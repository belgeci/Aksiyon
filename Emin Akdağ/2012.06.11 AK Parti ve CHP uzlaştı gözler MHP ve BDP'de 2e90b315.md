# AK Parti ve CHP uzlaştı, gözler MHP ve BDP’de

*Emin Akdağ 2012.06.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cumhuriyet Halk Partisi’nin (CHP), -Uludere üzerinden hükümete daha uzun süre yüklenebilmesine zemin bir hayli müsaitken- niçin ‘Kürt sorunu’ ortak paydasında Adalet ve Kalkınma Partisi’yle (AK Parti) masaya oturma iradesi gösterdiğinin asıl sebepleri ileride genişçe irdelenecektir ama her şeye rağmen özlenen bir tabloydu geçen çarşamba günü yaşananlar.
  </font>
 </div>
 <div id="newsText">
  <font class="detail-text">
   <p>
    Partinin lideri Kemal Kılıçdaroğlu’nun AK Parti Genel Başkanı ve Başbakan Tayyip Erdoğan’a sunduğu 10 maddelik pakette, Meclis içinde ‘Toplumsal Mutabakat’, dışındaysa ‘Akil Adamlar’ komisyonları kurulması teklifi öne çıkıyordu. Anlaşılan o ki, iki parti arasında istişare görüşmeleri bundan böyle de sürecek. AK Parti’ye göre CHP’nin girişimi son derece olumluydu, çünkü taşın altına elini sokuyordu. Ancak Milliyetçi Hareket Partisi (MHP), kesin bir dille bu konuda kapıyı kapatmıştı. “Kürt sorunu” tanımlamasına baştan karşı çıkıyordu. Genel Başkan Devlet Bahçeli, AK Parti’nin bittiğini ilan ettiği Kürt problemi için CHP’yle uzlaşma arayışına girmesinin büyük bir çelişki oluşturduğunu söyleyerek, “Öncelikle CHP’nin bölücülük ve terör sorununu kasıtlı olarak görmezden gelerek, sözde Kürt sorununu her şeyin öznesi yapan düşüncesi büyük sakıncaları beraberinde getirecektir. Bu durum PKK’nın statü arayışına dayanak teşkil ederek, İmralı canisinin ve Kandil fitnesin önerilerini kaygı verici düzeyde meşrulaştıracaktır.” diyordu. CHP, MHP’nin isimlendirmelere takılmamasını belirtiyordu sonrasında. Kürt sorunu yerine, terör sorunu denilebilirdi meseleye. Akil adamlar, kanaat önderleri diye değiştirilebilirdi. Ne tuhaftır ki, MHP’yi ikna amacıyla söylenenler Barış ve Demokrasi Partisi’nce (BDP) eleştiriliyordu bu defa. Deklareler çiğnenmezse; CHP ve AK Parti, mutabakat sağlanamasa da müzakereyi kesmeyecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32773-ak-parti-ve-chp-uzlasti-gozler-mhp-ve-bdpde.html), [web.archive.org (arşiv bağlantısı)](http://web.archive.org/web/20130825135908/http://www.aksiyon.com.tr:80/aksiyon/haber-32773-ak-parti-ve-chp-uzlasti-gozler-mhp-ve-bdpde.html)
