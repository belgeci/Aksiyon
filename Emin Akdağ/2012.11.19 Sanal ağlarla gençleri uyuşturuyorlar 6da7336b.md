# Sanal ağlarla gençleri uyuşturuyorlar

*Emin Akdağ 2012.11.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye de dahil pek çok ülkenin bilhassa genç nüfusuna internet ve sosyal medya aracılığıyla uyuşturucu türü madde pazarlayan kaynak veya çetelerin sayısı giderek çoğalıyor.
  </font>
 </div>
 <div id="newsText">
  <font class="detail-text">
   <p>
    Yasal boşlukları iyi biliyor şer cepheleri. İnsanları helak eden unsurun her defasında kimyasal formülü değiştiriliyor. EMCDDA (Uyuşturucu ve Uyuşturucu Bağımlılığı İzleme Merkezi) Bilim Kurulu Başkanı Paul Griffiths henüz sanal ortamın kontrolde tutulamadığını, bundan da kötüsü soruşturma başlatılamadığını söylüyor. 2010’da 170 civarında çete kol gezmekteymiş. 2011’de 314’e çıkmışlar. 693’e ulaştıkları belirlenmiş en son. Merkezin Avrupa yetkilisi Cecilia Malmström, daha ziyade gençlerin zarara maruz kaldığını belirtiyor: “Çoğu zaman kullandıkları şeyin uyuşturucu olduğunu bile bilmiyorlar.” Müdürü Wolfgang Götz ise istihbari, polisiye ve hukuki takipte yetersiz kalındığından yakınıyor. Online arenada nasıl bir mücadele sergilenmesi gerektiğine ilişkin soru işaretlerinin tam manasıyla cevaplanamadığını da ekliyor sözlerine. Sadece 2012’de bu kapsamda 50’yi aşkın mal üretilmiş. İnternet üzerinden eş zamanla onlarca ülkeye gönderilmiş. Götz uyarıyor: “Bu maddeler kokaine nazaran ucuz ve kolayca ulaşılabiliyor bunlara.” Portekiz’in başşehri Lizbon’da açıklanan EMCDDA raporunda kaydediliyor ki, bu yıl Avrupa genelinde 19 ton uyuşturucu ele geçirilmiş. Üçte ikisi yani 12,7 tonu Ankara’nın sorumluluk sahasında. Operasyonlar kıtadaki eroin tüketimini ciddi miktarda azaltmış. Rapordan birkaç pasaj: Geçen yıl genç yaştakilerin 3 milyonu kokain; 1,5 milyonu da ecstasy ve amfetamin tipi maddeler içti. 700 bin bağımlı tedavi görüyor. Avrupa’da 7 bin kişi aşırı dozdan öldü. Aile bireyleri ve akrabalar kilit role sahip aslında. Destekleriyle stres emareleri etkisizleşebiliyor. Kurtulma çabasındaki başarı katsayısı büyüyor ayrıca.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34089-sanal-aglarla-gencleri-uyusturuyorlar.html), [web.archive.org (arşiv bağlantısı)](http://web.archive.org/web/20121213150904/http://www.aksiyon.com.tr:80/aksiyon/haber-34089-sanal-aglarla-gencleri-uyusturuyorlar.html)
