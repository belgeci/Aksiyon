# Vaat ederken Gold öderken Caprice!

*Emin Akdağ 2014.08.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Taahhüt edilen vakit geldi ama Fadıl Akgündüz, İstanbul Bayrampaşa’ya yaptırdığı Caprice Gold Oteli’nden devre mülk alanlara kiralarını 5 aydır ödeyemiyor.
  </font>
 </div>
 <div id="newsText">
  <font class="detail-text">
   <p>
    Sorularına cevap bulamayan hak sahipleri isyanlarda. Satış ofisini bastıklarında öğrendiler ki, durum hiç de parlak değil. Buradaki yetkililerden şu bilgileri edindiler: Caprice Gold 12 bin kişiye satıldı ve kişilerden toplamda 783 milyon lira toplandı. Ödenmesi gereken günlük kira tutarı 500 bin lira. Şu anda bunun gerçekleşmesi imkânsız. Otelde bir kulenin yapımı en erken 2015’te bitecek. Hesabı titizlikle yeniden gözden geçirelim: 783 milyon lira Bayrampaşa’dan geldi. 170 milyon dolar da yine yarım kalan Gold Maldivler projesinden. Yekûn yaklaşık 1 milyar lira. Oteldeki mevcut kaba inşaata şimdiye dek 100 milyon lira harcandı. O halde paralar nerede? Maldivler mağdurları da çıkmazda. ‘6 ay sonra ödeme olabilir.’ deniyor. İş hayatına 1987’de açtığı Jet Sürücü Kursu’yla başlayan, İmza markalı otomobil girişimi hüsranla sonuçlanan ve Siirt’teki fabrika arsası ahır olan Akgündüz, Başbakan Tayyip Erdoğan’a mektup yazarak, “Şirketlerim için sizden yardım diliyorum. Allah korusun eskiden olduğu gibi şirketimiz bir kazaya daha kurban giderse insanlarımız bir 15 yıl daha acı çeker.” Yurt dışındaki 14 bin gurbetçiden yüksek döviz getirisi vaadiyle 230 milyon Euro toplamıştı Akgündüz. Şu insanlar da bir garip doğrusu! Çabucak nasıl kanıyorlar?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-39242-vaat-ederken-gold-oderken-caprice.html), [web.archive.org (arşiv bağlantısı)](http://web.archive.org/web/20140822120123/http://aksiyon.com.tr:80/aksiyon/haber-39242-vaat-ederken-gold-oderken-caprice.html)
