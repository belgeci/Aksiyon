# Film gibi uyuşturucu operasyonunun ‘başrol’ oyuncuları!

*Emin Akdağ 2013.08.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul Narkotik Polisi; Beyoğlu, Cihangir ve Beşiktaş bölgelerinde çalışan uyuşturucu satıcılarına yönelik operasyonlarda 19 satıcının yanında 29 ünlü ismi gözaltına aldı.
  </font>
 </div>
 <div id="newsText">
  <font class="detail-text">
   <p>
    Polisin İstanbul, Ankara, Bodrum ve Kuşadası’nda 8 aydır yürüttüğü teknik takip ve çalışmanın akabinde gelen baskınlarda, bir Yeşilçam oyuncusunun Boğaz manzaralı evinin terasını esrar bahçesine çevirdiği, burada ürettiği uyuşturucuyu sinema ve dizi oyuncularına sattığı ortaya çıkarıldı. ‘Torbacı’ diye adlandırılan sokak satıcıları Murat Yaşar-Şengül Yaşar çiftinin itiraflarından hareketle de 60 ayrı adreste yapılan aramalar sonucunda Karadayı dizisinin başrol oyuncusu Kenan İmirzalıoğlu, 20 Dakika dizisinde oynayan İlker Aksum, Engin Altan Düzyatan, ‘Dedektif Galip Derviş’ karakterini oynayan Engin Günaydın, Hakan Yılmaz, Gökçe Özyol, şarkıcı Mehmet Erdem, Eray Türkmen, Orçun Koray Candemir, BKM Mutfak oyuncuları Ersin Korkut, Şahin Irmak, Murat Eken, oyuncu Sarp Apak, Nehir Erdoğan, Özge Özpirinçci, Murat Yıldırım, Burçin Terzioğlu ve yönetmen Mehmet Kaya Hakyemez gibi tanınmış simalar da gözaltına alındı.
    <p>
     İfadelerine başvurulan sanatçılardan bazıları, uyuşturucu kullanımı için yer temin etme, uyuşturucu satma ve uyuşturucu kullanmakla suçlandı. İstanbul Narkotik Suçlarla Mücadele Şube Müdürlüğü’ndeki işlemlerin ardından İstanbul Adliyesi’ne sevk edilen 49 zanlıdan 10’u serbest, 12’si denetimli serbest bırakıldı. 27 şüpheli ise tutuklanmaları istemiyle mahkemeye sevk edildi.
     <p>
      Topluma rol-model olması beklenen medyatik isimlerin uyuşturucu bağımlıları çıkmaları toplumda tepkiyle yol açtı. Bazı köşe yazarları yayın ve yapım şirketlerine söz konusu sanatçıları tedavi olmadan ekrana çıkarmamaları çağrısında bulundu.
      <p>
       Benzer bir operasyon da Malatya’da geçekleşti. Kale ilçesindeki bir adrese düzenlenen baskında 205 kilo esrar ele geçirildi. Gözaltına alınan şüpheliler S.Ç., T.K., V.Ş. ve T.Ş. ‘uyuşturucu veya uyarıcı madde imal ve ticareti yapmak’ suçuyla adliyeye sevk edildi. S.Ç., T.K. ve V.Ş. serbest kalırken T.Ş. tutuklanarak Malatya E Tipi Cezaevi’ne kondu.
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=36223), [web.archive.org (arşiv bağlantısı)](http://web.archive.org/web/20131223133427/http://www.aksiyon.com.tr:80/aksiyon/newsDetail_getNewsById.action?newsId=36223)
