# ‘Vatanseverlik’ kılıflı illagalite örgütleri: GAL, GLADYO VE ERGENEKON

*Emin Akdağ 2012.12.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İspanya’da devletin resmi güvenlik birimlerinin ETA’yla mücadele niyetiyle (!) kurduğu illegal yapı GAL’ı -muadili JİTEM-  ortaya çıkaran Savcı İgnacio Gordillo’nun karşılaştıklarıyla Türkiye’dekiler çok benzer. Tek fark şu:
  </font>
 </div>
 <div id="newsText">
  <font class="detail-text">
   <p>
    Orada daha ziyade yürütme erkinde görevli siyasiler ile polis işin içinde. Bizdeyse ‘yönetime müdahaleyi vazifesi bilen’ askerler ön planda. Ancak sivil uzantılar ve politik kişiliklere gelmekte sıra. Balyoz davası kararı Yargıtay aşamasında. Ergenekon’da da artık sona yaklaşılıyor. İspanyol İçişleri Bakanı Jose Barrionuevo ile yardımcısı Rafael Vera’nın hüküm giydiğini hatırlatarak, “GAL yöneticileri, İçişleri Bakanlığı ve polisten kimselerdi. Bunun yanında paralı askerleri eylem yapmaları için kiralıyorlardı. Polis ve jandarma dışında başkalarının bu işe karışmış olduğuna dair bulgu yok.” diyor, Gordillo. Basının katkılarına da dikkat çekiyor ayrıca: “Özellikle Diario 16 ve El Mundo gazeteleri büyük iş çıkardılar. Bizim imkânsızlıklar yüzünden yapamadığımız veya önümüze çıkarılan engellemeler yüzünden ulaşamadığımız bilgilere onlar ulaştı. Onların işbirliği sayesinde çok önemli bir soruşturma yürütüldü ve çok büyük suçlar gün yüzüne çıkarıldı.” İtalyan Savcı Felice Casson ise Genelkurmay askeri istihbarat birimi SISMI’nın -bizdeki adıyla Kozmik Oda- arşivlerine girerek çökertmişti ülkesindeki özel harp ünitesi Gladyo’yu. Gizli icraatların ortaklarından Başbakan Giulio Andreotti daha fazla direnememiş; savcıya inceleme izni vermekle kalmayıp NATO üyesi ülkeleri ilgilendiren itiraflarda bulunmuştu. Zincirin halkalarının uzandığı nihai isim devrin Cumhurbaşkanı Francesco Gossiga’nın ağzından hepimizce aşina sözler dökülmüştü: “Bütün Gladyatörler iyi vatanseverlerdir.” 67’si tutuklu 275 sanığın yargılandığı Ergenekon davası dosyası, ‘esas hakkındaki mütalaasını yazması’ için savcıda. İrili ufaklı 20 ek iddianameye ilişkin 4 ayrı mahkemede 400 duruşma görüldü geçen hafta itibariyle. Davanın en yüksek rütbeli muvazzaf sanığı Orgeneral Nusret Taşdeler, YAŞ üyesi. En son o da tutuklandı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=34201), [web.archive.org (arşiv bağlantısı)](http://web.archive.org/web/20121208070244/http://www.aksiyon.com.tr:80/aksiyon/newsDetail_getNewsById.action?newsId=34201)
