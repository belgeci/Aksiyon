# Yaşananlara sempati duyulamaz ama ODTÜ’ye biraz empati!

*Emin Akdağ 2012.12.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ülkemizdeki bilimin öncü üniversitelerinden ODTÜ’nün taşlı ve sapanlı eylemlere sahnelik yaptığını anlamak da başlı başına sosyolojik araştırma konusu belki de. Çalışmak isteyen akademisyenlere ‘şiddetle’ öneririz. Buraya ‘kurtarılmış bölge’ ya da ‘kale’ havası pompalayanların ayrımına varılamaması da ilginç.
  </font>
 </div>
 <div id="newsText">
  <font class="detail-text">
   <p>
    Göktürk-2 uydumuzun Çin’den uzaya fırlatılışının canlı izlendiği ve Başbakan Recep Tayyip Erdoğan ile daha pek çok devlet yetkilisinin katıldığı tören günündeki çağdışı görüntülerin saman alevi gibi büyüyerek gündemi kaplaması ne hayra yorulabilir, ne de tesadüfe bağlanabilir. Buram buram kurgu kokuyor. Haberleri “ODTÜ’de yakılan isyan bayrağı” cümlesiyle başlayacak nice olaylar planlandı kim bilir? Rektör Ahmet Acar, iki arada bir derede mi, yoksa kontrolü mü kaybetti? Pek çok köklü üniversite idaresi ODTÜ’deki protesto biçimini tasvip etmediğini bildirdi geçtiğimiz hafta içi. Örneğin, İstanbul Üniversitesi Rektörü Yunus Söylet, “Başarılı bilimsel çalışma gerçekleştirilirken ne yazık ki diğer taraftan da bir üniversitede olmasını asla kabul edemeyeceğimiz görüntülere hep birlikte şahit olduk.” diyordu, yazılı açıklamayla. Sabahattin Zaim Üniversitesi Senatosu da, “Bilime ve gelişmeye karşı yapılan bu anlamsız protesto girişimlerini kınıyor ve kamuoyuna ilan ediyoruz.” görüşünü duyurdu. Sonrasında empati tartışması izledik. Bazı rektörler ve hocalar da, kınayıcılara tepkiliydi. Beyazıt Meydanı’ndaki tarihî kampusun öğrenci olaylarıyla anıldığı yıllar o kadar da uzak değil doğrusu. Bugün onda, yarın sende… Rektörler münazarasına siyasetin karış(tırıl)ması da tehlikeli bir gelişme öte yandan. Bakalım ODTÜ Rektörü Acar’ın, Cumhurbaşkanı Abdullah Gül ve Başbakan Erdoğan tarafından ayrı ayrı kabul edilmesi hadisenin seyrini nasıl şekillendirecek?
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5C9A8ABA3AD42C7E3D846976ED294DC8?newsId=34447), [web.archive.org (arşiv bağlantısı)](http://web.archive.org/web/20130118093437/http://www.aksiyon.com.tr:80/aksiyon/newsDetail_getNewsById.action;jsessionid=5C9A8ABA3AD42C7E3D846976ED294DC8?newsId=34447)
