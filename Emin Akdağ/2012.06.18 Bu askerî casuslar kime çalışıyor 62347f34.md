# Bu askerî casuslar kime çalışıyor?

*Emin Akdağ 2012.06.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Daha öncelikli gündemlerle boğuşulmasaydı, bir aydır İzmir Cumhuriyet Başsavcılığı’nca yürütülen ‘askeri casusluk’ soruşturmasını konuşacaktı Türkiye. İlki Mayısın 10’u, ikincisiyse 25’inde gerçekleşen operasyon sürecinin 16 vilayette eş zamanlı yapılan üçüncüsünde, biri hariç 51 muvazzaf ordu mensubu için gözaltı kararı çıktı.
  </font>
 </div>
 <div id="newsText">
  <font class="detail-text">
   <p>
    Ankara’da konuşlanan Özel Kuvvetler, Jandarma, Deniz ve Özel Kuvvetler karargâhları ile GATA da arandı. ‘Fuhuş tuzağına düşürülen askerlerden şantaj yoluyla devletin güvenliğine dair bilgilerin kotarıldığı’ iddiasını araştırıyor savcılar. Son hamleye dek 45 kişi tutuklanmıştı. Marina sahibi B.Ö.’nün liderliğindeki şebeke, çoğu asker hem de aktif görevde yaklaşık 2 bin 500 kişiyi faka bastırmış. Bini hakkında gizli çekilmiş fuhuş kayıtları varmış. Şüpheli sayısı 300’ü bulabilirmiş. Başta çetenin tutuklu başı ve kullandığı eskort kız N.K.’ye ait, pek çok adreste ‘gizli’, ‘çok gizli’ ve ‘kişiye özel’ mühürlü askeri belge ele geçiriliyor. Askeri mühimmat deposu, üs, radar, uçak ve pilotlara ilişkin bazıları. Öyle ki kripto ve askeri terimler sebebiyle bir bölümü çözülememiş. Savcılık tespiti sonrası Genelkurmay’a iletilen bulguların, yabancı ülke istihbarat teşkilatlarına satılma ihtimali irdeleniyor. Milli İstihbarat Teşkilatı (MİT) da, özel yetkili savcılıkla temasta. N.K. ile birlikte F.A. ve S. K. de önemli roller üstleniyor tezgahta. Ya kendileri ya da diğer eskort kızlar, ihtiyaç duydukları belgeler doğrultusunda seçtikleri subaylarla buluşuyor. Uygunsuz görüntüler habersizce kayda alınıyor. Dozajı artan ve bitmeyen tehditlerle de dokümanlara ulaşılıyor. Sıkıştırmanın üst rütbelere uzandığı, hatta kısa süre önce bir amiralin dayanamayarak istifa ettiği de ileri sürülüyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32831-bu-asker%C3%AE-casuslar-kime-calisiyor.html), [web.archive.org (arşiv bağlantısı)](http://web.archive.org/web/20130825101905/http://www.aksiyon.com.tr:80/aksiyon/haber-32831-bu-asker%C3%AE-casuslar-kime-calisiyor.html)
