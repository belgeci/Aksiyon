# Fişlemeye yasal kılıf mı?

*Emin Akdağ 2016.01.26*

<div class="pNewsDetailMainContent ctx_content" itemprop="articleBody">
 <p>
  Özel hayatın gizliliği ve mahremiyeti mevzuunda ‘kişisel verilerin korunması’ kritik önemi haiz. Kitle iletişim araçlarının sosyal medya uygulamalarıyla yeryüzünde bilinmedik sır bırakmadığı söylenebilir ancak olayın bir de hukuki, ticari ve medeni boyutları var. Kimi bilgilerin saklanabilmesi şart. AK Parti iktidarı 2008’den bu yana bunun için kanun tasarıları hazırlayıp duruyor. 4’üncüsü de Meclis’te. Metinde ‘kişisel veri’ şöyle tanımlanıyor: “Vatandaşların telefon numaraları, parmak izi, genetik kod, özgeçmiş, resim, görüntü ve ses yatıları ile aile bilgileri.” ‘Özel nitelikli kişisel veri’ ise şöyle: “Kişilerin ırkı, etnik kökeni, siyasi düşüncesi, felsefesi, inancı, dini, mezhebi veya diğer inançları, kılık ve kıyafeti; dernek, vakıf ya da sendika üyeliği, sağlığı, cinsel hayatı, ceza mahkûmiyeti ve güvenlik tedbirleri ile biyometrik malumatlar.” Tasarıyla 7 üyeli bir kurum oluşturulması öngörülüyor. 3’ünü cumhurbaşkanı, 4’ünü de bakanlar kurulu atayacakmış. Başkan ve yardımcısını kabine belirleyecekmiş. Ne âlâ, derhâl yasalaşsın diyenlere kötü haber: MİT ve diğer istihbarat birimleri, “millî savunmada, kamuda ve ekonomide güvenliği sağlarken” kanunun sınırlamalarından ve müeyyidelerinden muaf olacak. E ne anladık şimdi, değil mi? Fişlemeye yasal kılıf!
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/fislemeye-yasal-kilif-mi_553650), [web.archive.org (arşiv bağlantısı)](http://web.archive.org/web/20160203121544/http://www.aksiyon.com.tr:80/karakutu/fislemeye-yasal-kilif-mi_553650)
