# Çelik yelekler müzeye!

*Emin Akdağ 2012.07.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sakarya Üniversitesi Teknoloji Fakültesi Öğretim Üyesi Yrd. Doç. Dr. Uğur Soy’un yerli kaynaklarla geliştirdiği kompozit zırh malzeme sayesinde çelik yelekler tarihe karışabilir.
  </font>
 </div>
 <div id="newsText">
  <font class="detail-text">
   <p>
    Bor karbür ve alüminyumdan oluşan madde bir hayli dayanıklı. Mekanik ve termal testler başarıyla geçildi. İcadını ‘nitrit ve elmasın yanı sıra dünyanın en sert malzemesi’ diye niteleyen Soy, “Askerî mekanların ve araçların korunması, nöbetçi kulübeleri, polis merkezleri, güvenlik riski bulunan binaların dış cephe kaplama uygulamalarında, zırh yelekleri, miğferler, hava araçlarında, para nakil araçları, VIP araçları gibi uygulamalarda tercih edilebilir.” diyor. Modern ateşli silahların kinetik enerjili mermilerine; çelik, seramik ve cam/elyaf takviyeli kompozitlerle önlem alınıyor günümüzde. Bor karbür 2 bin 500’ü aşan derecede eriyor. Kara elmas deniyor ona. İlkin replika yöntemiyle bor karbür köpük ürettiğini, sonra da sıvılaştırdığı alüminyumu buna yedirdiğini söylüyor Soy: “Bu malzemenin yoğunluğu düşük, sertliği ve mukavemeti yüksek, zırh özelliğe sahip ve monolitik seramik zırhlara kıyasla daha ucuz.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33186-celik-yelekler-muzeye.html), [web.archive.org (arşiv bağlantısı)](http://web.archive.org/web/20130825015924/http://www.aksiyon.com.tr:80/aksiyon/haber-33186-celik-yelekler-muzeye.html)
