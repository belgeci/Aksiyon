# Tokken acıktıran illet: Fruktoz

*Emin Akdağ 2012.04.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mısır (fruktoz) şurubu terimini duymayanınız yoktur. Peki meydana getirdiği tehlikenin ne denli farkındayız? Gazlı içeceklerde, meyve sularında, baklava ve benzeri tatlılarda kullanılan bu madde imalatçılarca niçin tercih edilmektedir?
  </font>
 </div>
 <div id="newsText">
  <font class="detail-text">
   <p>
    Prof. Dr. Ömer Arifağaoğlu, “Koruyucu özelliği ile tatlandırıcılığının fazla olmasından ve iştah artırıcı tesiri dolayısıyla bir nevi beslenme bağımlılığı yapmasındandır.” diye cevaplıyor bu soruyu. Önce gerektiği için şu teknik bilgiyi aktaralım: Halk arasında ‘şeker’ denen karbonhidratlar sindirim sistemimizde glikoz, fruktoz ve galaktoza ayrışır. Kana yüzde 80 oranıyla glikoz geçer. Pankreastan salgılanan insülinle kandaki glikoz enerji ihtiyacı içindeki hücrelere taşınır. Fazlası karaciğerdeki ve iskelet kasındaki glikojen depolarında saklanır. Buralar dolunca yağa dönüşür. Bütün mesele hocanın şu sözlerinde düğümleniyor: “Yemekten sonra kanda artan glikozla, hipotalamustaki tokluk merkezi nöronları ayrılır ve kişi kendini tok hisseder. Aynı zamanda açlık merkezi nöronları da baskılanıp, açlık duyusunun yok edilmesi sağlanır. Ancak fruktoz tokluk hissi oluşturmaz. Dolayısıyla kanda glikoz değil de fruktoz aşırı yükselirse, kişi tok olmasına rağmen, tokluk hissi ortaya çıkmadığı gibi açlık hissi de bastırılamamaktadır. Neticede kişi fruktozlu gıdaları yedikçe daha fazla yemek istemektedir. Fruktozun tokluk hissini uyarması, ancak karaciğerde glikoza çevrildikten sonra mümkündür.” Meyvedeki lifler fruktozun bağırsaklarda emilimini yavaşlatıyor. Ama meyve suyu içilirken hızla kana karışıveriyor. Yüzde 42 ila 55 fruktoz içeren şuruplar; fırın, hububat ve süt ürünleri, işlenmiş gıdalar, gazlı ve gazsız içecekler, dondurma ve dondurulmuş gıdalarda kullanılıyor. Başta obezite, damar sertliği ve diyabet pek çok hastalığa açık davetiye çıkarılıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F1B31BA25D0DDF55087185B7D36EBDDB?newsId=32314), [web.archive.org (arşiv bağlantısı)](http://web.archive.org/web/20120429081216/http://www.aksiyon.com.tr:80/aksiyon/newsDetail_getNewsById.action;jsessionid=F1B31BA25D0DDF55087185B7D36EBDDB?newsId=32314)
