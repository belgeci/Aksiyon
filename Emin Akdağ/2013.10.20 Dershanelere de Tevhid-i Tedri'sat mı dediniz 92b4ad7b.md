# Dershanelere de Tevhid-i Tedri’sat mı dediniz?

*Emin Akdağ 2013.10.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Milli Eğitim Bakanı (MEB) Nabi Avcı’nın vakit de biçtiği dershanelerin kapatılması mevzuunda -eşyanın tabiatına aykırılık ilkesi gereği-  ‘gerçekleşme ihtimali uzak’ senaryolar da ileri sürülüyor.
  </font>
 </div>
 <div id="newsText">
  <font class="detail-text">
   <p>
    İddiaya göre şöyle bir süreç işletilecek: İlköğretim öğrencilerine kurs desteği veren bu özel eğitim kuruluşları ilkin Özel Öğretim Kurumları Kanunu’ndan çıkarılacak. Yani MEB’le ilişkileri kalmayacak. Ardından da, birinci maddesinde “Türkiye dahilindeki bütün müessesatı ilmiye ve tedrisiye maarif vekaletine merbuttur.” yazan 1924 yürürlük tarihli Tevhid-i Tedrisat Kanunu devreye sokulacak. Buraya kadarki bölümü kısaca ifade edersek; teoride kapatılmayacaklar ama pratikte böyle bir sonla karşı karşıya bırakılacaklar. Dershane sektörünü temsil edenler, MEB’le bağları kopartılsa da Maliye Bakanlığı’na kayıtlı bir şirket hüviyetiyle faaliyetlerini sürdüreceklerini açıklamışlardı. Makul öngörüler de bu yöndeydi. Az önce paylaştığımız fikirler akla bile getirilmiyordu. Zira bu 28 Şubat 1997 muhtırasının kimi icraatlarından nitelik ve fikrî negatiflik itibariyle farksızdı. O yıllarda cuntanın baskısıyla sadece İmam-Hitap liselerinin önü kesilmek istenmiş; ama halk nezdinde büyük tepki oluşacağı hesaplanınca, baltalama meslek liselerinin geneline yayılarak yüzbinlerce genç katsayı mağduriyetine uğratılmıştı. Yanlış anlaşılmasın, iki olay bire bir aynı değil elbette. Benzerlik şurada: Kamuflaj yöntemlerine başvurarak can acıtmak. Galatasaray’ın rahmetli başkanlarından Özhan Canaydın’ın bir sözünü diline dolayan Teknik Direktör Gheorghe Hagi’nin ifadelerini hatırlamadan edemiyoruz beri yandan: “Başkan sürekli ‘arkandayım’ diyor. Acaba itmek için mi yoksa tutmak için mi?”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-36831-dershanelere-de-tevhid-i-tedrisat-mi-dediniz.html), [web.archive.org (arşiv bağlantısı)](http://web.archive.org/web/20131031194352/http://aksiyon.com.tr:80/aksiyon/haber-36831-dershanelere-de-tevhid-i-tedrisat-mi-dediniz.html)
