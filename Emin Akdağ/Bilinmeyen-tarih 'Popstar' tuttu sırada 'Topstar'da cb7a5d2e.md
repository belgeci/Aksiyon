# 'Popstar' tuttu sırada 'Topstar'da

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20050119040510im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050119040510im_/http://www.aksiyon.com.tr/resim/492/26.jpg" vspace="5"/>
  </p>
 </font>
 <font class="content">
  İşsiz güçsüz gençlere umut olarak sunulan "Popstar"dan sonra şimdi de "Futbol Star" yarışması başlıyor. 11 Mayıs ile 15 Ağustos tarihleri arasında gerçekleştirilecek yarış-ma için İstanbul, Ankara, İzmir, Trabzon, Adana, Kayseri, Gaziantep, Diyarbakır ve Sakarya"da elemeler yapılacak.
 </font>
 <br/>
 <p>
  <font class="content">
   "Bu devirde çocuğunu ya popçu ya da topçu yapacaksın azizim!" sözü tescilleniyor. Türkiye, büyük ilgi gören "popstar" yarışmalarından sonra "futbol star" yarışmasına da kavuşuyor. "Popçu" olamayan gençlere, "topçu" olabilmek için fırsat doğdu.
   <br>
    <br>
     Yukarıdaki söz son yıllara mührünü vuran bir gerçeğin ifadesiydi. Sözün ifade ediliş tarzı da, gerçeklikteki trajedi ve komedi ile tamamen örtüşüyordu. Artık, üniversite bitirmek de bir işe yerleşmek için garanti sağlamıyordu. İşsizlik almış başını gitmişti. Dağılıp dağılıp toplandıklarında ne konuştukları çok merak edilen Asgari Ücret Tespit Komisyonu, her defasında geçim sınırının gerisinde rakamlar "belirliyordu". Veliler ve gençler son yıllarda arayış içine girmişlerdi. Tam bu sırada özel radyo ve televizyonlar çoğaldı. Sadece müzik yayınlayan kanallar bile kuruldu. Zaten radyoların en temel besin kaynağı müzikti. Bu fiili durumda neredeyse her ay bir kişi pop müzik kulvarında zirveye oturtuluyordu. O kültürün ifadesiyle "bir parça tutturan, şöhrete ulaşıyor ve köşeyi dönüyor"du. Gerçi, bu ülkede köşeler, etrafında dönen insanların yontmasıyla birer daire haline gelmişti. Oluşan kısır döngüde birden parlayan yıldızlar kısa sürede sönüyordu. Ama hemen ardından yeni bir star üretiliyordu. Bu yüzden "insan harcayan mekanizma"dan dışa vurulan feryatları kimse duymuyordu. Evet, evlatlar "popçu" olmalıydı. Hem de en kısa yollu meslek buydu. Ardından futbol piyasasında dönen rakamlar birdenbire yükselmeye başladı. Astronomik transfer ücretleri ortaya çıktı. Yine o kültürün ifadesiyle "Çocuk ne para almıştı. Bu para değil ailesine, yedi sülalesine yeterdi". Veliler ve gençlerin çıkış yolu olarak gördükleri ikinci kapı "topçu"luk, yani futboldu.
     <br>
      <br>
       Bu gerçeği çok iyi yakalayan prodüksiyon şirketleri birbiri ardına "popstar" yarışmaları düzenledi. Üç kanal aynı anda benzer içerikli yarışma organizasyonu yapmasına rağmen, üç program da ilgiyle izleniyordu. Sonunda bir prodüksiyon şirketi, gerçeğin ikinci ayağıyla ilgili yarışma düzenlemeye karar verdi. Pilot ülke olarak da Türkiye"yi seçti. Şirketin merkezi Belçika"da. Adı, Viewtronics TV. Daha önce ekranlarımıza gelen "Biz evleniyoruz" programının format sahibi. Yarışma bizden sonra Belçika"da düzenlenecek.
       <br/>
       <br/>
       Birinciye Avrupa yolu açılacak...
       <br/>
       <br/>
       11 Mayıs"ta başlayıp 15 Ağustos"ta büyük final ile sona erecek 72 gün süreli yarışmaya 15-20 yaş arasındaki gençler katılabilecek. İstekliler yarışmaya SMS yoluyla başvurabilecek. Seçmelerin yapılacağı 9 il şöyle: İstanbul, Ankara, İzmir, Trabzon, Adana, Kayseri, Gaziantep, Diyarbakır ve Sakarya. İl elemeleri ve finalleri şehir statlarında gerçekleştirilecek. Yarışmada il elemelerini geçerek finale kalan 60 genç futbol starı adayı İstanbul Riva"da altı haftalık kampa alınacak. İzleyicilerin oylarıyla kampın ilk haftasında sayıları 30"a düşecek adaylar kendi aralarında, büyük takımların paf takımları ve futbolu yeni bırakmış kişilerle maçlar oynayacak. İzleyiciler oylarını SMS aracılığıyla kullanacak. Sonunda ideal 11 belirlenecek ve en çok oyu alan genç "futbol star" olacak. Futbol starı adaylarının teknik direktörlüğünü Turan Sofuoğlu yapacak. Ayrıca, Vedat Okyar, Tanju Çolak gibi isimlerle birlikte Türkiye Faal Antrenörler Derneği (TÜFAD) üyesi antrenörler teknik heyette görev alacaklar. Futbol star seçilen kişi Avrupa"da Brugge, Ajax ya da PSV Eindhoven gibi kulüplerde kendini ispatlama şansı bulacak ve bir otomobille ödüllendirilecek.
       <br/>
       <br/>
       Futbol Star yarışmasının jüri üyeleri de spor dünyasının en iyi tanınan isimleri arasından seçilmiş: Hıncal Uluç, İsmail Dilber, Tanju Çolak, Ziya Şengül ve Vedat Okyar. Programın sunucusu ise Cem Davran. Bu arada Deniz Akkaya da programda kadın gözüyle futbol yorumları yapacak. Futbol Star programının genel yayın yönetmenliğini Müge Turalı üstleniyor.
       <br/>
       <br/>
       Star televizyonundan hafta içi 30, pazar günleri 60 dakika olarak yayınlanacak programın danışmanlığı, halihazırda Türkiye Futbol Federasyonu Baş Danışmanı Gündüz Tekin Onay tarafından yapılacak. Yarışmanın son altı haftasında pazar günleri stüdyodan canlı yayın ekranlara getirilecek.
       <br/>
      </br>
     </br>
    </br>
   </br>
  </font>
 </p>
</div>


## Yorumlar

### BARAN ÖLEKLİ, 10-Temmuz-2004
> Futbol Star: 
> Ben Bitlis'te yaşıyorum. Diyarbakır'da girdim bu yarışmaya. İlk elemeyi  geçebilecek kapasitedeydim ama torpil vardı.  Popstar'a bir şey diyemem, ama Futbol Star hiç de kötü bir şey değil. Neden, eski Samsunsporlu Ertuğrul gibi olmayalım ki?  Zaten bu yarışmaya girenlerin çoğunun okuldan bir beklentisi yok. Futbolcu olup hayatlarını kurtarmaya çalışıyorlar. Bitlis'ten 6 kişi gittik bu yarışmaya. Futbolcu olmanın nesi ayıp?

### mesut çakır, 17-Mayıs-2004
> daha nereye kadar: 
> türkiyenin büyük bir genç nüfusu olmasına rağmen ;gençlerin popstar larla topstar larla   sömürülmesi yetmedimi sizce .genç kesime her şekilde daha iyi bir eğitim alanı sunmaktansa .şartları daha iyi yapmaya çalışmaktansa .onların beyinleri çürütülmeye devam ediliyor .genç beyinler  tamamen boş şeylerin esiri olmaktan öteye gidemiyorlar.medyanın pohpohlayıcı yaşam sunuları .özendirici yaşam şartları gençleri düşünmekten ;fikir yürütmekten tamamen alıkoymakta ,nerede medya sorumluları nerede .hani nerede sosyal hayata saygı .bu durum nereye kadar sürecek,gençler daha ne kadar zulüm görecek.medya bu trajediyi daha ne kadar yayınlayacak..

Kaynak: [www.aksiyon.com.tr](http://www.aksiyon.com.tr:80/detay.php?id=11467&yorum_id=1), [web.archive.org (arşiv bağlantısı)](http://web.archive.org/web/20050119040510/http://www.aksiyon.com.tr:80/detay.php?id=11467&yorum_id=1)
