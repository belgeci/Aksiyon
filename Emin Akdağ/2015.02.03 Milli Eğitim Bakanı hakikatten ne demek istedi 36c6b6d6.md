# Milli Eğitim Bakanı hakikatten ne demek istedi?

*Emin Akdağ 2015.02.03*

<div class="pNewsDetailMainContent" itemprop="articleBody">
 <p>
  Milli Eğitim Bakanı Nabi Avcı, Antalya’daki “Geleceğin Öğretmeni” adlı sempozyumda dile getirdiği ‘yazboz’ ifadesi itiraf gibi algılanınca tevile çabaladı. Oysa yeni cümleleri de birbiriyle çelişiyordu: “Eğitim yazboz tahtasına dönmüş değil.”, “Eğer bir yazboz tahtasından söz edilecekse dünyadaki eğitimin bütününde bu manzarayı görüyoruz.”, “Türkiye’de istisnai bir şey yok, bunu yapmazsak bir görevimizi yerine getirmemiş oluruz.” Şimdi de sempozyumdan bir pasaj: “Değişimin hızı gittikçe artıyor. Dolayısıyla öğrencilerimiz nitelik değiştiriyor. Daha da değiştirecekler. Eğitim dünyası tam bir yazboz tahtası.” Burada dünya genelindeki eğitimden mi söz ediyor? Yorumu size kalmış! Kovboy filminden misal veriyor Avcı: “Salon vardı, orada sık sık kavga çıkar, bir köşede de piyanist piyanosunu çalmaya devam eder. Başucunda, ‘Piyanist elinden geleni yapıyor, lütfen ateş etmeyin’ yazar.” Bakana göre milli eğitimin hali de böyle: “Ben de böylesine bir topyekûn altüst olmuş, böylesine bir değişim ortamında Bakanlığı’mızın da bu değişime ayak uydurabilmek için, aldığı kararlarla sık sık eğitimi yazboz tahtasına çevirmekle eleştirildiğimiz için, yaptığımız işin ne olduğunu bir de böyle anlatmaya çalıştım.”
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/milli-egitim-bakani-hakikatten-ne-demek-istedi_541191), [web.archive.org (arşiv bağlantısı)](http://web.archive.org/web/20150728113529/http://www.aksiyon.com.tr/karakutu/milli-egitim-bakani-hakikatten-ne-demek-istedi_541191)
