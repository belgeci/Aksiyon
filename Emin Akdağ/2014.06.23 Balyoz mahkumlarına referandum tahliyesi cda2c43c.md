# Balyoz mahkumlarına referandum tahliyesi

*Emin Akdağ 2014.06.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bireysel başvurularda -mutabakat gereği- rolünü üstlendiği AİHM’nin içtihatlarına uyan Anayasa Mahkemesi’nin (AYM) ‘ihlal’ kararıyla, Balyoz Davası’nın 237 hükümlüsüne tahliye.
  </font>
 </div>
 <div id="newsText">
  <font class="detail-text">
   <p>
    Öncesinde yine AYM iradesiyle, Ergenekon’dan hüküm giyenler de serbest kalmıştı. Hatırlatmak gerekir ki, AYM bu yetkiye, bugün sevinenlerin neredeyse tümünün hayır oyu kullandığı 12 Eylül 2010 Anayasa Değişikliği Referandumu’yla erişti. Peki, önümüzdeki tablo nasıl yorumlanmalı? AK Parti’nin 2011 seçimlerindeki zaferinin en önemli sebebi ‘askerî vesayetin bitirilmesi’ sanal bir gerçeklikten miydi yoksa? AK Parti’yi darbeyle iktidardan indirme girişimleri hayal miydi? Bundan sonra neler olacak? Şüphesiz kararın genetik kodları AYM Başkanı Haşim Kılıç’ta. Sıcağı sıcağına görüşebilenlerden Hürriyet yazarı Taha Akyol’a şunları söylüyor: “Mahkeme kararında darbe teşebbüsünün yapıldığı fakat gerçekleşmesini (dönemin) Genelkurmay Başkanı Org. (Hilmi) Özkök ile Kara Kuvvetleri Komutanı Org. (Aytaç) Yalman’ın önlediği açıkça belirtiliyor. Mahkeme bu bilgiyi nereden öğrenmiş, kanıtları nedir? Dosyada bunu gösteren bir belge yok. Bu durumda Özkök ve Yalman’ı tanık olarak dinlemek, onlara sormak gerekirdi. Mahkeme kararında bu kadar önemli oldukları belirtilen Özkök ve Yalman’ın dinlenmesi belki de davanın esasını etkileyecekti. Savunma tarafı da istediği halde iki önemli tanığın dinlenilmemiş olmasını, ihlal kabul ettik.” Mutlaka aklınıza geliyordur: Temyiz aşamasında Yargıtay’ın ilgili ceza dairesi üyeleri bu detayı hangi saik ile es geçmişlerdir? Özkök ve Yalman ‘iddialara katılmıyorum’ deseler, onlarca delil yok mu sayılacaktır? İstanbul Barosu yönetiminin avukat atamayarak yargılamanın seyrini uzatmaya çalıştığı unutulacak mı? Mademki Özkök ve Yalman’ın ifadeleri dava için esas, o halde niçin ta baştan teşriflerine gayret gösterilmedi? Kılıç’ın Akyol’a anlattıklarına dönelim: “Biz dijital deliller geçerlidir veya geçersizdir diye bir inceleme yapmadık, karar vermedik. Bu konu tamamen Yargıtay’ın yetkisi dahilindedir, yetkimiz yoktur. Yaptığımız inceleme, mahkûmiyete esas olacak kadar davada önemli olan dijital delillerin mahkemede yeterince tartışılmamış, savunmanın yaptığı şikâyetlerin giderilmemiş olmasıdır.” Kılıç’a, (tabii ki kararın altına oybirliğiyle imza atan AYM üyelerine) göre, “tanık dinleme ve delillerin tartışılmasındaki noksanlar sanıkların genelinin durumunu etkileyebilir nitelikte”,  “adil yargılama hakkı ihlale uğratıldı” ve “bunun giderilmesinin tek yolu, yargılamanın yenilenmesi, başka yolu yok.” Tahliyelerden memnuniyetini açıklayan emekli Genelkurmay Başkanı Özkök ise, “Kasaptaki ete soğan doğranmaz demiştim. Çağrılmadan bir şey söylemem ne doğru, ne de yakışık olur.” diye konuşuyor. Muvazzaf subayların vazifelerine dönmesi de gündemde. MHP Milletvekili Engin Alan, Meclis’te. Son söz: Bu bir beraat değil.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38820-balyoz-mahkumlarina-referandum-tahliyesi.html), [web.archive.org (arşiv bağlantısı)](http://web.archive.org/web/20140703131054/http://aksiyon.com.tr/aksiyon/haber-38820-balyoz-mahkumlarina-referandum-tahliyesi.html)
