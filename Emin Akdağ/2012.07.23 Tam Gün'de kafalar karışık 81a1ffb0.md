# Tam Gün’de kafalar karışık

*Emin Akdağ 2012.07.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   AK Parti’nin 10 yıllık iktidarında toplum nezdindeki itibarına katkı sağlayan en önemli alan belki de sağlık. Gerçekten 2002’den bu yana hükümet vatandaşın geçmiş yıllara nazaran daha iyi hizmet alması için projeler üretiyor.
  </font>
 </div>
 <div id="newsText">
  <font class="detail-text">
   <p>
    Ancak teori ile pratik uyuşmazlığı veya neticesini tam hesaplayamamadan kaynaklanan aksaklıklar da yetkililerin yakasını bırakmıyor. Geçen hafta Anayasa Mahkemesi’nin iptal ettiği, kamuda görevli hekimlere özel muayenehanelerde çalışma yasağı getiren Kanun Hükmündeki Kararnamenin (kamuoyunda Tam Gün diye biliniyor) ilgili bölümü de bunun son misali. Yüksek Mahkeme’nin kararıyla artık kamu hekimleri tekrar muayenehane hakkı kazanıyor. Ayrıca karar öğretim üyesi ve askerî hekimleri de kapsıyor. Hukukî süreç ortada. Ancak Sağlık Bakanlığı Sağlık Hizmetleri Genel Müdürü İrfan Şencan, karara farklı bir gözle bakıyor. Ona göre Tam Gün konusunda, bir değişiklik yok. “Dünle bugün arasında veya yarına, bir-iki aya kadar herhangi bir uygulama değişikliğinden bahsetmemek gerekiyor. Resmî Gazete’de yayımlandıktan 6 ay sonrasına kadar yeni düzenleme yapmak için vakit var. Biz ‘Para vermeden hocayla görüşülmez, hoca muayenesi para vermeden olmaz.’ anlayışına bir daha dönmek gibi düşüncemiz asla yok.” Şencan’ın görüşü, Anayasa Mahkemesi’nin kararı esastan değil usulden vermesine dayanıyor. Ayrıca yürütmeyi durdurma hükmü çıkmamasına da atıf yapıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33129-tam-gunde-kafalar-karisik.html), [web.archive.org (arşiv bağlantısı)](http://web.archive.org/web/20130826064919/http://www.aksiyon.com.tr:80/aksiyon/haber-33129-tam-gunde-kafalar-karisik.html)
