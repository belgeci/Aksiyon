# Ak Parti'yi kuranlar cidden rahatsız!

*Emin Akdağ 2016.02.16*

<div class="pNewsDetailMainContent ctx_content" itemprop="articleBody">
 <p>
  AK Parti’yle ilgili son durumu gayet iyi çerçeveliyor eski etkin isimlerden Hüseyin Çelik’in şu ifadeleri: “Parti kurulmadan önce programını yazan 11 kişilik ekipte yer aldım. O ekipten hiç kimse şu anda partide karar alma mercilerinde yer almıyor. Birlikte yola çıktığınız, emek sarf ettiğiniz, ter döktüğünüz insanlar sistematik bir şekilde dışlanmış, kenara itilmiştir.” Hürriyet’ten Ahmet Hakan’a bunları söyleyen Çelik, blogundaki yazıdaysa, “Biz AK Parti’nin yanaşmaları değil, asli unsurlarıyız.” diyor. Diğer kuruculardan Bülent Arınç ve Çelik son haftalarda düşüncelerini açıktan dile getiriyor. Belli ki, iktidarın önceki bakanlarından Sadullah Ergin, Nihat Ergün ve Suat Kılıç da onlarla dirsek teması ya da en azından fikir birliği içinde. Arınç’ın Ankara’daki evindeki buluşma da tarihî. 11’inci Cumhurbaşkanı Abdullah Gül, Çelik’le geliyor eve. Ergin ve Ergün de orada. Bir gün evvelinde Gül’ün Beştepe’de Cumhurbaşkanı Tayyip Erdoğan’la görüşmesi de sürprizdi. Arınç, misafirlerini uğurladıktan sonra Habertürk’e konuştu: “Hükümetimizi ve ülke meselelerini görüştük. Faydalı oldu. Farklı anlamlar yüklememek lazım. Partinin kurucularıyız. Trollerin, troliçelerin ne dediğinin önemi yok.” Ses getiren ve partide gürültü koparan açıklamalarından ders çıkarılmış olunmasını umduğunu da belirtti öte yandan. Çelik’in Hakan’a anlattıklarına dönersek; pek çok soruna vurgu vardı: Kutuplaşma, dış politikanın allak bullaklığı, ekonomideki kötü gidiş, Kürt meselesi-terörle mücadeledeki yeni hâl, (sözde) paralel operasyonlarındaki hukuksuzluk...
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/ak-partiyi-kuranlar-cidden-rahatsiz_553864), [web.archive.org (arşiv bağlantısı)](http://web.archive.org/web/20160217091952/http://www.aksiyon.com.tr/karakutu/ak-partiyi-kuranlar-cidden-rahatsiz_553864)
