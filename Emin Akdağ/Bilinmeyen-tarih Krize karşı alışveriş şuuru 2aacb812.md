# Krize karşı alışveriş şuuru

*Emin Akdağ Bilinmeyen-tarih*

<div>
 <p>
  <font>
   Yapılacak şey iyice belirlenen ihtiyaçları, kalitelisi ve ucuzu neredeyse oralardan temin emeyi bir alışkanlık ve hayat felsefesi haline getirmek. Zamansızlık bahanesine sığınmadan, bıkmadan, yılmadan, hatta sistemleştirerek. Çünkü devir, hiçbir devirde olmadığı kadar hesap devri
   <br/>
   <br/>
   ‘Hiçbir markete sadece oraya gidecek kadar müptela olmayın; hiçbir marketten de bir daha oraya adım atmayacak kadar ayağınızı soğutmayın.‘ Bu söz, ‘dost ve düşmana karşı takınılması gereken davranış felsefesini ortaya koyan bir tavsiyeden’ uyarlandı. Biraz uzun kaçsa da, günümüz ekonomik şartlarına uygun yeni bir alışveriş felsefesinin sloganı bu. Felsefe gibi ağır bir kavram ile alışveriş gibi hafif ve hayat dolu bir eylem ilk bakışta bağdaşır gibi görünmüyor. İşin içine girince öyle olmadığı anlaşılıyor.
   <br>
    <br>
     Ortada öyle içinden çıkılamaz karmaşık denklem ya da işlem yok. Felsefenin çıkış noktası da, uygulamaya geçirilmesi de çok kolay. Aslında bunu herkes kısmen de olsa uyguluyor. Yapılacak şey iyice belirlenen ihtiyaçları, kalitelisi ve ucuzu neredeyse oralardan temin etmeyi bir alışkanlık ve hayat felsefesi haline getirmek. Zamansızlık bahanesine sığınmadan, bıkmadan, yılmadan, hatta sistemleştirerek. Çünkü devir, hiçbir devirde olmadığı kadar hesap devri. Cepteki para artmıyor, enflasyon da mevcudu mum gibi eritiyorken; evdeki hesabı çarşıya uydurmaktan başka çare var mı?
     <br>
      <br>
       Denemesi bedava
       <br>
        <br>
         Fiyat şuurunun kalmadığı ekonomik yapıda bu felsefenin getirisi ancak uygulayarak görülebilir. Denemesi bedava, kaybedilecek hiçbirşey yok. Ama uygulandığında, sözgelimi 10 milyonluk bir alışverişte en az iki milyon lira kârâ geçmek mümkün. Bu 100 milyonda 20 milyon lira demek. 20 milyon lira da çoktandır alınmak istenen bir ihtiyacın ya tamamını, ya da taksitlerini çok rahatlıkla karşılayabilir. Hatta bu aylık alışveriş kârından birkaç kitap bile alınabilir. Bu felsefeden önceki fiyat anarşisinde uzak durulan et gibi temel besin maddeleri daha sık eve götürülebilir.
         <br/>
         <br/>
         Her marketin müşteri çekebilmek amacıyla özellikle maliyetine sattığı kalemleri belirlemek yeni alışveriş felsefesini hayata geçirmenin ilk adımlarından birini oluşturuyor. Felsefenin en önemli maddesi ise alışverişi önceden sakin kafayla hazırlanan listeye sadık kalarak yapmak. Alışverişe öncelikle ihtiyaç listesindeki maddeler alınarak başlanmalı. Aksi takdirde, cepteki listenin yerine uçarı nefsin istekleri geçebilir. Binlerce metrekarelik alana yayılan ve içinde yok yok olan alışveriş merkezlerinde beni al diye bağıran ürünlerin uğultusundan kurtulmanın tek yolu da bu. Tabii ki dayanılmaz cazibesiyle her an göreve hazır kredi kartlarının hain pususuna düşmemek de felsefenin en teknik ilkesi.
         <br/>
         <br/>
         Kıyaslamadan alma
         <br/>
         <br/>
         Tüketicilerin haklarını arayan derneklerin hem sayısı hem de etkinlikleri her geçen yıl daha da artıyor. Haberde anlatılan alışveriş felsefesiyle ilgili görüşlerini sorduğumuz Müstakil Tüketiciler Birliği Başkanı Avukat Bülent Deniz, ‘zaten tüketiciyi koruyacak en önemli ilkenin bilinçli alışveriş olduğunu’ başta hemen vurguluyor ve ardından ekliyor: “Bilinçli tüketimin ana ilkesi de alışverişleri ‘kalite ve fiyat’ kıyaslamasına giderek yapmak”. Deniz’e göre aslında tüketiciler kendi lehlerine rekabet dalgası oluşturma gücüne sahipler. Serbest ekonominin kurallarının işlediği günümüzde tüketicilerin ısrarla ‘kalite ve ucuzun’ peşine düşmesiyle, potansiyel rekabet daha da kamçılanabilir. Ancak Türk tüketicileri bu gücün farkında olmadıkları gibi, kıyaslama metoduyla alışverişte bulunma alışkanlığından da epeyce uzaklar. Üstelik sık sık bunu çok iyi bilen satıcıların tuzaklarına kolayca düşüveriyorlar. Siz onlara yeter ki ‘hediye ve promosyon’ deyin. Onca uyarılara rağmen, kapıdan satış yapan bazı kötü niyetli satıcılar tarafından dolandırılan insan sayısı hiç de az değil.
         <br/>
         <br/>
         Reklama aldanma
         <br/>
         <br/>
         Reklamlar bir tüketici için ürünler hakkında bilgilendirme faaliyeti olarak algılanmalı. İhtiyaçları belirleyen unsura dönüşen her reklam, tüketim dümeninin kontrolünün yavaş yavaş kaybedilmesi anlamına geliyor. Bir ürünün kalitesi çok ya da az reklamının yapılmasından değil, ancak ve ancak taşıdığı standartlardan anlaşılabilir.
         <br/>
         <br/>
         ‘Siz ne söylerseniz söyleyin bizim akla değil paraya ihtiyacımız var’ denilip, okuma zahmetinde bulunduğunuz bu yazı laf salatası olarak nitelenebilir. Olsun, söyleyenin bir, uymayanın iki yüzü kara. Bir de haberin en baba kriteri doğruluğudur. Yeter ki doğrular yazılsın. Çünkü yazan için her zaman onuncu köy vardır.
         <br/>
         <br/>
         e.akdag@aksiyon.com.tr
         <br/>
         <br/>
         Alışveriş felsefesinin anayasası
         <br/>
         <br/>
         — Öncelikle temel ve tali bütün ihtiyaçlar iyice gözden geçirilerek belirlenmeli.
         <br/>
         <br/>
         —  İhtiyaçlar aylık periyotlara göre tasarlanmalı; haftalık ve günlük planlar yapılmalı.
         <br/>
         <br/>
         — Ulaşılabilecek her market hakkında bir ürün ve fiyat araştırması yapılarak notlar alınmalı.
         <br/>
         <br/>
         — Alışveriş merkezlerinin özel indirim günleri ve oranları öğrenilmeli.
         <br/>
         <br/>
         — Her merkezin özellikle promosyona gittiği kalemler belirlenmeli.
         <br/>
         <br/>
         — Gazetelerdeki indirim ilanlarına imkan dahilindeyse kesinlikle şöyle bir göz atılmalı. Bazen gerçekten kaçırılmasına çok hayıflanılan şok indirimlere gidilebiliyor.
         <br/>
         <br/>
         — Markaların fabrika satış mağazalarının yerleri öğrenilmeli.
         <br/>
         <br/>
         — Bazı marketlerin çıkarttığı özel indirim kartlarından mümkünse temin edilmeli.
         <br/>
         <br/>
         — Bütün bunlar tek başına yapılamayacağı için kafa dengi arkadaşlarla bilgi dayanışması içine girilmeli.
         <br/>
         <br/>
         — Sadece ucuzluk ana kriter olmamalı. Ucuzluk, kalite ile birlikte düşünülmeli. Neticede esas olan üründen sağlanılan fayda. Çok ucuz ama yarısı ezik ve çürük bir kilo domates, pahalı duran ama sağlam yarım kilo domatesten daha pahalıdır.
         <br/>
         <br/>
         — Alışverişe çıkmadan önce sakin bir kafayla düşünerek dört başı mamur bir liste hazırlanmalı.
         <br/>
         <br/>
         — Sezon sonu indirimleri yabana atılmamalı. Kış biterken bir sonraki kışın, yaz biterken de bir sonraki yazın ihtiyacı aradan çıkarılabilir.
         <br/>
         <br/>
         — Dikkatli gözlerle bir tur atılmadan pazarda alışverişe başlanmamalı.
         <br/>
         <br/>
         — Mümkünse pazarlarda fiyatların aşağı çekildiği saatler gözlenmeli.
         <br/>
         <br/>
         — Fiyatlarda anormal yükseklik sezildiğinde bazı kalemlerdeki alışveriş ertelenmeli. Çünkü yükseklik özel bir sebebe dayanabilir ve geçici olabilir.
         <br/>
         <br/>
         — Pazardan meyve ve sebzeler bozulma sürelerinde tüketilebilecek kadar alınmalı.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 8 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12267), [web.archive.org (arşiv bağlantısı)](http://web.archive.org/web/20050302051346/http://www.aksiyon.com.tr:80/yazdir.php?id=12267)
