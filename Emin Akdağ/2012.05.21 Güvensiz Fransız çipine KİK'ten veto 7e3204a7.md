# Güvensiz Fransız çipine KİK’ten veto

*Emin Akdağ 2012.05.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Zararın neresinden dönülürse kârdır’ demiş atalarımız. Hele bir de hatadan kaynaklanacaksa, kârdan da ötedir, kurtarılan. Kamu İhale Kurumu’nun (KİK) son andaki atağıyla, çipli pasaport ihalesine Fransız değiliz bundan böyle.
  </font>
 </div>
 <div id="newsText">
  <font class="detail-text">
   <p>
    Darphane ve Damga Matbaası Genel Müdürlüğü’nce 2011 yılının 22 Aralık’ında açılan 10 yılda 5 milyon üretimin öngörüldüğü “Tabaka Yerleştirilmiş Pasaport” ihalesinde 7,7 milyon avroluk teklifle birinci sıraya oturan Gemalto ile beraber çalışacağı ikinci Arjo Wiggins firmalarından alındı iş. İkisi de Fransa merkezliydi. Oybirliğiyle verilen KİK’in karar metninde, “Bu aşamadan sonraki işlemlerin mevzuata uygun olarak yeniden gerçekleştirilmesi gerekmektedir.” deniyor. Bir terslik oluşmazsa, ihalenin üçüncüsü Malezyalı Irıs Technologies’te kalacak pasaport işi. Zaman Gazetesi 27, 28 ve 30 Ocak 2012 tarihlerinde Ahmet Dönmez’in haberleriyle olayı gündeme taşımıştı. Fransız şirketin çipleri güvensizdi. 2010’da Amerika’daki uluslararası ihaleye de şifresi kırık çiplerle girmişti. Bu bilgiye rağmen Türk yetkililer teklifini geri çevirmemişti. Halbuki Malezyalı şirket 16 Ocak’ta Darphane’ye itiraz dilekçesi sunmuştu. Ret cevabı gelince KİK’e taşımıştı başvurusunu. Fransızların önerdiği yonganın güvenlik zaafını, Washington Black Hat 2010 konferansında ispatlayan belgeyi de iletmişti kuruma. KİK’in görüş istediği TÜBİTAK Bilişim ve Bilgi Güvenliği İleri Teknolojileri Araştırma Merkezi’nin bilirkişi raporu 3 Nisan’da hazırdı. Ortaya atılan iddiaları doğruluyordu rapor. Türk Standartları Enstitüsü (TSE) de aynı kanaatteydi. 30 Nisan’da çiplerin, şartnamenin teknik özellikler ve güvenlik maddelerindeki hususları karşılamadığını bildirdi KİK’e. Kurum 7 Mayıs’ta toplanarak yukarıdaki karara imza attı. Gemalto, 60 gün içinde Ankara İdare Mahkemesi’ne dava açabilecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32605-guvensiz-fransiz-cipine-kikten-veto.html), [web.archive.org (arşiv bağlantısı)](http://web.archive.org/web/20130826125513/http://www.aksiyon.com.tr:80/aksiyon/haber-32605-guvensiz-fransiz-cipine-kikten-veto.html)
