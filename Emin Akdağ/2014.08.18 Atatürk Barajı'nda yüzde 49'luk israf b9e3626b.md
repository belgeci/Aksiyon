# Atatürk Barajı’nda yüzde 49’luk israf

*Emin Akdağ 2014.08.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’nin en büyüğü Atatürk Barajı’nın hinterlandında yıllık 2 milyar 500 milyon metreküp su tarımda kullanılıyor.
  </font>
 </div>
 <div id="newsText">
  <font class="detail-text">
   <p>
    Önümüzdeki yıl Suruç ve Mardin Ana Sulama kanalları da beslenecek. Ancak barajdaki doluluk miktarı geçen yıla kıyasla yüzde 15 eksildi. Devlet Su İşleri (DSİ) kayıtlarıyla, 2013’te yüzde 68,6’sı doluydu. Oran bu sene yüzde 53,6’ya geriledi. Miktar cinsinden söylenecek olursa, 2013’te 7 milyar 550 milyon metreküp su vardı barajda. Şu andaki 5 milyar 880 milyon metreküp. Baştaki sulama bilgisine dönersek, hiç yağmur yağmadığı düşünüldüğünde mevcut suyun 2 yılın ihtiyacını karşılayabileceği aşikâr. Şanlıurfa Ziraat Odası Başkanı Ahmet Eyüpoğlu uyarıyor: “Su hızla azalıyor. Suyun yarısı Harran Ovası’na gidiyor. Ovadaki sulama sisteminde derhal kapalı sisteme geçilerek su tasarrufu sağlanmalı. Aksi takdirde felaket kapıda.” Önerisinin seri çalışılması durumunda iki yılda pratiğe dönüşebileceğini de sözlerine ekliyor Eyüpoğlu. Ziraat Mühendisleri Odası’nın şehirdeki şube başkanı Ali Rıza Öztürkmen’in verdiği bilgiler de korkunç: “Harran Ovası’na giden suyun yüzde 51’i kullanılıyor. Diğeri israf oluyor.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3D69A61EEC8250B437B6284567988F8B?newsId=39243), [web.archive.org (arşiv bağlantısı)](http://web.archive.org/web/20140831095200/http://www.aksiyon.com.tr:80/aksiyon/newsDetail_getNewsById.action;jsessionid=3D69A61EEC8250B437B6284567988F8B?newsId=39243)
