# Selam-Tevhid takipsizliğinde ‘flash’ hata!

*Emin Akdağ 2014.08.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   H. A. Yazıcıoğlu, Selam-Tevhid soruşturmasında mahkeme kararıyla teknik ve fiziki takibe tabi tutulan önemli isimlerden biri. Şahsın, ülkemize ait pek çok gizli bilgiyi, İran Devrim Muhafızları Ordusu/Kudüs Gücü Türkiye sorumlusu Naser Ghafari’ye verdiği ileri sürülüyor.
  </font>
 </div>
 <div id="newsText">
  <font class="detail-text">
   <p>
    Usulsüz dinleme iddialarıyla sulandırılan dosya hakkında görevdeki savcının takipsizlik hükmünü yorumlayan Gültekin Avcı, “Bu savcı ya CMK’yı hiç bilmiyor ya CMK 134’üncü maddeyi görmezden geliyor ya da görmemesi gerekiyor.” diyor. Önce savcının gerekçesi: “İfadelerde geçen ve şüpheli H. Avni Yazıcıoğlu’na ait bilgisayardan elde edildiği söylenen, içeriğinde üst düzey devlet ve istihbarat yetkilileri ile ilgili genel bilgilerle, İsrail Konsolosluğu ve Halkalı Nükleer Araştırma Merkezi ile ilgili kroki, bilgi ve belgelerin bulunduğu belirtilen flash bellek, soruşturma dosyasının devralındığı süreçte yapılan incelemelerde Başsavcılığımız adli emanetinde ve soruşturmayı yürüten kolluk biriminde bulunamamış ve mevcudiyetinin gerçekliği konusunda şüphe oluşmuştur…” Kendisi de eski bir savcı olan Bugün gazetesi yazarı Avcı, “Azıcık işi ve kanunu bilen bir savcı dosyada H.A. Yazıcıoğlu’na ait flash bellek aramaz. Konuyla ilgili tutanak arar ve inceler. Çünkü el koyma işlemi yapılmamış, kopyalama işlemi yapılmış.” ifadeleriyle değerlendiriyor gerekçeyi. Avcı’ya göre, hard disk imaj kopyalarının aktarıldığı CD/DVD tutanaklarına odaklanılmalıydı: “Savcı, flash belleğe kanun gereği el konulamayacağını, sadece CMK 134 gereği kopyasının alınacağını, dijital orijinallerinin şahsa imaj alma işlemi sonrası teslim edileceğini bilmesi ve görmesi gerekir.” Ve hatırlatıyor Avcı: “Nitekim Ergenekon ve Balyoz sürecindeki soruşturmalarda da, hard disklerden imaj alma işlemleri bu şekilde yapılmıştı.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3D69A61EEC8250B437B6284567988F8B?newsId=39286), [web.archive.org (arşiv bağlantısı)](http://web.archive.org/web/20140831094735/http://www.aksiyon.com.tr:80/aksiyon/newsDetail_getNewsById.action;jsessionid=3D69A61EEC8250B437B6284567988F8B?newsId=39286)
