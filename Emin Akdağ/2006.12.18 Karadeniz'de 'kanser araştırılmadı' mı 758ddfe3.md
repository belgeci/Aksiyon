# Karadeniz’de ‘kanser araştırılmadı’ mı?

*Emin Akdağ 2006.12.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Çernobil Nükleer Santrali’nde 26 Nisan 1986 tarihindeki kazada açığa çıkan radyasyonun insanları nasıl etkilediği 20 yıl sonra da tartışma konusu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070216094800im_/http://www.aksiyon.com.tr/resim/628/06.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sağlık Bakanı Recep Akdağ, araştırmalarında, kazanın Karadeniz Bölgesi’ndeki kanser vakalarını artırmadığı sonucuna ulaştıklarını söylüyor. Hatta, Sinop’a nükleer santral inşasına karşı çıkanlarca kullanıldığını ima ediyor.
   <br>
    <br>
     Biri babası yedi yakını kanserden ölen sanatçı Volkan Konak’ın, iki yıl üzerine çalıştığı 5 bin sayfalık araştırma raporuna göre ise durum vahim. Karadenizli sanatçı arkadaşı Kazım Koyuncu’nun da genç yaşta kanserden vefat etmesi üzerine tamamen bu olaya odaklanan Konak, elindeki 5 bin kişinin ölüm raporuyla Çernobil ilişkisini ispatladıklarını ileri sürüyor. Yurt içi ve dışından üniversitelerle işbirliği içine giren Konak, Karadeniz Bölgesi’nde acilen ‘kanser tarama merkezi’ kurulmasını talep ediyor. Konak ayrıca çok sayıda spekülatif ayrıntıyı gündeme taşıyor. Ancak Trabzon’un Düzköy ilçesine bağlı Alazlı köyü Muhtarı Hilmi Avcı’nın Aksiyon’a anlattıklarının speküle edilecek bir yanı yok. Muhtar Avcı, kanser araştırması yapan anket elemanlarının kamuoyuna deklare edildiği gibi bölgeyi ev ev gezmediğini; bilgilerin ilçe merkezine toplanan kaymakamlardan alındığını söylüyor. Düzköy’den 13 civarında muhtar toplanmış merkezde. Diğer ilçeleri gezmişler miydi acaba? “Ben bilemem ki kaç evde kanserli var. Kanser öyle pat diye hemen ortaya çıkan bir hastalık.” diyen Avcı, bu soruyu şöyle cevaplıyor: “Hiçbir köyde gezmediler. Geldiler ilçe merkezindeki öğretmen evinde kısa bir toplantı yapıldı. Sordum, öteki ilçelerde de aynısı olmuş. Toplayabildikleri muhtarlara sordular. Kanser vakası kaç tane var, kaç kişi kanserden öldü, diye. Böyle bir şey olmaz. Yaptıkları kanser araştırması bu.” Avcı, şöyle devam ediyor: “Ne kadar bilebilirim. Bir sürü rahatsız insan var. Acaba kanser midir, soğuk algınlığı mıdır? Ben doktor değilim ki? Yeni vaka, fındık toplarken birden rahatsızlanan kaynanamı götürdük, kötü huylu kanser çıktı. Gün sayıyor.” Avcı, kanser araştırmasının soru-cevap mantığıyla değil, tıbbi tahlil ve muayenelerle gerçekleşmesi gerektiğini ifade ediyor. Görüştüğümüz köylüler, son yıllarda kanserden ölümlerin önemli miktarda artığını kaydettiler. Sağlık Bakanlığı Kanserle Savaş Dairesi Başkanı Prof. Dr. Murat Tuncer, çok ciddi akademik ve bilimsel bir araştırma yürütüldüğünü ifade ediyor.
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26213), [web.archive.org (arşiv bağlantısı)](http://web.archive.org/web/20070216094800/http://www.aksiyon.com.tr:80/detay.php?id=26213)
