# SGK’nın kurtuluşu şebekelerin çökertilişinde

*Emin Akdağ 2012.07.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sosyal Güvenlik Kuru-mu’nun (SGK) asıl yoğunlaşması gereken bu aslında. Vatandaşları doktora görünmek ve ilaç yazdırmaktan caydırarak elde edilecek tasarruf, köklü yolsuzluklarla kasadan uçanın yanında devede kulak.
  </font>
 </div>
 <div id="newsText">
  <font class="detail-text">
   <p>
    Adamlar deveyi hamuduyla yutuyorlar onlarca yıldır. Yoksa normal şartlarda Türkiye’nin en büyük sigorta kuruluşunun batak pozisyonlara düşmesi mümkün mü? İlk cümlede ‘bu’ işaret zamiriyle vurgulanan olay sahte şirket operasyonu. Sahte firmalarla 7 bin kişi sigortalanarak sağlık hizmetinden faydalandırılmış. Önemli bir bölümü emeklilik hakkı elde etmiş. Yakalanan şebeke 156 paravan şirket üzerinden yürütmüş usulsüzlüğü. Kurumun uğratıldığı zarar 70 milyon lira. Aysbergin suyun altındaki bölümünde neler dönüyordur, Allah bilir. Madalyonun arka yüzünde hileli işlemlerden medet umanların art niyetlilerce kandırılması hakikati de var öte yandan. Emeklilik vaadiyle parasını kaptırıyor niceleri. Şebeke üyeleri kendilerini maliyeci ya da mali müşavir diye tanıtıyor daha ziyade. Az eğitimli kesimi hedef kitle belliyorlar. SGK ‘acaba’ deyip ‘ben de deneyebilir miyim?’ diye düşünenleri cidden uyarıyor: “Hem primler boşa gider hem de aldığınız maaşı faiziyle geri ödersiniz.” Sanıklar, Türk Ceza Kanunu’ndaki ‘kamuyu zarara uğratmak suretiyle nitelikli dolandırıcılık’ ve ‘resmi evrakta sahtecilik’ suçlarından yargılanacak.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33183-sgknin-kurtulusu-sebekelerin-cokertilisinde.html), [web.archive.org (arşiv bağlantısı)](http://web.archive.org/web/20130825020415/http://www.aksiyon.com.tr:80/aksiyon/haber-33183-sgknin-kurtulusu-sebekelerin-cokertilisinde.html)
