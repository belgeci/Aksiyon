# MİT Yasası'ndaki muğlak hususlar

*Emin Akdağ 2014.11.24*

<div class="pNewsDetailMainContent" itemprop="articleBody">
 <p>
  Hukuk Etik ve Siyaset Araştırmaları Derneği (HESA) Başkanı Prof. Dr. İbrahim Cerrah, istihbaratın tekelleştirilmesini, ‘tehlikeli ve riskli bir gidişat’ diye yorumluyor. Etkin istihbarat teşkilatlarının birden fazla oluşuyla siyasilere farklı seçenekler sunulduğunun altını çiziyor. Derneğin hazırladığı MİT raporunda ‘hukuk ihlalleri’ ve ‘muhtemel istihbarat zafiyetlerine’ dikkat çekiliyor: “MİT Kanunu’nda yapılan değişikliklerin bazıları İran’ın Devrim Muhafızları Ordusu ve Suriye’nin El Muhaberat örgütlerinin yapılanma ve yetkilerinden ilham alınarak hazırlanmış olduğu izlenimi edinilmiştir.”, “Yasada yer alan bazı muğlak hükümler işkence ve faili meçhul cinayet gibi istihbarat örgütleri tarafından geçmişte kullanılmış olan hukuk ve insanlık dışı yöntemlerin yeniden kullanılacağı endişesini doğurmaktadır.” Bu yasayla sağladığı şemsiyeyle, illegal yapılanmalar PKK ve KCK elemanları sanki MİT çalışanıymışçasına devreye sokulabilir pekâlâ. Sonrasında da teşkilatın dokunulmazlık zırhından istifade ettirilebilirler. Raporda, MİT’e hukuksuz dinleme ve vatandaşları dilediğinde fişleme yetkisi verildiği de vurgulanıyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/mit-yasasindaki-muglak-hususlar_540031), [web.archive.org (arşiv bağlantısı)](http://web.archive.org/web/20141222213412/http://www.aksiyon.com.tr:80/karakutu/mit-yasasindaki-muglak-hususlar_540031)
