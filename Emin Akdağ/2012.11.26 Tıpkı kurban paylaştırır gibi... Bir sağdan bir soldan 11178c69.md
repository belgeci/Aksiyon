# Tıpkı kurban paylaştırır gibi... Bir sağdan, bir soldan

*Emin Akdağ 2012.11.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Halen daha 12 Eylül 1980’de ‘doğruyu yaptıklarını’ ileri sürüyorlar, devrin Genelkurmay Başkanı Kenan Evren ile Hava Kuvvetleri Komutanı Tahsin Şakinkaya. ‘Bugün de olsa aynı şekilde’ davranırlarmış.
  </font>
 </div>
 <div id="newsText">
  <font class="detail-text">
   <p>
    Darbeden bir gün öncesine kadar ülkede niçin kanın gövdeyi götürdüğünü açıklayamıyorlar ama. Salağa yatsalar da, “şartlar olgunlaştırılırkenki” rollerinin hesabı da soruluyor onlara. Nefesleri yetmezse elbet ötede devam edecek duruşmalar. Bir programda dile getirdiği ‘Adaletli olsun diye bir sağdan bir soldan astık’ cümlesi hatırlatılan Evren, “Söyledim. Bununla hiçbir tarafı tutmadığımızı, bitaraf olduğumuzu anlatmak istedik.” deyiveriyor. Tıpkı ‘kurban paylaştırır’ ya da ‘papatya falı bakar’ gibi gencecik fidanları öldürmekle, adalet kelimelerini bir arada kullanabiliyor. Osman Esandağ’ın kardeşi ülkücü Halil Esandağ da asılanlardandır. Henüz 21 yaşındadır. “Adalet olsun diye insanlar asılır mı?” diye soran ağabeyi, “Kardeşim, iman hatipli olduğu için idam edildi.” diyor. Aynı görüşteki asılan gençlerden Selçuk Duracık’ın ağabeyi Hüseyin Duracık ise, “Bunların vicdanları katılaşmış, amcasızlık kanlarına işlemiş.” diye konuşuyor. Adalet şüphesiz var ve kaderde tecelli ediyor. Türkiye’nin 7’nci Cumhurbaşkanı Evren, ahir ve ortalama yaşa göre geçkin ömründe nevi şahsına münhasır bir işkenceyle yüz yüze aslında. Bu dava açılamasaydı, 30’lu yaşlardaki insanların ve onlardan sonra doğanların bir bölümü; Evren’in ve cuntacı arkadaşlarını hayırla yâd edeceklerdi belki. O ihtimal sıfırlandı şimdi. Yalnızca sokak, kışla, okul ve binalardan değil, milletin gönlünden siliniyorlar. Herkes bu davaya sonsuza dek müdahil artık. 12 Eylül darbecilerinin mal varlıkları da mercek altında bu arada.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34148-tipki-kurban-paylastirir-gibi-bir-sagdan-bir-soldan.html), [web.archive.org (arşiv bağlantısı)](http://web.archive.org/web/20130102043914/http://www.aksiyon.com.tr:80/aksiyon/haber-34148-tipki-kurban-paylastirir-gibi-bir-sagdan-bir-soldan.html)
