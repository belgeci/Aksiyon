# Rumenler'den Türk okuluna 100 bin gönül tuğlası

*Emin Akdağ 2014.11.24*

<div class="pNewsDetailMainContent" itemprop="articleBody">
 <p>
  Lumina Türk Okul-ları’nın faaliyete başlamasının 20’nci yılının kutlandığı Romanya’da, geçtiğimiz Kurban Bayramı’nda temeli atılan yeni şubenin -Uluslararası Bükreş Bilgisayar Lisesi’nin- inşası için “benim de bir katkım olsun” düşüncesindeki velilerden örnek ve anlamlı destek. Hesaplamaya göre okulun yapımında 220 bin tuğla gerekiyor. Bunun 100 bini tanesi 1 Euro’dan öğrencilerin velilerince satın alındı. “Bir tuğla da sen al” masasına uğrayanların hepsi veli de değildi üstelik. 50 adet bağışlayan bir Rumen’in biri kız iki çocuğu vardı. Biraz daha büyüdüklerinde bu okullara yazdıracak. Şu ifadelerse, kampanyaya küçük kızıyla iştirak eden Rumen’den:  “Büyük çocuğum Türk Okulları’nda. Notları çok iyi. Her şey çok güzel. Bütün bunların sebebi öğretmenleridir. Yardım ettim çok normal bir şey bu. Sadece kendi çocuklarımızın geleceği için değil, Romanya’nın gelecek nesli için katkımız olsun istedim.” İlk okulunu 1994’te Köstence’de açan Lumina Eğitim Kurumları’nın 10 şubesinde 3 bin 200 öğrenci okuyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/rumenlerden-turk-okuluna-100-bin-gonul-tuglasi_540029), [web.archive.org (arşiv bağlantısı)](http://web.archive.org/web/20141217175418/http://www.aksiyon.com.tr:80/karakutu/rumenlerden-turk-okuluna-100-bin-gonul-tuglasi_540029)
