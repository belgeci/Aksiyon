# Yaşlılık refahında 70’inciyiz

*Emin Akdağ 2013.10.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Avrupa, Rusya ve Çin, 2050’de dünyanın nüfusu en yaşlı bölgeleri olurken; Afrika gençleşecek. Tahminî bilginin kaynağı, ilk defa ‘Küresel Yaş Takip Endeksi’ yayınlayan Birleşmiş Milletler (BM). Tabiatıyla, Türkiye’nin durumunu merak etmektesiniz.
  </font>
 </div>
 <div id="newsText">
  <font class="detail-text">
   <p>
    7,1 milyonumuz yani yüzde 9,6’mız 60 yaşın üzerinde. Yukarıda belirtilen tarihte yüzde 26’ya çıkacak oran. BM endeksindeki ana kategorilerden biri de ‘yaşlıların refah seviyesi’. 91 ülkenin gelir güvenliği, sağlık hizmetleri, istihdam, eğitim ve çevre hassasiyeti kriterleri çerçevesinde değerlendirildiği araştırmaya göre yaşlılık en rahat İsveç’te geçiyor. Norveç’teki ortam da ona yakın. İlk dördün diğer ikisi Almanya ve Hollanda. Onları Kanada, İsviçre, Yeni Zelanda, ABD ve Japonya izliyor. Biz ise maalesef ta 70’inciyiz. Düşünebiliyor musunuz; Gana, Sri Lanka, Arnavutluk, Çin ve Vietnam bile üzerimizde yer alıyor. Listenin son dördü şöyle sıralanıyor: Ürdün, Pakistan, Tanzanya ve Afganistan. Detaylara girersek; sağlıkta 66, istihdam ve eğitimde 84’üncüyüz. Gelir güvenliğinde başımız biraz dik: 30’uncuyuz.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36766-yaslilik-refahinda-70inciyiz.html), [web.archive.org (arşiv bağlantısı)](http://web.archive.org/web/20140105030349/http://www.aksiyon.com.tr:80/aksiyon/haber-36766-yaslilik-refahinda-70inciyiz.html)
