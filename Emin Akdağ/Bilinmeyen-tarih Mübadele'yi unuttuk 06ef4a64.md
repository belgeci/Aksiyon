# Mübadele’yi unuttuk

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20030702022558im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030702022558im_/http://www.aksiyon.com.tr/resim/39/62.jpg" vspace="5"/>
  </p>
 </font>
 <font class="content">
  Türkiye, 80 yıl önceki mübadeleyi unuttu; hele genç nesil bu olaydan habersiz büyüyor. Mübadelenin izlerinin daha derin olduğu Yunanistan’da 150 dernek faaliyet gösterirken ve 300 bin sayfalık sözlü tarih çalışması ortaya konulmuşken, Türkiye’deki sivil toplum faaliyeti henüz üç yıl önce başlayabildi. 30 Ocak 1923 tarihinde Türkiye ile Yunanistan arasında imzalanan din esaslı nüfus mübadelesinin 80’inci yıldönümüne günler kaldı.
 </font>
 <p>
  <font class="content">
   Mübadelenin hangi sebep ve şartlarda; nasıl ve nerelere gerçekleştiğine ilişkin bilgileri içeren bir belgesel çalışması Aksiyon dergisinin 408 sayılı nüshasında genişçe ele alınmıştı. Bu dosyada ise mübadil kuşakların günümüzdeki faaliyetleri mercek altına alınacak.
   <br/>
   <br/>
   Yunanistan’a gönderilen Ortodokslar daha başlarda sivil örgütlenmeye gidip bir çok faaliyette bulunurken; Türkiye’ye getirilen Müslümanlar’ı vakıflaşmaya götüren ilk toplantı, büyük göç olayının ancak 77’nci yıldönümünde, 30 Ocak 2000 tarihinde gerçekleşebildi. The Marmara Oteli’nde yapılan toplantıda birinci, ikinci ve üçüncü kuşaklar mübadil kimlikleriyle ilk defa biraraya geldi.
   <br/>
   <br/>
   Türkiyeli mübadiller 11—15 Ekim 2000 tarihleri arasında, geldikleri toprakları ziyaret ettiler. Bu ziyarette Kavala, Sarışaban, Selanik, Katerini, Veria, Gerebena, Kayalar, Langaza, Serez ve Darama’ya gidildi. Bu ziyaretten sonra çok sayıda karşılıklı gidiş gelişler oldu. En son Yunanistan ziyareti ise Haziran 2002’de Yanya’ya yapıldı. Bu geziyi Alman ZDF televizyonundan bir ekip de izledi.
   <br/>
   <br/>
   Yunanistan’da 150 civarında mübadil derneği var. Yine bu ülkede 300 bin sayfalık sözlü tarih çalışması ortaya konmuş. Bizde bu konuda 80 yıl boyunca ne resmi ne de özel hiçbir gayret sarf edilmemiş. Bugün Türkiye’de mübadillerle ilgili bütün organizasyonlar 25 Mayıs 2001’de resmen kurulan Lozan Mübadilleri Vakfı’nca ifa ediliyor.
   <br/>
   <br/>
   Mübadelenin izleri Yunanistan’da daha derin
   <br/>
   <br/>
   Peki neden böyle olmuştu? Bunun birinci sebebi, Yunanistan’a giden mübadillerin zaten 850 bini 1923 sözleşmesi öncesinde Türkiye’yi terk etmişti. Yunanistan’ın nüfusu birden yüzde 25 oranında artmıştı. Ortodoks mübadiller büyük sıkıntı ve dram yaşamıştı. Bu durum gerek bu ülkedeki gerekse Avrupa ve Amerikalı çok sayıda tarihçi, sosyal bilimci, sanat tarihçisi, edebiyatçı ve müzikologca incelendi, konu üzerine enstitüler kuruldu. Yani Yunanistan mübadelenin sıcaklığını daha ilk günden hissetti ve olayın soğuması yılları buldu. Türkiye’de ise aynı oranda sıkıntı meydana gelmedi. Çünkü, Yunanistan’dan gelen Müslümanlar, boşaltılan alanlara yerleştirildi. Türkiye’ye gelenlerle ilgili ilk anı çalışmaları 1950’lerden sonra henüz başlamıştı.
   <br/>
   <br/>
   Çok geç de olsa Türkiye’deki sözlü tarih çalışmasını yürüten Lozan Mübadilleri Vakfı Genel Sekreteri Sefer Güvenç, gelinen noktayla ilgili şu bilgileri veriyor: “Sözlü tarih çalışmalarımızda ilk etapta 1918 yılı ve öncesi doğmuş olan 100 kişiyle görüşmeyi hedefledik. Bunların farklı yörelerden, farklı sosyal sınıflardan, farklı cinsiyetlerden olmalarına ve mübadele sürecini en az 6 yaşındayken bizzat yaşamış olmalarına dikkat ettik. Bu hedefimizin yaklaşık yarısını gerçekleştirdik sayılırız. Ama sözlü tarih yoğun emek ve maddi olanak isteyen bir çalışma. Sınırlı olanaklarımız ve üyelerimizin gönüllü çalışmaları ile yürütülüyor bu çalışmalar. Bu çalışmaların sonucu yayınlanacak ve araştırmacıların hizmetine sunulacak.”
   <br/>
   <br/>
   Mübadele ile ilgili çalışmaların yetersiz olmasına bir diğer sebep ise Türkiye’de resmi tarihin konuyu pek fazla deşifre etmeyerek, adeta kendi kabuğuna hapsetmesi. Güvenç, vakfın şimdiye kadar hükümet desteği görmediğini, buna karşılık, Yunanistan’da merkezi ve yerel yönetimler ile ticari kurum ve kuruluşların cesaretlendirici ve teşvik edici destekler sunduklarını söylüyor. Ancak, önümüzdeki günlerde başta Kültür Bakanlığı olmak üzere ilgili bakanlıklara projelerini anlatarak destek arayacaklar. Daha geniş kitleleri bir çatı altında toplayabilmek için yasal mevzuatı  buna uygun olmayan vakıf haricinde, aynı isimle kurulan bir dernek de Türkiye çapında faaliyet gösteriyor. Vakfın ve derneğin çalışmalarına özellikle birinci kuşak mübadiller çok duyarlılar. Yıllardır sandıklarında sakladıkları belge ve fotoğrafları vakfa getiriyor, mübadil buluşmalarında aktif rol alıyor ve doğdukları toprakları ziyaret ediyorlar. Kolay değil, 80 yıllık özlem var yüreklerinde. Vakfa verdikleri fotoğraf ve belgeler dijital ortama da aktarılarak arşivleniyor.
   <br/>
   <br/>
   Vakfın yaptığı en önemli çalışmalardan biri de mübadele bibliyografyası. Türkiye’de mübadeleyle ilgili bütün araştırma, kitap, makale ve yazıları bu eserde bulmak mümkün. Vakıf Yunanistan’da bırakılan kültür varlıkları konusunda da son derece hassas. Bunların envanteri çıkarılıyor ve korunması için planlar yapılıyor. Vakfın öncelikli hedeflerinden biri de mübadil yerleşimlerinin eski ve yeni adlarının belirlenmesi ve haritalandırılması. Vakıf mübadele müzesi kurulması için de uğraşıyor.
   <br/>
   <br/>
   <br/>
   TÜRK İSLAM ESERLERİ MÜZESİ’NDE SERGİ
   <br/>
   Gelelim 80’inci yıldönümü etkinliklerine. Yıldönümü günü 30 Ocak 2003 tarihinde yapılacak basın toplantısının ardından göç sırasında hayatını kaybedenlerin anısına denize çiçek bırakılacak. Türk İslam Eserleri Müzesi’nde mübadele üzerine bir sergi açılmasına ilişkin hazırlıklar tamamlanmak üzere. Burada mübadillerin beraberinde getirdikleri eşyalar sergilenecek. Yine Fotoğraf ve Belgelerle Mübadele adında bir sergi de etkinlikler arasında yer alacak. Ayrıca konu hakkında konferanslar ve paneller düzenlenecek. Tarih ve kültürümüze sahip çıkacaklarını ifade eden Sefer Güvenç, “Bütün bu etkinlikleri yaparken de düşmanlıkları değil dostlukları, çatışmayı değil barış kültürünün gelişmesini öne çıkaracağız” diyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2316), [web.archive.org (arşiv bağlantısı)](http://web.archive.org/web/20030702022558/http://www.aksiyon.com.tr:80/detay.php?id=2316)
