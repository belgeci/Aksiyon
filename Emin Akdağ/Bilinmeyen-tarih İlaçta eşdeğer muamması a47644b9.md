# İlaçta eşdeğer muamması

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20030830022118im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030830022118im_/http://www.aksiyon.com.tr/resim/44/64.jpg" vspace="5"/>
  </p>
 </font>
 <font class="content">
  İlaçtaki muamma; ilacın, —hakkında ne denilmişse onun yapılacağı, anlaşılmaz bir madde hüviyetinden çıkartılarak— bir tüketim maddesi halini aldığı; hastanın ise doktor baskısından kurtularak bilinçli bir tüketici olabildiği gün bitecek. Tüketici haklarını korumak amacıyla kurulan sivil toplum örgütleri, tabu gibi görülen bazı konularda önemli başarılara imza attı son yıllarda.
 </font>
 <p>
  <font class="content">
   Mobil ya da sabit telefon ile sayaç faturaları, kredi kartları sözleşmeleri, dövizle kredi alanların devalüasyona karşı korunması bunlardan sadece birkaçı. Hatalı bir malın iadesi ise artık neredeyse rutinleşen bir tüketici zaferi... Ancak bir konu var ki, asıl yıkılması gereken tabu orada; hasta ile ilaç ilişkisinde. Şüphesiz bu tabu da yıkılacak. Ama kendiliğinden değil. Ne zaman mı? İlacın, —hakkında ne denilmişse onun yapılacağı, anlaşılmaz bir madde hüviyetinden çıkartılarak— bir tüketim maddesi halini aldığı; hastanın ise doktor baskısından kurtularak bilinçli bir tüketici olabildiği gün.
   <br/>
   <br/>
   Türkiye’de ilaç tüketiminde tek sözü doktor söylüyor. Hasta ilaç hakkında bilgilendirilmiyor. Hastanın tek bildiği ilacın hangi ölçekte ve zaman aralıklarında vücuda nasıl tatbik edileceği. O ilacı niçin kullandığı, rahatsızlığının ilaçla iyileşme ihtimali, ilaca ne kadar ihtiyacı olduğu gibi konularda en ufak bilgisi ya da fikri yok. Üstelik doktor zaten kendine ilacın asıl künyesini değil, o künye ile çıkan bir markasını öneriyor. Buna çok rahatlıkla dayatıyor da diyebiliriz. Çünkü sistem böyle işliyor. İlaç firmaları kendi markalarının reçeteye yazılması için doktorlara akla gelmedik manipülasyonlar uyguluyorlar. Dayatmanın en yamanını ise SSK yapıyor. 35 milyon insanın şemsiyesine sığındığı kurum, hastalara marka seçme özgürlüğü tanımıyor. Eşdeğer ilacın en ucuzunu veriyor.
   <br/>
   <br/>
   Eşdeğer ilaçlar arasında uçurum var...
   <br/>
   <br/>
   İlaçta tüketicinin bilinçlenmesi gereken mihenk noktalarından en önemlisi eşdeğerlilik. Teknik tabirleriyle biyoyararlanım ve biyoeşdeğerlilik. Piyasada birbirine eş ya da yakın olduğu belirtilen ilaçların fiyatları arasındaki fark uçurum derecesinde. Acaba bu kalite farkından mı kaynaklanıyor yoksa işin içinde başka sebepler de var mı? Bunlar arasında kalite farkı yok denecek kadar azsa bazıları niçin cep yakıyor? Yok eğer ciddi manada kalite farkı sözkonusuysa milyonlarca SSK’lının ve son yıllarda aynı uygulamaya maruz kalan Bağ—Kur’lunun sağlığı riske edilmiyor mu? Dosyamızda bu soruların cevaplarını bulacaksınız, ama şunu peşinen söylemek pekala mümkün: Evet bazı ilaçlar gerçekten de fahiş fiyatlarla satılıyor. Ama bazıları ise hastalığı yok derecesinde iyileştirdiği halde sırf ucuzluğu sebebiyle hastaya dikte ediliyor. Bunun sebebi ise ilacın ruhsatlandırılması ve denetimi aşamasındaki tutarsızlıklar ile yetersizlikler. Bir de değişik zamanlarda çıkartılan ve her biri ayrı telden çalan mevzuatlar...
   <br/>
   <br/>
   Sağlık Bakanlığı’nın 2000 yılı verilerine göre Türkiye’de 76 ilaç, 11 de hammadde üretim yeri bulunuyor. Ülke piyasasında faaliyet gösteren 36 yabancı sermayeli firmadan 8’i üretimini kendi yaparken, geriye kalanı ilacını ithalat yoluyla piyasaya sürüyor. Bunların dışında SSK ile Milli Savunma Bakanlığı ilaç fabrikaları, Ankara Kan Merkezi Plazma Fraksiyon Laboratuvarı ile Refik Saydam Hıfzıssıhha Merkezi kamu adına üretim yapıyor. Türkiye’deki üreticilerin 54’ü, ülke ilaç pazarının yüzde 90’ını temsil eden İlaç Endüstrisi İşverenleri Sendikası’na (İEİS) üye. Türkiye’de şu anda yaklaşık 3 bin 100 (sunuş biçimiyle de; tablet, draje, kapsül, şurup olmasına göre 7 bin 200) çeşit ilaç üretiliyor. İEİS, ülkedeki üretimin dünya standartlarında olduğunu ve iç piyasa ihtiyacının yüzde 90’ını karşılayabildiğini açıklıyor.
   <br/>
   <br/>
   Patent yerli üretimi bitirebilir...
   <br/>
   <br/>
   Patent Kanunu’nun 27 Haziran 1995 tarihinde yürürlüğe girdiği Türkiye’de, patentli ilaçların korunması için milat biçilen tarih 1 Ocak 1999. Ancak patent koruması fiili anlamda tam hayata geçmiş değil. Genellikle kopya ve jenerik ilaç üreten Türk yerli ilaç sanayii, bakanlığın takibine ve tarih kısıtlaması getirmesine rağmen biyoyararlanım ve biyoeşdeğerlilik durumlarını belgeleyemedi. Bunun birinci sebebi yerli firmaların bunun için ayıracak bütçelerinin olmaması, diğer sebebi ise olsa bile bunu belirleyecek merkez sayısının yetersizliği. Bu yüzden bakanlığın şart koştuğu süre, yerli sektörün de talebiyle sürekli ileri bir tarihe erteleniyor. Gerçi ilaçta tek yetkili Sağlık Bakanlığı ama mali güç olmayınca yetki havada kalıyor. 1995—2000 yılları arasında bakanlığa bütçeden ayrılan payın ortalaması yüzde 2,9. Patent başvurularındaki son durum, 31 Aralık 1999 itibariyle şöyle: Türk Patent Enstitüsü’ne 1617 ilaç adına başvuru yapıldı, 487’si patent aldı. Ne yazık ki bunların yalnızca 4’ü Türkiye’ye ait. Büyük çoğunluğu ABD, Almanya, İsviçre ve İngiltere menşeli ilaçlar.
   <br/>
   <br/>
   Türkiye’de ilaç fiyatlarını belirleyen girdileri İEİS iki gruba ayırıyor. Hammadde, ambalaj malzemesi, işçilik, işletme ve ar—ge direkt; genel idare, satış pazarlama, tanıtma ve finansman ise indirekt girdi olarak kabul ediliyor. Bunlara yüzde 9 depo ile yüzde 25 eczacı kârı ekleniyor. Hammaddede Türkiye büyük oranda dışarıya bağımlı. Dünya ilaç endüstrisinde kullanılan ikibini aşkın ilaç etkin maddesinden 48’i ülkede üretilebiliyor.
   <br/>
   <br/>
   En büyük ilaç alıcısı kamu
   <br/>
   <br/>
   5 milyar dolara yaklaştığı kaydedilen Türk ilaç piyasasında en büyük alıcı yüzde 62’lik toplam oranla devlet ve sosyal sigorta kuruluşları. İlaç tüketiminin yüzde 20’sini SSK, yüzde 16’sını konsolide bütçe, yüzde 14’ünü emekli sandığı, yüzde 7’sini Bağ—Kur ve yüzde 5’ini diğer kitler yapıyor.
   <br/>
   <br/>
   İEİS, son 5 yıldır sürekli zarar etmekten yakınıyor. Bu zararda en büyük etken dizginlenemeyen enflasyon. Enflasyonda Avrupa Birliği ülkelerinin ortalaması 2,8. İEİS’e göre ithal ürünlerin fiyatlandırma ve ruhsatlandırılmasındaki tedbirler de, yerli üreticiler aleyhine sınırlayıcı ve ayrımcı özellikler taşıyor. İEİS, bunun Dünya Ticaret Örgütü prensipleriyle bağdaşmadığını da kayda düşüyor.
   <br/>
   <br/>
   Ödeme düzenindeki aksamalar dolayısıyla Türk Eczacılar Birliği ile 10 yılı aşkın bir süredir ipleri koparan SSK, ilacı çok az sayıdaki kendi eczaneleri vasıtasıyla üyelerine ulaştırıyor. Kurumda muayene olmak ayrı bir dert iken, buna bir de ilaç kuyrukları eklendi. SSK, kuyruklar bir yana eşdeğer ilaç uygulamasıyla da tartışılıyor. Uygulamanın özünde, aynı özellikteki ilaç markalarından en ucuzunun hastaya verilmesi ilkesi yatıyor. Bu, iflas noktasındaki kurumu kurtarma ve tasarruf adına pozitif bir işlem gibi görünüyor. Gibi diyoruz çünkü Türkiye’deki ana sıkıntı zaten burada. Eşdeğer kabul edilen ilaçlar gerçekten de öyle mi? Yani aynı kalite ve etkiye sahipler mi? Kurum bazı ilaçları kendisi üretiyor. Bazı firmalar sadece SSK’ya ilaç üretiyorlar. Dolayısıyla bunlar eczanelerde olmuyor. Çoğu ilaç ise SSK için başka isimlerle üretiliyor. Yani firma piyasada A ismi ile satılan ilacını B ismi ile SSK’ya özel ve çok ucuza imal ediyor.
   <br/>
   <br/>
   Kalitesiz ilacı denetlemek çok zor...
   <br/>
   <br/>
   Türk Eczacılar Birliği 1. Bölge Eczacı Odası Başkanı Zafer Kaplan’a göre, Türkiye’de ilaç konusunda tam bir muamma yaşanıyor. Kaplan, SSK’nın uygulamasını prensip olarak doğru buluyor. Uygulamanın SSK’yı eleştirmek ve devletin elinden çıkarması için malzeme yapılmasına karşı. Uygulama ile kamu hazinesinin ciddi tasarrufta bulunduğuna inanıyor. Ama buna karşılık uygulamanın uygulanışındaki aksaklıklarda ve yatırıma öncelik vermemesinde kurumu suçlu buluyor. Peki, ucuz ilaçlar aynı kalite ve etkiye sahip mi sorusuna evet diye cevap veremiyor. Hayır da demiyor, araştırılması gerektiğini söylemekle yetiniyor. Kaplan’ın şu cümlesi çok manidar: “Kalitesiz ilaç vardır. Çünkü Sağlık Bakanlığı yeterli denetimi yapamıyor. 200 kişi ile 4—5 milyar dolarlık bir sektör nasıl denetlenebilir?” İlaçta kaliteyi kullanılan hammadde ile üretim teknikleri etkiliyor. Etkin madde üç aşağı beş yukarı aynı olsa da, üretim teknikleri kalitede son derece önemli bir role sahip. Üretim teknolojisindeki gerilik ilacı faydasızlaştırabiliyor. Yakında patentli ilaçların jeneriklerinin üretilemeyeceğini hatırlatan Kaplan, yerli üreticilerin büyük bir açmazla karşı karşıya olduklarını da söylüyor. İleride üretim yapabilmek için ya patent gerekecek ya da biyoyararlanım ve biyoeşdeğerlilik sertifikası. Ancak bir ilacın sertifikası için bile klinik araştırmaya 80—100 bin dolar ayırmak gerekiyor. Üretici firmanın her ilaç için sertifika alması imkansız gibi görünüyor. İşin açıkçası gelecekte ilaç fiyatları daha da el yakacak. Patentle ilaç üreten firmalar ar—ge girdisini ve uluslararası arenadaki rekabette harcadıklarını tüketiciden çıkarıyorlar. Kaplan, sertifikaları almak kaydıyla jenerik ilaç üretiminin ABD ve Avrupa’da bile devlet tarafından teşvik gördüğü bilgisini de aktarıyor. Türk Eczacılar Birliği’nin, SSK’ya bir teklifi de var: Eczanelerde SSK rafı oluşturulması, buraya sadece kurum ilaçlarının konulması. Böylelikle de kuyrukların bitirilmesi. Üstelik bundan kâr payı da istemiyorlar. Reçete başına sembolik bir hizmet bedeli kâfi diyorlar. Ancak buna SSK’dan şimdiye kadar olumlu bir cevap gelmemiş. Kaplan buna anlam veremiyor ve SSK’lının eline tutuşturulan ilaç hakkında gelip eczanelere danıştığını, kendilerinin de gönüllü olarak bu hizmeti zaten sunduklarını söylüyor.
   <br/>
   <br/>
   Doktor marka dikte etmemeli...
   <br/>
   <br/>
   Tüketiciler Birliği Başkanı Bülent Deniz ise öncelikle ilaç sanayii ile doktorların şeffaflaşması gerektiği üzerinde duruyor. Şeffaflaşma ile insanlar hasta psikozundan kurtularak bilinçli bir tüketici olabilirler. Bunun için de doktorlar reçeteye ilaç isimleri yani marka değil, ilaçların etkin maddelerini ve jeneriklerini yazmalı. Bununla beraber ilaçta reklam yasağı kalkmalı. Reklamlar tüketicinin bilgilenmesini sağlıyor. Deniz’in konuyla ilgili tespitleri şöyle: “Türkiye’de ilaç hâlâ bir tabu. Hasta bilgilenmeksizin ilacı alıyor. Doktorun da baskısıyla ister istemez pahalı ilacı almak zorunda kalıyor. Prospektüsten birşey anlaşılamadığı için de ilaç bilgilenmeden kullanılıyor. İlaç sanayii hastalara doğrudan değil de doktorlar ve hastaneler üzerinden ulaşabiliyor.” Deniz, SSK’nın eşdeğer ilaç uygulamasını, tekstilcilerin seri sonu ve defolu mal uygulamasına benzetiyor. İlaç gibi bir konuda ilk önce tıbbın gerektirdiklerinin, ülkenin ekonomik koşullarından daha hayatiyet arz ettiğine vurgu yapıyor. Benzer ilaçlar arasındaki fiyat kıyaslaması elbette yapılmalı ama kalitesinden ve faydasından şüphe duyulan ilaçlar en ucuz diye hastaların önüne tek alternatif olarak konulmamalı.
   <br/>
   <br/>
   BİYOYARARLANIM NEDİR?
   <br/>
   <br/>
   İlacın etkin maddesinin, vücuttaki etki yerinde var olma hızı ve derecesidir. Örneğin 100 miligram dozunda uygulanan bir ilacın 80 miligramı etki edeceği yere ulaşabiliyorsa ilacın biyoyararlanımı yüzde 80’dir. Buna göre, damar içine uygulanan ilaçlarda, ilacın tümü doğrudan kana ulaştığından biyoyararlanım yüzde 100’dür. Buna karşılık ağızdan alınan bir ilacın yüzde 40’ı emilmeyip bağırsaklarda kalıyorsa biyoyararlanım yüzde 60’a düşer.
   <br/>
   <br/>
   BİYOEŞDEĞERLİLİK NEDİR?
   <br/>
   <br/>
   Biyoyararlanımları kanıtlanarak ruhsat alınan ilaçların, başka firmalarca eşdeğerleri üretildiğinde, başka bir tesiste üretilen bu ilaçların gerçekten eşdeğer olup olmadıkları sorunu ortaya çıkmaktadır. Bir muadil ilacın referans ilaçla biyoeşdeğer olup olmadığının ön koşulu muadil ilacın aynı etkin maddeyi, aynı miktarda ve aynı farmasötik formda içermesi, aynı yoldan uygulanır olmasıdır. Orijinal ilaç ile muadili olduğu ileri sürülen ilacın biyoyararlanımları karşılaştırılır ve biyoeşdeğer olup olmadıkları saptanır. Bir başka anlatımla kana geçiş hızları ve kana geçen miktarları belli sınırlar içinde olan ilaçlar biyoeşdeğer kabul edilir.
   <br/>
   <br/>
   NOT: Tanımlar, İEİS’ten olduğu gibi alınmıştır.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2420), [web.archive.org (arşiv bağlantısı)](http://web.archive.org/web/20030830022118/http://www.aksiyon.com.tr:80/detay.php?id=2420)
