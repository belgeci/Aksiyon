# Gazeteci Canan Coşkun için 23 yıl 4 ay hapis istemi

*Emin Akdağ 2015.06.30*

<div class="pNewsDetailMainContent" itemprop="articleBody">
 <p>
  Cumhuriyet Gazetesi muhabiri Canan Coşkun ‘kamu görevlisine hakaret suçundan’ 23 yıl 4 ay hapis istemiyle yargılanacak. İlk duruşma 12 Kasım’da. 2015 Şubat’taki haberinde, Yargıda Birlik Platformu (YBP) üyeleri de dahil bazı hâkim ve savcılara Emlak Konut GYO’nun indirimli konut sattığını anlatıyordu Coşkun. Haberinin başlığı şöyleydi: “Hâkim bu parayı ödeyemez-Yargıda tartışılan konut satışı”. Savcı Umut Tepe, “olumsuz algı oluşturulup hakaret sucu işlendiği” isnadıyla iddianame hazırladı. İstanbul Cumhuriyet Başsavcısı Hadi Salihoğlu, vekilleri Orhan Kapıcı ve Vedat Yiğit; savcı Ali Doğan, Sulh Ceza Hâkimi İslam Çiçek, Anadolu Cumhuriyet Başsavcısı Fehmi Tosun ile savcılar İrfan Fidan, İsmail Uçar ve Fuzuli Aydoğdu ise müştekiler. Şikâyetçi olmayan 8 hâkim ve savcı da davanın mağdurları arasına kaydedildi.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/gazeteci-canan-coskun-icin-23-yil-4-ay-hapis-istemi_551404), [web.archive.org (arşiv bağlantısı)](http://web.archive.org/web/20150726110036/http://www.aksiyon.com.tr/karakutu/gazeteci-canan-coskun-icin-23-yil-4-ay-hapis-istemi_551404)
