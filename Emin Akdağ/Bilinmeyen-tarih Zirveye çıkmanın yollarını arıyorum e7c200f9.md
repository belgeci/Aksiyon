# Zirveye çıkmanın yollarını arıyorum

*Emin Akdağ Bilinmeyen-tarih*

<div>
 <font>
  <img border="0" height="1" src="/web/20050130073756im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050130073756im_/http://www.aksiyon.com.tr/resim/455/48.jpg" vspace="5"/>
  </p>
 </font>
 <font class="content">
  Beşiktaş seyircisinin beni sevdiğini çok iyi biliyorum. Ayrılma olayında kulübe gelen telefon ve faksların haddi hesabı yoktu. İnönü Stadı"nda 30 bin seyircinin Samsun forması altındayken çılgınca alkışlaması, geçen sezonun futbolu bıraktığım son maçındaki ilgi de bu sevginin ispatı
 </font>
 <br/>
 <p>
  <font class="content">
   Geçen sezon yeşil sahalardan bir yıldız gibi kayan Ertuğrul Sağlam, şimdi de teknik direktörlük kulvarında yıldız olmaya doğru adım adım ilerliyor. 16 yıllık futbolculuk hayatında başarısının yanı sıra efendiliği ve profesyonelliği ile örnek olan Sağlam"ın amacı, çalıştırıcılıkta da zirveye çıkmak. Samsunspor"un yardımcı antrenörü Sağlam"la, futbolculuk serüveninin önemli kilometre taşlarını ve hedeflerini konuştuk.
   <br>
    -30 yaş üstü yabancı oyuncular transfer edilirken, sizin gibi başarılı futbolcularımız futbolu biraz erken bırakmıyor mu?
    <br>
     Birkaç yıl daha top oynayabilirdim. Kendine iyi bakan, profesyonelliğin gereklerini yerine getiren Türkiye"deki beş futbolcudan biriyim. İki yıl Gaziantep, 5 yıl Samsunspor ve 6 yıl Beşiktaş"ta oynadım. Beşiktaş"tan sonra başka bir kulüpte oynayacaksam ve bu büyük takımlardan biri değilse, kesinlikle Samsunspor olacaktı. Nitekim öyle oldu. 3 sezon daha Samsunspor"da top oynadıktan sonra, geçen sezon sonu futbol hayatıma nokta koydum. 1"inci ligde 16 yıl top koşturdum. Sezonlarımın hepsi dolu doluydu. Oynamadığım maç sayısı çok azdı. Stoper oynadığım birkaç yılı ve Samsun"daki son yılımı çıkarsanız, gol ortalamam 20"nin altında değil. Sahadayken benden bu verim hep beklendi. Geçen sezon Samsun"a gelen antrenör, takımda beni düşünmeyince en kısır dönemimi yaşadım. Futbol oynuyorsam, sezonlarım taraftarın beklediği gibi dolu dolu olmalıydı. Ertuğrul Sağlam, 3-5 gol ortalamasıyla veya 30 maçın 5"inde oynayarak sezonu geçirmemeliydi.
     <br>
      - Geçen sezon takımda şans bulsaydınız devam ediyor mu olacaktınız?
      <br>
       Geçen sezonun futbolu bırakmamda etkisi oldu. Bir de, 34 yaşına gelmişsiniz. Performans yaş ilerledikçe haliyle düşebiliyor. Santrfor mevkii gerçekten zor. Defans ya da orta sahaya benzemiyor. Defansta topu uzaklaştırdığınızda, forvete gol arttırmadığınızda işiniz bitiyor. Ama forvetteyseniz, bir de golcüyseniz mutlaka gol atmalısınız. Yoksa başarısızsınız. 16 senede dişimle, tırnağımla, emeğimle oluşturduğum imajıma zarar gelsin istemedim. Seyircilerin kafasındaki, her sene ortalama oynadığı 30 maçta 20 gol atan Ertuğrul kalsın istedim.
       <br/>
       - Beşiktaş"tan ayrılırken, büyük takımlardan teklif geldi mi?
       <br/>
       Beşiktaş"tan ayrıldığımın ertesi günü Samsun"a imza attım. Bunda başkanımız İsmail Uyanık"ın kararlılığı da etkili oldu.
       <br/>
       70 milyarın 12"sini ben almıştım...
       <br/>
       -Biraz başa dönersek, Beşiktaş"a rakamları alt üst eden flaş bir transfer ücretiyle gitmiştiniz? Bu olayın aslını sizden dinleyelim...
       <br/>
       70 milyar... O tarihe kadarki en büyük transferdi bu. Bir sene öncesinin 5-6 katıydı. 70 milyar herkesi çok etkiledi. Ama bunun 58 milyarı Samsun"a, sadece 12 milyarı banaydı. Uzun süre gündemde kalan bu rakam beni gerçekten rahatsız etti. Acaba 70 milyarlık rakamın altında ezilecek mi, hakkını verebilecek mi gibi sözler oldu.
       <br/>
       -Size göre Ertuğrul Sağlam, bu rakamın altında ezildi mi, hakkını verebildi mi?
       <br/>
       6 yılın ilkinde 23 gol attım, takım şampiyon oldu. Bundaki payım büyük. Daum ile başlayan ama devam etmeyen ikinci sezon takım için kötü ama benim için iyiydi. 19 gol kaydettim. Daha sonraki sezon Rasim Kara ile ikinci olduk. Avrupa"da turlar geçtik. Askerliğimi yaptığım ve birkaç maç oynamadığım o sezon da 18 gol attım. Toshack geldi. Ondan önceki üç sezonda resmi maçlarda 75 gol atmama rağmen beni forvet için düşünmedi. "Forvete yırtıcı, süratli, rakibi dağıtan topçu istiyorum" dedi. Ve Ohen"i getirdi. Ben Ohen"in yanında rüzgarın oğlu lakaplı Carl Lewis"tim. Çelişkiydi. O dönem benim için zordu. Ya stoper olarak oynayacaktım, ya da "bana eyvallah" diyecektim. Kırgınlık oluşmasın diye ve profesyonelliğin gereği hocam bana ister stoper, isterse kalecilik, ne görev verirse hazırım dedim. Tabii bu olay sonrası golcü özelliğim törpülendi. Milli takım defterim kapandı. 26 defa A milli olmuş, 11 gol atmıştım. Toshack döneminde görevlendirildiğim her yerde oynadım. Defansta başlayıp, orta sahaya kaydırılıp, santrforda bitirdiğim çok maç hatırlıyorum.
       <br/>
       - Bu seyir kendiliğinden mi oluyordu?
       <br/>
       Maçın skoruna, gidişatına göre hocanın isteği doğrultusunda gelişiyordu. Gol açısından kısır geçen stoperlik dönemimde de verimli olduğuma inanıyorum. Zaman zaman stoper, orta saha ve forvette oynadığım Beşiktaş"taki son sezonu 15 golle bitirdim. Beşiktaş"taki 6 senede hiç kimse mücadelem, istek ve arzum, profesyonelliğim, saha içi ve dışındaki davranışlarım hakkında en ufak olumsuz söz söyleyememiştir.
       <br/>
       - Futbolu bırakmanızın sebeplerinden biri de Toshack diyebilir miyiz?
       <br/>
       Olabilir belki. Toshack"lı dönem olmasa Beşiktaş"ta güzel bir kariyer yapacaktım. O iki senede 5"erden 10 gol attım. Forvet oynasaydım belki iki sezonda 50 gole ulaşacaktım. Ama geriye baktığımda vicdanen rahatım. Beşiktaş"ta hiçbir zaman problemli adam olmadım.
       <br/>
       Beşiktaş seyircisinin gönlündeyim...
       <br/>
       -Peki Beşiktaş seyircisiyle aranızda nasıl bir ilişki oluşmuştu?
       <br/>
       Beşiktaş seyircisinin beni sevdiğini çok iyi biliyorum. Ayrılma olayında kulübe gelen telefon ve faksların haddi hesabı yoktu. Beşiktaş camiasının beni ne kadar çok sevdiğini, Anadolu"nun çeşitli yerlerine gittiğimde, İstanbul İnönü Stadı"nda maça çıktığımda çok iyi gözlemleyebiliyorum. Samsun"da yarıda kalan maçın devamı Ankara"da oynanmıştı. Bu Beşiktaş"a karşı ilk maçımdı. O maçı 2-1 kazanıp gol atmama rağmen, Beşiktaş taraftarının beni alkışlaması, "Beşiktaş"a gol attığın zaman bile seviniyoruz" demeleri ne kadar çok sevildiğimi gösteriyor. İnönü Stadı"nda 30 bin seyircinin Samsun forması altındayken çılgınca alkışlaması, geçen sezon futbolu bıraktığım son maçtaki ilgi de bu sevginin ispatı.
       <br/>
       - Gönderilmenizdeki faktör İtalyan hoca Scala mıydı?
       <br/>
       Hayır, Scala"nın etkisi yok. Beni tanımıyordu ki, bir hafta çalışmıştık. Kesinlikle yönetimin takdiriydi. Serdar Bilgili ve Ahmet Hamoğlu"nun, o dönemin yöneticilerinin...
       <br/>
       - Ayrılma nasıl gerçekleşmişti?
       <br/>
       Sezon sonunda arka diz bağlarımdan sakatlanmış, dört-beş maç oynamamıştım. Ama sezon sonunda iki yıllık anlaşma imzaladım. Gazetelerde Ertuğrul, Serkan ya da Celil ile takas edilecek gibi yazılar çıkıyordu. Ahmet Hamoğlu"na kampa gitmeden iki gün önce yazılanları sorduğumda, "Öyle bir şey kesinlikle yok, senden çok memnunuz. Böyle bir şey düşünseydik yeni mukavele imzalamazdık" dedi. Kampa gittim. Erman ile takas olayı gelişmiş. İsmail Uyanık başkanımız beni arayarak bilgilendirdi. Başkana, "Sakın yanlış anlamayın, bunu kendileri bana söylesinler" dedim. Ama kimse bana bunu söyleyemedi, bu vebalin altına giremedi. Beşiktaş"tan ayrılacağımı söylemeye cesaret edemedi. Oysa amacım Beşiktaş"ta futbol hayatımı noktalamaktı. Diğer büyük takımlardan teklifler gelebilirdi ama takas olayında İsmail Uyanık"ın iyi niyeti de beni etkiledi. Zaten Beşiktaş"a gönderirken, beni yeniden Samsun"da görmek istediğini, fakat bunun ne zaman gerçekleşeceğini kestiremediğini söylemişti.
       <br/>
       -Daha sonraları sizi gönderen yöneticilerle diyaloğunuz oldu mu?
       <br/>
       Oldu tabii ki. Benim Beşiktaş camiasına kırgın ve buruk olmam mümkün değil. Beşiktaş bana 6 senede hem maddi, hem de manevi çok büyük değerler kazandırdı. O yöneticilere de kırgın olmamam gerekir. Onlar da benim sevdiğim camianın yöneticileri. Olaydan duydukları burukluğu sonraları dile getirdiler.
       <br/>
       Türk futboluna birikimlerimi aktaracağım...
       <br/>
       -Antrenörlükteki hedefiniz ne?
       <br/>
       Birinci ligde iki sezon yardımcı antrenör olarak görev yaptıktan sonra teknik direktörlük diplomasını alacağım. 16 yıllık profesyonel futbolculuğum sırasında hem Spor Akademisi"ni bitirdim, hem de masterimi yaptım. Bu işin ilmini aldım. Futbol yaşantım çok dolu geçti. Halkın gözünde futbol ve özel yaşantımla farklı bir yerdeyim. Bunların hepsini harmanladığımda Türk futboluna bir çok şey vermem gerektiğine inanıyorum. Birikimlerimi Türk futboluna aktarma zorunluluğum var. Yani ben iyi bir antrenör olmak zorundayım.
       <br/>
       -Birkaç yıl sonra Ertuğrul Sağlam mantalitesiyle mi karşı karşıya olacağız?
       <br/>
       Kesinlikle doğru. Şimdiye kadar çalıştığım 20"ye yakın teknik direktörün arasında çok değerli, dünya futbolunda kariyer sahibi olanları var. Hepsinin de iyi ve kötü yanlarını analiz ettim.
       <br/>
       -Büyük bir takım çalıştırmaya hazır mısınız?
       <br/>
       İki yıl sonra teknik direktör olacağım. Kendime 5 yıllık zaman dilimi belirledim. Bu beş yılda Allah izin verirse zirveye çıkmanın hesaplarını ve planlarını yapıyorum. Bunun için çok çalışmam, teknoloji ve bilimi çok iyi takip etmem gerekiyor. Çok iyi bir ekip oluşturmalıyım. Başarı kişilikli, karakterli ve ahlak sahibi insanlarla gelebilir. Bunlar gerçekleştiğinde başarı kaçınılmaz. Bu işte zirveye çıkmak için neler gerekiyorsa yapacağım.
       <br/>
       -Hangi teknik direktörleri örnek almaktasınız?
       <br/>
       Birçok yönlerini beğendiğim teknik direktörlerle çalıştım. Daum, Rasim Kara, Fatih Terim, Mustafa Denizli, Brigel, Multescu...
       <br/>
       - Beğenmenin dışında daha çok kime yakınsınız? Tarzınız nasıl olacak?
       <br/>
       Bir çok insan zaman zaman eleştiri getiriyor. Ertuğrul çok uysal ve insancıl. Futbolcuyla bu şekilde ilişki kurulur mu benzeri sözler ifade ediliyor. Buna katılmıyorum. Her insanın kendine göre bir stili vardır. Ben öncelikle sporcuma bilgi ve donanım açısından bir şeyler verebileceğimi inandırmak zorundayım. Sporcu-antrenör ilişkisini saygı ve sevgi temeline oturtturduğumda da işin büyük bir bölümünü halledeceğime inanıyorum. Daha sonrası sporcunun profesyonelliğini yerleştirmek, takımı iyi çalıştırmak; doktor, psikolog ve kondisyonerle eksiklikleri gidermektir.
       <br/>
       - Şenol Güneş"i, "karizma, kariyer, vizyon ve misyonu yok" diye eleştirenler var. Bu eleştirileri haklı buluyor musunuz ve bunlara hazırlıklı mısınız?
       <br/>
       Kesinlikle haklı bulmuyorum, Güneş çok başarılı ve daha büyük başarılara imza atacağına inanıyorum. Dünya çapındaki üçüncülükler tesadüf değil. Burada güven ve antrenörün ortaya koyduğu çalışmaların eseri var. Bu kadar emeğe rağmen, başarı tesadüftür demek, hiçbir vicdana sığmaz. Karizma derken insanlar neyi kastediyor? Top oynarken de söylenirdi. Modern olmak, çağa ayak uydurmak vs... Modernlik, barda gezmek, içki içmek, mankenlerle görünmekse, böyle bir modernliği hiçbir zaman istemiyorum. Öyle bir karizmam yok ve olmasın da. Asıl kariyer, karizma, vizyon ve misyon az önce söylediklerimdir. Öte yandan eleştiri her zaman olmalı. Tenkitsiz doğruyu bulmak zor. Ama eleştiri yapıcı olmalı. İnsanı başarıya götürmeli, bir şeyler öğretmeli. Bu tür eleştiriye açık ve razıyım.
       <br/>
       - Türk futbolunun son yıllarda başarı grafiğinin yükselmesinin gerisinde ne var? Ne yapılırsa daha ileriye gider?
       <br/>
       Başarının temelinde tesisleşme yatıyor. Artık ikinci ve üçüncü ligde bile sahalar çim. İkincisi Türkiye"ye çok iyi futbolcu ve antrenörler geldi. Bunlar profesyonelliği Türk futbolcusuna yaşayarak öğrettiler. 10 yıl öncesinin futbolcu profili ile günümüzdeki profil çok değişti. Ahlaklı, bilgili, kültürlü, kendine çok iyi bakan, profesyonelliği yaşayan, okuyan bir nesil geliyor. Her takımda o kadar güzel gelişen çocuklarımız var ki, hepsi pırlanta gibi.
       <br/>
      </br>
     </br>
    </br>
   </br>
  </font>
 </p>
</div>


## Yorumlar

### murat kahraman, 01-Eylül-2003
> sevgi: 
> merhabalra. evet ertuğrul bizim için çok büyük bir değer çok büyük bir futbolcudur. yeşil sahalarda efendiğili ile dürüstlüğü ile sağlam karakteriyle her zaman dikkat çekmiştir. biz ertuğrulu her zaman sevdik ve her zaman seveceğiz. bundan sonraki teknik direktörlük yaşamında da kendisine sonsuz başarılar d,iliyoruz. her zaman arkasında olduğumuzu belirtmek istiyorum.

### muhammed özdemir, 28-Ağustos-2003
> Anlamadım: 
> Beşiktaş Ertuğrul'u niye sattı ben hala anlayamadım. www.gazeteturk.tk

Kaynak: [www.aksiyon.com.tr](http://www.aksiyon.com.tr:80/detay.php?id=2901&yorum_id=259), [web.archive.org (arşiv bağlantısı)](http://web.archive.org/web/20050130073756/http://www.aksiyon.com.tr:80/detay.php?id=2901&yorum_id=259)
