# Sayıştay denetimine yürütme kumpası

*Emin Akdağ 2014.03.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   AK Parti Grup Başkan Vekili Nurettin Canikli ile Başbakanlık Özel Kalem Müdürü Hasan Doğan arasında geçen bir konuşmaya aitliği ileri sürülen ses kaydındaki ifadelere herkes vâkıf.
  </font>
 </div>
 <div id="newsText">
  <font class="detail-text">
   <p>
    Sözlerin en çarpıcı bölümleri şöyle: “(Canikli) Şimdi bakın geliyor Sayıştay, kurumlara kök söktürüyor. Başbakanlık’a bile bunu yapan teşkilat düşünün. Ve Recai’ye (Akyel, Sayıştay Başkanı) defalarca söyledik, bak bunu yapıyorlar. Kontrol edin, hâkim olun.”, “(Canikli) -2012 Sayıştay raporları- İyi ki (TBMM’ye) gelmedi. Çünkü raporlar çok berbat. Yani hükümeti ciddi anlamda…”, “(Doğan) Ya buna bir çözüm bulmak lazım başkanım yaa.”, “(Doğan) İleride herkesi mahkemelerde süründürürler başkanım.”, “(Canikli) Beyefendi talimat verdi, şimdi var ya, bu raporlar gelmiş olsaydı Hasan Bey…”, “(Doğan) Bizi Meclis’te duman ederlerdi.” Anlaşılıyor ki, Sayıştay denetimi iktidarın etkili odalarında bir vesayet gibi algılanıyor. Gereği de yapılıyor. 4 Temmuz 2012 tarihli ve 6353 sayılı Torba Yasa’yla, Sayıştay pasifleştiriyor. Kamu harcamasının ‘gerekliliğini’, ‘ekonomikliğini’, ‘etkililiğini’ ve ‘verimliliğini’ irdeleyemez konuma geriletiliyor. Bu yüzdendir ki, 2011’e dair 132 rapor (yeni kanun hükümlerine uymadığından)  Meclis’e sunulamıyor. 2012’yle ilgili 140 raporun da haliyle içi boş. Hâlbuki 19 Aralık 2010’da yürürlüğe giren 6085 Sayılı Sayıştay Kanunu, sivil ve askerî tüm mali kamu yatırımlarını irdelemeye açıyordu. Tartışma alevlenerek sürüyor. Sayıştay’ın (internet sitesinde yayımladığı) 53 sayfalık 2014-2018 Stratejik Planı’nda Meclis’te özel bir komisyon kurulması gerektiğinin altı çiziliyor: “Kurum bazındaki denetim raporları ve Dış Denetim Genel Değerlendirme Raporu’nun yanı sıra diğer Sayıştay raporlarının da TBMM raporu haline gelebilmesi için Sayıştay raporlarının görüşüleceği bir komisyonun belirlenmesi ve bu komisyonun raporları görüşme prosedürlerinin oluşturulması gerekmektedir.” Şu uzun cümleyle de fiilî durum çok iyi özetleniyor: “Genel bütçe kapsamındaki kamu idarelerinin mali işlemlerinin kamu idaresi bazında Sayıştay’a sunulabilmelerini sağlayacak mali yapılanmanın bugüne kadar gerçekleştirilmemiş olması Sayıştay’ın ilgili kamu idaresinde mali denetim yapmasını imkânsız hale getirmektedir.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38073-sayistay-denetimine-yurutme-kumpasi.html), [web.archive.org (arşiv bağlantısı)](http://web.archive.org/web/20140329231216/http://www.aksiyon.com.tr:80/aksiyon/haber-38073-sayistay-denetimine-yurutme-kumpasi.html)
