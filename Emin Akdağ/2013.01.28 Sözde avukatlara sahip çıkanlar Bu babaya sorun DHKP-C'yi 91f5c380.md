# Sözde avukatlara sahip çıkanlar Bu babaya sorun DHKP-C’yi

*Emin Akdağ 2013.01.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bu ocak ayının üçüncü cuması 7 vilayette eş zamanlı yapılan operasyonlarla DHKP-C terör örgütünün güncel çatısına dokunuldu. 1996 yılında işlenen Özdemir Sabancı cinayetinin baş zanlılarından Fehriye Erdal’ın evinde Belçika polisinin ele geçirdiği dokümanların sonunda Türkiye’ye teslimiyle gerçekleşti gözaltılar.
  </font>
 </div>
 <div id="newsText">
  <font class="detail-text">
   <p>
    Bir bakıma örgütün arşiviydi bunlar. Özel ekip kuran emniyet, 2011’de verilen unsurları en ufak ayrıntısına kadar inceledi. Dijital belgelerdeki şifreler kırılarak ana yapıya ulaşıldı. İddiaya göre DHKP-C, Halkın Hukuk Bürosu aracılığıyla yönetiliyor. Cezaevindeki bağlı militanları takip eden avukatlar, haklarında rapor düzenlemişler; ‘konuşması muhtemel’, ‘pişmanlıktan yararlanmak istiyor’ ve ‘örgüt için tehlike arz ediyor’ vs diye… Hatırlanacağı üzere son aylarda örgüt yeniden eylemlere başlamıştı. 3 polis memuru şehit olmuştu. Genelde keyif-eğlence ve zevk yazıları kaleme alan kimi duayen (!) gazeteciler bile topa girerek, çağdaş ve aydın avukatların derdest edildiğini, hukukun ayaklar altına alındığını ileri sürüyorlar ne hikmetse. İstanbul Üniversitesi Sosyoloji Bölümü 3’üncü sınıf öğrencisi Duygu Yücel’in babasının yürekleri parçalayan ifadeleri en güzel cevap hakikati örtme çabalarına: “Bunların devrimcilikle hiçbir alakası yoktur. Bunlar avukatım, devrimciyim diye geçinen, kime hizmet ettiği belli oymayan insanlar. Bunların kendisine faydası yok ki, vatana, millete, topluma olsun.” Tutuklanan kızı için ‘Suçsuz. Kandırdılar. Başarılı bir öğrenciydi. Dersleri iyiydi. Sicili tertemiz.” diyor, Hüseyin Yücel. Ve şöyle sesleniyor anne babalara: “Kızımı hapse attırıp orada beynini yıkayacaklar. Bütün dertleri bu. Ben bütün gücümle bu kirli ruhlu insanlarla savaşacağım. Çocuklarınızı İstanbul’da okusunlar diye gönderip başıboş bırakmayın. Para göndermekle, ihtiyacını karşılamakla sahip çıkılmaz. Gelin kimlerle görüşüyor kontrol edin. Biz etmedik, durumumuz ortada.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=DB7DCEACC93C65C3A54B48CCA68099B7?newsId=34684), [web.archive.org (arşiv bağlantısı)](http://web.archive.org/web/20130218003803/http://www.aksiyon.com.tr:80/aksiyon/newsDetail_getNewsById.action;jsessionid=DB7DCEACC93C65C3A54B48CCA68099B7?newsId=34684)
