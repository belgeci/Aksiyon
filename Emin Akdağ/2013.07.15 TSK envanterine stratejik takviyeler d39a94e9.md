# TSK envanterine stratejik takviyeler

*Emin Akdağ 2013.07.15*

<div class="pNewsDetailMainContent ctx_content" itemprop="articleBody">
 <p>
  Konya’daki Anadolu Kartalı Eğitim Merkezi Komutanlığı’ndaki Elektronik Harp Test ve Eğitim Sahası (EHTES) 1999’dan beri hizmette.
 </p>
 <p>
  Burada gerçeğe en yakın yerden tehdit ortamı sağlanarak muharip uçaklar ve pilotlar bu türdeki harbe hazırlanıyor. Türk Silahlı Kuvvetleri (TSK) komşu devletlerimizdeki son dönem gelişmeleri dikkate alarak dış tehdit algısında konsept değişikliğine gidiyor. Bu doğrultuda Suriye’nin kullanımındaki radarların temini gündemde. Geçen yıl bir F-4 uçağımız adı geçen ülkenin sınırında düşürülmüş ve pilotumuz şehit olmuştu. Komşu ülkenin radar menzili belirlemek için bölgeye gönderildiğini önü sürülmüştü. İddia bir yana, söz konusu unsurlar TSK’ya ulaştığında artık bu tür manevralara ihtiyaç duyulmayacak. Yeni radarlar Konya’ya konuşlanacak. F-16 ve F-4’lerimiz Suriye’dekilerin yetenek, menzil ve özelliklerini sürekli test edebilecek. TSK’daki diğer bir gelişme de mayın temizleme aracı siparişiyle ilgili. Genelkurmay Başkanlığı’nın isteği üzerine Savunma Sanayii Müsteşarlığı 4 adet Husky 2G aracı temin edecek. Güney Afrikalı Protected Mobility firmasının teslimatı kısa bir süre içinde gerçekleştireceği belirtiliyor. Daha ziyade iç güvenlik hareket bölgesinde değerlendireceği düşünülen araçlardan Suriye, İran ve Irak sınırında PKK’yla mücadelede de faydalanılacak. Türkiye, 2004’ten bu yana Husky’larla ilgilenmekteydi. Araç ABD ve İngiltere dahil pek çok ülke ordusunun envanterinde.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/tsk-envanterine-stratejik-takviyeler_535944), [web.archive.org (arşiv bağlantısı)](http://web.archive.org/web/20160303232427/http://www.aksiyon.com.tr:80/karakutu/tsk-envanterine-stratejik-takviyeler_535944)
