# Kara Kartal noley!

*Emin Akdağ 2012.06.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Diğerlerine nazaran hızla sona yaklaşılan şike davasında verilecek hükmü beklerken, Avrupa’dan gelen haberle sarsıldı Beşiktaş, Bursa ve Gaziantep futbol takımlarının taraftarları.
  </font>
 </div>
 <div id="newsText">
  <font class="detail-text">
   <p>
    Üç kulüp de önümüzdeki sezon UEFA’nın organize ettiği müsabakalardan men edilmişti. Güneydoğu ekibimiz için şimdilik neyse de, Kara Kartallar ile Timsah bu yıl iki numaralı kupada Türkiye’yi temsil etmeye hazırlanıyordu. “Beşiktaş, 110 sene içerisinde tüm yükümlülüklerini yerine getirmiş bir camia. Ben UEFA maçlarına katılmamamıza değil, kulübüm adına üzülüyorum.” sözleriyle tepkisini ortaya koyuyordu, Siyah-Beyazlılar’ın yeni başkanı Fikret Orman. ‘Biz yeni yönetimiz, iyi niyetliyiz.’ dese de engelleyememişti göstere göstere gelen cezayı. Şu anda Futbol Federasyonu’na başkanlık eden Yıldırım Demiröğren’in patronluğunda gerçekleşmişti cezalık kusurlar. Her üç takımımız da, futbolun Avrupa’daki tek yetkili kurumuna asılsız bilgi verdiği için muhatap kalmıştı bu can sıkan faturaya. 2012-2013 organizasyonlarında ‘Finansal Fair Play’ uygulamasını başlatıyor UEFA. Artık, gelirden fazla borçlanılamayacak. Ortak veya yöneticilerden sağlanan borçlar ödenecek. Hiç ümit ışığı görülmese de nihai hak arama mercii CAS’a itiraz edilecek. Önümüzdeki yıllarda şartlara uymayanlar, yerli liglerde de top koşturacak.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32714-kara-kartal-noley.html), [web.archive.org (arşiv bağlantısı)](http://web.archive.org/web/20120610201446/http://www.aksiyon.com.tr:80/aksiyon/haber-32714-kara-kartal-noley.html)
