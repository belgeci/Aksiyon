# Gıda takviyesine de karekod

*Emin Akdağ 2013.05.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’de yılda 8 bin ton ‘gıda takviyesi’ denen madde satılıyor. Aslında pazarlayan da alan da ilaç gözüyle bakıyor bunlara.
  </font>
 </div>
 <div id="newsText">
  <font class="detail-text">
   <p>
    Bugüne dek ki denetimlerde, ürünlerin 35’inde halkın suiistimale uğratıldığı belirlenmiş. Gerçekte sayı çok çok fazla. Gıda Tarım ve Hayvancılık Bakanı Mehdi Eker, bundan böyle ilaçtaki gibi ‘karekod’ sisteminin hayata geçirileceğini söylüyor. “Takviye Edici Gıdaların İthalatı, Üretimi, İşlenmesi ve Piyasaya Arzına İlişkin Yönetmelik”, onay mekanizmasını sıkılaştırıyor ilkin. Her ürün 15 kişilik heyetten geçmek zorunda. Eker’in bakanlığının yanı sıra Sağlık Bakanlığı’ndan uzmanlar ile bilim adamlarından oluşuyor heyet. Yurt içinde imal veya ithal bütün takviyeler kimlik numarası taşıyacak. “Karekod uygulaması sayesinde, denetim elemanları ve vatandaşlar cep telefonu ile ürünün gerçek olup olmadığını öğrenebilecek.” diyor, Bakan Eker. Onaylı ürünler sürekli bakanlığın internet sitesinden güncellenecek. Yönetmelik üç ay sonra yürürlükte. Sahte bal ve içkiyi ayırt etmede de kullanılacakmış, karekod. 2012’de 410 bin denetime imza atmış bakanlık. Aykırı davrananlara 16 bin 892 müeyyide uygulanmış. 142 işyeri için savcılık işlem başlatmış. İlaç yalnızca eczaneler aracılığıyla halka ulaşıyor. Dolayısıyla karekodu istismar neredeyse imkansız. Ama gıda takviyesi her yerden temin edilebiliyor. İnternetten adreslere gönderiliyor. Kaçak ihtimali çok.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35459-gida-takviyesine-de-karekod.html), [web.archive.org (arşiv bağlantısı)](http://web.archive.org/web/20130623075221/http://www.aksiyon.com.tr:80/aksiyon/haber-35459-gida-takviyesine-de-karekod.html)
