# Liseye geçişte ‘yep’ yeni sorunlaR

*Emin Akdağ 2014.06.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bu sene ilk defa denenen Temel Eğitimden Ortaöğretime Geçiş Sistemi’nde (TEOG) nerelerde isabet sağlandığı ve nerelerde yanılmalar olduğu ortaya çıkacak.
  </font>
 </div>
 <div id="newsText">
  <font class="detail-text">
   <p>
    Tabii ki mümkün mertebe! 2’nci dönem merkezî yazılı sonuçları e-okul üzerinden açıklandı. 16-20 Haziran arası itirazlar yapılabilecek. Temmuz 4’te okul kontenjanları, 7’de Yerleşmeye Esas Puanları (YEP) duyurulacak. 31 Temmuz-8 Ağustos internetten tercih zamanı. A ve B diye iki liste var. A listesindeki 15 okul öğrencinin puanına göre belirlenecek. B listesi ise karışık, tür sınırlaması yok. B grubundakilerden birine yerleşemeyen öğrenci evine en yakın okula kaydedilecek. En kritik handikap taban puan uygulanmamasından kaynaklanacak. 22 Ağustos’ta öğrenciler nereye yerleştiklerini öğrenebilecek. Kayıt sürecinde boş kalan kontenjanlara nakiller söz konusu. Nakil sırasında 200 puan farkı olanlar dahi aynı okula gidebilecek. Bir diğer eleştiri de, düşük puanlıların doğrudan meslek liseleri ve imam-hatiplere yönlendirilmeleri. Türk Eğitim Derneği Başkanı Selçuk Pehlivanoğlu, “Eskiden Anadolu ve fen liselerine yerleştirme yapılırken şimdi bütün okullara puanla yerleştirme yaptığınız zaman öğrencilerin bir kısmını mesleki eğitime mahkûm ediyorsunuz. Sınıfları 40’a çıkarmak da kaliteyi düşürür.” diyor ve ekliyor: “Mühim olan herkesi mezun etmek değil, nitelikli mezun vermektir.” Bu arada Fatih Koleji 13 tam puanla TEOG’un en başarılı okulu. Onu 6 tamla Coşkun Kolejleri ve 5 tamla Ankara Samanyolu Eğitim Kurumları izliyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38780-liseye-geciste-yep-yeni-sorunlar.html), [web.archive.org (arşiv bağlantısı)](http://web.archive.org/web/20140926112906/http://aksiyon.com.tr/aksiyon/haber-38780-liseye-geciste-yep-yeni-sorunlar.html)
