# Sivil toplum kuruluşu idiler sivil devlet kuruluşu oldular

*Emin Akdağ 2014.02.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gazeteci-Sosyolog Ali Bulaç, kamu eliyle (fiilî duruma göre zoruyla) vakıf, dernek ve cemaatlere ihale alan işadamlarınca bağış yaptırılmasının hangi olumsuz sonuçlara yol açacağını dile getiriyor sık sık.
  </font>
 </div>
 <div id="newsText">
  <font class="detail-text">
   <p>
    Bu içerikteki yazılarından 27 Ocak 2014 tarihlisinde aslında yüzde 10 meselesinin 1996 yılında gündeme geldiğini belirtiyor. O günden bu yana kimilerince içselleştirilen ve pratiğe dökülen o bağış yaklaşımını dört temel noktada eleştiriyor. Bir: “Yüzde 10 bağış yapan bir müteahhit bunun birkaç katını çıkarmak ister.” İki: “Cemaat, tarikat ve derneklerin dolaylı yollardan da olsa ‘kamu kaynaklarına’ bağlanmaları, dinamizmlerini sona erdirir. Onları farkında olmaksızın kamuya bağlı-bağımlı hale getirir. Kişilik profillerini Sivil Toplum Kuruluşu  (STK) olmaktan çıkarır, SDK (Sivil Devlet Kuruluşu) yapar.” Üç: “Cemaatlerin sınırlı düzeylerde ‘kamuya bağlanmaları devletin arzu ettiği’ bir şeydir. Böylelikle ‘hükümet dışı, özerk ve gönüllü’ vasıfları sona erdiğinden ‘sarı sendikalar’ misali ‘görüntüleri özerk’ tüzel kişilikleri ‘yarı resmi hüviyet’ kazanmış olurlar.” Dört: “Daha önemlisi devlet suç işletir. Kamudan iş almak bizzarrure ‘usulsüzlük’ yapmayı gerektirir. Zira tayin ve tespit edilen usule harfi harfine ihale alıp bitirmek neredeyse imkansızdır.” Ardından 1994 ile 2014 arasında yaşananların kendini ne kadar da haklı çıkardığını anlatıyor Bulaç: “-Büyük ve hayırlı faaliyetler için büyük mali kaynaklara ihtiyacımız var- fetvasınca kamuya bağlanan cemaatler, dernekler, vakıflar ve örgütler; safiyetlerini kaybedip kirlendiler, dinamizmlerini kaybettiler, usulsüzlüklere bulaştılar. Bu arada helal-haram kaynak demeden çeşitli imkanlara sahip oldular, onlara araziler binalar tahsis edildi, ihaleler verildi; ama STK olmaktan çıktılar, SDK oldular.” Bulaç, Zaman’daki köşesinde “Sadece büyüdüler, büyüdüler, hormonal olarak şiştiler, obez oldular. İktidar narkozuyla uyuştular. Kaynak kesilir diye kaygılanıyorlar. Hâlâ sivil olduklarını zannedip destek bildirileri yayımlıyorlar.” tespitlerini de ortaya koyuyor. Ve uyarıyor: “Devlet, ‘sınırı aştıklarını’ düşünüp topunu yeniden tehdit değerlendirmesine almaya koyuldu.” Şunu da bir defa daha hatırlatıyor: “Önce Hizmet, sonra AK Parti, en sonda diğerleri hedefte.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-37734-sivil-toplum--kurulusu-idiler--sivil-devlet--kurulusu--oldular.html), [web.archive.org (arşiv bağlantısı)](http://web.archive.org/web/20140330053655/http://aksiyon.com.tr/aksiyon/haber-37734-sivil-toplum--kurulusu-idiler--sivil-devlet--kurulusu--oldular.html)
