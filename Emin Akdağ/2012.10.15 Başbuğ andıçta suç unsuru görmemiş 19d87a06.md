# Başbuğ andıçta suç unsuru görmemiş

*Emin Akdağ 2012.10.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mehmet Eröz, bir korgeneral. Ergenekon davasının ne gizli ne de aleni tanığı. Aksine, AK Parti ve dindar insanlar hakkında kara propaganda üretilip kamuoyunu etkilemek amacıyla kurulan internet siteleriyle alakalı yargılamanın tutuklu sanıklarından.
  </font>
 </div>
 <div id="newsText">
  <font class="detail-text">
   <p>
    Sözün geldiği nokta şurası: Suçlananların aleyhine dezenformasyon yapması imkansız. Çünkü bizatihi olayın içinde. Her ithamı kendine de zarar. Geçen haftaki duruşmada mahkeme heyetine sunduğu 6 sayfalık dilekçede şunları belirtiyor: “Sayın İlker Başbuğ ve avukatı İlkay Sezer tarafından dile getirilen, Başbuğ’un internet andıcından haberi olmadığı şeklindeki beyanlar doğru değildir. Sayın Başbuğ’a andıçla ilgili olarak defalarca bilgi verilmiştir.” Ve şöyle devam ediyor açıklamalarına: “Başbuğ’un haberi olmasaydı, 4 Kasım 2009 tarihinde ikinci ihbar mektubu ekinde yer alan internet andıcını gördüğünde bizler hakkında işlem yapmaz mıydı?” Korgeneral İsmail Hakkı Pekin, Tuğgeneral Mustafa Bakıcı, Albay Dursun Çiçek ve Albay Sedat Özüer’le birlikte dönemin Genelkurmay İkinci Başkanı Hasan Iğsız’ı defalarca bilgilendirdiklerini anlatıyor Eröz. Iğsız’ın emriyle 1 Nisan 2009 tarihli brifingde pek çok konunun yanı sıra sitelere ilişkin bilgiler de aktarılmış birinci başkan Başbuğ’a. Peki Eröz, bunları niçin hakimlere yüz yüzeyken söylememiş? Başbuğ’un celselerde suskun kalıp soruları karşılıksız bırakmasıyla gerekçelendiriyor tutumunu. Avukat Sezer’in Eröz’ün iddialarına cevabında her ne hikmetse “Başbuğ’a arz” detayına hiç değinilmiyor. Ama savunayım derken kocaman bir itiraf dile getiriliyor: “Eğer söz konusu andıçta bir suç unsuru görülse idi, soruşturma emrinin verilmesinde de tereddüt edilmezdi.” Bu sebeple, Türk Silahlı Kuvvetleri’nin (TSK) komutasını devraldığı günlerde, “Bilgi Destek Dairesi’nin bir süreç içinde lağvedilmesi direktifiyle” yetinmiş, Başbuğ. İnternet faaliyetlerinin karargahtaki diğer birimlerce yürütülmesini düşünmüş.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-33813-basbug-andicta-suc-unsuru-gormemis.html), [web.archive.org (arşiv bağlantısı)](http://web.archive.org/web/20121228171630/http://aksiyon.com.tr:80/aksiyon/haber-33813-basbug-andicta-suc-unsuru-gormemis.html)
