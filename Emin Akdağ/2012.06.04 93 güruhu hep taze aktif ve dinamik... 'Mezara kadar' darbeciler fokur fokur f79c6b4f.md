# 93 güruhu hep taze, aktif ve dinamik... ‘Mezara kadar’ darbeciler fokur fokur…

*Emin Akdağ 2012.06.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Acemi eğitimini tamamlayıp, sevk araçlarıyla birliklerine intikal ediyorlardı. Nereden bilebilirlerdi ki; Elazığ-Bingöl karayolunda ilerlerken PKK’nın katliamına maruz kalacaklarını? Akıllarına bile gelmemişti, çünkü sivildiler.
  </font>
 </div>
 <div id="newsText">
  <font class="detail-text">
   <p>
    Ancak 33’ü haince şehit edilmişti 24 Mayıs 1993’te. 2012 yılının mayıs ayında internete düşen ve içerdeki paşalara aitliği ileri sürülen bazı ses kayıtları bu hadiseyi hatırlatıyordu uyanık zihinlere. Balyoz davası tutuklularından Tuğamiral Fatih Ilgar, iki aya kadar çıkacak kanunla serbest kalacaklarını ve eski güçlerine kavuşabilmek için gerekirse ülkeyi iç savaşa sürükleyeceklerini söylüyordu. Kader arkadaşı (!) Tuğamiral Cem Aziz Çakmak ‘kanlı bir rövanş’ ve ‘çoluk çocuk demeden’ intikamdan söz ediyordu. 28 Şubat soruşturmasında cezaevine konanlardan Korgeneral Tevfik Özkılıç, 2003-2004 yıllarında darbeye ruhen ve fiziken hazırlandıklarını, ‘tehdit değerlendirmesindeki yorum farklarının’ önlerini kestiğini anlatarak, “Dağda tepede gezenler bilirler. Devletin âli menfaatleri için bazen legal olmayan yöntemler de uygulanır. Ben de şahsen uyguladım. Mezara götüreceğiz yaptıklarımızı ama bundan da pişmanlık duymuyoruz, tamam mı?” diye sesleniyordu, konuştuğu özel subaylara! Diyarbakır’da hapis yatan PKK’nın eski yöneticilerinden Şemdin Sakık ise, faili meçhuller olayını soruşturan savcıya ‘tanık’ sıfatıyla şunları söylüyordu: “1993’te yaşanan acı hadiselerin tamamı bu cuntanın işi. 33 asker birileri tarafından PKK’nın önüne atıldı ve Doğu Çalışma Grubu’nun (DÇG) ikinci planı hayata geçirildi.” Tuğgeneral Bahtiyar Aydın suikastıyla alakalı iddiaları da korkunçtu: “Çatışma var, diyerek Lice’ye getirip helikopter pistinde vurdular. O zaman alandaydım. Anında kendilerini telsizden aramış, ‘Paşanızı vuracak kadar kudurdunuz’ dediğimde küfrederek telsizi kapatmışlardı.” Darbecilerin ümit bağladığı CMK 250’deki değişikliğin sorulduğu Başbakan Erdoğan da, “Konu salt 250’ye yönelik değil. 4 paket üzerinde Adalet Bakanlığımızın çalışmaları var.” diyordu, illegalite aşıkları fokur fokur kaynatırken.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32711-93-guruhu-hep-taze-aktif-ve-dinamik-mezara-kadar-darbeciler-fokur-fokur%E2%80%A6.html), [web.archive.org (arşiv bağlantısı)](http://web.archive.org/web/20130825101849/http://www.aksiyon.com.tr:80/aksiyon/haber-32711-93-guruhu-hep-taze-aktif-ve-dinamik-mezara-kadar-darbeciler-fokur-fokur%E2%80%A6.html)
