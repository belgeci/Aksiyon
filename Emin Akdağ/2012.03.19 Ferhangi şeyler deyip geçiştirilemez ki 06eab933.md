# Ferhangi şeyler deyip geçiştirilemez ki…

*Emin Akdağ 2012.03.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sözüm ona bir oyun. İdeolojisini sanata bulaştırmaktan kaçınmayan tiyatrocu Ferhan Şensoy’un kaleminden. Hem de Kültür Bakanlığı destekli. “İşsizler Cennet’e Gider” verilmiş adına.
  </font>
 </div>
 <div id="newsText">
  <font class="detail-text">
   <p>
    Eşekler cenneti kavramından mülhem, tahminen. Yorumu tamamen size bırakarak, birkaç diyaloga dikkatlerinizi çekeceğiz. Nezarette hükümeti eleştiren ve yolsuzluğun yaygınlaştığını söyleyen polise şöyle diyor Şensoy’un canlandırdığı karakter: “Bu zamanda böyle polisi kimse sevmez. Çünkü sizin karakolun da mutlaka cemaate bağlı bir imamı vardır.” Aynı kişi mahkemede, “İşçi Partisi’ne üye misin, Doğu Perinçek’i tanıyor musun, Tekel eylemlerine katıldın mı, Ergenekon bağlantısı var mıdır, Fethullah Gülen cemaatine karşı tavrın nedir, Gülen’in bu konudaki yorumu nedir? Bütün soruşturmalarda bunları sormak zorundayız. Yazılı emir var, ismini değiştirmek, boşanmak için de gelse Ergenekon bağlantısı araştırılacak.” diyen hakime, şu karşılığı veriyor: “Hiçbir politik bağlantım yok. Hayatımda hiç Erzincan’a gitmedim.” Şensoy’un eşi de ziyaretine gelen kardeşine soruyor: “Hatırımı sormaya değil, soruşturmaya gelmiş gibi bir halin var. Ergenekon savcısı mısın?” Cevap: “Ne alakası var, Ergenekon’un savcısı Tayyip bir kere.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32077-ferhangi-seyler-deyip-gecistirilemez-ki%E2%80%A6.html), [web.archive.org (arşiv bağlantısı)](http://web.archive.org/web/20130825141318/http://www.aksiyon.com.tr:80/aksiyon/haber-32077-ferhangi-seyler-deyip-gecistirilemez-ki%E2%80%A6.html)
