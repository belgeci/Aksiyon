# CHP, Bekir Coşkun’da tutuklu kalmış

*Emin Akdağ 2012.05.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tutuklu yargılanırken CHP ve MHP’den milletvekili seçilenlere tahliye yolunu açacak hukuki düzenlemeye AK Parti sıcak bakmıyor.
  </font>
 </div>
 <div id="newsText">
  <font class="detail-text">
   <p>
    Başbakan Tayyip Erdoğan, partisinin Merkez Yönetim Kurulu’nun (MYK) talebi onaylamama kararına ilişkin soru yönelten gazetecilere, “Bu iş anayasaya da, yasaya da uygun olmadığı halde maalesef kenardan köşeden dolaşarak atılmış bir adımdır ve milletvekili seçilme olayını sulandırma hareketi olarak görüyoruz. Bundan dolayı da bu olaya olumlu bakmıyoruz.” diyordu. “Peki yeni bir formüle nasıl bakarsınız?” sualiniyse, “Bunun formülü olmaz. Anayasa’nın 14’üncü maddesi çok açık ve net.” diye cevaplıyordu. MHP Genel Başkanı Devlet Bahçeli’ye göre, AK Parti teklifi niçin benimsemediğini açıklamalıydı: “Eğer bunun sakıncalarının çok büyük olduğunu düşünüyor ise o zaman yargıyı harekete geçirerek, orayı daha hızlı çalıştırabilecek imkanları yargıçlarımıza sağlamak suretiyle sorunun kökten çözülmesi tercih yolunu bulmasında yarar vardır.” CHP lideri Kemal Kılıçdaroğlu ise, Bekir Coşkun’u savunmakla meşguldü: “Başbakan, Coşkun’a ‘kaleminden pislik akıyor’ diyor. Özgür medya olsaydı, gerçek bir demokrasi olsaydı bir başbakan bu lafı edemezdi. Ettiği lafı ona yedirirlerdi. Şimdi medya yiyor o lafı.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32608-chp-bekir-coskunda-tutuklu-kalmis.html), [web.archive.org (arşiv bağlantısı)](http://web.archive.org/web/20130825103357/http://www.aksiyon.com.tr:80/aksiyon/haber-32608-chp-bekir-coskunda-tutuklu-kalmis.html)
