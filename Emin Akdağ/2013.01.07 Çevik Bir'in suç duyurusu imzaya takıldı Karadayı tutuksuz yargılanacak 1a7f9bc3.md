# Çevik Bir’in suç duyurusu imzaya takıldı Karadayı tutuksuz yargılanacak

*Emin Akdağ 2013.01.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Batı Çalışma Grubu (BÇG), ‘post modern darbe’ diye nitelenen 28 Şubat 1997 müdahalesinin karargahı ve icra merkezi. Dönemin Genelkurmay İkinci Başkanı Çevik Bir, Ankara Cumhuriyet Başsavcılığı’nın yürüttüğü olaya dair soruşturma çerçevesinde tutuklanan 62 kişinin en önemlilerinden.
  </font>
 </div>
 <div id="newsText">
  <font class="detail-text">
   <p>
    Devrin önde gelen ‘bir üst düzey’ askerî yetkilisi. Kimilerine göre de o talihsiz sürecin bir numaralı ismi. Olay artık yargıda, kararı mahkemeler verecek. 2013’ün üçüncü günü, 1997’nin Genelkurmay Başkanı İsmail Hakkı Karadayı da gözaltındaydı. Çünkü Bir, adı geçen başsavcılığa ulaştırdığı suç duyurusunda, “BÇG’nin, Karadayı’nın bilgisi dahilinde kurulduğunu” ileri sürmekteydi. 4,5 saatlik ifadesi sırasında Savcı Mustafa Bilgili, 11 sayfalık suçlama metnini önüne koyduğunda, “Bunlar tamamen savunma psikolojisiyle yazılmış yazılar.” cevabı dökülmüş Karadayı’nın dudaklarından. İlk 28 Şubat gözaltısı 12 Nisan 2012’deydi. Bunu nisanın 19 ve 25’indeki, mayısın 8 ve 28’indeki ve 22 Haziran’daki operasyonlar izledi. Bir’in yanı sıra Jandarma’nın eski genel komutanlarından Teoman Koman ile Fevzi Türkeri, Hava Kuvvetleri’nin eski komutanlarından İlhan Kılıç ile Ahmet Çörekçi ve Kara Kuvvetleri’nin eski Komutanı Hikmet Köksal da tutuklu. Balyoz davasında 20 yıl hüküm giyen 1’inci Ordu’nun eski Komutanı Çetin Doğan, 18 yıl hapse çarptırılan emekli Korgeneral Engin Alan, Genelkurmay’ın eski Adli Müşaviri Tuğgeneral Erdal Şenel ve YÖK’ün eski başkanlarından Kemal Gürüz de 62 kişilik listede. Savcılığın talebi Karadayı’nın da tutuklanması yönündeydi. Ancak nöbetçi hâkim, adli kontrol hükümlerinin kifayeti kanaatindeydi. Serbest bırakılan Karadayı’nın yurtdışına çıkışı yasak. Her çarşamba günü en yakın karakola gidip imza atacak. Sincan’da tankların yürütüleceğinden haberi yokmuş: “Sonradan haberim oldu. Öğrendiğime göre olay tatbikatmış.” Savcının 83 sorusundaki tüm suçlamaları reddediyor. BÇG belgelerinde imzası bulunmadığını söylüyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34507-cevik-birin--suc-duyurusu--imzaya-takildi---karadayi-tutuksuz-yargilanacak.html), [web.archive.org (arşiv bağlantısı)](http://web.archive.org/web/20130118114916/http://www.aksiyon.com.tr:80/aksiyon/haber-34507-cevik-birin--suc-duyurusu--imzaya-takildi---karadayi-tutuksuz-yargilanacak.html)
