# Ergenekon bağları ‘Zirve’ yaptı

*Emin Akdağ 2012.07.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Üçüncü yargı paketindeki değişikliklerle Ergenekon, Balyoz ve benzeri davalarda tahliye, görevsizlik hatta beraat umuyor bazı çevreler.
  </font>
 </div>
 <div id="newsText">
  <font class="detail-text">
   <p>
    Malatya’da 18 Nisan 2007 tarihinde işlenen Zirve Yayınevi cinayetlerine ilişkin -mahkemenin de kabul ettiği- ek iddianamede özel yetkili savcı İsmail Aksoy’un altını çizdikleri, gündemin kuru gürültüsünde savruluyor ne yazık ki. 761 sayfalık dosyada 19 kişi suçlanıyor. Bir numaralı şüpheli emekli Orgeneral Hurşit Tolon. Savcıya göre Zirve’ye giden yolların taşları 5 Şubat 2006’da Rahip Santoro Trabzon’da, 19 Ocak 2007’de de gazeteci Hrant Dink İstanbul’da öldürülmesiyle döşendi. Üç olay da Kafes Eylem Planı’nın ana parçalarındandı. Ergenekon Terör Örgütü’nün Malatya’daki hücresince yürütüldü karanlık iş. Yayınevinde canlarına kast edilen Alman uyruklu Tilman Geske, Necati Aydın ve Uğur Yüksel’in isimleri ilk defa 1 Ekim 2005’deki sempozyumda geçiyor. 2006 Ocak’ta Albay Mehmet Ülger, Malatya Jandarması’na komutan atanıyor. O gelene dek hiç konuşulmayan bir konu, misyonerlik, vasıtasıyla il emniyet komisyonu toplantılarına taşınıyor. Tayininden bir yıl sonra mevzuya dair bir çalıştay gerçekleştiriliyor şehirde. Şüphelilerden Emre Günaydın, 2007’nin 3 Ocak’ından cinayetten bir gün öncesine kadar 29 kez Türk Telekom bayilerinden aranıyor. Cep telefon sinyallerinden belirleniyor ki arayan kişi Astsubay Murat Göktürk. Aramada konuşulanları Jandarma’nın Fırat mahallesindeki eski binasına giderek Ülger ve Haydar Yeşil’e aktarıyor. Asli zanlı Günaydın ve arkadaşları bir gün evvel yayınevi önünde keşif yapıyorlar. Malzemeler hazırlanıyor, araç kiralanıyor. 5 yıldır süren davayı gören mahkemenin heyeti 40. duruşma için 3 Eylül tarihini vermişti. Bu arada Balyoz davasındaki sahte delil iddiaları da çürüdü. 6 Aralık 2010’da Gölcük Donanma Komutanlığı’nda bulunan dokümanların ıslak imzalıları Genelkurmayca İstanbul 10. Ağır Ceza’ya iletildi.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33181-ergenekon-baglari-zirve-yapti.html), [web.archive.org (arşiv bağlantısı)](http://web.archive.org/web/20130825020030/http://www.aksiyon.com.tr:80/aksiyon/haber-33181-ergenekon-baglari-zirve-yapti.html)
