# Faili meçhullerde zaman tersten işleyecek

*Emin Akdağ 2013.10.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Faili meçhullerle özdeşleşen, -Gazeteci-Yazar Muhsin Öztürk’ün kitabının başlığında “Adı Konmamış Darbe” diye nitelediği- 1993 yılının 3 Ekim’i. Abdülmecit Baskın, Ankara Haymana yolu Yavrucak mevkiindeki bir tarlada öldürülmüş halde bulunuyor.
  </font>
 </div>
 <div id="newsText">
  <font class="detail-text">
   <p>
    Güneydoğu, Doğu ve ‘Düzce-Sapanca-Adapazarı’ üçgeninde işlenen diğer onlarcası -belki de yüzlercesi- gibi, ‘tipik bir faili meçhul’ idi bu. Zaman aşımı kaidesiyle tam üzeri kapanmak üzereydi ki, Terörle Mücadele Kanunu (TMK) 10’uncu maddeyle görevli Cumhuriyet Savcısı Mustafa Bilgili’nin hazırladığı iddianame, Başkent’teki 13’üncü Ağır Ceza Mahkemesi’nce kabul edildi. Baskın’ın soruşturmasında Özel Harekatçı eski polislerden Ayhan Çarkın’ın ifadeleri mihenk taşını oluşturdu. Savcı Bilgili, 12 sanık hakkında ağırlaştırılmış müebbet hapis cezası istiyor. Ona göre infazın faili özel bir ekibin elemanları. Dosyanın bir numaralı şüphelisi emniyet genel müdürlüğü, içişleri bakanlığı ve siyasi parti genel başkanlığı görevlerini (DYP) yerine getiren Mehmet Ağar. Dönemin Özel Harekat Daire Başkan Vekili İbrahim Şahin ve emekli Yarbay Korkut Eken de ekipten. Eken, Özel Harekât Dairesi’nin fonksiyonel isimlerinden. Meşhur rapor basına sızdığında MİT’te Güvenlik Daire Başkan Yardımcısı idi. 1993’te kendisini davet eden devrin Emniyet Genel Müdürü Ağar’la birlikte çalışmaya başladı. 1996’ya dek Özel Harekat timlerinin yetiştirilmesiyle bizzat ilgilendi. Hatta operasyonlara da katıldı. Türk Silahlı Kuvvetleri (TSK) Üstün Cesaret ve Feragat ile Başarı madalyalarına sahip. Ağar’ın bu dava kapsamındaki ifadesinden bir paragraf: “Emniyet genel müdürlüğüm süresince çalışmalarım hukuk sınırları içerisinde devam etti. Bu sürede yasa dışı talimatım söz konusu olmadı.” Çarkın’ın, Baskın için ölüm emri verdiğini iddia ettiği İbrahim Şahin’in savunmasında da benzer bir mantık hâkim: “Ankara ve İstanbul’da gerçekleşen faili meçhul cinayetlerle ilgili yasalara aykırı bir şekilde yetki kullanmadım.” Mehmet Ağar, Susurluk davasında 5 yıl hapis cezasına çarptırılmıştı. Bir müddet cezaevinde yattıktan sonra denetimli serbestlik hükmü uyarınca tahliye edilmişti.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36707-faili-mechullerde-zaman-tersten-isleyecek.html), [web.archive.org (arşiv bağlantısı)](http://web.archive.org/web/20140105030329/http://www.aksiyon.com.tr:80/aksiyon/haber-36707-faili-mechullerde-zaman-tersten-isleyecek.html)
