# “Terör örgütüyle okul bir araya gelir mi?”

*Emin Akdağ 2015.11.30*

<div class="pNewsDetailMainContent ctx_content" itemprop="articleBody">
 <p>
  Terör örgütüne destek iddiasıyla Bilecik’in Bozüyük ilçesinin gözbebeği eğitim kurumlarından Özel Orhangazi İlkokulu ve Ortaokulu, ilçeyle aynı adı taşıyan Kent Temel Lisesi ve Anafen Dershanesi’ne (orada olmadığından Ankara’dan getirtilen uzman polislerle) eş zamanlı baskın. Aramalarla geçen günde hiçbir suç unsuru yok. Bilgisayar imajları alınıyor, defterler sisteme uygun mu bakılıyor hepsi o kadar. 24 saat sonra ilçe merkezindeki Özel Sevgi Çiçeği-Fem Dershanesi ve Enesbey Pansiyonu’na da geliyor polisler. Hukuka aykırı belge ve delile ulaşılamıyor. Kurumların avukatı Metin Yücel tepkisinde yerden göğe kadar haklı: “Allah aşkına, terör örgütüyle okul bir araya gelir mi? Siz hiç duydunuz mu terör örgütü bir okul açmış. Olabilir mi böyle bir şey? Terör örgütleri okul açmaz, okul basar.” Dosya üzerinde kısıtlama kararı da var. Avukatlar bilgilere ulaşamıyor. Kimi basın olayı manipüle ediyor.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/-teror-orgutuyle-okul-bir-araya-gelir-mi-_553080), [web.archive.org (arşiv bağlantısı)](http://web.archive.org/web/20151212160905/http://www.aksiyon.com.tr/karakutu/-teror-orgutuyle-okul-bir-araya-gelir-mi-_553080)
