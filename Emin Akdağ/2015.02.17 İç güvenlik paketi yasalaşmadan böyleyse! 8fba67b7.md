# İç güvenlik paketi yasalaşmadan böyleyse!

*Emin Akdağ 2015.02.17*

<div class="pNewsDetailMainContent" itemprop="articleBody">
 <p>
  Şu üç hadise; Meclis Genel Kurulu’nda görüşülmeyi bekleyen ‘iç güvenlik yasa tasarısıyla’ Türkiye’nin hiç de iyi noktalara gitmeyeceğini ispata yetiyor. Kameramanlıktan sonra ticaretle uğraşmaya başlayan Yılmaz Koçyılmaz tansiyon hastasıydı. İddiaya göre Ayaş’taki işyerinden evine giderken yoğun kar yüzünden trafik polislerince durduruldu. Yol açılınca devam etmek istedi. İkinci defa engellenince tartıştığı emniyet güçlerince ‘ilacımı almam gerekiyor’ demesine rağmen yere yatırılıp kelepçelendi. Karakola götürülürken kalp krizi geçirerek öldü. Gaziantep’te yaşananlar ise inanılması güç bir ibret vesikası. Sanayi sitesi ihalesine giren ancak dükkânları teslim edilmeyen 400 civarındaki esnaf Şahinbey Belediyesi önündeki eylemin akabinde tepkilerini iletmek için vilayete yöneldi. Çevik Kuvvet ekibi amiri, ‘dağılın’ çağrısı dinlenmeyince kızarak kalabalığa biber gazı sıkılmasını emretti. Tereddüde düşen memurunu bir hışımla darp etti. Ekipten başka bir polis de “Sıksana lan sıksana sık lan sık!” diye bağırdı. Şanlıurfa’da da topluma korku pompalanması amaçlanmaktaydı. Düşünebiliyor musunuz; 7 Ocak 2015’te polislere yapılan operasyonu protesto eden ve ailelerine desteklerini sunanlardan 30’u gözaltına alınabildi.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/ic-guvenlik-paketi-yasalasmadan-boyleyse_549022), [web.archive.org (arşiv bağlantısı)](http://web.archive.org/web/20150730062453/http://www.aksiyon.com.tr/karakutu/ic-guvenlik-paketi-yasalasmadan-boyleyse_549022)
