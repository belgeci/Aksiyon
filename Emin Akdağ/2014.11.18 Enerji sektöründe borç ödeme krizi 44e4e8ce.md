# Enerji sektöründe borç ödeme krizi

*Emin Akdağ 2014.11.18*

<div class="pNewsDetailMainContent" itemprop="articleBody">
 <p>
  Enerji sektörünün takibe düşen kredi yekûnu 2007 yılında 85 milyon lira idi. 2012 sonunda 182,7; 2013 biterken ise 366,8 milyon liraya fırladı. 2014’ün Ocak-Eylül döneminde de 929 milyon lira civarındaydı. Son varılan noktayla 2013 sonu arasında yüzde 153; 2012 sonuna göreyse yüzde 408’lik bir artış söz konusu. Okuduğunuz bilgiler, Bankacılık Düzenleme ve Denetleme Kurumu’na (BDDK) ait. Bankaların bu sektöre açtığı kredi tutarı, ocak-eylül arası itibariyle, 2014’te 2013’e nazaran yüzde 27, para cinsinden 15 milyar liradan fazla artarak 73,7 milyar liraya erişti. Ancak tahsilatta sıkıntılar meydana geliyor. Sektörün uzmanlarından Abdurrahman Övündür, tabloyu Zaman’a şöyle izah ediyor: “İthal edilen doğalgazın yaklaşık yüzde 48’ini elektrik üretiminde kullandığımız hesaba katıldığında, dolar kurundaki ve doğalgazdaki fiyat artışına paralel elektrik piyasasının beklenen seviyede şeffaflaşmaması nedeniyle, Piyasa Mali Uzlaştırmada da oluşan piyasa takat fiyatlarının düşük seviyede gerçekleşmesi yatırımcıları zor durumda bırakmakta.”
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/enerji-sektorunde-borc-odeme-krizi_539923), [web.archive.org (arşiv bağlantısı)](http://web.archive.org/web/20141204182617/http://www.aksiyon.com.tr:80/karakutu/enerji-sektorunde-borc-odeme-krizi_539923)
