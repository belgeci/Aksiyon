# Rus Hackerlar'ca gözetleniyor olabilirsiniz

*Emin Akdağ 2014.11.24*

<div class="pNewsDetailMainContent" itemprop="articleBody">
 <p>
  Rus hacker’lar uğraşlarını ‘legal’ sahaya indirme peşinde. Aralarında Türkiye’dekilerin de bulunduğu dünyanın değişik yerlerindeki on binlerce noktayı dileyenlere internet ortamında canlı canlı izletiyorlar. Bunu yaparken kurulu haldeki ev ve işyeri kameralarından faydalanıyorlar. Çünkü sahipleri kolayca kırılabilecek şifreler kullanıyorlar ya da onlar kırmanın bir yolunu keşfediyorlar. Cihan Haber Ajansı’nın haberindeki bilgilere göre bir Rus sitesi Türkiye’den ve dünyadan yüzlerce kameranın görüntülerini aynı anda izlettiriyor. ‘Yeryüzünde canlı tur imkanı’ sunduğunu duyurarak takipçi topluyor. Öyle ki bu online seyahatlere yorum yazılmasını bile önerebiliyor. BBC’nin ulaştığı siteyse Türkiye’den 170; ABD’den 4 bin 591, Fransa’dan bin 576 ve İngiltere’den 584 kamera görüntüsünü paylaşıyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/karakutu/rus-hackerlarca-gozetleniyor-olabilirsiniz_540030), [web.archive.org (arşiv bağlantısı)](http://web.archive.org/web/20141217175447/http://www.aksiyon.com.tr:80/karakutu/rus-hackerlarca-gozetleniyor-olabilirsiniz_540030)
