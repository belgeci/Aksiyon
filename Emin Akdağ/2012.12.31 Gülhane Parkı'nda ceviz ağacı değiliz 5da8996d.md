# Gülhane Parkı’nda ceviz ağacı değiliz

*Emin Akdağ 2012.12.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yürüttükleri aciz mantığın özü şöyle: “1994’te Samanyolu TV’de çalışan Tuncay Güney, ifadeleriyle Ergenekon davasını başlatan kişidir. MİT’in 2002’de oluşturduğu Ergenekon Şeması’nın tek dayanağı, Güney’in 2001’de sorgulanırken polise söyledikleridir. Güney, Fethullah Gülen’in çok yakınında bulunmuştur. Öyle ki sekreterliğini yapmıştır, randevularını ayarlamıştır ve günlük işlerini görmüştür. Gazeteciler ve Yazarlar Vakfı’nca 29 Haziran 1994 tarihinde Dedeman Otel’de gerçekleştirilen toplantıda çekilen (Gülen, Kasım Gülek, Cem Karaca’nın yanı sıra Güney’in de göründüğü) fotoğraflar bunun en büyük delilidir. Dolayısıyla Ergenekon ve benzeri soruşturmaların içi boştur, olayın arkasında Gülen vardır.”
  </font>
 </div>
 <div id="newsText">
  <font class="detail-text">
   <p>
    Bu iddia en masum açıdan, Türkiye Cumhuriyeti’nin yargısına, yürütmesine, yasamasına, ordusuna ve istihbarat kuruluşuna açık bir hakaret. Medya ve halkı da aptal yerine koymaktır. Akıl sağlıklarını korumalarına rağmen kimi entelektüel(!) çevrelerin safsatayı ciddiye alma gafletiyse hakikaten çok üzücü. Hiç mi haberleri okumuyorlar ve gelişmeleri izlemiyorlar? Akşam Gazetesi’nin 12 Ekim 1995 tarihinde bastığı ‘Muhtıra olayının perde arkası’ manşetindeki Tuncay Güney imzasına ne diyeceğiz o zaman? Ondan iki gün önce Hürriyet, Gülen’in (28 Şubat 1997’nin iki yıl evvelinde) ‘muhtıra hazırlığından söz ettiğini’ yazıyor. Güney de perde arkasını aralıyor güya! Haberin alt başlığı aynen şöyle: “Fethullah Gülen’in ‘Muhtıra hazırlığı var’ sözleri, kamuoyunda bomba gibi patladı. Gülen’in esas amacının, 210 Fethullahçı subay ve astsubayı ordudan atan komutanları hedef göstermek olduğu bildirildi.” Fotoğraf altınaysa şunlar not düşülüyor: “Bu defa tökezledi. Fethullah Gülen, devletin raporlarında ‘Yeni dünya düzeni çerçevesinde Türkiye’ye dayatılan ve laikliği hedef alan Ilımlı İslam Projesi’nin uygulayıcısı olarak nitelendiriliyor.” Buraya kadar iki iddia okudunuz. Baştaki Ergenekon’un tutuklu sanıklarından Doğu Perinçek’e ‘yakınlığıyla bilinen!’ Aydınlık Gazetesi’ne; ikincisi de bu gazetenin “Gülen’in sekreteriydi” dediği Tuncay Güney’e ait. İkisi de koca bir yalandan ibaret ve birbirine muhalif. Cem Karaca’nın meşhur şarkısındaki vurgunun aksine “Gülhane Parkı’nda ceviz ağacı” değiliz. Bunun herkes farkında, Jonturk.com da...
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5C9A8ABA3AD42C7E3D846976ED294DC8?newsId=34445), [web.archive.org (arşiv bağlantısı)](http://web.archive.org/web/20130118114936/http://www.aksiyon.com.tr:80/aksiyon/newsDetail_getNewsById.action;jsessionid=5C9A8ABA3AD42C7E3D846976ED294DC8?newsId=34445)
