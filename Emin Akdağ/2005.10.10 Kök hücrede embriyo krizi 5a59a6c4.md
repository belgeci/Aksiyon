# Kök hücrede embriyo krizi

*Emin Akdağ 2005.10.10*

<div bgcolor="#FFFEF6">
 <font>
  <img border="0" height="1" src="/web/20051214011310im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051214011310im_/http://www.aksiyon.com.tr/resim/566/50.jpg" vspace="5"/>
  </p>
 </font>
 <font class="content">
  Sağlık Bakanlığı, kök hücre tedavi denemelerinde sadece ‘yetişkin kök hücre’ kullanıldığından emin olamadığı için, ‘embriyonik kök hücre’ çalışmalarını yönetmelik çıkartılana kadar durdurdu. Ancak embriyonik kök hücre tedavisi henüz insanda tecrübe edilmedi. Onaylanırsa 2006 yılında Amerika’da ilk deneme yapılacak.
 </font>
 <p>
  <font class="content">
   Sağlık Bakanlığı, gerekli araştırmaları yapıp yönetmelik hazırlayana kadar embriyonik kök hücre çalışmalarını durdurdu. Bakanlığın bütün valiliklere genelgeyle duyurduğu karar üzerine değişik yorumlar yapıldı. Ancak hiçbir değerlendirmenin olayı bütün yönleriyle kapsamaması bazı yanlış anlamalara ve polemiklere yol açtı. Niçin böyle bir karar alındığını bakanlığın Tedavi Hizmetleri Genel Müdür Yardımcısı Dr. Bekir Keskinkılıç’a, embriyonik kök hücre çalışmalarının nasıl değerlendirilmesi gerektiğini ise İstanbul Memorial Hastanesi Tüp Bebek ve Genetik Tanı Merkezi Araştırma Geliştirme Laboratuvarı Sorumlusu Moleküler Biyolog Necati Fındıklı’ya sorduk.
   <br>
    <br>
     Özellikle felçli hastaların iyileştiğine dair haberlerle gündeme gelen kök hücre çalışmaları henüz bilimsel araştırma safhasında. Ortada tanımlanmış, risk faktörleri aşılmış ve kesinleşmiş bir tedavi metodu yok. Bugün, insanlar üzerindeki uygulamalarda kan ve kemik iliğinden elde edilen yetişkin türü kök hücreler kullanılıyor. Embriyonik kök hücre tecrübesi için henüz erken. Onaylanırsa 2006’da ABD’de ilk defa insanlarda denenecek. Sağlık Bakanlığı’nı, klasik tıp yöntemleriyle şifa bulamayarak çaresiz kalan hastaların kök hücre tedavisine büyük ümit bağlaması harekete geçiriyor. Bakanlık yetkilisi Dr. Bekir Keskinkılıç, her iki tür kök hücre çalışmalarının çok önemli olmasına rağmen Türkiye’de bir düzenleme olmadığını söylüyor. Durdurma kararının birinci gerekçesi, kök hücre tedavi denemelerinde sadece yetişkin kök hücre kullanıldığından emin olunmaması; acaba embriyonik kök hücre kullanılıyor mu şüphesi. Çünkü embriyonik kök hücrenin her defasında hedeflenen hücreye dönüşmesinin garantisi yok. Bunun sebebi, bilim adamlarının, Allah’ın, embriyo hücrelerine verdiği komutların şifresini çözememeleri. Göz hücresi hedeflenmişken, saç hücresi oluşma ihtimali söz konusu. Bu ‘teratom kitlesi’ (olmaması gereken yerde oluşan doku diye tanımlanıyor) riskini doğuruyor. Yani bir tür kanser ortaya çıkarabiliyor. Aslında farklı (hedeflenmeyen) hücrelere dönüşme riski yetişkin kök hücreler için de geçerli. Genel korku şu: “Diyelim ki 5 yıl sonra kök hücre nasıl davranacak? Bölünmeye devam edecek mi?”
     <br/>
     <br/>
     Embriyonik kök hücreyle ilgili bir de ‘elde edilme metodu’ çekincesi yaşanıyor. Tüp bebek merkezlerinden elde edilmesinde pek sorun görünmüyor. Ama çekirdek transferiyle üretim sakıncalı bulunuyor. Buna izin vermek, klonlamanın kapısını aralamakla eş tutuluyor. Keskinkılıç, kök hücre tedavisi geliştirilirken de, ilaç geliştirilmesindeki aşamaların (önce hayvanlar, sonra başka iyileşme ihtimali olmayan hastalar ve ardından gönüllüler vs.) izlenmesi gerektiğini ifade ediyor. “Çalışmaları tamamen durdurmak mantıklı değil. Dur deyince hastalar bazıları daha kötü şartlarda çalışan başka ülkelere gidecek. Ama tamamıyla da kontrol dışı bırakılmaları imkansızdı.” diyen Keksinkılıç, 2-3 üç ay içinde yönetmeliğin hazır olacağını kaydediyor. Yönetmelik hayata geçtiğinde kök hücre tedavisine uygun hastayı etik kurulu belirleyecek. Hastalara tedavi süreci ayrıntılarıyla anlatılacak. Hastaların ‘bilgilendirilmiş onayı’ alınacak. Olumsuz ya da istenmeyen sonuçla karşılaşıldığında tazminat ödenmesi gündeme gelebilecek. Bunun mevcut sosyal güvence sistemiyle temini zor. Gerekirse yeni bir sağlık sigortası uygulamasına geçilecek.
     <br/>
     <br/>
     Türkiye’de hâlihazırda kaç merkezde kök hücre tedavisi uygulandığı bilinmiyor. Kemik iliği nakli yapılabilen 20’yi aşkın merkez bu işlemin alt yapısına sahip. Keskinkılıç, konunun Avrupa Birliği ülkelerinde araştırma kapsamında değerlendirildiğini ve uygulamaların araştırma disiplini içinde gerçekleştirildiğini dile getiriyor. Ayrıca yönetmelik hazırlanırken dinî kaygıların giderilmesi amacıyla Diyanet İşleri Başkanlığı ile de embriyonik kök hücrenin kaynağı ve kullanımı konusunda bilgi alışverişinde bulunuluyor.
     <br/>
     <br/>
     Embriyonik kök hücre çalışmalarını yürüten Memorial Hastanesi’ndeki AR-GE laboratuvarının sorumlusu Moleküler Biyolog Necati Fındıklı sorularımızı şöyle cevaplandırdı.
     <br/>
     <br/>
     -Embriyonik kök hücre çalışmalarında hilkat garibesi canlılar oluşma ihtimali var mı? Yok ise kamuoyunda neden bu tür yaklaşımlar sergileniyor. Sizce bir yanılgı mı söz konusu?
     <br/>
     <br/>
     Embriyonik kök hücre çalışmaları ülkemizde ekstrem yönleri ile tartışılıyor. Bu da ülkemiz tıbbına büyük katkı sağlayabilecek çalışmaları gölgeliyor. Bunlar, tüp bebek işleminden sonra kullanılmayıp atılacak embriyoların ayrıştırılmasıyla elde ediliyor. Embriyo aşamasında düzenli bir yığın halinde olan bu hücreler, ayrıştırma işlemi sonrası bu düzenlerini kaybettiklerinden, insan rahmine yerleştirildiklerinde gebelik ve canlı bir birey oluşturamaz.
     <br/>
     <br/>
     -Türkiye’de şu anda kaç merkezde embriyo kök hücre çalışmaları yürütülüyor?
     <br/>
     <br/>
     Bu konuda kesin bilgi vermek çok zor. Eğer ulusal veya uluslararası hakemli dergilerde yayımlanmış bilimsel çalışmalar kıstas alınırsa, bilebildiğim kadarıyla Türkiye’de ilk ve tek merkeziz. Ülkemizdeki bilimsel araştırmaların güç takip edildiği düşünülürse başka merkezlerde çalışmalar yapılıyor olabilir.
     <br/>
     <br/>
     -Şimdiye kadar çalışmalarınızda somut olarak başardığınız ve başarmayı hedeflediğiniz neler var?
     <br/>
     <br/>
     Embriyolardan kök hücreler elde ettik. Bu hücreleri 1,5 yıldan fazla bir süredir laboratuvar ortamında değişmeden büyütebiliyoruz. Bunları kalp kası, sinir, kan, kemik hücresi gibi farklı hücre çeşitlerine dönüştürebiliyoruz. Bu hücrelerin en önemli özellikleri embriyoloji, farmakoloji, toksikoloji veya doku mühendisliği gibi daha pek çok alanda önemli bir potansiyel araştırma kaynağı olabilmeleri. Bugün erken insan gelişimi hakkında bildiklerimiz çok az. Bilinenler, hayvan deneylerinden ve düşük yapan kadınlardan alınan örneklerin incelenmesinden elde edildi. Bu hücreler bu aşamada olan olayları, meydana gelebilecek problemleri anlamamızı ve bu evrede oluşabilen hastalıkları tedavi edebilmemizi sağlayacak. Bir ilacın anne karnındaki bebeğe yan etkisinin daha verimli test edilmesini sağlayabilecek. Bu hücrelerin belki de en büyük potansiyelleri, ileride tedavi amacıyla da kullanılabilecek olmaları. Fakat henüz tedavi amacıyla kullanılamıyorlar. Bugüne kadar insanda denenmedi. Hayvan tedavilerinde olumlu sonuçlar alındı. Embriyonik kök hücreler, yetişkin kaynaklı kök hücrelere kıyasla çok sayıda farklı doku ve hücrelere dönüşebiliyor. Bu özellikleri sayesinde tedavide çok daha başarılı bir hücre kaynağı olabilecekleri söylenebilir. Çalışmaları durdurun mesajı gelmeden önce, embriyoları parçalamaya gerek kalmadan insan embriyonik kök hücre elde etme çalışmaları yürütüyorduk. Bir diğer çalışmamız da genetik hastalık taşıyan embriyolardan kök hücre elde etmek yönündeydi. Bu kalıtsal hastalıkların daha anne karnında iken teşhis ve tedavileri konusunda araştırmalarda kullanabileceğimiz son derece önemli bir kaynak.
     <br/>
     <br/>
     -Dünyada embriyonik kök hücre çalışmalarında nereye gelindi?
     <br/>
     <br/>
     Dünyadaki çalışmalar artık yavaş yavaş tedavide kullanılabilecek embriyonik kök hücre elde etme aşamasına yaklaşıyor. Pek çok ülke bu konuda yatırımlarını hızlandırıyor. ABD’de eğer onay alınabilirse 2006’da ilk insan denemeleri yapılacak. Aslında bu çalışmalar toplumun bilgisi dahilinde gerçekleştirilen ve çok önemli çalışmalar. Bununla birlikte insanlarımız daha çok Koreli bilim adamlarının gerçekleştirdiği klonlama çalışmaları ile ilgileniyor. Burada önemle altını çizmemiz gereken bir nokta var: Embriyonik kök hücre ile tedavi amaçlı klonlama tamamen farklı konular ve farklı açıdan ele alınmaları gerekiyor. Tedavi amaçlı klonlama, insan embriyonik kök hücrelerinin ileride tedavide kullanımları sırasında doğabilecek doku reddi problemini ortadan kaldırmak için gerçekleştirilmiş bir yaklaşım. İnsan embriyonik kök hücreler sadece klonlama yöntemi ile elde ediliyor düşüncesi son derece yanlış.
     <br/>
     <br/>
     -Yetişkin ve embriyonik kök hücrelerin birbirine karşı ne gibi avantaj ve dezavantajları söz konusu?
     <br/>
     <br/>
     Embriyonik kök hücreler, yetişkin kök hücrelere nazaran daha fazla hücre ve dokuya dönüşebiliyor. Kandan veya kemik iliğinden elde edilen kök hücrelerde bu özellik sınırlı. Bazı çalışmalarda laboratuvar ortamında bu hücrelerin oluşturabileceği farklı hücre tipleri gözlense de vücuda nakledilmeleri sonrasında bunların ne tip hücrelere dönüşebildiğini henüz bilmiyoruz. Fakat yetişkin kök hücrelerinin bir konuda çok büyük bir kullanım avantajı var. Kişinin kendi kanından veya kemik iliğinden elde edildikleri için yine aynı kişiye tedavi amacıyla nakledilmeleri etik açıdan bir problem oluşturmuyor. Böylece uygulamanın gerçekleştirileceği kişiden alacağınız yazılı bir onay ile bu hücreleri aynı kişide kullanabilirsiniz. Bu nedenle de her geçen gün yetişkin kök hücreleri ile gerçekleştirilen deneme çalışmaları artıyor ve olumlu etkilerin gözlendiği vakalar basında yer alıyor. Fakat henüz bu hücrelerin gerçekten klinik anlamda başarılı olduğu, vücuda nakilleri sonrası başkalaşarak hasarlı dokuyu tamir ettikleri ispatlanamadı. Halkımızın kök hücre çalışmalarının deneysel olduğunu bilmesi lazım.
     <br/>
     <br/>
     -Bakanlık bu çalışmaları neden durdurmuş olabilir? Çıkaracağı yönetmelikte neler getirebilir?
     <br/>
     <br/>
     Ülkemizde tüm kök hücre çalışmalarını, her ne kadar çalışma dizaynı içerisinde etik kurul onayları alınmış olsa da denetleyen, çalışma ortam ve şartlarını belirleyen yasal bir merci ve yönetmelik bulunmamakta. Bu da araştırma amaçlı çalışmaların kişiler ve kurumlarca istismar edilebilmesi, uygulamalara katılacak kişilerin bu uygulamalardan zarar görebilmesi ihtimalini doğuruyor. Bu açıdan bakıldığında bakanlığın benzer uygulamaları durdurması ve kontrol altına almak istemesi mantıklı. Fakat şurası anlaşılır değil. Adı geçen uygulamalar klinik olarak dünyada ve ülkemizde sadece yetişkin kaynaklı kök hücreler ile gerçekleştiriliyor. Öncelikli olarak bu konuda bir önlem alınmalı. Ama henüz sadece araştırma aşamasındaki embriyonik kök hücre çalışmaları durduruldu. Yönetmeliğin, çalışmaların belirli uzman kişilerin veya kurumların kontrolünde (örneğin İngiltere) gerçekleştirilmesine izin verici bir yönetmelik olacağı düşüncesindeyiz. Ülkemiz embriyonik kök hücre elde edilmesi için gereken teknik ve bilimsel altyapıya sahip.
     <br/>
     <br/>
     -Şimdiye kadar herhangi bir düzenleme yapılmadı mı bu konuda?
     <br/>
     <br/>
     Ülkemizde yetişkin hücre ve dokuların kullanımları konusunda genel bir doku ve organ nakli yönetmeliği olsa da, embriyonik kök hücrelerin elde edilmesi ve büyütülmesini, bu konuda araştırma yapılmasını düzenleyen özel bir yönetmelik yok. Çalışmalarımızı akademik kurul onayı alarak yapıyoruz. Embriyolarını kullandığımız çiftleri bilgilendiriyor ve yazılı onay alıyoruz.
     <br/>
     <br/>
     -Aslında embriyonik kök hücre çalışmaları dünyada da tartışma konusu değil mi?
     <br/>
     <br/>
     Çok haklısınız. Son dönemde özellikle Katolik inancın yaygın olduğu veya özel sebepler nedeniyle benzer çalışmaların sıkı denetime tabi olduğu ülkelerde (İtalya, Avusturya, Almanya) embriyo üzerinde araştırma yapmak yasak. Buralarda tüp bebek ve genetik tanı uygulamaları da yasaklandığı için pek çok insan ülkemizin de içinde bulunduğu çevre ülkelerdeki merkezlere tedavi amaçlı akın ediyor. İngiltere ise radikal bir tutum sergileyerek çalışmalara titiz bir denetim sistemi belirleyerek izin veriyor. İnsan embriyonik kök hücre çalışmaları için sadece belirli merkezlere lisans verildi. İngiltere, Singapur, Kore gibi ülkelerde çalışmalar bizzat devlet tarafından destekleniyor. Bu çalışmalara destek veren ülkelerde yetişkin kök hücre çalışmaları da yapılmakta. Bunları bir kök hücre kaynağı diğerinden daha iyidir veya kötüdür diye ayırt etmek çok yanlış. Fakat elde edilen başarıların ve bilgininde hakkını vermek gerek. Embriyonik kök hücre çalışmaları bu anlamda çok önemli bir bilgi ve araştırma kaynağı. Diğer ülkeler ile başa baş gidebileceğimiz, prestijimizi artırabileceğimiz bilimsel araştırma alanlarından biri. Halkımızın, devletimizin ve bilim adamlarımızın bu konuda gereken hassasiyeti göstereceğini ümit ediyoruz.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Anıl Yılmaz, 20-Ekim-2005
> Kök hücre çalışmaları: 
> Kök hücre çalışmaları yeni bir devrin başlangıcı olacak. Bir zamanlar bilimkurgu filmlerinde gördüklerimiz gerçekleşmeye başlayacak. İnsanlar bu hücreler sayesinde birçok hastalığa çare bulunduğunu ve anne karnında tedavi döneminin başladığını görecek.  Elbette bu konunun ahlakî ve dinî boyutları çeşitli kişiler tarafından gündeme getirilecek. Birçok kişi bu inanılmaz gelişmeleri Allah’ın işine karışmak, emirlerine karşı gelmek olarak algılayacaktır. Bu bir süreç. Kök hücre çalışmalarına değişik anlamlar yüklemeyelim, bu çalışmaları acımasızca yargılamayalım. Yanlış olarak kabul ettiğimiz bazı şeyler günün birinde en büyük doğrularımız olmuyor mu zaten?

Kaynak: [www.aksiyon.com.tr](http://www.aksiyon.com.tr:80/detay.php?id=22648&yorum_id=1), [web.archive.org (arşiv bağlantısı)](http://web.archive.org/web/20051214011310/http://www.aksiyon.com.tr:80/detay.php?id=22648&yorum_id=1)
