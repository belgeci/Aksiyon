# Çapraz sorguya Avrupa standartları

*Emin Akdağ 2013.01.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hakim ve Savcılar Yüksek Kurulu (HSYK), Erzincan, Erzurum, Ağrı ve Tunceli’de görevli 200 savcı ile hakimi bazı konularda yeterince bilgilenmeleri ve pratiğe vâkıfiyetleri için İngiltere ve Portekiz’e gönderiyor.
  </font>
 </div>
 <div id="newsText">
  <font class="detail-text">
   <p>
    Tablo ortada: Avrupa İnsan Hakları Mahkemesi’ne (AİHM) 2010’da 6 bin 500 başvuru gitmiş Türkiye’den. Sayı 2011’de 9 bine tırmanmış. Davaların birincil sebepleri arasında ‘sanıklara etkin çapraz sorgu imkânı tanınmamışlık’ ilk sırada yer alıyor. HSYK’ya göre, “Hakim ve savcıların yetersizliği, suç sayısının çokluğu ve çeşitliliği, iş yükünün fazlalığı gibi sebeplerle ülkemizde çapraz sorgu etkin” değil. Bu yüzden, “İyi uygulamalara sahip Avrupa ülkelerinin ziyaret edilmesi, işleyişin yerinde görülerek uzman kişilerden bilgi alınması, hakim ve savcılar ile avukatların bu sorunun çözümü noktasındaki farkındalıklarını artıracaktır.” Programa dahil edilen hukukçulardan izlenimleri ve notlarıyla birer değerlendirme raporu hazırlamaları istenecekmiş. Bu anlayışın yargının geneline yayılması şart aslında. Anayasa Mahkemesi’ne bireysel müracaatlarla da pek çok eksiklik gün yüzüne çıkacaktır.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34510-capraz-sorguya-avrupa-standartlari.html), [web.archive.org (arşiv bağlantısı)](http://web.archive.org/web/20130118073522/http://www.aksiyon.com.tr:80/aksiyon/haber-34510-capraz-sorguya-avrupa-standartlari.html)
