# İsveç’te para geçmeyecek

*Emin Akdağ 2012.03.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İsveç banknot kullanmaya başlayarak 1661’de Avrupa’da ilke imza atmıştı. Şimdiyse başka bir yeniliğe hazırlanıyor.
  </font>
 </div>
 <div id="newsText">
  <font class="detail-text">
   <p>
    Yalnızca yüzde 3’ünün nakitle döndüğü ekonomisini kredi kartlarının akışına ve rotasına bırakacak. Nakitin ömrünü tamamladığına inanılan ülkede 2006’dan bu yana toplu ulaşımda para geçmiyor. Belirli satış noktaları veya cep telefonu aracılığıyla dolduruluyor biletler. Şu ironiye bakın ki; 1970’lerde “Money Money Money” (para para para) şarkısıyla büyük üne kavuşan İsveçli pop müzik grubu ABBA’nın kurucularından Biörn Ulvaeus de “Neden hâlâ banknot basmamız gerekiyor, anlamıyorum.” diyor bugün. Öyle ki, Stockholm Camii ve Carl Gustaf Kilisesi de dahil, pek çok ibadethaneye buralara konan post makinelerinden kredi kartları geçirilerek yardımda bulunuluyor. Ülkedeki Bankacılar Birliği’nin raporunda vurgulanan bir bilgi de destekliyor hızla tatbikine koşulan kararı. Dijital işlemin yaygınlaşmasıyla banka soygunları 2008 ile 2011 arasında 110’dan 16’ya düşmüş. Belirtmeliyiz ki, eğilimde İsveç’te yakalanan ve muhafazası mümkün refah seviyesinin etkisi de büyük.
   </p>
  </font>
 </div>
 <div>
 </div>
 <div>
 </div>
</div>


## Yorumlar

### fatma koç, 27 March 2012, 14:13
> Simgemiz o mu olsun, bu mu olsun; yok şuna benzedi, yok buna benzedi diye tartışılırken ben para kalksa da kartla her şey yapılsa diyordum ki İsveç yapmış bile. Tebrikler.

Kaynak: [www.aksiyon.com.tr](http://www.aksiyon.com.tr:80/aksiyon/haber-32147-isvecte-para-gecmeyecek.html), [web.archive.org (arşiv bağlantısı)](http://web.archive.org/web/20130825102323/http://www.aksiyon.com.tr:80/aksiyon/haber-32147-isvecte-para-gecmeyecek.html)
