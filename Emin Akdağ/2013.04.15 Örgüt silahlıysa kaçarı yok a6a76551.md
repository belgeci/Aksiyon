# Örgüt silahlıysa kaçarı yok

*Emin Akdağ 2013.04.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yasalaşan  4’üncü Yargı Paketi’nin muhtevası, gündemdeki pek çok baskın polemiğin gölgesinde kaldı. KCK soruşturmasını yakından ilgilendirmekteydi.
  </font>
 </div>
 <div id="newsText">
  <font class="detail-text">
   <p>
    Temel sorulardan biri şuydu: “Terör örgütünün propagandasını yapanlara, bildirisi-açıklamalarını basanlara veya yayımlayanlara ceza verilirken hangi kriterlere riayet edilecek?” Yasanın; tutuklu öğrenci, gazeteci ve sendikacıların akıbetine tesiri de merak konusuydu. İlginçtir belki de en radikal değişimlerden biri ‘ihaleye fesat karıştırma’ suçunun ceza limitlerindeydi. Buna yazının sonunda döneceğiz. ‘Kriter’ parantezi netleşti: “Cebir-şiddet-tehdit içeren yöntemler meşru gösteriliyor, övülüyor ya da bunlara başvurulması teşvikkâr tutumla özendiriliyorsa” cezalandırma devreye girecek. İnce bir detayı ekleyelim: “Bildiri ve açıklamaları basıp yayımlayanlar, propaganda suçu işleyenler, kanun dışı toplantı-gösteri yürüyüşüne katılanlar” ayrıca ‘örgüte üyelikten’ de hüküm giyemeyecek. ‘Ancak’, “patlayıcı madde bulundurma, mala zarar verme, kasten yaralama, görevi engellemede direnme, genel güvenliği bilerek tehlikeye sokma türünden cebir ve şiddet varsa” olayın rengi farklılaşıyor; suç karnesine ‘üyelik’ de ulanıyor. Diyelim ki kişi örgüt adına suça karıştı fakat üyesi değil. Eylem sırasında cebir ve şiddete de bulaşmadı. Peki, hal buyken üyelik cezasına da çarptırılabilecek mi? AK Parti’nin önergesiyle metne monte edilen bir istisna hariç, umumi cevap ‘hayır’; örgüt silahlıysa ‘evet’. Silahsızsa, sadece işlenen cürmün karşılığıyla yetinilecek. Öğrenci, gazeteci ve sendikacı tutukluların beklediği buydu. Adalet Bakanı Sadullah Ergin’in, BDP’li Hasip Kaplan’ın “KCK’nın hiçbir tutuklusu bundan yararlanamaz.” sitemi üzerine, “KCK tutukluları ‘silahlı örgüt kurmak ve silahlı örgüte üyeliği’ düzenleyen 314’üncü maddeden yargılanıyor. Bu düzenlemenin kapsamında değil.” diye konuştuğunu aktarırsak daha iyi anlaşılacak sanırım. Yeniden ihale mevzuundayız. CHP’nin teklifiyle ‘ihale fesatçılarına’ öngörülen hapsin süresi 5-12 yıldan, 3-7 yıla indi. Genel Kurul’da iktidar ve ana muhalefet ikincil revizyonuyla; ‘kamu kurumu ve kuruluşu açısından zarar doğmamışsa’ 1-3 yıla düştü. Kanuna ilişkin mühim bir bilgiyle bitirelim: İşkence suçları zaman aşımına uğramayacak artık.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35296-orgut-silahliysa-kacari-yok-.html), [web.archive.org (arşiv bağlantısı)](http://web.archive.org/web/20130601153110/http://aksiyon.com.tr/aksiyon/haber-35296-orgut-silahliysa-kacari-yok-.html)
