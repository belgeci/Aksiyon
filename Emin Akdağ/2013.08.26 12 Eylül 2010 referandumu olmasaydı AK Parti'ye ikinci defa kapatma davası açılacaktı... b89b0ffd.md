# 12 Eylül 2010 referandumu olmasaydı, AK Parti’ye ikinci defa kapatma davası açılacaktı...

*Emin Akdağ 2013.08.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’de darbe tehlikesi geçti mi? Bu zihniyettekiler bir daha girişimde bulunabilirler mi? Birbirinden tamamen farklı onlarca görüş ortaya atılabilir. Bunların çoğu muhataplarını bağlar.
  </font>
 </div>
 <div id="newsText">
  <font class="detail-text">
   <p>
    Ancak 2002 Kasım’dan beri tek başına iktidardaki AK Partililerin sorulara verecekleri cevaplar hayati değerde. Bir önceki -976’ncı- sayımızda ‘Önümüzdeki darbe planlarına bakacağız’ başlığıyla ele almıştık konuyu. AK Parti Milletvekili Prof. Dr. İdris Bal başkanlığındaki Avrasya Global Araştırmalar Merkezi’nin raporunda, halkın genelinde ve yöneticilerde -istikrar ve huzurun sağlandığı gerekçesiyle- ‘artık darbeler dönemi kapandı’ düşüncesinin yerleşmeye başladığı belirtiliyor ve içine düşülen yanlışlığa dikkat çekiliyordu. Partinin gazeteci vekili Şamil Tayyar ise, Balyoz ve Ergenekon davaları açılmasaydı partisinin kapatabileceğini ifade ederek “Bugün Silivri’de darbeciler değil, Cumhurbaşkanı ve Başbakan başta olmak üzere seçilmiş insanlar olabilirdi.” diyordu. Geride bıraktığımız hafta, AK Parti’nin diğer bazı yetkin isimlerinden de paralel açıklamalar geldi. Gümrük ve Ticaret Bakanı Hayati Yazıcı, 2003 tarihli ihbar mektubunu önemsemediğini ama 2005’teki darbe toplantısı tutanağını -kopyasını almadan- Başbakan Recep Tayyip Erdoğan’a ilettiğini anlatıyor: “Bir gün bir arkadaşım elinde bir tomar evrakla geldi. Orada komutanların kendi aralarında yaptıkları konuşmaların tutanakları vardı. İrticanın cesaret aldığı, Cumhuriyet’in en önemli vazgeçilmez ilkesi olan laikliğe aykırı eylem biçimlerinin çoğaldığı, bunun sürdürülemez olduğu belirtiliyordu. Bunu bana veren kişi biraz da korkmuştu. Sıkı sıkı tembih etti beni, sakın bundan örnek alma, Başbakan’a ver dedi. Ben de örneğini almadan bir uçak yolculuğunda Başbakan’a sundum.” O süreci ‘çok ucuz atlattıklarını’ da söylüyor Yazıcı. TBMM Anayasa Komisyonu Başkanı (AK Partili) Burhan Kuzu da, tıpkı Başbakan Yardımcısı Bülent Arınç gibi 12 Eylül 2010’daki referanduma odaklanıyor. 26 maddelik değişiklik paketiyle parti kapatmaların zorlaştırıldığını ve Anayasa Mahkemesi’ne dokunulduğunu hatırlatıyor: “Bu değişikliği yapmasaydık ilk defa söylüyorum, AK Parti’ye ikinci bir kapatma davası açılacaktı.” Arınç da, “Biz bugün ne yapıyorsak, 12 Eylül referandumundan aldığımız güçle yapıyoruz. Bu camiaya (Hizmet Hareketi’ne) yüzyıllarca hakkımızı helak etsek geri kalmayız.” demişti.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36341-12-eylul-2010-referandumu-olmasaydi-ak-partiye-ikinci-defa-kapatma-davasi-acilacakti.html), [web.archive.org (arşiv bağlantısı)](http://web.archive.org/web/20131224041439/http://www.aksiyon.com.tr:80/aksiyon/haber-36341-12-eylul-2010-referandumu-olmasaydi-ak-partiye-ikinci-defa-kapatma-davasi-acilacakti.html)
