# Holbrooke’tan Malezya özrü

*Emin Akdağ 2007.10.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      New York’taki düşünce kuruluşu Dış İlişkiler Konseyi’nin (CFR) toplantısına katılan Başbakan Recep Tayyip Erdoğan ile ABD’nin Dışişleri eski Bakan Yardımcısı Richard Holbrooke arasındaki diyalog, Türkiye’deki ‘Malezya dayanaklı mahalle baskısı’ gündemini tam 12’den vurdu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071021015825im_/http://www.aksiyon.com.tr/resim/669/04.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Holbrooke, “Türkiye ve Malezya ılımlı İslam’a örnek” sözleriyle, dipsiz bir kuyuya döndürülmeye çalışılan ‘Malezya’ tartışmasının kıvılcımlarını yakan kişiydi. Ardından TBMM eski başkanlarından Hüsamettin Cindoruk, tartışmayı daha da alevlendirmişti. CFR programındaki ilginç diyalog, bir davetlinin Erdoğan’a yönelttiği bir soruyla başladı: “Batı’nın demokratik laik ülkelerinde liderler kiliselere giderek dinî inanışlarını özellikle sergileyebilirken, Türkiye’de liderlerin dinî inanış ve yaşamlarının sorgulanması bir çelişki değil miydi?” Erdoğan soruyu cevaplarken, 1924 haricindeki anayasaları askerin yaptığını hatırlattıktan sonra, 1982 Anayasası’ndaki laiklik tanımını aynen koruyacaklarını belirterek, şöyle konuşuyor: “Bir zamanlar ‘Türkiye, İran olacak’ diyenler, bunun olmadığını görünce şimdi ‘AK Parti’yi nasıl zayıf düşürürüz’ diyorlar ve ‘Türkiye Malezya olacak’ diyorlar. Gerekçeleri şu: Ilımlı İslam. İslam’ın ılımlısı, ılımsızı olmaz. Sadece İslam vardır. Siz inancınızı yaşarsınız ya da yaşamazsınız. Ama yaşamayan yaşayana, yaşayan yaşamayana müdahale edemez ve etmemelidir. Bizim devlet olarak görevimiz bunların güvence altına alınmasıdır.” Erdoğan bunları anlatırken, kendisine yönelip “Ortalığı o karıştırdı. Öyle değil mi?” diye sorduğu Holbrooke’un ağzından şu sözler dökülüyor: “Sayın Başbakan benim siyasi olarak yanlış olan değerlendirmelerimi böylece düzeltmiş oldu. Türkiye Malezya da değildir, İran da değildir. Türk halkından özür diliyorum.” Erdoğan da akabinde, “Türkiye, Türkiye’dir” diyerek vurguyu perçinliyor. Holbrooke’un, Erdoğan kürsüye çıkmadan söyledikleri de bir hayli manidar: “Bu dönemde hiçbir konuk Erdoğan kadar, hiçbir ülke de Türkiye kadar önemli olamaz.”
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=28556), [web.archive.org (arşiv bağlantısı)](http://web.archive.org/web/20071021015825/http://aksiyon.com.tr:80/detay.php?id=28556)
