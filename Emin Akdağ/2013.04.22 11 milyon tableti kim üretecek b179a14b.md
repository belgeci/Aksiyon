# 11 milyon tableti kim üretecek?

*Emin Akdağ 2013.04.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fatih Projesi’nin 29 Nisan’daki ihalesinde 7 firmanın çetin bir rekabete gireceğini söylemek kehanet olmasa gerek. Milli Eğitim Bakanlığı’nca öğrencilere dağıtılacak 11 milyon tablet var ortada.
  </font>
 </div>
 <div id="newsText">
  <font class="detail-text">
   <p>
    Sahasında tek kalemdeki dünyanın en büyük işi bu. Yetkililer en az 10 firmadan teklif bekliyor. Dünya devleri Apple, General Mobile ve Samsung çoktan yarıştaki yerini aldı. İki Çinli şirket de mücadeleye hazır. Yerlilerden Vestel ve Arçelik de devrede. Teklif sırasında her halükarda iadesiz 100 bin lira dosya parası ödeniyor. Bakanlığın kasasına 700 bin lira girmiş durumda. Dileyene açık, ihale. Yerli ve yabancı arasında avantaj farkı söz konusu değil. Her birinden bankalar nezdinde asgari 350 milyon lira nakdi veya gayri nakdi kredi garantisi; veyahut da ipoteksiz mevduat isteniyor. Bilgisayar yapımı sözleşmenin beşinci günü başlayacak ve imalat 36 ayda tamamlanacak. Ürünler firma tarafından okullara teslim edilecek. Halihazırda pilot uygulamada 62 bin 800 tablet sahiplerine ulaştırıldı. 120 bini aşkın öğretmen hizmet içi eğitiminden geçti. Projeye 2013 yılı için 1,4 milyar lira ödenek ayrıldı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35348-292-11-milyon-tableti-kim-uretecek.html), [web.archive.org (arşiv bağlantısı)](http://web.archive.org/web/20130601212505/http://aksiyon.com.tr/aksiyon/haber-35348-292-11-milyon-tableti-kim-uretecek.html)
