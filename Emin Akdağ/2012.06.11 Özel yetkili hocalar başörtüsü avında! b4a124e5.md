# Özel yetkili hocalar başörtüsü avında!

*Emin Akdağ 2012.06.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kendilerinde ‘özel yetki’ gören kimi eğitimciler, orta ve yüksek öğretimde gövde gösterisi sunmaktan hiç mi hiç çekinmiyorlar, 2012 mevsiminde bile. Adeta ‘devlet içinde devlet’ gibi davranıyorlar!
  </font>
 </div>
 <div id="newsText">
  <font class="detail-text">
   <p>
    Yeni Türkiye’de, eski âdetlerinden vazgeçmeye niyetli değiller. Adana İhsan Sabancı Anadolu Kız Teknik ve Meslek Lisesi Müdiresi Ayla Avşar dört öğrencisini başları kapalı diye mezuniyet töreninin gerçekleştirildiği salonun en arka bölümünde oturmaya zorluyordu. Üstelik aralarından biri, Tuğba Demir, okul birincisiydi. Önce tehditle örtüyü çıkarmalarını istemiş. “Ben bunun için gecelerimi verdim. Sabahlara kadar ders çalıştım. Bu muydu karşılığı?” diyordu Demir. Ağlıyordu, bunları söylerken. 4 yıldır Gaziantep’teki ailesinden ayrı yaşamaktaydı. Olay il milli eğitim müdürlüğünce soruşturuluyor. Ege Üniversitesi’ndeyse, felsefe bölümü üçüncü sınıf öğrencisi Zeynep Çebi, aynı gerekçeyle final sınavına alınmamıştı. Daha doğrusu Edebiyat Fakültesi Tarih Bölümü Öğretim Üyesi Prof. Dr. Sabri Sürgevil, salondan ihraç etmişti. Çebi, tutanak tutmasını istemişti oysa. Ancak o, sıra üstündeki sınav kağıdını çekip almayı yeğlemişti. Resmen zorbalıktı bu! Ege’yi, Prof. Dr. Renan Pekünlü’nün başörtülü öğrencileri kapıda fotoğraflamasıyla tanıyorduk.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32776-ozel-yetkili-hocalar-basortusu-avinda.html), [web.archive.org (arşiv bağlantısı)](http://web.archive.org/web/20130825101901/http://www.aksiyon.com.tr:80/aksiyon/haber-32776-ozel-yetkili-hocalar-basortusu-avinda.html)
