# Srebrenitsa hâlâ kanıyor

*Emin Akdağ 2012.07.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Varsın birileri soykırım demesin, varsın Lahey’deki Savaş Suçluları Mahkemesi katilleri beraat ettirsin, Bosna’daki binlerce insanın gözyaşı ve göğe doğru yükselen beyaz mermerler, Avrupa’nın ortasındaki Müslüman katliamını sağır kulaklara değil, vicdanlı gönüllere duyuruyor. Yine gözyaşları düştü Bosna toprağına, geçen hafta.
  </font>
 </div>
 <div id="newsText">
  <font class="detail-text">
   <p>
    17 yıl önce Srebrenitsa’da kaybettikleri yakınlarına ağladı binlerce insan. Dile kolay 8 bini aşkın Bosnalı sırf Müslüman oldukları için katledilmişti. Potoçari kabristanında 5137 kurbanın bedenindeki yara hâlâ kapanmadı. Başta Türkiye çeşitli ülkelerden 10 binlerce gönül sahibi Boşnak kardeşlerinin acısına ortaklık için Bosna’ydı. Onların yanında eşini defnetmişti Münibe Çakar Potoçari’ye. 520 ahiret yoldaşıyla. Acılara eşlik edenlerin desteğinden memnun, asıl meseleyi idrak edememişlere sesleniyor ve savaş suçlularının yargılandığı davalara atıf yapıyordu: “Suçlu değiliz, soykırım değildi diyorlar. Oysa buraya gelip binlerce mezarı görmek yeter.” Haklıydı, çünkü Bosnalı Sırpların eski lideri Radovan Karaciç’i temmuz başında beraat ettiren zihniyetin hâlihazırda davası süren Bosnalı Sırpların eski komutanı Ratko Mladiç’e benzer “temiz” kâğıdı vermeyeceğinin garantisi yoktu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D2393E34B6BC6B86CECED5C1C62D7E1D?newsId=33080), [web.archive.org (arşiv bağlantısı)](http://web.archive.org/web/20130825020435/http://www.aksiyon.com.tr:80/aksiyon/newsDetail_getNewsById.action;jsessionid=D2393E34B6BC6B86CECED5C1C62D7E1D?newsId=33080)
