# Boğaziçi de ‘gözden kaçabilir’ mi?

*Emin Akdağ 2012.12.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Eş ve benzersiz İstanbul Boğaziçi’nde 2960 sayılı kanunun yürürlüğe girdiği 1983’ten bu yana yapılaşma yasak. Tarihî ve tescilli eserler muaf bundan. Yapı Denetim Kanunu’na eklenecek maddeyle buradaki koru, mesire yeri ve yeşil alanların azami 2 kat şartıyla imara açılacağına dair iddialar tartışılıyor bir haftadır.
  </font>
 </div>
 <div id="newsText">
  <font class="detail-text">
   <p>
    İzin sınırlıymış ileri sürülenlere göre. “Daha önce imar planında konut sahası diye ayrılmış ancak üzerine bina dikilmemiş arazileri” kapsıyormuş. Çevre ve Şehircilik Bakanı Erdoğan Bayraktar, kati bir dille yalanlıyor ortaya atılanları: “Kesinlikle şu anda bizim bakanlık ve hükümet olarak veya Büyükşehir Belediyesi’nin bir çalışması olduğunu bilmiyorum. Bir çalışmamız kesinlikle yok. Bizim değil o yazı. Varsa bakanlığın bir imzası getirin bakalım. Bize ait değil.” Kime ait o zaman sorusu akla geliyor ister istemez. Cevap, 20 yıldır bu konuda talepler geldiğini belirten ve 30 milyar liralık kamulaştırma davasından söz eden bakanın sözlerinde: “Şimdi bakanlığa da dava açmaya başladılar. Vatandaş ‘ya kamulaştır ya imarını ver’ diyor. Çok ciddi bir baskı var. O yazılarda taslaklar falan dolaşıyor. Ben ne bileyim, birileri hazırlatıyor. Diyelim ki bir memur bir yerde konuşurken belki de diyorlardır. Yoksa bizim bakanlıktan yaptığımız ne resmi ne gayri resim bir çalışmamız yok.” Gazeteciler soruyorlar haliyle: “Talepler doğrultusunda nasıl bir tutum izleyeceksiniz?” Ve aynen şunları duyuyorlar bakandan: “Öngörünüm için şu anda bir şey yok. Çok ciddi bir beklenti ve talep var. Ancak şu anda attığımız bir adım yok. O konuya şimdi girmek niyetimiz de yok. İleride ne olur, çok baskı gelir. Kamu menfaati düşünülür, tartmak lazım olayı.” TOKİ’nin bir müteahhitlik firmasınca 55-60 milyon lira zarara uğratılmasındaki gibi ‘gözden kaçmasın’ da...
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3997D201D9BBA75D42B20931458C334B?newsId=34203), [web.archive.org (arşiv bağlantısı)](http://web.archive.org/web/20140709040718/http://www.aksiyon.com.tr:80/aksiyon/newsDetail_getNewsById.action;jsessionid=3997D201D9BBA75D42B20931458C334B?newsId=34203)
