# Bir iktidar bunu niye yapar ki?

*Emin Akdağ 2015.01.13*

<div class="pNewsDetailMainContent" itemprop="articleBody">
 <p>
  Dünya üzerinde yeniden büyük bir devlet kurma iddiasıyla bin bir çeşit mesajlar üreten ve bu doğrultuda her yerde “Yeni Türkiye” “Yeni Türkiye” diye yeri göğü inleten bir iktidar neden böylesine gereksiz ve ufak işlerle uğraşır ki! Zaman Gazetesi’nin 5 Ocak’taki manşeti çok üzücüydü. Habere göre İçişleri Bakanlığı 2014’ün kasım ayında valiliklere ‘İnceleme ve Tespit Komisyonu’ başlıklı talimat yazısı ulaştırdı. Belediye başkanlığı, milli eğitim, emniyet, defterdarlık ile aile ve sosyal politikalar müdürlüklerinden birer personelin vazifelendirileceği komisyon tarafından üniversite öğrencilerinin kaldıkları her yeri (pansiyon, apart, ev) izleyecek ve denetleyecekti. Ders çalışma merkezleri ve KPSS kursları da takip listesindeydi. Derlenen bilgilerin her ay valiliğe iletilmesi isteniyordu. Komisyona dahil edileceklerin isimleri de en geç 5 Aralık 2014’e dek bildirilmeliydi. Bakanlık, “Üniversite öğrencilerine büyük gözaltı” başlıklı manşeti ‘ülkenin siyasi istikrarını bozma çabası, provokasyon ve hayal ürünü’ suçlamalarıyla resmî internet sitesinden yalanladı. Ancak ifadeler soyuttu. Somut olamazdı zira Zaman, ertesi gün ortaya attığı iddianın belgesini yayımladı. Üzerindeki tarih, 27 Kasım 2014; sayı ise 64874322/41003/5792489 idi. Dağıtım bölümünde de şu kurumların adı yazılıydı: Valilik, belediye; emniyet, defterdarlık, SGK ile aile ve sosyal politikalar il müdürlükleri. Dileyenler arama motorlarından gazetenin arşivine girip belgenin yüzde yüz içeriğini öğrenebilirler.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/bir-iktidar-bunu-niye-yapar-ki_541040), [web.archive.org (arşiv bağlantısı)](http://web.archive.org/web/20150724172421/http://www.aksiyon.com.tr/karakutu/bir-iktidar-bunu-niye-yapar-ki_541040)
