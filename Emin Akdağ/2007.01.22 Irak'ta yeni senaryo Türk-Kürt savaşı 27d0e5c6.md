# Irak’ta yeni senaryo: Türk-Kürt savaşı

*Emin Akdağ 2007.01.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Başbakan Recep Tayyip Erdoğan bizzat açıkladı. Irak ve Kerkük’teki gelişmeler AB’den öncelikli hale geldi. Bu konuda iktidar ile muhalefet hemfikir.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070219043448im_/http://www.aksiyon.com.tr/resim/633/04.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye Büyük Millet Meclisi’nde (TBMM) 23 Ocak Salı günü gizli oturumda Irak konuşulacak.
   <br>
    <br>
     Halepçe katliamı sırasında ‘akraba gördüğümüz’ Kürtlere kucak açtığımızı hatırlatan Dışişleri Bakanı Abdullah Gül, bugün de Türkmenlerin baskı görmesine ilgisiz kalınmayacağını vurguluyor. Irak’taki etnik çatışma ihtimalinin endişe verdiğini belirterek, “Nasıl Irak küçük bir Ortadoğu ise, Kerkük de küçük bir Irak’tır. Ülkenin huzura kavuşması ve mezhep çatışmalarının durması, sorunun uzlaşıyla çözülmesiyle mümkündür.” diye konuşuyor. Saddam Hüseyin’in zulmünden kaçan 500 bin Kürt kökenli Irak vatandaşına Türkiye sınır kapılarını ardına kadar açmıştı.
     <br/>
     <br/>
     ABD Başkanı George W. Bush hesap hatası yaptıklarını ve hatalı kararlar verdiklerini itiraf ediyor. 650 bini aşkın Iraklı sivilin ölmesi, savaşın özgürlük amacıyla gerçekleşmediğini gözler önüne seriyor. Saddam’ın idamının hemen sonrasında Irak’taki petrolün vanalarının ABD ve İngiliz firmalarına teslim edileceği açıklanıyor. Sanki bütün yaşananlar masalmış gibi olayın seyri şimdi de Türk-Kürt savaşına doğru yönlendirilmek isteniyor. Bill Clinton ABD başkanıyken Kıbrıs Özel Temsilciliği ile görevlendirilen Amerikalı diplomat Richard Holbrooke bakın neler söylüyor: “Irak’ın önümüzdeki yıllarda parçalanacağını düşünüyorum. Güneydoğuda İran’ın etkisinde bir Şii diktatörlüğü oluşacak. Irak’ın batısı Sünni egemenliğinde, eski vahşi Batı’da olduğu gibi, kabile ve çete kavgalarının olduğu bir bölge haline gelecek. Kuzeyde ise yarı bağımsız bir Kürt devleti oluşacak. Bu olabilecek olumlu gelişme. Asıl felaket ise muhtemel bir Türk-Kürt savaşı olur. Kerkük için çıkabilecek bu büyük savaş, bölgede yıllarca kan akmasında sebep olabilir.”
     <br/>
     <br/>
     Türkiye’nin Kerkük ve PKK çıkışları üzerine geldiği Ankara’da Başbakan Erdoğan tarafından kabul edilen ABD Dışişleri Bakanlığı Siyasi İşlerden Sorumlu Müsteşarı Nicholas Burns, Kerkük referandumu hakkında Irak yönetiminin karar verebileceğini söylüyor. PKK’ya dair sözlerini tutacaklarmış. Şu sıralar örgütün Kuzey Irak’taki ofislerini kapatmak için çaba harcıyorlarmış. Öte yandan, BM’nin Irak raporunda, Kürtlerin Kerkük’teki Arap ve Türkmenleri tehdit ettiği kayda geçirildi. Raporun açıklanmasının akabinde Türkmenlerin yaşadığı Sarıkahya Mahallesi’ndeki polis karakoluna düzenlenen intihar saldırısında 10 kişi hayatını kaybetti.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26546), [web.archive.org (arşiv bağlantısı)](http://web.archive.org/web/20070219043448/http://www.aksiyon.com.tr:80/detay.php?id=26546)
