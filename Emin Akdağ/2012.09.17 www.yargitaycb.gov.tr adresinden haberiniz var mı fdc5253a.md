# www.yargitaycb.gov.tr adresinden haberiniz var mı?

*Emin Akdağ 2012.09.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bilgi, Yargıtay Cumhuriyet Başsavcı Yardımcısı İsmail Hakkı Şentürk’ten. www.yargitaycb.gov.tr internet adresine girilerek dosya bilgilerine ve tebligatnameye ulaşılabilecek.
  </font>
 </div>
 <div id="newsText">
  <font class="detail-text">
   <p>
    Öncesinde bunun için savcılar veya memurlar arasında mekik dokunuyordu mecburen. Aynı sitenin ihbar ve talepler bölümü tıklanarak şikayet ve öneriler de iletilebilecek. Uygulama martta yürürlüğe girmiş. Ama vatandaşlar habersizmiş. Savcılar e-postaları titizlikle inceleyip mutlaka cevaplıyorlarmış. T.C. kimlik numarası ve annenin evlenmeden evvelki soyadı yazılarak siyasi partilere üyelik durumunun öğrenebildiğini de belirtiyor Şentürk. Kimi kayıtlardan kişilerin malumatı yokmuş: “Öyle ki, üst düzey bürokratın bir siyasi partiye kaydı çıktı. Bir gazetenin yazı işleri müdürünün tam tersi bir zihniyette bir partiye üye yapıldığı öğrenildi.” 2010’daki Anayasa değişikliği akabinde Yargıtay’daki iş yükü gittikçe hafiflemekte. Üye sayısı 250 idi. Şimdi 387. HSYK da tetkik hâkimi ve savcı takviyesi de işleri hızlandırıyor. Yeni personelin bina ve yer sorunu 2011 Eylül’ünde çözüldü. Gelişmeler öncesinde, PTT’den alınamayan 100 civarındaki ceza davası dosyası Devlet Arşivleri depolarına kaldırılmıştı. 3 yılı bulan dosya inceleme süreleri bazı dairelerde bir, bazılarındaysa 6 aya düştü. Bekleyen dosya miktarı 1 milyon 200 binden 800 binlere geriledi. Hukuk dairesindeki temyiz müddetinin 4 aya ineceğinden söz ediliyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33581-wwwyargitaycbgovtr-adresinden-haberiniz-var-mi.html), [web.archive.org (arşiv bağlantısı)](http://web.archive.org/web/20120929055426/http://www.aksiyon.com.tr:80/aksiyon/haber-33581-wwwyargitaycbgovtr-adresinden-haberiniz-var-mi.html)
