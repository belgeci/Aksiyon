# AA BÖYLE AJANSÇILIK MI OLUR?

*Emin Akdağ 2013.06.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çoğu kişi bilmez; Atatürk’ün direktifleriyle, 6 Nisan 1920’de, yani Büyük Millet Meclisi’nin açılışından 17 gün önce kurulmuştu Anadolu Ajansı (AA). “Türkiye’nin sesinin bütün dünyaya duyurulması” amaçlanıyordu.
  </font>
 </div>
 <div id="newsText">
  <font class="detail-text">
   <p>
    Milli Mücadele’nin uluslararası kamuoyuna hakkıyla anlatılması gerekiyordu çünkü. Özel televizyon ve radyoların iyice yaygınlaştığı 1990’ların ortalarına kadar, sözlerine ‘basınımızın ve TRT’nin güzide mensupları’ diye başlardı siyasiler, yerel yöneticiler ve bürokratlar. Diğer meslektaşlarımızın bozulmasına aldırmadan sorarlardı hep: ‘AA geldi mi (veya burada mı)?’ Onlarsız kelama girmezlerdi. Halkın geneline ulaşamayacaklarına inanırlardı. Gerçekten de öyleydi o yıllarda. Bilhassa kırsalda, kısmen bugün de geçerli hal. Ancak köprünün altından çok sular aktı. İnternet ağlarının dünyayı küresel bir köye çevirmesiyle bilgiye erişmek kolaylaştı. Aynı oranda da karmaşıklaştı. Akış o denli hızlandı ki, epey uğraşmadan, ince eleyip sık dokumadan doğruyu bulmak zor. AA, medyamızın mihenk taşlarından. Nice gazeteci yetiştirdi.  Rakibi değil dost kuvvetiydi yazı işlerinin. Ulusal, bölgesel ve global ölçekli yeni haber ajanslarının boy gösterdiği gelişmelere ayak uydurmak mecburiyetindeydi yalnız. İdarecileri buna çabalamaktaydı. Fakat birtakım yanlış uygulamalarıyla tepkileri üzerine çekiyor AA. Devletin gücünü kullanarak bazı programları sadece kendisinin izlemesini sağlıyor örneğin. ‘Özel’ mührüyle ekstra ücretle servise kalkışıyor. Tutumu anlamak ve anlamlandırmak imkansız. Nitekim, ülkenin tiraj lideri Zaman Gazetesi, AA’ya aboneliğini bitirdi. TGRT HABER TV de sözleşme yenilemedi. Gidişatı okumak adına, İnternethaber.com Genel Yayın Yönetmeni Hadi Özışık’ın “AA’nın bu tavrı sürerse internet siteleri de kendi başının çaresine bakar.” ifadeleri ehemmiyet arz ediyor. Nereden nereye… Bir vakitler, AA ile de sözleşip geç vakitteki haberlere ortaklaşa ambargo koyardı meslektaşlarımız. Şimdi hegemonya arayışları içinde AA. İkinci Körfez Savaşı’ndaki CNN benzeri, tekelinin kırıldığından bihaber. Yavaş yavaş sonunu hazırladığından da…  Biraz da mizahi yaklaşalım olaya. Genelkurmay’ın eski komutanları hayıflanıyorlardır: ‘Keşke biz de bir haber ajansını devreye soksaydık. Açıklamalarımızı izlettirip özel logosuyla satsaydık.’ Ajansa şu ismi verebilirlerdi: Oyak Haber Ajansı (OHA).
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35717-aa-boyle-ajanscilik-mi-olur.html), [web.archive.org (arşiv bağlantısı)](http://web.archive.org/web/20130729151849/http://www.aksiyon.com.tr:80/aksiyon/haber-35717-aa-boyle-ajanscilik-mi-olur.html)
