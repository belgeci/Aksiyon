# Altyapı paylaşımı GSM faturalarına yansıyacak mı?

*Emin Akdağ 2013.09.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bilgi Teknolojileri ve İletişim Kurumu’nun (BTK) daha evvelinde Türk Telekom’a getirdiği yükümlülük 1 Eylül 2013 tarihinden itibaren bütün GSM şirketlerini kapsıyor.
  </font>
 </div>
 <div id="newsText">
  <font class="detail-text">
   <p>
    Artık onlar da haberleşme, altyapı ve şebekelerindeki boş boru, kanal ve göz benzeri unsurlarını ihtiyaç halindeki rakipleriyle paylaşacak. Fiber optik kablo şebekesi hizmetinde, mevcut altyapıya sahip şirket diğerlerini bundan istifade ettirecek. Böylece aynı cadde veya sokak defalarca kazılıp kırılıp dökülmeyecek. Faydalandırma bedava değil tabii ki. Tesisten yararlandırma “Elektronik Haberleşme Kanunu”, “Erişim ve Arabağlantı Yönetmeliği” ve “Ortak Yerleşim ve Tesis Paylaşımına İlişkin Usul ve Esaslar Hakkındaki Tebliğ’de belirtilen kriterler doğrultusunda ücretlendirilecek. BTK, uygulamadan neler bekliyor? Kısaca şunları: Elektronik haberleşme sektöründeki rekabet etkinleşip sürdürülebilir havaya bürünecek. Kaliteli hizmetler uygun fiyatlara tüketiciye sunulacak. Gereksiz kazı şikâyetleri en aza inecek. Konuşma tarifeleri hâlâ karman çorman. Kim, kime, ne kadar, niye ve hangi şartlarda indirim sağlıyor flu. Kampanyaya iştirak edildiğinde belirli süre kalma taahhüdü gerekmesi de çok sıkıcı. Birinin 50 liraya konuşturduğunu diğeri 30, hatta 25 liraya vaat ediyor. Ama yıllarca aynı şebekede bulunanlar böyle bir istirham dile getirdiğinde avucunu yalıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36404-altyapi-paylasimi-gsm-faturalarina-yansiyacak-mi.html), [web.archive.org (arşiv bağlantısı)](http://web.archive.org/web/20131223214553/http://www.aksiyon.com.tr:80/aksiyon/haber-36404-altyapi-paylasimi-gsm-faturalarina-yansiyacak-mi.html)
