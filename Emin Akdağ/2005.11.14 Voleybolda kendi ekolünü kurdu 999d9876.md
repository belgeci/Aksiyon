# Voleybolda kendi ekolünü kurdu

*Emin Akdağ 2005.11.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Galatasaraylı eski voleybolcu Sırma Üç, kendi bilgisayar firmasını yazılım uyarlamada belirli noktaya getirdikten sonra, 1987 yılında bıraktığı voleybola yeniden yöneldi. Kurduğu kulüple sporcu, antrenör ve yönetici yetiştirmeyi amaçlıyor. Projeyi, Türkiye’nin tanınmış voleybol hocalarından Gökhan Edman ile birlikte yürütüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807032954im_/http://www.aksiyon.com.tr/resim/571/84.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Herhangi bir spor branşında, özellikle de futbol, basketbol ve voleybol gibi popüler olanlarında, uluslararası düzeyde başarı gösterilemeyince ilk söylenen sözlerdendir “Altyapıya önem vermiyoruz.” sözü... Ama genelde bu sözün arkası getirilmez. Söz söylendiğiyle, başarısızlık da birilerinin üstüne yıkılarak ortada kalır. Son yıllarda futbol kulüpleri altyapıya eskiye nazaran daha fazla eğiliyor. Ama, temel amaç gençlerin spor yapmalarına imkân hazırlamak değil. Sadece gelecek vadeden ve ileride kulübe büyük paralar kazandırabilecek çocukları keşfetmek. Önceleri evlatlarını futboldan uzaklaştırmak isteyen aileler, şimdi bizzat ellerinden tutarak soluğu futbol okullarının kapısında alıyor. Tek hayalleri, evlatlarının büyük bir yıldız olması ve geleceğini kurtarması! Futbol kadar yaygınlaşmasa da, basketbol ve voleybol okulları da hayli faal.
   <br>
    <br>
     2004’te kurulan bir spor kulübü, gerek amaç gerekse hedef kitlesi itibariyle hâlihazırdaki örneklerinden bir hayli farklı. Çünkü bu spor kulübü, ‘gençlere ve Türk sporuna nasıl hizmet edebilirim düşüncesi’ ile ortaya çıkmış. Projenin mimarı, Galatasaray Lisesi’ndeyken voleybola ilgi duyan ve lise ile aynı adı taşıyan spor kulübünde 10 yıl bu sporu yapan Sırma Üç. 1987’de voleybol ile eğitimini aldığı bilgisayar mühendisliği arasında ikileme düşen Üç, son tercihini mühendislikten yana kullanır. Bilgisayar mühendisi eşiyle, şu an Türkiye’nin en büyük yazılım uyarlama firması haline gelen Es Bilgisayar’ı kurar. Şirketi belirli bir seviyeye ulaşan ve iki çocuğunu (erkek 6, kız 11 yaşında) büyüten Üç, bir türlü kopamadığı voleybolu yeniden yakın planına alır. Kulüplerde voleybolu bıraktıktan sonra geçen sürede meydana gelen değişimi ve gelişmeleri inceler.
     <br/>
     <br/>
     40 yaşındaki Sırma Üç, ES Voleybol Kulübü’nü hayata geçirirken tasarladığı nihai hedeflerini “Voleybolcu, voleybolcuları çalıştıracak antrenörleri ve bu organizasyonları yürütecek yöneticileri yetiştirmek.” sözleriyle özetliyor. Projenin diğer önemli ismi ise Türkiye’nin tanınmış voleybol antrenörlerinden Gökhan Edman. Kısa bir süre voleybol oynadıktan sonra antrenörlüğe başlayan Edman, yıllarca Eczacıbaşı Spor Kulübü’nde hizmet verir. 1996-2001 yılları arasında A Millî Bayan Voleybol Takımı’nda görev yapar. Halen Yıldız Bayan Voleybol Millî Takımı’nın teknik sorumlusu. Kulüpte, antrenör yetiştirilmesiyle Gökhan Edman, yönetici adaylarının eğitimiyle Sırma Üç ilgileniyor.
     <br/>
     <br/>
     İyi voleybolcu yetiştirilmesinin yolunun, bu sporun sevdirilmesinden ve oynatılmasından geçtiğinin farkında olan ikili için İstanbul’daki ilköğretim okulları taranıyor. Onlar, kulübe ne kadar çok sayıda çocuk gelirse, o kadar iyi olacağı düşüncesinde. Başlangıçta boy, kilo ve diğer fiziki şartların uyup uymamasına bakılmıyor. İlgi duyan her çocuğa kulüp çatısı altında yer ayrılıyor. Şu anda Es Voleybol’da 350 çocuk var. Sayının seneye 500’e, ertesinde ise binlere çıkarılması düşünülüyor. Yalnız burada kaçınılmaz bir yol ayrımı söz konusu. Spor dalında ilerisi için ümit vadeden yetenekli çocuklarla bu sporu sevdiği, zevk aldığı ya da başka sebeplerle yapanlar ayrıştırılıyor. Profesyonel sporcu adaylarının fiziki gelişimleri ve potansiyelleri belirli periyotlarla ölçülüyor. Minik sporculara ayrıca, ruhsal, psikolojik ve sosyal gelişim desteği de sağlanıyor. Yani tıpkı okullardaki gibi rehberlik hizmeti de veriliyor. Kulüp bu özelliğiyle de diğerlerinden farklılaşıyor. Kulübe devam eden 350 çocuktan 150’si spor için aranan fiziki şartlara ve yetenek şartlarına sahip. 150 sporcu adayı kulüpteki hizmetlerden ücretsiz faydalanıyor. Diğerleri belirli miktarda ücret ödüyor. Zaten, ücretsizlerin masrafları, ücretlilerden karşılanıyor. Bir de kulübün ‘bir sporcu yetiştiriyorum’ kampanyasına ayda 50 ya da 100 milyonluk katkıda bulunanlardan. Kulübün haliyle en büyük destekçisi ise Es Bilgisayar firması.
     <br/>
     <br/>
     Spor, mini voleybol ile sevdiriliyor
     <br/>
     <br/>
     Voleybola başlama yaşı 10. Es Voleybol Kulübü’ne 7 yaşındaki çocuklar da kabul ediliyor. Bu yaş grubundakilere üç-beş yıl mini voleybol oynattırılıyor. Aslında voleybolda söz sahibi bütün ülkelerde mini voleybol kurallarıyla biliniyor ve oynanıyor. Hatta uluslararası federasyonu bile var. Ama Türkiye’de henüz esamisi okunmuyor. Voleybol Federasyonu Müsabaka Yönetmeliği’nde yer almıyor. Bu yüzden de Millî Eğitim Bakanlığı, kurallarını bilmediği mini voleybolu müfredata koyamıyor. Küçük bir çocuğun 9 metreden 260 gramlık topu filenin üstünden aşırması imkânsız. O top geçmeyince de oyun başlayamıyor. Voleybola ilgi duyulmamasının ana sebeplerinden biri bu. Çocuklar başarılı olamayınca zevk almadıkları oyundan soğuyarak kaçıyor. Koskoca İstanbul’da müsabakalara katılan okul sayısı 15 ya da 20 arasında değişiyor. Türkiye’deki lisanslı voleybolcu sayısı ise (erkek, bayan toplamı) 40 bin civarında. Gökhan Edman, sadece İstanbul’da bu rakama ulaşılması gerektiğini söylüyor. Bir voleybolcu 22-28 yaş aralığında en verimli çağını yaşıyor. 28 yaşında tecrübesinin doruğuna çıkıyor. İsterse bu tecrübesini 35 yaşına kadar rahatlıkla sahalarda sergileyebiliyor.
     <br/>
     <br/>
     Voleybol, felsefi altyapısı açısından diğer sporlara hiç de benzemiyor. Edman’a göre spor dalları arasında yaşadığımız çağa en uygun olanı. Sporun birinci özelliği ileri derecede yardımlaşma gerektirmesi. Bir oyuncu üst üste topla iki hamle yapamıyor; topu mutlaka diğer arkadaşına aktarmak zorunda. Aynı zamanda azami seviyede hoşgörü içeren bir spor dalı. Arkadaşın hatası oyun sırasında hoş görülmeli ki moral kaybedilmesin. Üçüncüsü belki de en önemlisi rakip ile sıcak temasa girilmemesi. Dolayısıyla rakibe faul yapılamıyor. Bir de sayı kazanıp üstüne yatmak, zaman geçirmek yok.
     <br/>
     <br/>
     Es Voleybol Kulübü’ne devam eden çocukların en büyükleri 14 yaşında. Çocukları 15 kişilik bir kadro yetiştiriyor. Burada yetişen çocuklar büyüdükçe genç ve A takımını oluşturacak. Kızlar 16, erkekler ise 17 yaşından sonra A takımına geçiyor. Ücretsiz oyuncularda kız erkek oranı hemen hemen eşit. Ancak ücretlilerin yüzde 80’den fazlası kız. Üç ve Edman, yürüttükleri projenin kesinlikle çok büyük sporcular yetiştirmeye aday olduğunu dile getiriyor. Onlara göre yetiştirdikleri çocuklar arasından yakın gelecekte millî oyuncular çıkacak. Yaptıkları, tek cümle ile, “ideal bir altyapı modeli ortaya koymak.”
     <br/>
     <br/>
     SIRMA ÜÇ: İKİ AĞAÇ, BİR İP, PLASTİK TOP VE TEBEŞİR YETER
     <br/>
     <br/>
     Velilere gitmek, öğretmenleri ikna etmek zor olabiliyor. Doğrudan çocuklara ulaşmak istiyoruz. Yerimiz Koşuyolu’nda, buradan başlayalım dedik. 10 senedir oturduğum Koşuyolu’ndaki parkta saha ve direkler var ama bir kere bile file görmemeştim. Kulüp kurulunca ilk iş olarak oraya file koymaya başladık. Başlangıçta iki haftada bir fileler sökülüp gitti. İnşallah alıp da kendi bahçelerine kuruyorlardır diye içimizden geçirdik. 7-8 ay sonra fileler yerinde kalır oldu. Orada sürekli file var artık. Çocuklar oynuyorlar. Aynı yaklaşımla ilk öğretim okullarına gitmeye başladık. İstekli olan okulların beden eğitimi öğretmenlerine, yeter ki siz oynatın, bahçenize direk ve fileleri koyalım dedik. 10-12 yaşındaki çocuklar gelecekte voleybolcu olacağım, şu maddi değerleri kazanacağım diye top oynamaya başlamıyor. Eğlenmek için top oynuyorlar. Sadece oyun oynuyorlar aslında. Fazla da bir şey gerekmiyor. İki ağacın arasına bir tane ip gerer, plastik top bulur, tebeşirle de çizgileri çizerseniz voleybol oynarsınız.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22832), [web.archive.org (arşiv bağlantısı)](http://web.archive.org/web/20070807032954/http://aksiyon.com.tr:80/detay.php?id=22832)
