# Soma için toplanan paralara ne oldu?

*Emin Akdağ 2015.02.10*

<div class="pNewsDetailMainContent" itemprop="articleBody">
 <p>
  MHP Manisa Milletvekili Erkan Akçay, Soma’daki maden faciasında şehit olan 301 madencinin aileleri için toplanan bazı yardımların akıbetinin bilinmediğini söyledi. Yardım için toplanan bazı paraların Afet ve Acil Durum Yönetimi Başkanlığı (AFAD) hesaplarında görünmediğini iddia eden Akçay, Galatasaray’ın eski futbolcusu Drogba’nın bağışladığı 1 milyon TL’nin de AFAD hesabında olmadığını belirtti. Faciadan sonra AFAD hesabında 46,5 milyon lira toplandığını ve bu yardımların maden şehitlerinin ailelerine dağıtıldığını hatırlatan Akçay, “Vatandaşlarımızın büyük bölümü, AKP’ye güvenmediği için ya yardım yapmamış ya da bizzat elden yardım yapmıştır. Bazı yardımların ise akıbeti bilinmemektedir. Mesela, 25 Ağustos 2014’te Manisa’da oynanan F.Bahçe-G.Saray Süper Kupa finalinin gelirleri, İzmir’de oynanan G.Saray-Athletico Madrid maçı ile Chelsa, Beşiktaş ve Fenerbahçe arasındaki üçlü turnuva maçlarından elde edilen gelirler Soma’ya bağışlanacaktı. G.Saraylı eski futbolcu Drogba da 1 milyon TL bağışta bulunmuştu. Futbol Federasyonu tarafından 5 milyon TL Soma için ayrılmıştı fakat bu paralar AFAD hesaplarında görünmemektedir, Soma Kaymakamlığı’na da iletilmemiştir. Hükümet, bu paraların akıbetini bir an önce açıklamalıdır.” dedi.
 </p>
</div>


Kaynak: [www.aksiyon.com.tr](http://www.aksiyon.com.tr/karakutu/soma-icin-toplanan-paralara-ne-oldu_548981), [web.archive.org (arşiv bağlantısı)](http://web.archive.org/web/20150729075636/http://www.aksiyon.com.tr/karakutu/soma-icin-toplanan-paralara-ne-oldu_548981)
