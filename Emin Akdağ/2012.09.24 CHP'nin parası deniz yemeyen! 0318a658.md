# CHP’nin parası deniz, yemeyen!

*Emin Akdağ 2012.09.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hazine’den siyasi partilere aktarılan paraların yasaya uygun harcanmışlığını periyodik sürelerle inceleyen Anayasa Mahkemesi, Cumhuriyet Halk Partisi’nin (CHP) 2008 ve 2009 yıllarına ilişkin harcamalarında usulsüzlük belirledi. Hem de tamı tamına 2 milyon 691 bin lira.
  </font>
 </div>
 <div id="newsText">
  <font class="detail-text">
   <p>
    1 milyon 257 bin 30 lira 83 kuruşu 2009’a ait. Bu meblağlar mahkeme kararı gereği Hazine’ye -eski fakat yürürlükteki maliye tabiriyle irat-, yani gelir kaydedilecek. Detaylar bir hayli ilginç… Kişiler masraflardan tutun da muhtelif cins ve adette altın ve takıya dek; neler yok ki parti kasasından çıkan faturalar arasında! Hak TV’ye yapılan kimi yüklü ödemeler doğrudan alınan hizmetlerle alakasız bulundu. Partinin yetkili organlarının tasdiki de görünmüyordu üstelik. Halk TV, kendi yükümlülüğündeki 755 bin 200 liralık faturayı da CHP’den tahsil etmiş. Bir yılbaşı kutlaması var ki yuh dedirtecek cinsten. Tarih 31 Aralık 2009. Yılbaşı partisinde içilen 24 adet şarap kasadan karşılanmış. Aynı gün tüketilen 15 enerji içeceği de…  Battaniye, yağmurluk, şemsiye, sinema giriş bileti, kola, sigara, kedi kumu türü materyaller de sıralanıyor “CHP’densin” paketinde… Başka konularda da ikaz ediliyor CHP. Personele avans koduyla borç temini bunlardan biri örneğin.  Deniz Feneri e.V Derneği’nin kazandığı tazminat davası tutarlarının partiden tahsiline de müsaade edilmiyor bu arada. CHP Genel Başkan Yardımcısı Umut Oran’a göre mahkemenin denetimi partiyi siyasi faaliyetlerinde adım atamazlaştırıyor. Seçim çalışmalarındaki giderler dahi kapsam dışı gibi gösteriliyor. Hesaplar ortada. Biberon, önlük, bebek ürünleri ve ilaçların Türk siyasetiyle ne ilgisi olabilir ki… Dava dosya giderlerinin de. Kemal Anadol, Önder Sav ve Kemal Kılıçdaroğlu birer şahıs, vatandaş neticede...
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33627-chpnin-parasi-deniz-yemeyen.html), [web.archive.org (arşiv bağlantısı)](http://web.archive.org/web/20120929055443/http://www.aksiyon.com.tr:80/aksiyon/haber-33627-chpnin-parasi-deniz-yemeyen.html)
