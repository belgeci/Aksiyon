# Türkiye çete kaynıyor!

*Emin Akdağ 2006.06.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   9 Kasım 2005 tarihinde Şemdinli'de meydana gelen bombalama olayının ardından neredeyse her taşın altında yeni bir çete yapılanması çıkıyor.
  </font>
 </div>
 <div id="newsText">
  <font class="detail-text">
   Sauna, Bursa ve Danıştay derken en son Ankara Eryaman'da Atabeyler' isimli çete ortaya çıkarıldı. Çek-senet tahsilatı, şantaj ve çoğu önemsiz kişilerin kurban gittiği faili meçhul cinayetler çetelerin rutin faaliyetleri arasında sayılıyor artık. Ancak Danıştay saldırısı gibi Türkiye'yi sarsacak ve karıştıracak cinayetler planlanması işin  rengini bir hayli değiştiriyor.
   <br/>
   <br/>
   Atabeyler çetesine ait evde Başbakan Recep Tayyip Erdoğan ile danışmanı Cüneyd Zapsu'nun ev krokilerinin bulunması tasarlanan eylemlerin ne derece ciddi boyuta ulaştığını gözler önüne seriyor. Çeteler işi büyüttü. 'Rejim tartışması', 'seçim motivasyonu', 'hükümet yıldırma', 'askeri yönetime davet etme' ve 'irtica şayiası çıkarma' senaryolarını yazıp oynuyorlar şimdilerde...
   <br/>
   <br/>
   İsim ve eylem planları kamuoyuna yansıyan son çeteler birbirleriyle birçok açıdan benzeşiyor. Çetelerde askeriye ve emniyetten muvazzaf ya da emekli üyelerin yer alması basit bir tesadüf olmasa gerek! Kriminal incelemeye göre Atabeyler operasyonunda ele geçen C-4 tipi plastik patlayıcı ve TNT kalıplarıyla Sauna çetesinde ele geçenlerin özellikleri aynı. Yakalanan 11 Atabeyler çetesi üyesinden 6'sı Genelkurmay Başkanlığı'nın isteği üzerine Ankara Merkez Komutanlığı'na teslim edildi. Aralarında Özel Kuvvetlerde görevli biri yüzbaşı iki subay ve bir astsubayın da yer aldığı askeri personelin soruşturmasını Genelkurmay Savcılığı yürütecek. Çetenin 90 bomba yapımına yetecek kadar patlayıcı madde, Lancer ve MKE bombaları ile 2 tabanca ele geçirilen Eryaman'daki evi adeta bir cephanelik.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3AD048D9802706476F3E2ABA33A58506?newsId=11545), [web.archive.org (arşiv bağlantısı)](http://web.archive.org/web/20131123093925/http://www.aksiyon.com.tr:80/aksiyon/newsDetail_getNewsById.action;jsessionid=3AD048D9802706476F3E2ABA33A58506?newsId=11545)
