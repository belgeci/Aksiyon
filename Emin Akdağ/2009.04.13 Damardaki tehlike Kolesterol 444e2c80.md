# Damardaki tehlike: Kolesterol

*Emin Akdağ 2009.04.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Tablo bir; kolesterol değeri normal ama damar sertliği söz konusu. Tablo iki; sağlık açısından risk yok ama kolesterol yüksek. Tablolar eşliğinde Sağlık Bakanlığı'na hayati bir soru: Kim, ne zaman, hangi miktarda ve ne kadar süre kolesterol düşürücü ilaç kullanmalı?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090426045206im_/http://www.aksiyon.com.tr/resim/749/44.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090426045206/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090426045206/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090426045206oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090426045206oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Bir varmış, bir yokmuş diye başlar masallar. Yaşanmış ya da yaşanması muhtemel olayları anlatır hikâyeler. 2007 Temmuz'unda ilk baskısını yapan Shane Ellison'un yazdığı 'Bir Masalmış Kolesterol- Kolesterol düşürücü ilaçlar hakkında gizlenen gerçekler' başlıklı kitap, damar sertliğinin (ateroskleroz) oluşum süreci ve buna bağlı kalp hastalıklarına dair tartışmaları alevlendirmişti. Kolesterol seviyesini düşüren 'statin' grubu ilaçların, internet ortamında dolaşan metinlerle yargılanması, güç kazanarak devam ediyor. Öne sürülen dayanaklar ele gelir ve doğru. Damar sertliğinin sadece sebeplerinden biriydi kolesterol yüksekliği. Öte yandan, kalp krizi geçiren hastaların yaklaşık yarısında kolesterol seviyesi normaldi; kolesterolü yüksek insanların yine yüzde 50'sine yakınında ateroskleroz oluşmamıştı. O hâlde niçin her kolesterolü sınırı aşanlara ya da aşmamasına rağmen damar sertliği hastalığına yakalananlara statin ilaçları veriliyordu? Kolesterol yüksekliği, Ellison'un iddia ettiği gibi, ilaç endüstrisinin uydurduğu ve başta kardiyologların inandığı bir masal mıydı yoksa? İhtimal dâhilindeki öngörülerin kurgulandığı bir hikâye de olabilir miydi? Tartışmanın temel boyutlarını ve önemli ayrıntılarını araştırdık. İşte gerçekler…
   <br>
    <br>
     Hemen vurgulanmalı ki, 'bir yağ türü'; 'yağ benzeri bir madde' ve 'organik kimyasal yapı' benzeri farklı nitelemelerle tarif edilse de; kolesterol, son derece önemli fonksiyonlara sahip, vücut için vazgeçilmez unsurlardan biri. Türkiye Endokrinoloji ve Metabolizma Derneği'nin  (kolesterol-trilgiserid, yükseklikleri ve damar sertliğiyle ilgilenen) lipid masasından Prof. Dr. Ahmet Kaya, 18'inci yüzyılda ilk defa belirlendiği safra (chole) taşlarından ve steros (katı) kelimesinden alan kolesterolün görevlerini şöyle anlatıyor: "Safra asitlerinin ve estrogen, progesteron, testosteron gibi seks steroidlerinin; kortizol, aldosteron, adrenal seks steroidleri gibi böbreküstü korteksinden salınan hormonların ve D vitamininin ön maddesidir. Hücre zarının yapısına girer, başta sinir dokusu olmak üzere birçok dokuda yapı taşı gibi görev alır."
     <br>
      <br/>
      Vücut kolesterol ihtiyacının çoğunu karaciğer üretiminden karşılıyor. Az bir bölümü hayvansal gıdalardan sağlanıyor. 2 gram civarındaki iç üretim bünyeye yetiyor. Aslında bebekler hariç besin yoluyla takviyeye gerek yok. Bu hayati madde vücutta ihtiyaç duyulan noktalara kanla taşınıyor. Ancak suda erimiyor. Bu yüzden eriyebilen, protein ağırlıklı bir maddeyle birleşiyor, bir bakıma paketleniyor. Bu moleküle 'lipoprotein' deniyor. Molekül ikiye ayrılıyor; düşük yoğunluklu (LDL) ve yüksek yoğunluklu (HDL). LDL' ye kötü kolesterol deniyor ve yükselmesi istenmiyor. Çünkü daha fazla yağ daha az protein içeriyor. Stabil değil, dolaşımdayken parçalanmaya, damar duvarındaki hücrelere yapışmaya ve onları parçalamaya eğilimli. Bu özelliğiyle, diğer yağ içerikli maddeleri (trigliserid), yapışkan kan pıhtısını (fibrin ve trombositler) ve beyaz kan hücrelerini âdeta mıknatıs etkisiyle üzerine çekiyor. Damarda 'plak' oluşumuna, sertliğe, tıkanmaya yani koroner hastalığa zemin hazırlıyor. 'İyi kolesterol' denen HDL'nin ise LDL'deki durumun aksine, düşmesi problem. Damar cidarına yapışmadan kanda kolayca hareket ediyor. Dolaşımda stabil. Atar damardan yüklendiği kolesterolü yıkım sürecinin başladığı karaciğere getiriyor. Karaciğerin alkol ve başka sebeplerle hasar görmesinin, bu molekülün faydalarını boşa çıkardığı bilgisini araya sıkıştırmakta fayda var. Memorial Hastanesi Kalp ve Damar Cerrahisi Bölüm Başkanı Prof. Dr. Bingür Sönmez, 'hastalar kolayca kavrasın' mantığıyla bir formül geliştirmiş. İlk harflerini kodlayarak HDL'ye 'hayırlı'; LDL'ye ise 'lanetli' diyor. Riskli ve ideal değerler, dosyadaki grafiklerden incelenebilir.
      <br/>
      <br/>
      Kolesterol yüksekliğinde genetik faktörler de rol oynuyor. Bunu şimdilik engellemek imkânsız. Ama beslenme alışkanlıklarını ve yaşam biçimimizi yönetmek elimizde. Doymuş ve trans yağlar, sabıkasıyla meşhur. Daha sağlıklı doymamış yağların kaynağı ise bitkisel gıdalar ve sıvı yağ. Diğer bir yağ türü trigliseridlerin vazifesi, enerji temini. Et, tereyağı, süt ve süt ürünleri cinsi hayvansal gıdalar doymuş yağ bakımından hayli zengin. Transta sabıka kabarıyor. LDL'yi yükseltirken, can simidi HDL'yi düşürüyor. Gıdaların raf ömrünü uzatmada kullanılıyor. Başta patates-mısır cipsi, bütün işlenmiş çerezler, derin dondurulmuş yiyecekler, günümüzde artık dikkat edildiği ilanlarla duyurulsa da, hâlen birçok margarin çeşidinde bolca bulunuyor. Aşırı şişmanlık ve hareketsizlik de kolesterol yükselmesini kamçılıyor. Kilo kaybetmeden ve egzersiz yapmadan LDL'yi düşürmek, ilaçla dahi zor.
      <br/>
      <br/>
      Dr. Siyami Ersek Göğüs Kalp ve Damar Cerrahisi Hastanesi Kardiyoloji Şefi Doç. Dr. Kemal Yeşilçimen, "Kolesterol bir masaldır." tezini savunanlara karşı, "Hayır değildir, ciddi bir risk faktörüdür. Bunu gösteren binlerce bilimsel kanıt vardır. Aksine ciddi hiçbir kanıt ise yoktur." diyor. Tezciler soruyor: "Peki, o zaman neden kalp krizi geçirenlerin yarısından fazlasında kolesterol değerleri normal düzeydedir?" Yeşilçimen'in cevabı şöyle: "Kalp krizi ve koroner kalp hastalığı tek bir sebebe bağlı değildir. Bilinen belki bir düzine sebebi vardır ve giderek başka nedenler de ortaya çıkmaktadır. Genetik faktörler, sigara, şişmanlık, hareketsiz yaşantı… Multi-faktöryel dediğimiz çok sayıdaki nedeni, kanserden romatizmaya kadar pek çok hastalıkta görmek mümkündür. Bu sebeplerin her birinin, sonucu aynı güçte ve derecede etkilemesi gerekmez. Bu yadırganacak durum değildir. 'Mademki çok sayıda sebep var, o hâlde kolesterol dâhil hiçbirine kafa yormayalım' diyemeyiz. Her bir sebebi bilmeliyiz ki, tedavi edebilelim. Ne yazık ki bilim, bu şekilde iğne ile kuyu kazarak ilerliyor."
      <br/>
      <br/>
      Kardiyolog Yeşilçimen'e göre, LDL'nin 70 mg'nin altında seyretmesi, koroner vakıa adedini hatırı sayılır ölçüde düşürecektir. Pahalılığı sebebiyle, buna yönelik tedavi yüksek risk grubundakilere öneriliyor. Orta risklilerde ideal sınır 100 mg. "İngiltere'de yüksek riskli hastalarda LDL kolesterolü 70 mg altına düşüren doktorlar, sağlık harcamalarını azalttığı için, tasarruf edilen miktarın bir bölümünü ödül olarak alıyor. Türkiye'de ise LDL 160 mg altında ise ekonomik nedenlerle ilaç yazamıyoruz. Hâlbuki pahalı olduğu için kullanımı kısıtlanan bu ilaçların Uzak Doğu ülkelerindeki fiyatları sudan ucuz. Ancak patent yasası elimizi kolumuzu bağlıyor." diye yakınıyor Yeşilçimen.
      <br/>
      <br/>
      Statin etken maddeli kolesterol ilaçlarının yan etkileriyle alakalı tartışmalara geçmeden bir detayı irdelemeliyiz. Yeşilçimen'in, bilimin 'iğne ile kuyu kazarak ilerlediğini' belirttiği detayı. Uzman Biyolog Mevlüt Durmuş, 'kandaki yüksek kolesterol değeri-damar sertliği' arasındaki ilişkinin, 'bilimsel bir kanun' olmadığını söylüyor: "Damar kireçlenmesi, sertliği oluşum hipotezleri temel olarak ikiye ayrılır ve bu hipotezlerin biri genellikle ortada görünmese de, yine de hipotezler birbirini reddetmez. Fakat nedense asla ikisi bir arada söylenmez." Damar sertliğinin sebeplerinden biri tartışılan kolesterol teorisi. Durmuş'un gizlendiğini öne sürdüğü ikinci teori ise 'kronik endotel hasar hipotezi': "Damarlarda oluşan bir tür düşük yoğunluklu kronik iltihaplanma."
      <br/>
      <br/>
      Şüphesiz bilimsel araştırmaların neticesi istatistiki verilere dökülmekte. "Kolesterol masaldır" savunucularından Durmuş da, istatistiğin 'eğlenceli tarafı'nın ve 'bilime katkısı'nın farkında. Ama 'bilimsel veriler arasında doğru mantık bağlantısı' şartıyla… Kolesterol tezindeki bağın yanlışlığına inanıyor: "Bilimi ve modern bilimin tıp anlayışını sadece istatistiksel veriler, sadece akademik yayın sayısı olarak görürseniz, bu sonuç kesinlikle kaçınılmazdır."
      <br/>
      <br/>
      İğne ile kuyu kazan bilim adamlarına sormanın tam zamanı: "Damar sertliğine yol açan iki ana sebep birbiriyle ilişkili mi?/Kronik iltihaplanmada kötü kolesterolün (LDL) payı söz konusu mu?/ Biriken sadece iltihapsa, salt buna dair tedavi ya da ilaç var mı?" Tabii ki iltihabın niçin ve nasıl oluştuğu da mühim.
      <br/>
      <br/>
      Yeniden Durmuş'un iddialarındayız: "Yüksek kolesterolün fazla üretim sorunu olduğu iddia edilerek insanlara boşu boşuna statin yutturdular. Kolesterol sorununun, kanda kullanılmayan partikülden kaynaklandığını, biriken partiküller kullanılmadığı için kolesterolün yüksek olduğunu insanlara göstermek istemediler. Buna rağmen statinlerle hücresel kolesterolün üretim ve sentezini durdurdular."
      <br/>
      <br/>
      Durmuş, ilaç firmalarının şimdi de, kalp krizi atlatan ama kolesterolleri düşük hastalara statin satmayı planladığını da ifade ediyor. Yüksek kolesterol teziyle çelişen bu planın gerekçesi ne ola ki? Meğer statin, yükselmesi zararlı hCRP değerini de düşürüyormuş. Bu değerin ehemmiyeti, kriz sonrası artıyormuş.
      <br/>
      <br/>
      Kolesterolün yükselmesi riskli, peki ya kontrolsüzce gereğinden fazla düşürülmesi? O da riskli. Düşük kolesterol düzeyleri, kanseri tetikliyor. Söz kanserden açılmışken, son zamanlarda bazı kanser türlerinin tedavisinde statinlerin denendiği gerçeğiyle karşı karşıyayız. Acaba, statin kanser ilacı mı olacak? Bunda rotayı, bilimsel manada tedavi edicilikteki başarı kriteri, ilaç endüstrisi cephesinden de kâr-zarar hesabı çizecek elbette. Statinin; uzun süren aşırı dozlarla kolesterol değerini istenmeyen seviyelere düşürdüğü, bazı hastaları kansere itmesinin yanı sıra, kanser tedavisindeki vücuda verilişi de kritiğe muhtaç. Kanserli hücreleri yok edebilir, ya sağlıklıları… Doğrudan kanserli hücrelere tatbikle bu risk aşılabilir belki.
      <br/>
      <br/>
      Amerikan Gıda ve İlaç Dairesi (FDA), güvenilen sektörel denetim kuruluşlarından biri. İlaç firmaları onay sürecinde beklemeyi pek sevmiyor. Bir gün, bazen 1-2 milyon dolara bedel. FDA süreci hızlandırmak için, ilacın hastalıktaki fonksiyonuna odaklanıyor. Hâliyle, ilacın yan etkisini araştırmak çoğunlukla üretici firmaya kalıyor. Ruhsatlandırmada artı bir güne tahammül edemeyen ilaç firmaları, bunun için ne kadar zaman ve kaynak ayırabilir ki? İlaçların yüzde 51'indeki ciddi yan etkiler piyasaya çıktıktan sonra tespit edilmiş. Bu istatistik, az önceki sorunun haklılığını ve değer katsayısını gözler önüne seriyor. 1998 tarihli JAMA istatistiğinde, FDA denetimindeki ABD'de 106 bin kişinin ilaç yan etkilerinden öldüğü bilgisi kayıtlı.
      <br/>
      <br/>
      Statinler, kolesterol sentezini engellerken, Co-Q10 enzimini de bloke ediyormuş. Bu enzim ATP üretimi, kas elastini ve kas kolajeni yapımında fonksiyonel. Blokesi, kas ağrıları ve krampla sonuçlanıyor. Avusturya'dan 2004 yılına ait bir istatistik: Genetik kolesterol yüksekliğini haiz 22 atletten 16'sı, kas ağrılarına dayanamayarak statin tedavisini bırakıyor. Danimarka'daki bir araştırmada da 500 bin kişi incelenmiş. Statin kullananlarda el-ayak karıncalanması, ağrıları ve yürüme aksaklıkları, kimi nörolojik bozukluklar görülmüş. Kalbin dolum aşamasında rahatsızlık ve bağışıklık sisteminde zayıflık oluşturduğuna ilişkin araştırmalar da var.
      <br/>
      <br/>
      Doç. Yeşilçimen uyarıyor: "Doktorunuza danışmadan sakın ilacınızı bırakmayın." Statinler 20 yıldır piyasada ve güvenli. Yan etkilerin çoğu hatalı kullanıma bağlı. LDL'yi yüzde 30'lar seviyesinde düşürerek kalp damar hastalıklarını ve irtibatlı ölümleri azaltıyor. Esas çözüm, Yeşilçimen'in şu sözlerinde saklı sanki: "Risk faktörlerini doğuran ve hastalık üreten yaşam tarzını değiştirmek yerine, etkili olduğu kesinlikle kanıtlanan bu hapları milyarlarca dolar ödeyerek ve avuç avuç yutarak, tembel ve şişman bir dünyada yaşamaya mahkûm oluyoruz. Çünkü yapılan araştırmalar, yaşam tarzını değiştirmenin yani insanlığa giydirilen bu deli gömleğini çıkarmanın mümkün olmadığını söylüyor. Neden acaba? Bilim dünyasının çözmesi gereken asıl Da Vinci'nin şifresi bu!"
      <br/>
      <br/>
      Kolesterol tartışmalarında nihai adres hiç kuşku yok ki Sağlık Bakanlığı. Böylesine hayati bir konu, bir an önce polemik ortamından kurtarılmaya muhtaç. Kim, ne zaman, hangi miktarda ve ne kadar uzun süre statin ilaçlarını kullanmalı?
      <br/>
      <br/>
      <br/>
      <br/>
      Prof. Dr. Bingür Sönmez (*)
      <br/>
      <br/>
      KİLO VERMEDİKÇE KOLESTEROL DÜŞMÜYOR…
      <br/>
      <br/>
      - Yüksek kolesterol özellikle kalp damar hastalıklarında, damarların tıkanmasında gerçekten de birinci sebep mi? Kalp-damar cerrahı gözü ve tecrübesiyle neler söyleyeceksiniz?
      <br/>
      <br/>
      Kalp damar hastalıkları çok faktörlüdür. Sebep sadece kolesterol yüksekliği değil. Diyabet, beslenme problemi, yaş, bedensel hayat, göbek çevresindeki yağ miktarı; hepsi etkili. Ameliyat ettiğimiz hastalarımızın yüzde 60’ının kolesterolü normal. Veya büyük bir bölüm hastamız hiç diyet yapmıyor kolesterolü tamamen normal. Anormal diyet yapan hastalarımızdan kolesterolü çok yüksek olanlar var. Kolesterolü düşük diye hasta olunmayacak denemez.
      <br/>
      <br/>
      - Damar niçin ve nasıl sertleşiyor?
      <br/>
      <br/>
      Yüksek tansiyon ve diyabet bunu hızlandırıyor öncelikle. Sigara diğer bir neden. Yaş önemli. Ama bazı insanlarda çok genç, bazılarında ise ileri yaşta oluşuyor. Bunda genetik faktör önemli. Hastanın kolesterolü normaldir ama yüksek tansiyonu, diyabeti, aile içi hikâyesi vardır. Bana gelip isyan ediyor 70 yaşındaki bir dede, ‘spor yapıyorum, niye hasta oldum’ diye. Hiç o yaşa geldiği aklına gelmiyor. Kolesterol metabolizmasını düşünmüyor. Her insanın eninde sonunda koroner damarları tıkanacaktır. Bu insanın eskimesidir, doğal seyirdir.
      <br/>
      <br/>
      - Damarda biriken nedir?
      <br/>
      <br/>
      Kolesterol, üzerine de kireç birikiyor. Bir lokal problem bu.
      <br/>
      <br/>
      - Süreç nasıl işliyor?
      <br/>
      <br/>
      Çok teknik konu bu. Damar cidarı pırıl pırıl. Endotel dediğimiz cilalı bir tabaka var. Kan burada hiç tutulmuyor, akıp geçiyor. Cidar zedelendiğinde birikintiler başlıyor.
      <br/>
      <br/>
      - Kanda kolesterol değeri yüksek çıktı? Hemen ilaç mı kullanılacak?
      <br/>
      <br/>
      Kolesterolü yüksek, hiç koroner problemi olmayan hasta çok. Kolesterolü yüksek diye insanlar mutlaka kalp hastası olacak diye bir kural yok.
      <br/>
      <br/>
      - Peki, burada karar neye göre verilecek?
      <br/>
      <br/>
      Yüksekse, ‘risk altındasınız’ deyimi kesinlikle doğru. Ama yüksek diye hasta olunacak denemez. İnce meselelere girmiyoruz! Nasıl kanserde bir noktaya kadar gelinip sonrası açıklanamıyor, burada geldiğimiz nokta açıklanamayacak bir nokta. Bir lipid mekanizması diye bir şey var. Koyun ne yer ot, aç içine bak yağ dolu. İnsan vücudu da böyle. Bir hasta geliyor, otla besleniyor ama yağlar binlerle ölçülüyor. O ince mekanizmayı tam bilemiyoruz. Yağlar yüksek ama ateroskleroz gelişmiyor, düşük ama gelişiyor.
      <br/>
      <br/>
      -  Açıklanamayan noktalar nasıl aşılıyor?
      <br/>
      <br/>
      İyi huylu kolesterol (hayırlı, HDL) yüksekse, kötüsü (lanetlisi, LDL) yüksek olsa da hastayı koruyabiliyor. Doktor ilaç yazmak istiyorsa, HDL’sini de iyi değerlendirmeli. HDL 70, kötü 120 mg ise ilaç vermiyorum. Çünkü ilaç HDL’yi de düşürecektir. Kolesterol bir yapı taşı. Onsuz yaşam yok. Hormonlarımız yok. Ayrıca düşük kolesterol kanser nedeni. HDL’de çok çaresiziz. Düşük HDL’yi yükseltecek mucize ilacımız yok. Türklerin genetik şanssızlığı. HDL’miz düşük. Almanya’daki üçüncü kuşakta bile. Tedbirler 15 yaşından beri alınmalı. 60 yaşındaki hasta ‘ne yiyeyim, ne yapayım’ dediğinde söylenecek fazla bir söz yok. Damar sertliğini önlemek anti-aging (sağlıklı yaşlanma) gibidir. Anti-aging 20 yaşında başlar. Ancak böylece 60 yaşındayken 40 gibi görünmeyi sağlayabiliriz. Annelere çocuklarının kalp sağlığını öğretmeliyiz.
      <br/>
      <br/>
      - Kolesterolü düşürmek tek çözüm mü?
      <br/>
      <br/>
      Sadece ilaç verip kenara çekilmeyeceğiz. Diyet yaptırabiliyoruz. Basit diyetle bile kan yağları düşebiliyor. Hepsinin yanında fizik aktivite artırılmalı. Şu kesin ki, kilo vermedikçe kolesterol düşmüyor. Vücudun içyapımı. Her kilo başına 12 mg artıyor. Bir insanın kolesterolü yükselirse, bu ömür boyu sürecek demektir. İçyapımı fazladır, harcaması azdır. Genetik olarak bu hasta kolesterol hastasıdır, diyabetik gibi. Şekerli hastada insülin enzimi, bunda da kan yağları problemi var. Başlayan diyet ömür boyu devam edecektir. Diyet yetmedi ilaç başladıysanız, ömür boyu kullanacak kişi. Devlet şeker gibi kolesterol ilacı da vermek zorunda. Öbür türlü devlete maliyeti daha fazla. By-pass ameliyatı yapsak bile, kolesterol sınırlar içinde olmalı.  Yoksa 10 yıl sonra tekrar ameliyata gelecektir.
      <br/>
      <br/>
      - Kişi genç, kolesterolü yüksek ama hiçbir şikâyeti yoksa ne yapmalı?
      <br/>
      <br/>
      Kolesterolü düşürmek zorundayız. Genç yaşta ve kolesterolü yüksekse; ya sigara içiyordur, stresi fazladır, ya da genetik yatkınlığı vardır. Genetikse yapacak bir şey yok.
      <br/>
      <br/>
      - Kolesterol ilaçlarına ciddi  itirazlar var…
      <br/>
      <br/>
      Hiç itiraz etmesinler. Binlerce deney ve laboratuvar çalışması ortada. Statinler sadece kan yağlarını düşürmekle kalmıyor; plak stabilizasyonu da yapıyor. Damar sertliği plağının şu özelliğinden çok korkarız. Darlık yüzde 60’tır, şikâyet vermiyordur. Ama plak yırtılıp ucu damarın içine açılabilir. Enfarktüste neden olabilir. Statinlerin plak stabilizasyonu da yapması, çok önemli bir bilgi. Olası akut enfarktüslerden uzaklaştırıyor. Hatta plak regresyonu yapıp darlığı küçülttüğünü de biliyoruz. Ameliyat ettiğimiz hastaların 5 sene sonraki kontrol anjiyosuna baktığımızda, ‘normal damara by-pass mı yapmışız’ diyoruz. Hemen ilkini çıkarttırıyoruz, hayır doğru, yüzde 70-80 darlık varmış. İlaç tedavisiyle yumuşak plakta gerileme olduğunu defalarca müşahede ettik.
      <br/>
      <br/>
      - Kolesterol normalin altına düşerse…
      <br/>
      <br/>
      Özellikle pankreas kanserine yol açtığı ifade ediliyor. Bir yakınımın kan yağı çok düşük. Her sabah tereyağı ve yumurta yemesini öneriyorum.
      <br/>
      <br/>
      - Bu tartışmada en son ne demek istersiniz?
      <br/>
      <br/>
      Kalp cerrahıyım. Aslında üzerime vazife değil. Birinin çıkıp hastalarım adına, sağlık sistemini idare edenlere, ‘neden benim kolesterol ilacımı vermiyorsun, bak yayınlar böyle söylüyor’ demesini bekliyorum. Kardiyoloji, Hasta Hakları Koruma Derneği yapabilir bunu.
      <br/>
      <br/>
      - Yumurtaya iade-i itibarın  aslı nedir?
      <br/>
      <br/>
      Yumurta konusunda en son konuşacak insan benim. Önce kardiyologlar, diyetisyenler konuşmalı. Kimse konuşmayınca mecbur kaldım.
      <br/>
      <br/>
      - Neden?
      <br/>
      <br/>
      Modern Tavukçuluk Derneği, uluslararası bilimsel toplantı yapıyordu. ‘Hastalarınıza yumurta veriyor musunuz’ diye sordu dernek başkanı. İki tane veriyorum dedim. Basın toplantısına katılmamı ve bunu söylememi rica ettiler. Herkes söylüyor zannediyordum. Toplantı üstüme kurulmuş. Yasaklandığı yıllarda sadece yumurtadaki kolesterolü biliyormuşuz. Oysa içinde selenyum, Omega 3, doymamış yağlar da var.  Yumurtadaki kolesterol 200 mg civarında. Kan yağınızı 3-4 miligram yükseltebiliyor. 6-7 litre kanınız var. İçyapım günde birkaç gram.
      <br/>
      <br/>
      “Bugüne kadar hastalarımıza yumurtayı yasaklamıştık. Hastalarımızdan özür dileyerek başlamak istiyorum.” esprisiyle girdim söze. Meslektaşlarımın yıllardır yüksek sesle anons edemediği bilimsel gerçeği söyledim. Sonra ‘neden Bingür söyledi’ dendi; ‘yanlış söyledi’ demediler. Onlar da veriyorlar çünkü. Söyleselerdi o zaman. Bütün televizyon programlarımda sözlerimi şöyle bitirdim: ‘Ben kalp cerrahıyım. Diyet isteyen hastamı diyetisyene gönderiyorum.’
      <br/>
      <br/>
      - Uzmanlar eşliğindeki margarin reklamları hakkında neler söyleyeceksiniz?
      <br/>
      <br/>
      Hiçbir hastama katı yağ tavsiye etmiyorum. Bırakın kolesterolü, çok yüksek kalorisi var. Bir futbolcu çıkıyor diyor ki, ‘15 gün statin bulunan bu sütlerden içtim. Kolesterolüm yüzde 30 düştü.’ Hastama en pahalı kolesterol ilacını veriyorum, 15 günde bu kadar düşmüyor. Akıl alacak gibi değil. Zaten hemen engellendi.
      <br/>
      <br/>
      - Tamamlayıcı tıbbın faydası yok mu hiç kolesterol probleminde?
      <br/>
      <br/>
      ‘Doktor, ben ne yiyeyim?’ diye soruluyor. İsteniyor ki, ‘Kaf Dağı’nın arkasında sarıçiçek var git onu ye, her şey düzelecek.’ Bu dört bin yıllık bir beklenti. Ölmez otunu arıyor insanlar. Böyle bir ot yok. Olsaydı, bilim adımları alırdı, tablet yapıp satardı. Tabiattaki hemen yararlı her şey farmakologlar tarafından ilaç olarak değerlendirilip sanayiye sunuluyor. Öte yandan birtakım bitkiler var ki antioksidan özelliğine sahip, gerçekten kolesterolü düşürüyor. Bunlardan yararlanılabilir. Hastalarıma tavsiye ediyorum. Yeşil çay süper, mesela. Ama sadece bunu içerek kolesterol düşürülmesini beklemiyorum. Çay içeceksin, diyet yapaksın, yürüyeceksin, sigara içmeyeceksin, o zaman düşecek.
      <br/>
      <br/>
      (*) Memorial Hastanesi Kalp ve Damar Cerrahisi Bölüm Başkanı
      <br/>
      <br/>
      <br/>
      <br/>
      <br/>
      <br/>
      Prof. Dr. Ahmet Kaya (*) KOLESTEROL YÜKSEKLİĞİ DAMAR SERTLİĞİNİN EN ÖNEMLİ NEDENİDİR
      <br/>
      <br/>
      - Kolesterolün kötüsü yükseldiğinde bünyede hangi sakıncalara zemin hazırlıyor? Kötüsü normalin altına gerilerse ne olur? İyisi normalin çok üzerine çıkarsa bir mahzuru var mıdır? Yine iyisi normalin çok altına indiğinde hangi tehlikeler otaya çıkar?
      <br/>
      <br/>
      Kolesterol suda erimediği için kanda taşınabilmesi için etrafının suda çözünebilen protein ağırlıklı bir madde ile birleşmesi gerekir. Bu moleküle lipoprotein molekülü denir. Kolesterol kanda başlıca total, LDL (düşük dansiteli/yoğunluklu lipoprotein), VLDL (çok düşük dansiteli lipoprotein) ve HDL (yüksek dansiteli lipoprotein) olarak bulunur. HDL çevre dokulardan kolesterolü karaciğere taşıdığı ve kolesterol yıkımını artırdığı için “iyi”, bunun dışındakiler ise “kötü” kolesterol olarak nitelendirilir. LDL karaciğerden çevreye kolesterol taşır. LDL değerlerinin yükselmesi tıkayıcı damar hastalıkları riskini artırır.
      <br/>
      <br/>
      Erişkin bir kişide total kolesterolün 200 mg/dl, LDL’nin 100 mg/dl altında ve HDL’nin kadınlarda 50 mg/dl ve erkeklerde ise 40 mg/dl üzerinde olması istenir.
      <br/>
      <br/>
      Kötü kolesterolün yükselmesi damar sertliğine neden olur. Bu kişilerde kalp damar hastalıkları riski ve inme olayları artar. Bir kişide kötü kolesterolün düşük olması, iyinin ise yüksek olması kalp damar hastalıkları için olumlu bir sonuca neden olur. İyi kolesterol de normalin altına inerse aynen kötü kolesterolde olan olaylara neden olur. HDL düzeyi 60 mg/dl ve daha fazla olması hâlinde kalp hastalıklarına yakalanma riski oldukça azalmaktadır.
      <br/>
      <br/>
      - Kolesterol damar sertliğinin tek sebebi midir?
      <br/>
      <br/>
      Kolesterol düzeylerinin artışı damar sertliğinin tek nedeni değildir. Ama en önemli nedenidir. Örneğin kolesterol düzeyleri 150 mg/dl olan toplumlarda ateroskleroz gelişimi daha azdır. Sigara, kan basıncı yüksekliği, diyabet, aşırı şişmanlık, erkek cinsiyet, ailesel faktörler, fiziksel aktivite azlığı, sosyal ve ekonomik faktörler gibi pek çok faktör ateroskleroz oluşum ve gelişimini hızlandırır.
      <br/>
      <br/>
      - Damarda biriken kolesterol değil kireç deniyor, bu ne kadar doğru?
      <br/>
      <br/>
      Damarlarda aterosklerotik olaylar başladığı zaman bu bozulmuş yapı üzerine kalsiyum (kireç) oturabilir. Kalsiyumun oturması için öncelikle damar endotelinde bozukluk olması, lipidlerin birikmesi ve buna iltihabi cevabın olması gerekir. Yani bu olay aterosklerotik sürecin bir evresidir.
      <br/>
      <br/>
      -  Kolesterol ile iltihabi yapı arasında bir ilişki var o zaman…
      <br/>
      <br/>
      Elbette vardır. Damar sertliği, aşırı şişmanlık, insülin direnci sendromu gibi kronik düşük dereceli bir inflamasyondur. O bölgede hasar gören ve damar iç zar bütünlüğünü bozan bir durum var ise iltihabi hücre göçü olur ve bundan sonra aterosklerotik süreç başlar.
      <br/>
      <br/>
      - Kolesterol değeri normal insanlara da statinlerin kullandırılması büyük bir çelişki değil mi?
      <br/>
      <br/>
      Kolesterol düzeyleri yüksek kişilere ilk yapılacak öneri yaşam biçimi değişiklikleridir. Yaşam biçimi değişiklikleri içerisinde fiziksel aktivite artışı ve düzenli ve dengeli beslenme yer alır. Bunun dışında eğer hastada kalp hastalığı ve diyabet gibi risk faktörleri var ise bu önerilerle birlikte mutlak kolesterol düşürücü ilaç başlanmalıdır. Eğer hastada risk faktörleri yok ve yaşam biçimi değişikliklerine yanıt alınamıyor ise ilaç tedavisi başlanmalıdır. Yapılan pek çok çalışmada kolesterol düşürücü ilaç kullanan kalp hastalarında ve diyabetik hastalarda olumlu sonuçlar elde edilmiştir.  Kolesterol düzeyleri normal kişilere ilaç başlamanın bir mantığı yok ama normalden ne kastettiğinize bağlı. Örneğin hiçbir hastalığı olmayan bir kişide LDL-kolesterol 110 mg geldi ise bu hastaya ilaç başlamanın mantığı yoktur. Ama aynı değer diyabetik bir hastada ya da kalp hastasında var ise mutlak ilaç tedavisine başlamak gereklidir.
      <br/>
      <br/>
      - Kolesterol ilacı aslında ne yapıyor? Yani kalp krizine yol açan damar sertliğini önlüyor mu? İlacın yan etkileri var mı?
      <br/>
      <br/>
      Statinler kolesterol sentezini baskılarlar. Yaklaşık % 20-50 oranında kan kolesterol düzeylerini düşürürler. Aynı zamanda % 5-15 arasında HDL kolesterolü yükseltirken, trigliserid düzeylerinde de düşmeye yol açarlar. Yapılan çalışmalarda kan kolesterol değerleri yüksek kişilerde kullanıldığı zaman ateroskleroz gelişimini yavaşlattığı ve kalp krizi riskini azalttığı gösterilmiştir. Yine kalp krizi geçiren kolesterol değerleri yüksek kişilerde statin tedavisi ile sağ kalım süresinin arttığı saptanmıştır. İlaç,  pek çok ilaçta olduğu gibi ciddi karaciğer yetersizliği olan hastalarda ve ilaca hassasiyeti olanlarda kullanılmamalıdır. Bu grup ilaçları kullananlarda belirli aralıklarla karaciğer ve kas enzimlerine bakmak yararlıdır.   Bu ilaçlar, diğer ilaçlar gibi ancak hekim uygun gördüğü durumlarda ve hekim tarafından önerilerek kullanılmalıdır.
      <br/>
      <br/>
      - İstatistiklerde bazı verilerin dikkate alınmadığı ileri sürülüyor. Örneğin, kalp krizi geçiren hastaların önemli bir bölümünde kolesterol yüksekliği belirlenmemiş. Bunu nasıl açıklayabiliriz?
      <br/>
      <br/>
      Kalp krizinin tek nedeni kolesterol yüksekliği değildir elbette. Ama en önemli nedenidir.  Kalp krizi geçiren hastaların önemli bir bölümünde kolesterol yüksekliği belirlenmemiştir düşüncesi kanımca doğru değildir. Bunların büyükçe bölümünde LDL kolesterol yüksek ve/veya HDL kolesterol düşük ya da LDL kolesterol normal olsa bile LDL kolesterolün “küçük, yoğun” LDL alt grubu yüksektir.
      <br/>
      <br/>
      - Yakın zaman önce tanınmış beslenme uzmanları ve diyetisyenler margarini akladı. Bunun ardında ne gibi gerçekler var acaba? Trans yağ hikâyesi mi sadece?
      <br/>
      <br/>
      Margarinler bitkisel kökenli yağlardır ve hayvansal yağlara göre hem yağ miktarı hem de doymuş yağ içeriği daha azdır. Günümüz gelişmiş teknolojisi margarinler trans yağ içermezler. Bu nedenle eskiye göre daha olumlu bakabiliriz. Ancak ısı ile margarinlerin değişime uğrayabileceği de unutulmamalıdır. Benzer durum zeytinyağı için de geçerlidir. İnsanoğlu için çok yararlı olan zeytinyağı da eğer kızartılırsa zararlı hâle gelebilir.
      <br/>
      <br/>
      - Prof. Dr. Bingür Sönmez yumurta için neden özür diledi size göre?
      <br/>
      <br/>
      Yumurta sarısı yaklaşık 200 mg kadar kolesterol içerir. Bir kişinin alması gereken günlük kolesterol miktarı 300 mg kadardır. Ama risk altındaki kişiler günde 200 mg kadar almalıdır. Yapılan çalışmalarda yumurtanın sarısında bu kadar kolesterol varken kalp ve damar sağlığı için yararlı doymamış yağ asitlerinden de zengin olduğu anlaşılmıştır. Bu nedenle kardiyovasküler hastalık riski olmayan, düşük yağ tüketen, doymuş yağdan zengin gıda almayan, dengeli beslenen ve fiziksel aktivitesi yerinde olan kişilerin -yağda tavada değil- katı pişirmek kaydı ile her gün yumurta tüketiminin zararlı olmayacağı, bunun dışındaki kişilerin ise haftada 2 kez tüketmesinin yararlı olacağı kanısındayım. Beslenmemizde aldığımız toplam yağ miktarı ve doymuş yağ içeriği önemlidir. Sonuç olarak dengeli bir beslenme için günlük alınan enerjinin % 50-55’i kompleks karbonhidratlardan, % 30’undan azı yağlardan sağlanmalıdır. Yağların % 7’si doymuş yağlar, % 10 mısırözü, soya, ayçiçeği yağı gibi çoklu doymamış yağ asitleri, % 15-18’i ise başlıca zeytinyağı gibi tekli doymamış yağ asitlerinden zengin olmalıdır. Enerjinin kalanı kişinin sosyoekonomik durumuna göre hayvansal ve bitkisel proteinden sağlanmalıdır. Diyet posa içermeli ve günde 2 gr stenol (bitkisel kökenli steroller) alınmalıdır.
      <br/>
      <br/>
      (*) Selçuk Üniversitesi Tıp Fakültesi Öğretim Üyesi, Endokrinoloji Uzmanı.
      <br/>
      <br/>
      <br/>
      <br/>
      <br/>
      <br/>
      KOLESTEROL DEĞERLERİNDE SINIRLAR
      <br/>
      <br/>
      <br/>
      KATEGORİ	DEĞER	BİLİMSEL KANAAT
      <br/>
      <br/>
      Toplam kolesterol	200 mg/dl altı	Normal
      <br/>
      <br/>
      Toplam kolesterol	200-239 mg/dl arası	Sınırda/yüksek
      <br/>
      <br/>
      Toplam kolesterol	240 mg / dl üstü	Yüksek
      <br/>
      <br/>
      <br/>
      <br/>
      (Kötü kolesterol) LDL	100 mg/dl altı	İdeal
      <br/>
      <br/>
      (Kötü kolesterol) LDL	100-129  mg/dl arası	İdeale yakın
      <br/>
      <br/>
      (Kötü kolesterol) LDL	130-159 mg/dl arası	Sınırda/yüksek
      <br/>
      <br/>
      (Kötü kolesterol) LDL	160-189 mg/dl arası	Yüksek
      <br/>
      <br/>
      (Kötü kolesterol) LDL	190 mg/dl üzeri	Bir hayli yüksek
      <br/>
      <br/>
      <br/>
      <br/>
      (İyi kolesterol) HDL	40 mg/dl altı	Normalde düşük riskli
      <br/>
      <br/>
      (İyi kolesterol) HDL	60 mg/dl üstü	İdeal/kalp koruması için istenilen seviye
      <br/>
      <br/>
      <br/>
      <br/>
      <br/>
      <br/>
      (*) HDL(iyi kolesterol) ile LDL(kötü kolesterol) arasındaki değer kıyaslaması ters orantılıdır.
      <br/>
      <br/>
      İyi kolesterol kadınlarda 50, erkeklerde ise 40 mg/dl’nin altına düşmemeli.
      <br/>
      <br/>
      <br/>
      <br/>
      <br/>
      <br/>
      TRİGLİSERİD SEVİYESİNDE SINIRLAR
      <br/>
      <br/>
      Değerler	Bilimsel Kanaat
      <br/>
      <br/>
      150 mg/dl altı	Normal
      <br/>
      <br/>
      150-199 mg/dl arası	Sınırda yüksek
      <br/>
      <br/>
      200-499 mg/dl arası	Yüksek
      <br/>
      <br/>
      500 mg/dl üstü	Bir hayli yüksek
      <br/>
      <br/>
      <br/>
      <br/>
      <br/>
      YUMURTADA DOĞRULAR
      <br/>
      <br/>
      -1 yumurta sarısında ortalama 200 mg kolestrol var.
      <br/>
      <br/>
      - Günde alınması gereken kolestrol miktarı 300 mg.
      <br/>
      <br/>
      -  Risk grubundakilere önerilen günlük limit 200 mg.
      <br/>
      <br/>
      - Normalde bünye günde birkaç gram kolestrol üretiyor.
      <br/>
      <br/>
      - Bünye üretimi her kilo için 12 mg artıyor.
      <br/>
      <br/>
      - Risk grubu dışındakiler katı olarak her gün, içindekiler ise haftada 2 ya da 3 gün birer yumurta tüketebilir.
      <br/>
      <br/>
      <br/>
      <br/>
      ÖLÜMLERİN YÜZDE 43’Ü KORONER KALPTEN
      <br/>
      <br/>
      Türkiye nüfusunun 2,8 milyonu koroner kalp hastası. Her yıl 170 bin kişi bu sebeple vefat ediyor. Bu ülkedeki yıllık ölümlerin yüzde 43’üne denk. 7 kişiden 1’i kalp krizi riski içinde. 10 milyon kişinin kötü kolesterol (LDL) seviyesi normal sınırın üstünde. Dünyada kalp hastalıkları vesilesiyle yılda 17,5 milyon kişi hayatını kaybediyor.
      <br/>
      <br/>
      <br/>
      <br/>
      STATİN SATIŞLARI ARTIYOR
      <br/>
      <br/>
      Statinler en fazla satan ilaç kategorisinde lider. Pazar payı yüzde 6,5. 2002 cirosu 12,5 milyar dolar. Cirolar süratle artıyor. 2007’de 26 milyarı bulmuştu. 2004’te Pfizer’in Lipitor’u 10 milyar doları geçti. Lipitor 10 milyar sınırını aşan ilk reçeteli ilaç. ABD’de 105 milyon kişinin toplam kolesterol seviyesi 200 mg ve üzerinde.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32831), [web.archive.org (arşiv bağlantısı)](http://web.archive.org/web/20090426045206/http://www.aksiyon.com.tr:80/detay.php?id=32831)
