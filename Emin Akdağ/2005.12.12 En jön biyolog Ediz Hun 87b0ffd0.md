# En jön biyolog: Ediz Hun

*Emin Akdağ 2005.12.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bahçeşehir  Üniversitesi’nde ‘Çevre ve Ekoloji’ dersi veren Ediz Hun, hava kirliliğinin engellenmesi için enerji üretiminde güneş, rüzgâr ve akarsu santrallerinden istifade edilmesi gerektiğini söylüyor. Japonya’nın 2050’den sonra kullanacağı enerjinin yüzde 60’ını güneşten elde edeceğini dile getiren Hun, temiz olmasına rağmen riski sebebiyle nükleer enerjiye soğuk bakıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126083704im_/http://www.aksiyon.com.tr/resim/575/52.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Son yıllarda en fazla tartışılan konulardan biri küresel ısınma. Dünyanın geleceğini tehdit etmesine rağmen küresel ısınmayı engellemek için somut adımlar atılabilmiş değil henüz. En büyük engel ise enerji lobilerinin etkisindeki ABD’nin, hava kirliliği ile mücadele için kurulan Kyoto Sözleşmesi’ne imza atmaması. Canlıları zararlı ışınlardan koruyan ozon tabakasındaki delik yüzünden cilt kanserlerinde büyük artış yaşanıyor bugün. Lisans eğitimini Norveç’te tamamlayan, şimdilerde Bahçeşehir Üniversitesi’nde “Ekoloji ve Çevre Bilimleri” dersi veren Ediz Hun bir biyoloji uzmanı. Yıllardır çevre üzerine konuşmalar yapıyor; ancak, 500-700 kişiye hitap etmenin yeterli olmadığını düşünüyor. Meclis Çevre Komisyonu Başkanlığı da yapan Ediz Hun’la küresel ısınmayı ve mevsim değişikliklerini konuştuk.
   <br>
    <br>
     -Şimdiye kadar kaç konferans verdiniz?
     <br/>
     <br/>
     2 binin üstünde. 400’e yakın yayınım, muhtelif röportajlarım var.
     <br/>
     <br/>
     -Konferans davetlerinde popüler olmanızın etkisi var mı?
     <br/>
     <br/>
     Birkaç yıl önce Adana’dan bir hoca telefon ederek bir çevre toplantısı yapacaklarını, benim de teşrif etmemin kendilerine mutluluk vereceğini söyledi. Nasıl bir toplantı olacak diye sordum. “Siz çok meşhur olduğunuz için fazla kalabalık olacağını düşünüyoruz.” dedi. “Şöhretimi bilgimin ötesinde gördüğünüz için bu toplantınıza katılmayacağım. Böyle bir düşünceyle davet ediyorsanız, siz hiç davet etmemiş, ben de duymamış olayım.” diyerek telefonu kapattım. Şöhretli bir insandır, Ediz’i getirelim, ne konuşsa olur değil. Halbuki ben oraya bilim adamlarının da öğrenmesi gereken detayları konuşmak için gidecektim.
     <br/>
     <br/>
     -Bu detayları açar mısınız?
     <br/>
     <br/>
     Dünyadaki oksijen üretiminin üçte ikisi okyanuslardaki tek hücreli bitki planktonlarından sağlanıyor. Geriye kalan üçte biri de karasal ormanlardan. Amazon ormanları hâlâ önemli bir oksijen üretim merkezi. Dünyadaki en iyi tropikal orman Afrika’nın ortasındaki Kongo’da. Bir de Filipinler, Malezya ve Endonezya’dan oluşan ada bölgesinde de tropikal ormanlar var. Ancak insanlar tahrip ediyor. Tahribat devam ederse yarın çok önemli sorunlarla karşı karşıya kalacağız.
     <br/>
     <br/>
     -Ne gibi sorunlarla...
     <br/>
     <br/>
     Havada, yüzde 21 oranındaki oksijen bloke edilirse hayat riske girer. Dünyadaki tüm bitkileri yok edecek olursak, insan ve hayvan toplulukları ancak 47 saat yaşayabilir. Hiçbir yerin oksijeni diğerinden bol değildir. Fark, havanın kirli ya da temiz olmasındadır. Kazdağı, Uludağ, Palandöken gibi dağlık alanlarda hava çok temiz olduğundan oksijen fazlaymış gibi algılanır. Havanın temizliği de iki önemli unsurla belli olur. Birincisi toz ve partiküler madde. İkincisi de mikroorganizma, bakteri sayısı. Mesela Adalar’ın havası temiz diyoruz. Neden? Çünkü havasındaki bakteri, mikroorganizma miktarı çok az. Hava temiz. Şişli’de de oksijen vardır ama havası kirlidir.
     <br/>
     <br/>
     İklimler değişecek iddiaları abartılı
     <br/>
     <br/>
     -Hava kirliliği ile küresel ısınma arasında nasıl bir ilişki var?
     <br/>
     <br/>
     Hava kirliliğinin başlıca sebeplerinden biri karbondioksit miktarının artmasıdır. 10 binde 3 olması gereken havadaki karbondioksit oranı günümüzde 10 binde 3,80’lere (380 ppm) vardı. Bu asrın sonunda sıcaklık 8 derece artacak, iklimler değişecek deniyor. Böyle bir şey yok. Artma olacak ama çok düşük. Şu anda 380 ppm olan oran 400 ppm’e çıkarsa (10 binde 4 seviyesi), ısı ortalama 1,5 derece artacak.
     <br/>
     <br/>
     Bu artış bile kuzey kutbundaki suda yüzen aysberglerin ve Güney Kutbu’ndaki buz dağlarının üçte birinin erimesine sebep olacak. Bu da su seviyesinin yükselmesine, Hollanda gibi ülkelerin kıyılarının sular altında kalmasına yol açacak. Hollanda’nın kıyı toprakları deniz seviyesinin 10-12 metre aşağısında. Bangladeş de öyle. Birçok ekin alanı sular altında kalacak.
     <br/>
     <br/>
     -Bu konuda ne gibi tedbirler alınmakta?
     <br/>
     <br/>
     Aralık 1997’de imzalanan Kyoto Protokolü’nde “tlora, flora ve metan” gazlarının artışına dikkat çekildi. Gündüzleri ısınan havanın geceleri soğuması lazım. Açık havalarda geceleri daha fazla don tehlikesi vardır ve bu konuda insanlara ikaz yapılır. Bulutlu havalarda don hafif geçer; çünkü yastık görevi yapan bulutlar soğuğu tutar. Aralık 1952’de Londra’da, azot oksitlerin, karbondioksit, kükürt dioksit gibi birçok kimyasalın  havada aşırı derecede bulunmasından dolayı durağan hava oluşumu ve havanın dışarıya kaçamaması sebebiyle yaşı 50’yi aşan 4 bin 500 kişi hayatını kaybetti. Havanın temiz kalması insan sağlığı açısından çok önemli. Bu yüzden sadece hükümetler değil, yerel yönetimler de bu bilgiye sahip insanlarla donatılmalı. Ayrıca, aşırı derecede değil ama havada belirli seviyede, 10 binde 3 (300 ppm) kadar karbondioksit olması yararlı. Hiç olmasaydı, dünya üzerinde sıcaklık olamayacaktı.
     <br/>
     <br/>
     -Bir de ozon tabakasının delinmesi problemi söz konusu.
     <br/>
     <br/>
     Atmosferin 18. km’sinde başlayıp 30. km’lerine kadar yükselen, sabit olmayıp hareket halindeki tabaka şeklinde dünyayı öldürücü güneş ışınları ve kozmik ışınlardan koruyan bir kalkandır ozon tabakası. Bu tabaka çok hassas moleküllerden oluşuyor. Esasında zehirli bir madde ama koruyucu. Bu olmasa dünyada birçok canlının yaşaması mümkün değil. Dünyada en hassas ve ince deriye sahip canlı insan. Ozon tabakası, insanoğlunun varlığını sürdürebilmesi için düşünülmüştür adeta. Bu tabaka olmasaydı birçok şey yanardı, öldürücü güneş ışınlarından. Klor, flor ve karbon gazları (Kloroflorokarbon (KFK) veya CFC) ozon moleküllerini negatif etkiliyor. Bu atomlar atmosferin stratosfer tabakasına (18’inci kilometrelere) çıkınca orada delikler açıyor. Bir tane klor atomu binlerce ozon molekülünü yok edecek güçte. Bu gazlar koltuk altı, saç, sivrisinek spreylerinde vs. püskürtücü gücü vermek için kullanılıyor. 2000 yılından sonra ozon tabakasını yarılayan Klor, flor ve karbon gazlarının yarı yarıya yasaklanması gündeme geldi. Ne kadar tatbik edildi? Her ülke ayrı telden saz çalıyor.
     <br/>
     <br/>
     -Ozon tabakasındaki delik şu anda dünyanın nerelerini etkiliyor?
     <br/>
     <br/>
     Antarktika’nın ortasındaki yırtıktan dolayı Avustralya’da deri kanseri vakaları arttı. Bu yüzden herkes jokey şapkası giyiyor. Plajlarda ‘mutlaka şapkalı dolaşınız, kanser riski artmıştır’ yazan tabelalar var. Antarktika bölgeye 3 bin km uzaklıkta. Daha fazla etkileniyor. Özellikle katarakt diye bir rahatsızlık var. Göz lenslerinin donuklaşması. Avustralya’da gençlerde de katarakt vakaları artmaya başladı. Bunun sebebi ozon tabakasının delinmesi. Bu delik oynak. Başka bir koordinatta da ortaya çıkabiliyor. Ama ekseriyetle bu işten en fazla zararı Güney Amerika ve Avustralya görüyor.
     <br/>
     <br/>
     -Küresel ısınmayla mevsimlerde büyük değişiklikler olacağı söyleniyor.
     <br/>
     <br/>
     Dünya, Güneş’in etrafında 23,5 derece eğik bir eksenle döndüğü için iklimler oluşuyor. Çok önemli bir olay bu. Bilinçli bir gücün ortaya koyduğunun delili. Tesadüf olamaz. Düz dönmüş olsaydı her taraf aynı sıcaklık ve soğuklukta kalacak, bitki üretilemeyecekti. Mevsimler tabii ki biraz değişti. Küresel ısınma, havanın ısınması anlamına gelmiyor. Isı dengesinin kaybolmasıdır. Çok soğuk bir-iki ayın ardından dayanılamayacak kadar sıcak birkaç ay yaşayabiliriz. Son yıllarda bu dengesizliğin belirtilerini yaşıyoruz. Marmara’da tsunami olmaz
     <br/>
     <br/>
     -Bunun sonucunda karaların sular altında kaldığı bir iklim faciası olacak mı?
     <br/>
     <br/>
     Hayır. Depreme bağlı tsunami olabilir sadece. Yalnız tsunami konusunda bazen yanlış bilgilendirmeler yapılıyor. Öncelikle, tsunaminin oluşması için yeraltında çok kuvvetli bir depremin yerküreyi oynatması lazım. Kuvvetli olması da bazı şartlara bağlı. Ters çığ gibi düşünün, yüksek bir derinlik ister. En az 3-4 bin metre. Yayılmak için de okyanus gibi belirli bir yüzölçümü ister. Denizde bir gemideyseniz tsunamiyi göremezsiniz; çünkü üstünden geçersiniz. Sahile yaklaşırken önce yavaş bir şerit halinde görülür. Büyür büyür 30 metreye gelip sahili yutar.
     <br/>
     <br/>
     -Marmara’da gerçekleşme ihtimali var mı?
     <br/>
     <br/>
     Marmara’da dalga boyu 1,5, en fazla 1,70 metre olur. Sebebine gelince, Marmara çok küçük bir iç denizdir. 2-3 bin metrelik derinliğe sahip değildir. Nereden kuvvet alacak tsunami?
     <br/>
     <br/>
     -Karadeniz patlayacak deniyor. Ne dersiniz?
     <br/>
     <br/>
     Karadeniz, 180 metreden itibaren abiyotik yani cansız. Sadece hidrojen sülfür ve kükürt bakterileri var. Ama Karadeniz 2-3 bin metre derinliğe ulaşabiliyor. Büyük bir deprem meydana geldiğinde kuvvetli bir tsunami olabilir. Ama herhangi bir infilak söz konusu değil. Hidrojen sülfür daha fazla miktarda Haliç’te de var. Karadeniz’in dibinde deprem olursa 8-10 metrelik tsunami dalgaları oluşabilir.
     <br/>
     <br/>
     -Dünyanın en önemli problemlerinden biri de içme suyu ihtiyacının karşılanması. Bu konudaki dengeler ne durumda?
     <br/>
     <br/>
     Dünyadaki tatlı su rezervleri, deniz suyuyla mukayese edilemeyecek ölçüde az. Tatlı su korunmalı ve gelecek nesillere aktarılabilmesi için gayret sarf edilmeli. Türkiye’de yer altı suları sürekli kirleniyor. Kirlenmeye sebep olan unsurlar yağmurla yer altına iniyor. Buradaki suyun kendini rejenere etmesi imkansız. Kirlenerek ölüyor. Çevre kirliliğinin önüne geçilmezse 15-20 sene sonra yalnız Türkiye’de değil, bu bölgede içilecek tatlı su bulmakta çok büyük güçlüklerle karşılaşılacak. Deniz suyundan tatlı su elde edilmesi çok pahalı. Malta ve Suudi Arabistan’da böyle sağlanıyor. Ülkemizde çok akarsu ve göl var. Bunları temiz tutarsak hayatı devam ettirebilecek içme suyunu temin edebiliriz.
     <br/>
     <br/>
     -Peki, ekolojik denge hangi enerji üretim metotlarıyla korunabilir?
     <br/>
     <br/>
     Ekolojik dengeyi koruyabilmek için alternatif enerji metotlarına yönelmek lazım. Çok pahalıya mal olsa da nükleer temiz bir enerji. Fransa, 50 santralle Avrupa’nın en büyük nükleer enerji üreticisi. Almanya’da 20’den fazla santral var. Ama herhangi bir kaçakta nükleer radyasyondan korunmak mümkün değil. 26 Nisan 1986’daki Çernobil faciasında olduğu gibi. Çernobil’de çıkan radyasyon Türkiye’ye düşünüldüğü gibi Batum’dan, Hopa’dan girmedi. Rüzgarın etkisiyle bir kol İsveç’e, bir kol İtalya’da göller bölgesine, bir kol da Trakya üzerinden Türkiye’ye girdi. Denizden sahili yalayarak Karadeniz bölgesine ulaştı. Bizi etkileyen Zirkonyum 95 adlı radyoaktif izotop. Bunun yarılama zamanı kısadır.
     <br/>
     <br/>
     Çernobil kazasından dolayı
     <br/>
     <br/>
     Rusya’da 30 bin kişi öldü
     <br/>
     <br/>
     Her ne kadar fındık ve çaylarda zarara sebebiyet verse de, İsveç ve İtalya’daki gibi çok büyük bir radyasyona maruz kalmadı Türkiye. İsveç’te bütün meraları yaktılar. Türkiye’nin talihsizliği olayın nisanda meydana gelmesiydi. Yağmurlarla radyoaktif izotoplar çaya nüfuz etti. O sırada yeni filizlenen fındığa da tesir etti. Bu çayları biz içtik. İçenlerde uzun vadede bazı etkiler kalmış olabilir. Bazı farklı doğumlar olduğu söyleniyor. Tam ispatlanamadı. Ama Rusya’daki sonucunu çok iyi biliyorum kaçağın. Sovyetler saklasa da 30 bin kişinin hayatını kaybettiğini biliyoruz Çernobil’den dolayı.
     <br/>
     <br/>
     -Nükleer enerjiye karşı mısınız?
     <br/>
     <br/>
     Nükleerin şakası yok. Korunmak için üç santimlik bir kurşun muhafaza içinde hayat yaşamanız lazım ki bu mümkün değil. Çok kısa dalga boylu ışındır bunlar, kalın duvarlardan geçer, gelir sizi bulur. Alternatif enerji sistemleri düşünülmeli.
     <br/>
     <br/>
     Örneğin güneş enerjisi. 2050’den sonra Japonya enerjisinin yüzde 60’ını güneş enerjisinden elde edecek. Türkiye bu enerjiden çok fazla istifade edilebilir. Yılın ortalama 300 günü güneşli ülkemizde. İkinci alternatif enerji akarsu santralleri. 25 senedir söylüyorum. Herhalde ben öldükten sonra bunlar yapılacak. İster temiz, isterse kirli olsunlar, suyun içine konan çarkların dönmesiyle elektrik elde ediliyor.
     <br/>
     <br/>
     -Ama bu lokal çapta üretim sağlıyor herhalde...
     <br/>
     <br/>
     Çin’de 76 bin akarsu santrali aşağı yukarı 30 bin megawat gücünde elektrik üretiyor. İstanbul’u akarsu şartlarında aydınlatırız demiyorum. Ama Samsun’un herhangi bir ilçesini, kasabasını, köyünü bunlarla aydınlatabiliriz. Üçüncü alternatif rüzgâr enerjisi. Dünyada çok popüler. Binlercesi Nevada çölüne konuyor. Yunanistan’da var. Almanya bu işin başını çekiyor. Karadeniz, Ege sürekli rüzgârlı. En çok rüzgâr alan yer Datça. Şu anda 3-5 megawat gücünde çarklar konuyor. Bunlar küçük. Medcezir ve dalga enerjileri de var. Denizin oynak dalgaları arasına türbinler koyuyorlar.
     <br/>
     <br/>
     DÜNYADA TABİİ ORTAMI DIŞINDA İLK İGUANAYI BEN ÜRETTİM
     <br/>
     <br/>
     1963’te 22 yaşındayken Ses Mecmuası’nın yarışmasını kazanarak sinemaya girdim. Uzun yıllardır sinemadayım. Ama 3-4 yaşından itibaren su birikintilerinde balık ararmışım Boğaz’da. Çalıların arasında böcekleri tutar eve getirirmişim. Doğuştan merakım var tabiata. Avusturya Lisesi’nde okudum. Biyoloji dersim hep 10’du. Kitap ve defterlerimi hâlâ saklarım. Büyük yeşil başlı, iguana diye bir kertenkele türü vardır. Burada da satılmaya başlandı şimdilerde. İguanaları dünyada ilk kez tabii ortamı dışında üreten insan benim. ABD ve Almanya’da mecmualarda üretim tarzım yayımlandı. Almanya’daki bir fuarda bir dükkandan iki üç tane yavru iguana aldım. Besleyip büyüttüm. Dişi ve erkekleri belirledim. Tavuğun yumurtası serttir. Bunların yumurtasının belirli rutubet ve ısıda olması gerekiyor. Rutubet fazla olduğunda küfleniyor, az olduğunda kuruyor. Çok uğraştım. Çiftlerin birbirini beğenmesi gerekiyor. Beğenmezlerse birbirlerine yaklaşmıyorlar. Bulduğum üretim kriterleriyle belirli hayvanat bahçelerinde iguana üretilir oldu. Tabii ortamı dışında kolay üreyen bir hayvan değil. Bu bilgileri ve fotoğrafları Norveç’teki Trondheim Üniversitesi’ne gönderdim. Biyoloji tahsili yapmak istiyorum, dedim. Hemen aldılar. İguana olayıyla ilgili ilk röportajı 1973’te Uğur Dündar yaptı benimle. Hayat Mecmuası’nda yayımlandı. Norveç’teki tahsilim sırasında talebe olmama rağmen itibar gördüm hocalarımdan. Hatta “gitme, kal” dediler. Tek çocuktum. Annem 75, babam 77 yaşına gelmişti. 33 yaşında başladığım üniversiteden 40 yaşında ikincilik derecesiyle mezun oldum. Adamlar şaşırdı. İyi ki gelmişim, iki sene sonra babamı kaybettim. 22 sene Marmara Üniversitesi’nde ders verdim, iki yıldır da Bahçeşehir Üniversitesi’ndeyim. İnsan hayatında tevazu olur da, bilimde tevazu olmaz. Bu işte uzmanım, bilirim bu işi. Ama sanatçı yönüm ağır basar toplumda.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22995), [web.archive.org (arşiv bağlantısı)](http://web.archive.org/web/20071126083704/http://www.aksiyon.com.tr:80/detay.php?id=22995)
