# Aklını telefona kaptıranlar

*Emin Akdağ 2012.04.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Nomofobi’ kavramı ilkin 2008’de İngiltere’de literatüre girdi. Orijinal hali: ‘No mobile phobia’. Türkçedeki karşılığıysa: ‘Cep telefonundan mahrum kalma korkusu’.  Adı zikredilen ülkede 2012 Şubat ayında söz konusu iletişim aracı için güvenlik önlemleri geliştiren SecurEnvoy adlı şirketin yaptığı araştırmanın neticelerine göre sorun gittikçe büyüyor ve bir hayli de ciddi.
  </font>
 </div>
 <div id="newsText">
  <font class="detail-text">
   <p>
    Katılımcıların yüzde 66’sı bu mobil cihazı kaybetme fikrinin kendilerini çok bunalttığını söylemiş. Oran 18-24 yaş diliminde yüzde 76’ya çıkıyor. Çalışma dahilindekilerin yüzde 40’ının iki telefonu varmış. Birkaç yıl önce nomofobi kısa mesaj (SMS) ölçeğindeydi. Bu alışkanlığa kapılanlar ‘başparmak nesli’ diye isimlendirilmişti. Akıllı telefonlarla kapsam alabildiğine genişledi. İnternetle erişim hızı katlandı. Artık her bilgiye anında ulaşılabilmesi bağımlılığı kavileştirdi. Kısa bir süre evvel Faransa’da da benzer bir anket gerçekleştirilmiş, iştirak edenlerin yüzde 22’si ‘cep telefonsuz bir gün dahi geçiremeyeceğini’ belirtmişti. Bu sözü dile getirenlerin payı 15-19 yaşları arasındakilerde yüzde 34’ü buluyordu. Soruları cevaplayan bin 500 kişiden yüzde 29’u, bir günlüğüne cep telefonsuz yaşayabileceğini ama çok zorlanacaklarını ifade ediyordu. Dünya Cep Telefonsuz Günü’nün organizatörü Phil Marso, “İnsanlık dışı bir alet.” diyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32315-aklini-telefona-kaptiranlar.html), [web.archive.org (arşiv bağlantısı)](http://web.archive.org/web/20130825101814/http://www.aksiyon.com.tr:80/aksiyon/haber-32315-aklini-telefona-kaptiranlar.html)
