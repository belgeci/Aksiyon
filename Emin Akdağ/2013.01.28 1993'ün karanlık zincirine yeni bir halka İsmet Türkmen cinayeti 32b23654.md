# 1993’ün karanlık zincirine yeni bir halka İsmet Türkmen cinayeti

*Emin Akdağ 2013.01.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   TBMM Darbeleri Araştırma Komisyonu’na resmî kurumlardan iletilen belgeler, bilinmeyen ya da üzerine gidilmeyen olayları açığa çıkarıyor. Emniyet’in ‘gizli’ kaşeli raporunda, kirli yıl 1993’te işlenen sinsi bir cinayetten daha söz ediliyor.
  </font>
 </div>
 <div id="newsText">
  <font class="detail-text">
   <p>
    Madımak ve Başbağlar facialarından bir hafta önce bölgesinde çok sevilen Alevi kanaat önderlerinden İsmet Türkmen PKK tarafından kaçırılarak öldürülüyor. Raporda, “Bölgede sözü dinlenen, yörede yaşayan halkı devamlı olarak sükunete davet eden, Alevi ve Sünni vatandaşlar arasındaki kardeşlik duygularından bahseden bir kanaat önderi.” diye niteleniyor, maktul. ‘Adı konmamış darbenin’ gerçekleştiği senenin 28 Haziranı’nda İliç’in Bağıştaş köyündeki evinden alınıp götürülüyor Türkmen. Zaman Gazetesi’ne konuşan oğlu Dinçer Türkmen soruyor: 1993’te hazırlanan emniyet raporu bugüne kadar neden saklandı? Ya da… Babası için, “Hiçbir zaman Alevi-Sünni ayrımına izin vermezdi. Onu herkes çok severdi. Bu nedenle birçok Sünni köylere kirvelik için davet edilirdi.” diyor. Rapor, 2 Ağustos 2012 tarihli. Erzincan Emniyet Müdürlüğü’nce düzenleniyor. Hacı Bektaşi Veli Kültür ve Tanıtma Derneği’inde başkanlık görevini de yürüten 52 yaşındaki oğul Türkmen’e göre olay tamamen planlı: “Babam birleştirici bir insandı. Başta İliç, Erzincan’ın diğer ilçeleri Kemaliye ve Kemah’ta onu herkes iyi tanırdı. Bütün Alevi, Sünni ve Kürt köyleri tarafından sevilen bir insandı. Bu özelliği onu hedef haline getirdi.” Erzincan demografik özellikleri itibariyle kaşımaya son derece müsait yörelerimizden. Şu anda CHP’den vekillik koltuğunda oturan, Ergenekon terör örgütüyle bağlantısı bulunduğu ileri sürülen İlhan Cihaner’in savcılık yaptığı yer. Merhum Recep Yazıcıoğlu’nun valiliğiyle değişen şehir.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8682A796DC6124FCF80982E4038E2810?newsId=34686), [web.archive.org (arşiv bağlantısı)](http://web.archive.org/web/20130219023831/http://www.aksiyon.com.tr:80/aksiyon/newsDetail_getNewsById.action;jsessionid=8682A796DC6124FCF80982E4038E2810?newsId=34686)
