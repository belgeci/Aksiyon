# Ürünlerimiz çocuk emeğiyle rekabet edemiyor

*Ahmet Kemerli 1996.11.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   On yaşlarında olan Dilip, Hindistan'da çocuk işçiliğinin tipik bir örneği. Varanasi bölgesinin merkezi şehirlerinden birinin varoşlarında kurulu bir fabrikada,
  </font>
 </div>
 <div id="newsText">
  <font class="detail-text">
   metal eritme fırınının önünde günde 12 saattan fazla çalışıyor. Dilip, kömür tozlarıyla siyaha dönmüş yüzü ve fırının sıcaklığından kavrulmuş derisiyle "takdirleri" üzerinde topluyor. Fabrikanın işvereni "Çok iyi bir işçimizdir" diyerek ondan övgü ile bahsediyor ve " Çalışmasının karşılığını fazlasıyla ödüyoruz" diye ilave ediyor. Dilip günde yaklaşık 24 TL kazanıyor.
   <br/>
   <br/>
   Dünyada diğer ülkeler gençlerine yatırım yapma imkanlarını ararken; Hindistan, insan kaynaklarını hızlı bir şekilde tüketiyor. Pek çok çocuk, endüstrinin en tehlikeli ve zararlı işlerinde çalışarak daha hayatlarının baharında bir çiçek gibi soluyor. İşyerlerinin çoğunda kibrit çöplerini fosfora batıran, fişekler için barut tozunu karıştıran ve ağır metal preslerinde çalışanlar hep çocuklar.
   <br/>
   <br/>
   Hindistan'ın Firozabad şehrinde hayatlarında okulun yüzünü dahi görmemiş çocuklar, erimiş camı fırınlardan alıp kalıplara dökerek para kazanıyor. Hindistan'ın önemli halı ticaret merkezlerinden olan Mirzapur ve Bhadoi'de, çocuklar, karanlık barakalarda, çömelmiş vaziyette sabahtan akşama kadar düğüm atıyorlar. Bu çocuklardan bazıları 6 yaşında. Yine bu çocukların birçoğunun annebabaları borçlarını ödemek için halı imalatçılarına çoçuklarını satmak zorunda kalmışlar.
   <br/>
   <br/>
   Çocuk emeği yeni bir olgu değil. Dramatik bir şekilde Batı toplumlarında sanayi devrimiyle birlikte yaşanan çocuk emeği ancak 20. asrın başlarında kaldırılabildi. Yine de İtalya, İspanya, Portekiz ve ABD gibi Batı ülkelerinde çocuk emeği hizmet sektöründe kullanılmaya devam ediyor.
   <br/>
   <br/>
   G7 denilen yedi sanayileşmiş ülke bu yılın nisan ayında Fransa'nın Lille şehrinde toplanarak çocuk emeğinin global bir ticaret meselesi olup olmadığını tartıştılar. İnsani düşüncelerle hareket etmek bir tarafa, endüstrileşmiş ülkeler, mallarının ucuz çocuk emeğiyle üretilen ürünlerle rekabet edemeyeceği endişesine kapılmışlardı. G7 ülkeleri bu toplantı sonucunda bir karara varamasalar bile, sanayileşmekte olan ülkelerde çocuk emeğinin OECD ve ILO gibi kuruluşlar tarafından daha fazla incelenmesi hususunda hemfikir oldular.
   <br/>
   <br/>
   Dünyadaki diğer ülkelere kıyasla Hindistan'da çocuk emeği çok daha kötü bir durumda. 940 milyon nüfusu olan bu ülkede 44 ile l00 milyon arasında çocuk işçi bulunuyor. Bu rakamlar dünyanın geri kalan kısmıdaki çalışan çocuk sayısından bile daha fazla. l20 milyon nüfuslu Pakistan, tahminen 8 milyon çocuk işçisi ile Hindistan'ı biraz geriden takip ediyor.
   <br/>
   <br/>
   Hindistan'da, çalışma yaşamında çocuk emeğinin egemen olması artık dünyanın dikkatini çekiyor. 1990'lı yıllarda halı dokuyan çocuk işçilerle ilgili basında çıkan haberler Alman müşterileri o kadar telaşa düşürmüştü ki, çoğu bu mallara boykot çağrısında bulundu. l995 yılında Almanlar Amerikalılar'la birlikte Hindistan'da üretilen halılardan ülkelerine 480 milyon dolarlık ithalat yapmışlardı. Bu rakam Hindistan'ın halı ihracatının yüzde 80 'ine tekabül ediyor. AlmanHindistan İhracatını Teşvik Cemiyeti çocuk emeğini önlemek için, çocuk emeğine karşı lobi yapan gruplarla beraber Rugmark Vakfı'nı kurdular. Bu vakıf çocuk emeği kullanılmadan üretilmiş halıları tesbit edecekti. Şimdiye kadar Hindistan'da kayıtlı 2500 halı üreticisinden sadece 58'i Rugmark tarafından onaylandı. Bunların ürünleri çocuk emeği kullanılmadığını gösteren bir etiket taşıyor. Ayrıca ABD'de Kongre, Hindistan'dan halı ithalini yasaklayan bir kanun tasarısını halen inceliyor. ABD Çalışma Bakanı Robert Reich, bakanlığının Hindistan'la ilgili raporunu açıkladığında şöyle konuşmuştu: "Hiçbir ülkenin, çocuklarını köle haline getirmeye hakkı yoktur."
   <br/>
   <br/>
   Dünyada olan bu tür girişimler Hindistan'ın içinden de baskıların doğmasına sebep olmuyor değil. Hindistan Başbakanı P.V.Narasimha geçen ağustos ayında "fakirlik yüzünden mecburen çalışan çocukların sayısını azaltmak için" ülke çapında bir program başlattı. Bu programın içinde, işyerlerinden çocukları çekmek için okullarda bedava yemek verme gibi etkinlikler de bulunuyor. Geçen aylarda Hindistan üst mahkemesi çocukların cam endüstrisinde çalışmalarının niçin önlenemediğini hükümete sormuştu. Bu sektörde çalışan çocuklar küçük yaşlarda olduklarından kaçmasınlar diye işyerinde zincirlerle bağlanıyordu. Kamu teşebbüsleri ve halı ihracatçıları, çocuk emeği kullanılmadan üretilen halılar için kendileri etiketleme sistemi geliştirdiler. Ancak üreticilerin çoğu böyle bir etiket konulması düşüncesine karşı çıkıyor. Bir halı üreticisi olan Raj Kumar Dat, uzak köylerdeki halı dokuma atölyeleri sahiplerini kontrol etmenin zorluğuna işaret ediyor.
   <br/>
   <br/>
   Eninde sonunda Hindistan'da çocuk emeğinin politik bir mesele haline geleceğine dair bazı işaretler var. Geçen aylarda Phoolan Devi, parlamento adına, halı üretim merkezi Mirzapur'da çalışan çocuklarla ilgili çalışmalar yapacağına dair söz verdi. Phoolan, Hindistan'da sosyal adaletsizliğe karşı mücadelenin milli bir sembolü. Küçükken köyünün yüksek kasta mensup üyelerinin sistemli bir şekilde işkence ve kötü muamelelerine maruz kalan Phoolan, daha sonra intikam almak için bir çete kurmuştu. Phoolan Devi, kendisine işkence yapan kastın üyelerinden 22'sinin öldürülmesi üzerine bu cinayetleri planlamakla suçlanmıştı. Teslim olduktan sonra yaklaşık on yılını hapiste geçirdi. Onun başından geçen olaylar "Haydutlar Kraliçesi" adında kitabın yazılması ve aynı isimli filmin yapılmasına ilham kaynağı olmuştu. Hapisten çıktıktan sonra parlamentoya giren Devi, sömürülen çocukların suiistimalini önlemek için Hindistan parlamentosunda siyasi çalışmalar yapıyor.
   <br/>
   <br/>
   Politikacıların ve tüketicilerin bir kısmının oluşturduğu kamuoyunun Hindistan'daki çocuk işçilere pek yardımcı olamayacağı tahmin ediliyor. Bu çocukların yaklaşık yüzde 80'i ailelerinin tarlalarında ve küçük ölçekli işyerlerinde çalışıyor. Buna halı sektöründeki çoğu işyeri de dahil. Tipik olarak halı firmaları, çocukların bir beceri öğrenmesi ve ailesine gelir getirmesi için dokuma yapan aileleri kapsam dışı bırakmakta. Dünyada çoğu ülkelerdeki gibi ebeveynin gözetimi altında istihdam Hindistan'da da yasal. Ama diğer ülkelerin aksine, Hindistan hâlâ her çocuğa parasız ve mecburi eğitim yapma fırsatını sağlamış değil.
   <br/>
   <br/>
   Hindistan'da çocuk işçilerin büyük çoğunluğu çiftliklerde çalışıyor. Tahminen 300 bin çocuk da halı fabrikalarında istihdam ediliyor. Geriye kalan 4 ile 20 milyon arasındaki çocuk; fabrikalar, değirmenler, tatlı imalathaneleri, kilit, bıçak ve fişek üretimi dahil her yerde çalışmakta. Hindistanlı çocuklar tarafından üretilen ürünlerin yüzde 90'ı ülke içinde tüketiliyor. Bir sosyolog ve çocuk emeği ile ilgili "İş'de Doğmak" adlı bir kitabın yazarı olan Neerra Burra, "Bizim, Hindistan hükümetine baskı yapması için Batı medyasına ihtiyacımız yok" şeklinde bir değerlendirme yapıyor ve sözlerini şöyle sürdürüyor: "Hindistan halkının kendi hükümetine baskı yapmasına ihtiyacımız var."
   <br/>
   <br/>
   Zararlı ve tehlikeli işlerde çocuk çalıştırma Hindistan İş Kanunu'yla ve hatta l950 tarihli Hint Anayasası'na konmuş bir hükümle daha önceleri çok sert biçimde yasaklanmış. Fakat bu zorlama uygulama da asla ciddi bir şekilde ele alınmıyor. "Güney Hindistan'da hiçbir işveren mahkemeye düşmedi" diye iddia ediyor Kailash Satyarhi. K.Satyarhi aynı zamanda çocuk emeği ile ilgili Güney Asya koalisyonu başkanı. Bu koalisyon, altı kıt'ada çocuk emeğine karşı lobi yapan bir grup. Geleneksel otoriteler, "Çalışan bir çocuğu işten almak, fakir bir aileyi ihtiyacı olan gelirden mahrum etmektir" şeklinde görüşlerini açıklasalar da, sosyologlar bunun sadece ferdi planda doğru olduğunda ısrar ediyorlar. Aslında çocuk işçiler yetişkinlerin çalışabileceği işleri yapıyor. Bundan dolayı da yetişkinler çoğu zaman iş bulamamaktalar. Bazı tahminlere göre Hindistan'da l00 milyon dolayında işsiz bulunduğu söyleniyor. Bununla birlikte çoğu işyeri sahipleri çocuk işçilerden yana tercihlerini sürdürmekte. Çünkü çocuk işçilere daha az ücret ödeniyor ve onlar şikayet etmeden uzun saatler çalıştırılabiliyor.
   <br/>
   <br/>
   <br/>
   BİR ÇOCUĞUN MUCİZEVİ KURTULUŞU
   <br/>
   <br/>
   Hindistanlı Biswasada, Bihar şehrinde tarlasında çalışarak ailesini kıt kanaat geçindirmekte iken, l989 yılında bir gün, eşi ve iki çocuğuna daha iyi imkan sağlamak ümidiyle Pencab'ın uzak bir eyaletine çalışmaya gider. Aile, evin reisinin ayrılmasından dolayı üzüntü içinde kıvranırken bir gün komşuları olan bir çift evlerine gelir. Oğlu Mukesh için ayda 6 dolarlık burs dahil iyi bir mesleki eğitim fırsatını sağlamayı teklif eder. Yoksul olan aile bu teklifi hemen kabul eder. Bu çift, bir aylık parayı peşin ödeyerek Mukesh'i alıp götürür. Baba Biswasada iki ay sonra evine döner ve çok özlediği çocuğunu eğitim yapmakta olduğu okulda ziyaret etmek ister. Fakat bir türlü çocuğunu okulda bulamaz. Sonra çocuğunu götüren çifti arar. Çocuğu alıp götüren çift de kayıplara karışmıştır. Biswasada bıkmadan usanmadan oğlunu kaçıranları bulmak için yaklaşık iki yıl köy köy dolaşır.
   <br/>
   <br/>
   Yalan da olsa çocuğunun yeri hakkında bilgi vereceğini söyleyen kimselere para vermek için ineğini satmak zorunda kalır. Seyahat masraflarını karşılamak için tarlasını ipotek eder. Sonunda Biswasada oğlunun ölmüş olacağına kanaat getirerek artık aramaktan vazgeçer. Hanımı, çocuklu anneleri her gördüğüde oğlunu hatırlayarak kendi kendini harabetmektedir. Sonunda aile artık büsbütün ümidini yitirir. Ama bir ümidin tükenişi belki yeni bir ümit tomurcuklanmasına vesile olacaktır.
   <br/>
   <br/>
   Merkezi Yeni Delhi'de bulunan çocuk emeğine karşı savaş açmış gönüllü bir kuruluş olan Çocukluğu Kurtarma Hareketi (SCM), fabrika sahiplerine satılmış olan az sayıda çocuğun kurtarıldığını zaman zaman gazetelerde ilan vererek açıklıyor. Bununla birlikte bu grup, çalışan erkek ve kız çocuklarını arama maksadıyla ülkenin her tarafında işyerlerine baskın düzenliyor. Baskınlar, ancak çocuğun ebeveyninden veya kanuni vasisinden resmi bir şikayet gelirse yapılabiliyor. Ama böylesi şikayetler de nadiren olmakta. Bu baskınlarda kurtarılan çocuklar resmi koruma altına alınarak ailesine teslim edilinceye kadar sığınma evlerinde tutuluyor. Fakat bazı çocuklar zaten aileleri tarafından terkedilmiş. Diğerleri de çabucak tekrar eski işyerlerine dönüyor. Bu grubun başkanı Kailash Satyarthi "Kurtaracağımız her on çocuk için, terkedilmiş çocuklardan yüz tanesini getirmek durumunda kalıyoruz" diyerek şikayetlerini dile getiriyor.
   <br/>
   <br/>
   Anlaşılacağı üzere Mukesh de bu şanslı grup içinde bulunmaktaydı. l995 yılında o, Uttar Paradeş eyaletinin yakınında, Hindcihanpur denilen köydeki bir işyerine satılmıştı. O buraya yapılan baskınla kurtarıldı. Bu kurtarma operasyonu tıpkı filimlerdeki gibiydi.
   <br/>
   <br/>
   Baskın yapılan evde çalışan hiçbir kimse ortalıkta gözükmüyordu. İşyerinin terkedilmiş bir manzarası vardı. Evin etrafında toplanmış olan komşular ısrarla bu tezgahlarda şimdiye kadar çocuk çalıştığını hiç görmediklerini ve işyeri sahibinin de sürekli seyahatta olduğunu gelen yetkililere söylüyorlardı.
   <br/>
   <br/>
   Hayal kırıklığına uğrayan gönüllü grup köyden tam ayrılmaya hazırlanırken, bir köylü yavaşça onlara yaklaştı ve ellerine bir kağıt tutuşturarak hızla uzaklaştı. Kağıttaki not, bu işyerinde çalışan çocukların heyet gelmeden önce akşam karanlığında çevredeki tarlalarda gizlendiğini haber veriyordu. Grup, biraz araştırmadan sonra tarlalarda saklanmış 9 çocuğu buldu. Ekin tarlası içine gizlenmiş bir çocuk da yıllarca aranmasına rağmen bulunamayan Mukesh'di. Aradan tam 6 yıl geçmişti. Şimdi l2 yaşındaydı. "Daima açtım. Her zaman annemi özlüyordum, özellikle de hastalandığımda. Şimdi artık eve gitmek istiyorum" diyor geçirdiği çok sıkıntılı günlerini hatırlayarak. Üç gün sonra annesine kavuştuğunda annesi "Bu bir mucizedir" diye sevincinden az daha bayılacaktı. Ama Hindistan'da Mukesh gibi oğullarını bulma umidiyle yanıp tutuşan daha nice anne babalar var.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1978-urunlerimiz-cocuk-emegiyle-rekabet-edemiyor.html), [web.archive.org (arşiv bağlantısı)](http://web.archive.org/web/20140406181801/http://www.aksiyon.com.tr:80/aksiyon/haber-1978-urunlerimiz-cocuk-emegiyle-rekabet-edemiyor.html)
