# İslam’da entelektüel gelenekler

*Ahmet Kemerli 2005.03.14*

<div>
 <font>
  <img border="0" height="1" src="/web/20050927210851im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050927210851im_/http://www.aksiyon.com.tr/resim/536/76.jpg" vspace="5"/>
  </p>
 </font>
 <font class="content">
  Geçmişte İslam’ın dünyanın büyük medeniyetlerinden biri haline gelmesi yakın yıllarda Batı’da birçok araştırmanın konusu oldu. İslam doğduğu yer olan Arap yarımadasının ötesine yayıldığında değişik topluluk ve kültürlerin entelektüel zenginlikleriyle karşılaştı.
 </font>
 <p>
  <font class="content">
   Bu zenginlikleri filtre ederek entelektüel hazinesine kattı. Miladi 10. asırda Müslüman dünya, dünyanın egemen medeniyetlerinden biri haline gelmişti.
   <br>
    <br>
     Müslüman dünyadaki bu entelektüel gelişmelerin nasıl gerçekleştiğini anlamak için Cambridge Üniversitesi Churchill College Mellor Centre’da Ağustos 1994’te İsmaili Araştırmalar Enstitüsü tarafından organize edilen bir seminer düzenlendi. Bir hafta süren bu seminere dünyanın her tarafından İslami araştırmalarda uzmanlığıyla tanınmış bilim insanları katıldı. Daha sonra bu seminerdeki önemli tebliğler birleşince bu kitap doğdu.
     <br/>
     <br/>
     Aziz Esmail’in girişiyle başlayan bölümde kitaba ismini veren entelekt, gelenek ve İslam gibi kavramların analizi yapılıyor. Diğer 10 tebliğ genel olarak üç bölüme ayrılabilir. Birinci bölüm erken İslam’da entelektüel ilimlere sebebiyet veren değişik iç ve dış faktörlerin analiziyle ilgili. ‘İslam’ın İlk Dört Asrında Entelektüel Hayat’ başlıklı bölümde bu karmaşık süreci tartışan Huge Kennedy, Müslüman toplumun liderlik ve üyelik yapısı hakkında siyasi tartışmaların hayati rolünü aydınlatıyor. ‘Bilimsel ve Felsefi Araştırma: Müslüman Tarihindeki Başarılar ve Tepkiler’ başlıklı bölümde Oliver Leaman, Müslüman düşünürlerin Yahudilik ve Hıristiyanlık gibi diğer dini geleneklerin yanında Yunanların bilimsel mirasına açıklıkları üzerine vurgu yapıyor. ‘İslam’da Akli Gelenek’ başlıklı bölümde Muhsin Mehdi, erken İslam’da egemen olan rasyonalizmin farklı düşüncelerini tartışıyor ve modern çağlarda akıl ve vahiy arasındaki çatışmayı hafifletmek, din ve felsefenin tezlerini uyumlu hale getirmek için çoğu Müslüman entelektüellerin bu konudaki endişesine dikkat çekiyor.
     <br/>
     <br/>
     İkinci bölüm farklı Müslüman toplumlarda entelektüel geleneklerin araştırılmasına hasredilmiş. ‘İslami Ortodoksinin Sınırları’ isimli çalışmasında Norman Calder, İslami düşüncenin epistemolojik kategorilerini açıklıyor. Bu temele dayanarak İslam’da Sünni geleneğin esasen vahiy ve toplum fikirleriyle ilgili edebi metinlerin külliyatı yönünden tarif edilebildiğini ileri sürüyor. ‘İsmaililer Arasında Entelektüel Hayat: Bir Özet’ adlı yazısında Farhad Daftary, İmamet Şii doktrini ve  bilginin batini kavramı üzerinde odaklaşan İsmaili teolojik ve felsefi düşüncenin farklı özelliklerini araştırıyor. Alice C. Hunsberger tarafından yapılan ‘Nasır Hüsrev: Fatimi Entelektüel’ başlıklı araştırma, Fatimiler döneminin önemli İsmaili düşünürlerinden biri üzerinde odaklanıyor. Annemarie Schimmel’in ‘Tasavvufta Akıl ve Mistik Tecrübe’ makalesi Tanrı bilgisini arama vasıtası olarak sevgiye ilişkin entelektüel melekeye dair Sufi görüşleri aktarıyor.
     <br/>
     <br/>
     Üçüncü bölümdeki makalelerin altında yatan ortak fikir bir yanda siyasi ve dini otorite  ve diğer yanda sosyal ve entelektüel hayat arasındaki İslami kültürdeki ilişkidir. John Cooper’ın ‘Safevi İran’ının Dini Entelektüel Ortamı Üzerine Bazı Mütalaalar’ başlıklı makalesi 16. asırda  İran’ın bir Şii devletine dönüşmesinde bu ilişkinin siyasi dinamiklerini keşfediyor. Abdülaziz Sachedina’nın ‘Kadın Erkeğin Yarısı mı? İslam Hukukunda Erkek Epistemolojisi Krizi’ ilginç başlıklı kışkırtıcı araştırması, İran’da kadının sosyal statüsünün ve kadına layık görülen davranışın erkek egemen fıkhi gelenekle belirlendiğini ortaya çıkarıyor. Erkek egemen dini epistemolojinin Müslüman toplumda kadını ‘sessiz öteki’ pozisyonunda konumlandırmasını sorguluyor.
     <br/>
     <br/>
     Gelenek ve Küreselleşme Arasında Günümüz İslam’ı adlı kitabın son makalesinde Muhammed Arkoun, modernite ve küreselleşme güçlerinin ortaya çıkardığı meydan okumalara yaratıcı bir şekilde cevap verebilmek için geçmişin entelektüel geleneğine dayalı çağdaş İslami söylemin başarısızlığını açıklayan tarihsel, ideolojik ve siyasi faktörleri analiz ederken daha küresel bir perspektif sunuyor.
     <br/>
     <br/>
     Bu kitabın oluşmasına katkıda bulunanlar farklı görüşleriyle şu cümlenin altını birlikte çiziyorlar: İslam kültür ve medeniyetinin oluşmasında ve onun bugünkü Müslüman dünyayla devam eden ilişkisinde entelekt (zihin) çok önemli role sahiptir. Özellikle fıkhi, teolojik, felsefi, bilimsel ve tasavvufi düşüncede İslam medeniyetinin önemli başarıları ortaya koyabilmesi, entelektüel araştırma ve tartışmanın güçlü kültürüyle desteklenmişti. Bu kitap sadece İslam’ın daha iyi anlaşılmasını teşvik etmiyor aynı zamanda dünya tarihinde görülmemiş siyasi, ekonomik, teknolojik ve kültürel değişmeleri yaşayan çağdaş Müslüman toplumların karşılaştıkları girift meseleler üstünde daha fazla tartışmaya cesaretlendiriyor.
     <br/>
    </br>
   </br>
  </font>
  <br/>
  <!------------  GOOGLE EN ALT - INCLUDE ---------->
  <br/>
  <!---
//-->
  <script type="text/javascript">
   <!--
google_ad_client = "pub-2582130858061452";
google_alternate_color = "FFFFFF";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFFFF";
google_color_bg = "FFFFFF";
google_color_link = "000033";
google_color_url = "0000FF";
google_color_text = "000000";
//-->
  </script>
  <script src="http://web.archive.org/web/20050927210851js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=20290&yorum_id=1), [web.archive.org (arşiv bağlantısı)](http://web.archive.org/web/20050927210851/http://aksiyon.com.tr:80/detay.php?id=20290&yorum_id=1)
