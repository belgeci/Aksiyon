# Avrupa’da müslüman olmak

*Ahmet Kemerli 2005.10.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Avrupa 400 yıldır sekülerleşme sürecinde. İman, din, ibadet neredeyse  toplumsal hayattan dışlanmış durumda. Hasan el Benna’nın torunu Tarık Ramazan, “Avrupalı Müslüman olmak” adlı kitabında Avrupa’da yaşayan Müslümanların kimlik sorununu ele alıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070406013328im_/http://www.aksiyon.com.tr/resim/566/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İslam ve Müslümanlık, Avrupalılar için asla yeni bir kavram olmamıştı. Zaman zaman korku ve zaman zaman da hayranlık uyandıran bu kavram, bir tarafta Ortaçağ’da Haçlı seferlerini tetiklemiş diğer tarafta İber yarımadasında Hıristiyan, Yahudi ve Müslümanların barış içinde birlikte yaşadıkları bir medeniyet modelini (Endülüs) oluşturmuştu. Aradan geçen asırlar içinde Avrupa’da Rönesans, Aydınlanma ve Sanayi Devrimi gibi büyük dönüşümler oldu. Bu dönüşümlerin sonucu olarak II. Dünya savaşı sonrasında Müslümanlar, işgücü olarak Avrupa’ya göç etti. Giderek artan Müslüman nüfus şimdi milyonlarla ifade ediliyor. Ekonomik sebeple Avrupa’ya gelen Müslümanların ilk nesli kendi gelenek ve görenekleriyle içine kapalı olarak yaşadı. Bu süre zarfında Avrupa’da yeni nesillerin birinci ve ikinci kuşakları doğdu. Bu nesiller Avrupa’da Müslüman olarak doğmuşlardı. Yeni nesiller ne yapacaktı? Ya babaları ya da dedeleri gibi içe kapanacak ya da Avrupa kültürü içinde eriyip kaybolacaklar mıydı? İşte Tarık Ramazan’ın kitabının ana eksenini oluşturan tartışma soruları bunlar.
   <br>
    <br>
     Tarık Ramazan Müslüman Kardeşler’in kurucusu Hasan-el Benna’nın anne tarafından torunu. Kendisi İsviçre doğumlu bir Avrupalı (İsviçre vatandaşı) ve Müslüman bir entelektüel. İslam ve felsefe alanında iki doktora sahibi. Fribourg Üniversitesi’nde İslamî araştırmalar ve Cenevre’de Saussure Koleji’nde felsefe profesörü. Tarık Ramazan “Bizler kimiz” sorusunu soruyor ve Avrupa’da doğan Müslüman kuşakların sorunlarını irdeliyor. Kitap üç kısımdan oluşuyor. Birinci kısımda İslamî kaynakların kalbine iniliyor. İslam öğretisi derinlikli olarak analiz ediliyor. Ramazan, hukukî düzlemde Kuran ve Sünnet’i okumada açık bir kuralı ortaya koyuyor: Yasaklanmayan her şey mübahtır. Bu prensipten hareketle açıkça belirtilmiş hukukî bir emre ters düşmediği sürece, başka kültür ve medeniyetlerde istediğimiz her şeyi kabul edip benimseyebileceğimizi söylüyor. Zira hikmet Müslümanın yitik malıdır.
     <br/>
     <br/>
     Burada Tarık Ramazan bazı Müslümanların Allah’tan geldiğini ya da daha önceki bilginlerin, bilinmesi ve yapılması gereken ‘her şeyi’ söylediklerini savunarak; İslamî ilim anlayışının ışığında değil de ‘her şeyi mübah gören Batılı kültür’den korktukları için İslam hukukunu kesin bir biçimde sabitmiş gibi ya da tamamen değişmezmiş gibi sunduklarına dikkat çekiyor. Böylesi bir tutumun büyük bir bilgi eksikliğine işaret ettiğini ve İslam’ın kendi ilkeleri ışığında kendisi ve kendi aracılığı ile değil de olmadığı şeyle yani “Batı medeniyeti karşıtlığı” ile tanımlanmaya çalışıldığını ifade ediyor. Bu tür tanımlama antitezinin karşıtlığına oturuyor. Mesela Batı medeniyeti gelişmeyi, değişimi ve özgürlüğü kabul ediyorsa, o zaman İslam da karşıt olarak bunları kabul etmez. Bu zihniyete göre bir kişi, bir grup veya bir toplum ne kadar değiştiğini kabul etmezse, o kadar İslamîdir. Böyle bir zihniyetin Müslümanları nereye götüreceği kolaylıkla tahmin edilebilir. Bu içe kapanmadan başka bir şey değildir.
     <br/>
     <br/>
     Moderniteye karşı kendi cevabını bulmak
     <br/>
     <br/>
     Yine birinci kısmın çağdaş içtihat için ufuklar başlığı altında 3. bölümünde siyasi, ekonomik ve toplumsal alanların geçmiş dönemdeki bilginlerin hukuki görüşleri ile idare edilemeyeceğinin açık olduğu ve İslam hukukunun ve fıkhının hakiki ruhunu yeniden bulmanın şart olduğunu söyleyerek kolektif içtihadın önemini vurguluyor. Çünkü kolektif görüş, hakikate, bilgisinin derinliği ne olursa olsun tek bir bireyin görüşünden daha yakındır. Başka bir deyişle Müslüman ülkelerin toplumsal, siyasi, ekonomik ve teknolojik alanlarda dünyanın şahit olduğu olağanüstü değişimleri -olması gerektiği gibi- göğüsleyebilmek için zihni ataletten kurtularak entelektüel dinamizme kavuşmaları gereklidir. Diğer bir ifade ile ‘modernite’ye karşı kendi cevaplarını bulma zamanı gelmiştir.
     <br/>
     <br/>
     Kitabın yer ve aidiyet/ümmet ve vatandaşlık başlıklı ikinci kısmında modern sosyolojik çözümlemeler ışığında ve medya prizmasından bakıldığında İslam dininin Batı’da ister istemez bir sorun “oluşturduğu”, gelişme, demokrasi ve modernite karşısında “doğal olarak” sıkıntılar yaşadığı fikriyle vesayet altına alınmış görünüm arz ediyor. Böyle bir görüşü iradi veya gayr-i iradi olarak benimseyen Müslümanlara da tek bir alternatif kalıyor: Ya günlük yaşamlarında İslamî özelliklerini mümkün olduğunca silmek için olabildiğince görünmez hâle gelmek ya da bütün zamanını İslam’ın ne olmadığını açıklamak veya İslam’ın kadınlarla ilgili ayrımcılığını, cihadın içinde taşıdığı şiddet, şeriatın gayr-i insanî yasaları, İslam’ın herkesçe bilinen anti-demokratik yönü ile ilgili eleştirilere bilinçli olarak cevap vermekle geçirmek. Sonuç çok net görünmektedir: “Ne kadar az İslam olunursa, o kadar az sorun olur.” O da bizim hiç fark edilmememiz, “görünmememiz” gerekir; hatta İslamsız Müslümanlar olmamız istenir. Avrupa’da “fazla” Müslüman olmak, Batılı yaşam ve değerlerle tamamen ve gerçekten bütünleşmemek anlamına gelen yaygın bir kuşkuyu da körüklüyor.
     <br/>
     <br/>
     Diğer tarafta yeni nesil gençler kimliklerini belirgin kılıp İslam öğretisine göre yaşamak istiyorlar. Tarık Ramazan’a göre yaygın incelemelerin aksine bu olgu, Batı’ya karşı bir itirazın ifadesi değil, yalnızca ve çoğu zaman bu keşif, Müslümanlar arasında bir özgüvenin ifadesidir. Onlar Kur’an ve Sünnet kaynaklarına doğrudan başvurarak, İslam öğretisinin temel ilkelerine dönmeyi savunuyorlar. Gençler, artık geleneksel okumanın kazalarından arınmış bir İslam’a yöneliyorlar. Kimlik elbette bir dizi hükümden ibaret değil. Temel olarak aynı anda duygu, his, zihni hal, kültür, örf ve adetten vs. oluşuyor. Bu kimliğin özünü kavramak, anlamak ve yakınlaşmak için bunu yaşamak, kendini bunun içinde hissetmek ve taraf olmak gerekir.
     <br/>
     <br/>
     Tarık Ramazan, Avrupa’nın sekülerleşmiş bir toplum olduğunun farkındadır. Dört yüz yıldan beri Avrupa toplumları kendi üzerlerinde derin bir iz bırakmış olan sekülerleşme süreci yaşadılar. İman, din, ibadet toplumsal yaşamda önemli bir rol oynamıyor. Bu da Avrupa bağlamında -ve daha genel olarak modern ve sanayileşmiş bir toplumda yaşam- dinî görevlerin yerine getirilmesini zorlaştırıyor. Din, maneviyat veya imanın her türlü tezahürü, kamu alanından hemen hemen tamamen silinmiş gibidir. Tüketimin baskısıyla ve “her zaman, daha çok ve daha hızlı” zihniyetinin baskısıyla teknolojik gelişmeler, maneviyata, ibadete ve dinî seferberliğe pek yer bırakmıyor gibi görünmektedir. Bu Müslümanlar için geçerli olan bir durum olduğu gibi, Yahudi ve Hıristiyanlar için de geçerli bir durumdur. Bununla birlikte din, burada sağlıklı şekilde yerine getirilebilir, çünkü Batı Avrupa’da barış, özgürlük ve güvenlik vardır.
     <br/>
     <br/>
     Eserin kimlik ve aidiyet/kökleşmeye doğru başlıklı üçüncü kısmında Müslüman kimliği ele alınıyor. Müslüman kimliğinin; öncelikle bir iman, bir ibadet ve bir de maneviyat olduğu üzerinde duruluyor. O temel olarak kalbin ve mahremiyetin boyutudur. Kuran’da inanmak çoğu zaman salih amel (doğru ve güzel iş) işlemek ve iyilik yapmakla birleştirilmiş. Hz. Peygamber (sav) de Müslüman kimliğinin bu boyutuna sürekli olarak vurgu yapmıştı. Müslüman kimliğinin tam anlamıyla tamamlanması, olduğumuz ve inandığımız şeylere göre davranma imkânlarından geçiyor.
     <br/>
     <br/>
     Tarık Ramazan’ın dört çözüm önerisi
     <br/>
     <br/>
     Kitabın sonlarına doğru Avrupa’daki yerli toplumlar ile Müslümanların birlikte yaşaması ele alınıyor. Burada yazar Müslümanlar ile Batılı toplumların bir arada yaşama zorluğunun yasa zorluğundan çok, yanlış ve önyargılı bir anlayış sorunu olduğu tespitini yapıyor. Avrupa’da İslam imajı hâlâ “yabancı” özellikler taşıyan bir şey. Avrupalı zihinlerde tarihî geçmiş var olmaya devam ediyor. Batı’nın pasif hafızasında ve kültüründe Müslümanlar hakkında görüş, egzotik olan Doğu’ya ait, çok uzak değil ama dosttan çok düşman şeklinde beliriyor. Yine Avrupa’daki Müslümanlar “sürünün içindeki kurt”, “Truva atı” yani Avrupa ülkelerinin kalbine ulaşmış düşmanın öncü kuvvetleri olarak görülüyor. Burada Avrupa’nın korkularını anlamak için Mona Lisa’ya başörtüsü giydirmiş Time dergisi (Avrupa’nın kimlik krizi 28 Şubat 2005) kapağını hatırlamakta da yarar var. Bütün bu önyargı ve yanlış anlamalar, Avrupalı toplumlar ile Müslüman toplumu arasında uyumlu ve ahenkli bir birliğin gerçekleşmesine engel oluyor. Bununla birlikte sorumluluk sadece endişeli Avrupalılara yüklenmiyor. Müslümanların da bu olup bitenlerde büyük bir sorumluluk payı bulunduğuna dikkat çekiliyor. Müslümanlar da, az güvendikleri ya da hiç güvenmedikleri Avrupalı vatandaşlara karşı derin bir kuşku duyuyor. Tarık Ramazan öncelikli olarak bu meseleye dört çare öneriyor: Topluluklar arası diyalog; Avrupalı Müslümanların siyasi ve mali bağımsızlığı; tabanın seçimi ve vatandaşlık. Avrupa’daki Müslümanların İslam toplumunda da ‘birlikte yaşama’nın baştan belirleyici işareti olan çoğulcu kültürü tekrar bulmaları aciliyet gösteriyor. Kitap şu cümlelerle son buluyor: “Sonuçları ne olursa olsun ve bütün dünya bundan vazgeçmiş bile olsa, kendi ilkelerini savunmak ve yaşamak, iman ve vicdan sahibi bütün insanların sorumluluğudur; kalpleriyle, adalet için vicdan dayanışmasında olan bütün insanların. Çünkü onlar Allah’a ve vicdanlara sadakatin bedelini bilirler.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22642), [web.archive.org (arşiv bağlantısı)](http://web.archive.org/web/20070406013328/http://www.aksiyon.com.tr:80/detay.php?id=22642)
