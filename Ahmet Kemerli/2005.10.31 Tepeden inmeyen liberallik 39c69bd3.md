# Tepeden inmeyen liberallik

*Ahmet Kemerli 2005.10.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Liberal Düşünce Topluluğu (LDT) 1992 yılında Ankara’da bir avuç öncü insanın gayretleriyle kuruldu. Topluluk 2002’de 10. yılını idrak etti. 2005’te de topluluğun çıkardığı Liberal Düşünce dergisi 10. yılını doldurdu. Türkiye’de liberal bir düşünce geleneği oluşturmayı amaçlayan topluluk çeviri ve telif eserler ile bu geleneği zenginleştirdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807023343im_/http://www.aksiyon.com.tr/resim/569/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bir fikir ve düşünce hareketi olarak doğan topluluk kendisini entelektüel faaliyet alanı ile sınırlandırdı. Bu alanın dışına taşmamaya özen göstererek entelektüel ilgi ve merakı canlı tutmaya çalıştı. Kuru kalabalıklar toplama yerine zihnin fikir ve düşüncelere odaklanmasının teşvikçisi oldu; itaat ve sadakat kültürü yerine şüphe ve sorgulamayı cesaretlendirdi.
   <br>
    <br>
     LDT her şeyin kötüye gittiğini düşünen ve bu yüzden her şeyi yıkıp yeniden inşa etmek isteyen devrimci bir kuruluş asla olamazdı. Onlar toplumda büyük dönüşümler peşinde koşmak yerine parçalı iyileştirmelere önem verir, bu şekilde yol almağa çalışırlar. Bu yöntem, hayatın ve tabiatın da doğruladığı ve devrimciliğe üstün geldiğini kanıtlayan bir yöntemdi. Yakın tarih bize devrim yapan ülkelerin değil, yavaş yavaş ve ihtiyatla ilerleyen ülkelerin daha ileri, daha gelişmiş ve daha medeni olduğunu gösterdi. Aynı zamanda merkezi güce dayalı ütopik toplum oluşturma gayretleri boşa çıkmış, fakat bunun karşılığında büyük toplumsal bedeller ödenmişti.
     <br/>
     <br/>
     Liberallere göre Türkiye’nin en büyük sıkıntısı yeterince fikir üretememesinden kaynaklanıyor. Başka topraklarda üretilen fikirler ülkeye taşınamıyor, ülke şartlarına göre yorumlanıp zenginleştirilemiyor. Tabiri caizse Türkiye fikir yoksulu bir ülke. Entelektüel zenginliği oluşturmada LDT öncü bir rol üstlenmeye talipti. Türkiye’de var olan sosyalist ve İslamcı düşünce geleneklerinin yanında bunlara alternatif liberal bir düşünceyi kaidesine oturtmak istiyor. Haddi zatında fikirlerin gelişmesi, kendilerinin karşısında başka fikirlerin varlığına da bağlıdır.
     <br/>
     <br/>
     Liberalizm Batı’da doğmuş o toprağın tarihsel şartlarında gelişmiş bir düşünce. Türkiye’ye böyle bir düşünce geleneği aktarılırken Türkiye’nin tarihsel şartları göz önüne alınmamış, tepeden inmeci bir yaklaşımla devlet eliyle uygulanmıştı. LDT bu yaklaşıma nasıl bakıyor? Zorla “batılılaştırma” daha kibar söyleyelim “modernleştirme” çık(maz)ar bir yol mudur? LDT’nin buna verdiği cevabı Liberal Düşünce Dergisin 2002 yılı Güz sayısının satır aralarında bulmak mümkün. LDT bünyesindeki yazarların çoğunun dilinde “batılılaştırma” veya “modernleştirme” kavramları ya hiç görünmemiş ya da merkezi bir konum işgal etmemişti. Liberallerin isteği ülkenin batılılaşması veya modernleşmesinin devlet eliyle yapılması değildir. Liberalizmin özü olan özgürlüğün bütün gerekleriyle tesis edilmesi şarttır. Bunun her seviyede belli şartları vardır. Sadece devlet değil, toplum da bu olayın tarafıdır. LDT topluluğu tepelerden gelen batılılaşma ve modernleşme gayretlerine pek ilgi duymamıştır.
     <br/>
     <br/>
     Fikirlerin oluşturulması ve sürekliliğinin sağlanması kolay bir iş değildir. Otoriter kültürün hâkim olduğu ve düşünceye değer verilmeyen ülkelerde bu iş nehrin akış istikametine ters gitmek gibidir. Temennimiz Liberal Düşünce topluluğunun üstlendiği bu zor görevi başarmasıdır
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22748), [web.archive.org (arşiv bağlantısı)](http://web.archive.org/web/20070807023343/http://www.aksiyon.com.tr:80/detay.php?id=22748)
