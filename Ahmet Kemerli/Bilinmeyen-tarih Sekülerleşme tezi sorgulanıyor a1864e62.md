# Sekülerleşme tezi sorgulanıyor

*Ahmet Kemerli Bilinmeyen-tarih*

<div>
 <p>
  <font>
   Modernite ile dinin uyuşmazlığı tezi doğru değildi. Sekülerleştirme tezinin yanlışlığını çıkaran en önemli coğrafyadan birisi Müslüman dünya
   <br/>
   <br/>
   Tarihte meydana gelen paradigma değişmelerinin -ister bilimde olsun ister toplum hayatında- altında yatan bazı temel ve anahtar kavramlar vardır. Modern paradigmanın omurgasını oluşturan seküler kavramı da böyle anahtar kavramlardan biridir. Bu kavramdan oluşturulan sekülerizasyon (dünyevileşme) ve sekülerizm (dünyevilik) kavramlarından biri sürece işaret ederken diğeri ideolojik düşünce ve doktrini hatta metafizik boyuttan yoksun kapalı bir dünya görüşünü gösteriyor. “Sekülerizm Sorgulanıyor-21. Yüzyılda Dinin Geleceği” isimli kitap, din sosyolojisi alanında ünlü akademisyenlerin bu tezi mercek altına alan makalelerinden oluşuyor. Sekülerleştirme tezi, Rönesansla birlikte başlayan modernleşme sürecinde dinin hem toplumsal hem de bireysel bilinç düzeyinde gerileyerek marjinal hale geleceği hatta yok olacağı “kehaneti”nde bulunmuştu. Bunu formüle edecek olursak “ne kadar modernleşme, o kadar sekülerleşme, o kadar dinden uzaklaşma” olarak da tanımlayabiliriz. Bu tezi savunan sosyal bilimcilerin çoğu bu tezi objektif-bilimsel verilerden yola çıkarak veya insanlığın gidişatını gözlemleyerek değil ideolojik ve dogmatik bir bakış açısıyla gerçekleştirmişlerdi. Bu tezin arka planında “Böyle olması gerekir” postulası vardı.
   <br>
    <br>
     21. yüzyıla geldiğimizde 60-70’li yıllarda bu teorinin savunucuları da -ki bunlardan biri din sosyolojisinin önde gelen isimlerinden birisi olan Peter L. Berger’dir- dahil Batı’nın özellikle Amerika’nın önde gelen sosyologlarınca eleştirilmeye ve yanlış bir teori olarak görülmeye başlandı. Bazıları bunu “Kutsal geri dönüyor” olarak değerlendirirken diğerlerine göre “Zaten kutsal hiç gitmemişti”. Üstüne üstlük dünya bugün olabildiğince dini bir dönem yaşamaktaydı. Yakın zamanlarda görülen Batı’da ve Doğu’da yükselen dini canlanma bunun en belirgin örneğidir. Modernite ile dinin uyuşmazlığı tezi doğru değildi. Sekülerleştirme tezinin yanlışlığını çıkaran en önemli coğrafyadan birisi Müslüman dünya. Sosyoloji profesörü Rodney Stark’a göre, İslami inançla modernleşme arasında derin bir uygunluk vardır. Müslüman dünyanın çeşitli bölgelerinde yapılan araştırmalar Müslümanların dini bağlılıklarının modernleşme ile arttığını göstermekte.
     <br>
      <br>
       Öte yandan sekülerleşen toplumlarda -ki bunun en belirgin örneğinin Avrupa olduğu söylenmektedir- sekülerleşmenin anlamsızlık krizi ortaya çıkardığı muhakkaktır. Çünkü modernite şemsiyesi altındaki bilim ve teknolojinin modern insana varoluşsal bir anlam sağlayamadığı ve dinin bıraktığı boşluğu dolduramadığı anlaşılıyor. Çünkü 21. yüzyılda kişi başına yine “bir ölüm” düşüyor ve insanın kosmozdaki yeri ve anlamı sorusu boşlukta kalıyor.
       <br>
        <br>
         Kitap, kapağında seküler insana Tanrı tarafından sorulan ‘Nereye gideceğine dair bir fikrin var mı?’ şeklinde bir anlam sorusuyla başlıyor. Akademisyen Ali Köse tarafından Türkçe’ye çevrilen ünlü din sosyologlarının makaleleriyle devam ediyor. Seküler ve dini düşüncenin serüvenini merak eden okuyucular ve bu alanda araştırma yapanlar için okunması gereken, düşünce ufkunu açan bir kitap.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 19 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11811), [web.archive.org (arşiv bağlantısı)](http://web.archive.org/web/20050227214149/http://www.aksiyon.com.tr:80/yazdir.php?id=11811)
