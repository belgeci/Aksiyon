# Seküler bir teolog: Martin Heidegger

*Ahmet Kemerli Bilinmeyen-tarih*

<div>
 <font>
  <img border="0" height="1" src="/web/20041028054153im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20041028054153im_/http://aksiyon.com.tr/resim/418/blank.gif" vspace="5"/>
  </p>
 </font>
 <font class="content">
  Modernlik teolojinin cevaplarını değil sorularını, çözümlerini değil sorunlarını devralmıştır. Heiddegger’e göre teoloji pozitif bilimdir ve bu haliyle felsefeden mutlak olarak farklıdır
 </font>
 <p>
  <font class="content">
   Hayatı boyunca sürekli “olmak” fiilinin çeşitli kullanım biçimlerinin ardında temel bir anlamın yatıyor olabileceği üzerinde düşündü. Böylece ilk Yunandan beri Batı felsefe tarihinin unuttuğu “Varlık” sorusunu yeniden gündeme getirdi Heidegger. 20. yüzyıl varoluşçuluğunun önde gelen temsilcilerinden sayılan filozof, teknoloji toplumunu eleştirmiş, Avrupa kültürünü etkilemiş özgün bir düşünürdür. Onun düşüncesinin nesnesi “var”dı ( İngilizce is—Yunanca on). Bu kavramın onu tam manasıyla bitap düşürdüğü bir insandı. Üniversite yıllarında önceleri ilahiyat okuyan düşünürün kariyerine bir teolog olarak başlaması bir tesadüf müdür bilinmez. 1926 yılında Karl Löwith’e yazdığı mektupta kendisini bir Hıristiyan teo—logist olarak niteler. Yine 1959 yılında yazdığı ‘Dil Üzerine Diyalog’da “Bu teolojik arkaalan olmadan, düşünce alanına hiç bir zaman uğrayamazdım. Fakat köken bizimle her zaman gelecekte karşılaşır” der. Teolojinin içinden gelen çağımızın en önemli düşünürünün teoloji ve metafizikle ilgili makaleleriyle başlayan kitap, değişik yazar ve akademisyenler ve özellikle öğrencisi Hans—Georg Gadamer’in Heidegger’in düşüncesinin Hıristiyan teolojiyle ilişkisi üzerine tartışmasıyla devam ediyor. Kitapta yer yer Heidegger’in Hıristiyan teolojisini kutsaldan arındırarak Tanrısı olmayan seküler bir teoloji geliştirdiği kavramsal analiz ve analojilerle örneklendiriliyor. Heidegger “Fenemoloji ve Teoloji” adlı makalesinde kendi düşüncesini, ama her şeyden önce “düşünce”yi teolojinin üstüne yerleştiriyor. Teolojiyi pozitif bir bilim olarak değerlendiriyor. “Metafiziğin Onto—teolojik İnşası” adlı makalesinde ise, metafiziği, hepten kaldırıp çöpe atmaya gayret ettiği Batı felsefesi ve genel düşüncesini iki bin yıldır belirlemiş olan metafiziği, bir üçleme temelinde “onto—teo—lojik” kelimesinin de gösterdiği gibi ontoloji (varlık bilim), teoloji (ilahiyat bilim) ve lojik (mantık) temelinde zeminlenmiş ve bu haliyle Varlığa ait soruyu, o en basit ve en şaşırtıcı soruyu unutturmuş bir girişim olarak ele alır. Heidegger, “Eğer bir teoloji yazmak durumunda olsaydım, ...‘Varlık’ kelimesi onun içinde geçmezdi” der. Batı tarihini metafiziğin tarihi ve Varlığın unutuluşu olarak nitelendirir Heidegger. Habermas ise Heidegger’i “Batı rasyonelliğinin mezar kazıcısı” olarak görür.
   <br/>
   <br/>
   Felsefe ile teoloji arasındaki ilişki nasıl bir ilişkidir (ya da ilişkiydi) ki Hıristiyani ‘kurtuluş’ düşüncesi bu kadar önemli role sahip idiyse, felsefenin ve genel anlamda modern düşüncenin sekülerleşmesi neticesi ortaya çıktığından söz edilebilir mi? Ortaçağlarda “teolojik mutlakiyetçilik” Hıristiyan düşüncesini krize sürükleyen ve böylece modern dünyanın kapılarını aralayan sorunlar yumağıdır. Modernlik teolojinin cevaplarını değil sorularını, çözümlerini değil sorunlarını devralmıştır. Heiddegger’e göre teoloji pozitif bilimdir ve bu haliyle felsefeden mutlak olarak farklıdır. Biri inanç ilkesiyle, diğeri akıl ilkesiyle usul takip eder. Teoloji inancın bilimidir. “Metafiziğin Onto—Teo—Lojik İnşası”nda Hegel’le bir söyleşiye başlama çabasına girişir. Bir düşünürle söyleşi, ancak düşünme meselesi ile ilgili olabilir. Heiddegger buradan düşünmeyi kendi düşünce sistemi için iki temel kategoriye ayırır: Düşünen düşünce ve hesaplayan düşünce. 1955’te Heiddegger, doğduğu yer olan Almanya’nın Messkirch kentinde bir anma töreninde yaptığı konuşmada, günümüz düşüncesinden neler beklediğini çok yalın sözlerle anlatmıştır: “Düşünceyi bugün ‘atom çağı’ adını taşıyan dönemin tam merkezine ve daha da ötesine götürecek bir yol bulmak, bu yolu hazırlamak.”
   <br/>
   <br/>
   Varlık kendisini düşünce olarak tezahür ettirir. Metafizik, haddizatında varlıkları bir bütün olarak düşünür. Metafiziğin temeli onto—teo—lojiktir. Varlıkların varlığı, varlıkları varlayan Varlık demektir. Sonuçta Heidegger’in çarpıldığı kelimeye geliyoruz. Dillerimizin her yerde konuştuğu ve onun aşikar bir biçimde görünmediği yerlerde bile Varlık’tan söyleyen şu küçük “dır” (“is). Etrafımızı saran “Varlık” meselesini merak edenlere sadece bir kapı aralıyor Heiddegger. Yaptığı şeyin hepsi bu.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2192), [web.archive.org (arşiv bağlantısı)](http://web.archive.org/web/20041028054153/http://aksiyon.com.tr:80/detay.php?id=2192)
