# Kriz İslâmın mı?

*Ahmet Kemerli Bilinmeyen-tarih*

<div>
 <p>
  <font>
   Batı dünyasında Ortadoğu ve İslam konularında uzman olarak kabul edilen Bernard Lewis"in yazdığı en son kitap. Kitabın başlığı biraz tuhaf gözüküyor.  Batı dünyasında Ortadoğu ve İslam konularında uzman olarak kabul edilen Bernard Lewis"in yazdığı en son kitap. Kitabın başlığı biraz tuhaf gözüküyor.
   <br/>
   <br/>
   İslam deyince ne anlıyoruz? Yazar bunu kitabın 1. Bölümünde "İslam"ı Tanımlamak" başlığı ile girişte ele alıyor.  Sözcüğün bir anlamının bir din, bir inanç ve ibadet sistemini anlattığını, diğer anlamının İslam"ın on dört yüzyıllık bir tarihi, bir buçuk milyara yakın insanı ve muazzam farklılıklar gösteren bir dinsel ve kültürel geleneği kapsadığını söylüyor. Böylelikle yazar, İslam"dan ne anladığını  bu paragrafın sonunda ifşa ediyor. İslam"ı bir medeniyet olarak görüyor. Öyleyse kitabın adı, çağlar boyunca özü (numen) temsil eden vahye dayalı metne sahip İslam"ın krizi değil, Müslüman medeniyetinin krizi, Müslüman dünyasının krizi, İslam"ı algılama krizi gibi başlıklar altında ifade edilmeliydi. Bu, öz ile tarihsel şartlarda oluşan yorumun birbirinden ayrılması açısından gerekliydi. İlaveten krizin boyutları hakkında tam bir netlik de yok. Entelektüel, siyasi, ekonomik veya sosyal olup olmadığı veya bütün bunların toplamı mı olduğu?
   <br>
    <br>
     Avrupalı tarihçilerin antik medeniyetin -Yunan ve Roma- çöküşüyle modern medeniyetin-Avrupa- yükselişi arasında karanlık çağ olarak gördükleri ortaçağda İslam"ın büyük ve güçlü devletleriyle, zengin ve çeşitli endüstri ve ticaretiyle, orijinal ve yaratıcı bilim ve edebiyatıyla dünyanın önde gelen bir medeniyeti olduğunu yazar teslim ediyor. Eski Doğu ile önemli katkılar yaptığı modern Batı arasındaki ara aşama olarak kabul ediyor. Ancak son üç yüzyıl içinde  Müslüman dünyanın liderliğini yitirdiğini, hem modern Batı"nın hem de hızla modernleşen Doğu"nun gerisine düştüğünü söylüyor. Buradan bir çıkış yaparak, zamanla genişleyen uçurumun hem pratik hem de duygusal sorunlara yol açtığını ifade ediyor. Müslüman dünyanın yöneticileri  ve düşünürleri bu sorunlara doyurucu yanıtlar bulamamıştır diye de ekliyor.
     <br>
      <br>
       Kitabın "Amerika"yı Keşfetmek" bölümünde Amerika-Ortadoğu yakınlaşması olaylarla anımsatılıyor. Sonra bu olaylara dayanarak B.Lewis, Amerikalılara karşı nefretin analizini şöyle yapıyor: Birincisi, Amerikalılar Ortadoğu ülkelerinde kukla yönetimler kurmak ya da olanları sağlamlaştırmak için hem kuvvet kullanmaya hem de komplolar tezgahlamaya istekliydi; ikincisi de, bu kuklalar kendi halklarının ciddi saldırılarına maruz kaldığında Amerikalılar arkalarında durmuyor, onları hemen terk ediyordu. İşte bunlardan birincisi nefret, ikincisi de küçümseme duygusu uyandırdı. Bu tehlikeli bir bileşimdi. Daha temeldeki bir neden olarak da ABD"nin despot rejimlerin sürmesinden sorumlu tutulduğu ülkelerdeki derin düşmanlığı görüyor.
       <br>
        <br>
         Modernleşmenin başarısızlığı da olaylara farklı boyutlar katıyor. Ortadoğu"da yaşayan halklar, dışlarındaki özgür dünyadaki fırsatlarla içeride yaşanan korkunç yokluk ve baskı arasındaki derin uçurumun her geçen gün daha çok farkına varıyor. Bunun sonucu olarak ortaya çıkan öfke önce kendi yöneticilerine, sonra da bencil gerekçelerle bu yöneticilerin iktidarda kalmasını sağladığını düşündükleri süper güçlere yöneliyor.
         <br/>
         <br/>
         Ortadoğu"da nefret, küçümseme duygusu ve derin düşmanlık sarmalı ABD"de terörizmin yükselişi olarak karşımıza çıkıyor. Bu bölümde El Kaide ve Usame bin Ladin"in konuşmalarından alıntılar yaparak, bu insanların neden ABD"ye karşı savaş açtıklarını sorguluyor yazar. İkiz kulelere yapılan saldırıların acımasızlığı ve vahşeti karşısında, İslam hukukunda bunların hiçbir haklılık gerekçelerinin olmadığı kadar insanlığa ve medeniyete karşı işlenmiş suçlar olduğu ve din adına yapıldıkları söylendiğinde Müslümanlık açısından büyük bir günah işlenmiş olacağı kabul ediliyor.
         <br/>
         <br/>
         Hülasa; Müslüman dünyanın önce yabancı güçler tarafından sömürge olması, sömürge sonrası dönemde yine  despot  yerli sömürgecilerin eline düşmesi bu topraklarda yaşayan insanlarda nefretin, kinin ve düşmanlığın tohumlarını ekmiş belki de meyveleri de terör olarak ortaya çıkmıştır. Bu Müslüman dünyanın kendi iç krizine eşlik eden yaklaşık üç asırdır bu topraklarda uygulanan yanlış politikaların, sosyal tecrübelerin daha doğrusu modernleşmenin başarısızlığının da bir sonucu olsa gerek.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1004 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2887), [web.archive.org (arşiv bağlantısı)](http://web.archive.org/web/20050130173530/http://www.aksiyon.com.tr:80/yazdir.php?id=2887)
