# Sapır Sapır Kadayıf

*Nevval Sevindi Bilinmeyen-tarih*

<div>
 <font>
  <img border="0" height="1" src="/web/20050302173751im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302173751im_/http://www.aksiyon.com.tr/resim/305/65.jpg" vspace="5"/>
  </p>
 </font>
 <font class="content">
  Abuzer Kadayıf Türk usulü eğlence dünyasının acılı, ezmeli, ızdıraplı, göbek danslı çarkına bütünüyle uymuş bir türkücü.
 </font>
 <br/>
 <p>
  <font class="content">
   Sağ kolum dediği hamisi Abdo ile İMÇ’nin güldürdüklerinden, kasetleri çok satar, milyonların sahibidir. Çünkü dersine iyi çalışmaktadır Abuzer. İçinde dijital, sanal, stres gibi kelimelerin geçtiği “çağı yakalayan” şarkıları bir yana, sözlerinin arasına serpiştirdiği vatan, millet, aile, din, diyanet söylemleriyle uygun damarı yakalamayı başarmış, kendini halka “malettirmiş” nadide bir sanatçıdır o! Ancak Abuzer Kadayıf sıradan biri de değildir. “Türkücü” fenomeninin bu çok renkli ama “bayağı” yüzü yeterince sosyolojik gelmemiş olsa gerek ki, bir de Ersin Balkan çıkar ortaya. Abuzer Kadayıf, Ersin Balkan’ın amaçlarına ulaşmak için geliştirdiği bir maskedir yani, Ersin Balkan gerçek, Abuzer Kadayıf sanaldır güya. Filmden anlamamız istenen budur, dolayısıyla doğru olan ve sevmemiz istenen de karısını sokak çocuklarının saldırısı sırasında kaybetmiş, nefretini sorumluluk duygusuna dönüştürebilmiş pırlanta insan Ersin Bey’dir.
   <br>
    <br>
     Senaryosu Kandemir Konduk’a ait olan film, az gelişmiş ülkelerdeki kimlik sorununa; değerliler ve önemliler kategorisinin tepetaklak oluşuna; medyanın oluşturduğu “insan” tiplemesine ve giderek bu insanın genel geçer tek ölçü haline gelmesine; ancak enerjisini “tüketmek”ten alan her modernist yapı gibi medyanın da alkışladığı ve yücelttiği prototipleri günü geldiğinde “yediğine”, yemek zorunda olduğuna; sistemin benmerkezci yüzünün sınıf farklılığını daha da kamçıladığına, alt sınıftaki “ezilmişlik, bastırılmışlık “ duygusunun bile paraya tahvil edilmek üzere kışkırtıldığına dair yüzlerce mesaj içeriyor. Ancak sorun sadece bu mesaj bombardımanı değil. Sokak çocuklarını rehabilite edecek bir tesisi yaptırmak isteyen ve bunun için gereken parayı Abuzer Kadayıf’a dönüşerek edinen Ersin Balkan’ın sıkıcı didaktizmi. Altına imza atılabilecek pek çok saptama ve düşünce, durmadan “anlatan” ve suni bir iyimserlik heyecanıyla perdeye yansıyan Ersin karakteri sayesinde neredeyse itici hale geliyor. Olay örgüsüne, altmetine, kurguya sinmiş olması gereken diyaloglar gelinmek istenen noktanın uzağına savuruyor filmi, izleyici Ersin’in söylediklerini dinliyor ama Abuzer’i seviyor... Gelin görün ki öğretim görevlisi Ersin de Abuzer’e bağlanıyor giderek, ondan kopamıyor. Maskesiyle yüzü birbirine karışıyor, muhtemelen sayesinde nimetlendiği bu kılıf adam bastırdığı bir yanına tekabül ediyor; idealist, iyi kalpli, pasif ve doğru Ersin’lerin içinde uyuyan bir Abuzer devi var. Uyandığında siz dahil herkesten onay görecek ve sizi teryüz edecek bir dev bu.
     <br>
      <br>
       Sinema bir düşüncenin en güzel ifade aracı olabilir. Ancak buradaki araç’tan kasıt, text’in oyuncunun eline verilip tıkır tıkır okutulması değildir diye biliyoruz. Abuzer Kadayıf çok düz bir senaryo üzerinde yığınla detay taşıyor, naif bünyesi yüklendiği onlarca iddiaya dayanamıyor. Sadece aşkı ve sadece arkadaşlığı anlatmayı seçen bir Kieslowski’nin uslubundaki zarif tasarrufa ve bu sadelikteki estetiğin farkına bir kez daha hayran kalıyor insan. Üstelik Tunç Başaran gibi usta bir yönetmenin, beğenmeye niyet ederek geldiği filmini izlerken oluyor bu.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13860), [web.archive.org (arşiv bağlantısı)](http://web.archive.org/web/20050302173751/http://www.aksiyon.com.tr:80/detay.php?id=13860)
