# Dönecek mı güzel günler gerı?

*Nevval Sevindi 1999.09.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir gecede her şeyini yitirmek. Bir gecede yuvanın yok olmasının şaşkınlığını, dehşetini yaşamak.
  </font>
 </div>
 <div id="newsText">
  <font class="detail-text">
   Bir gecede insana normal gelen yaşamının tepe taklak dönmesi ve o yaşamın olağanüstü olduğunu fark edivermek. Deprem bölgesinde insanlar daha önceki yaşamlarının ne kadar güzel ve mutlu olduğunu sokakta geçirdikleri günler boyunca düşünmüş. Belki de bu nedenle Şerife hanım diyor ki: "Çok şımarmıştık çok! Hiç bir şeyin kıymetini bilmiyorduk. O şıkır şıkır Adapazarı yıkıldı gitti. Çocuklarımı sokağa salamazken şimdi hepimiz sokakta yatıp kalkıyoruz."
   <br/>
   <br/>
   Sokak denilen bizim dışımızdaki, pek önemsemediğimiz ve temizliğine evimiz kadar önem vermediğimiz yer, şimdi herkesin evi olmuş durumda. Halıları silktiğimiz ya da bulaşık sularını devirdiğimiz sokaklar sığınağımız. Demek ki kentler evimizmiş haberimiz yokmuş.
   <br/>
   <br/>
   Bir hanım "kırk yıl düşünsem sokağın başındaki otelde yıkanacağım aklıma gelmezdi. Şimdi hepimiz kokuyoruz. Su yok. Bize temizlik malzemesi ve hanımlar için bakım malzemeleri gönderin" diyor. Sakarya'nın yüzde 20'sine ancak su verilebiliyor. Alt yapı çok hasarlı. Bu nedenle su daha uzun süre olmayacak gibi.
   <br/>
   <br/>
   Harmanlı çadırkentindeyim. Tokat Gaziosmanpaşa Üniversitesinin kurduğu aşevi 3000 kişiye yemek çıkarıyor. En düzenli kamplardan biri. Burada depremle ortaya çıkan öteki yüzü de izliyoruz. "İnsanlarımız hiç paylaşmayı bilmiyor. Buraya her türlü yardım bol bol geldi. Hiç görmediği kadar iç çamaşırı ve yiyecek gördü hepsi. Buraların kültür seviyesi düşük paraları boldu zaten. Yemeğini yiyen kayboluyor. Ben bulaşık yıkıyorum. Çünkü üniversite öğrencilerine kaldı bulaşıkçılık, kimse elini oynatmıyor. Hatta şu çadırda bir kadın var yıkayan. Ona da sen bulaşıkçı mısın yoksa para mı alıyorsun diye baskı yapıyorlarmış. Böyle bencil insanlar. Hep şikayet ediyorlar. Ne teşekkür var ne şükür" diye bir avazda anlatıyor ufak tefek Nermin hanım. Kızgın kendi insanlarına. Patenleriyle bir çocuk kayıyor. Oğlunu kaybetmiş bir baba ağlıyor: "Torunuma diyorum ki bana baba dersin ben dedeyim nasılsa. Hayır diyor. Babasını istiyor".
   <br/>
   <br/>
   11 yaşındaki Emre ağlayarak insanların saldırganlığından şikayet ediyor "Ne olur sıraya girsinler! İtip kakıyorlar, ellerini kollarını insanın tırmalıyorlar." Bir yardım kamyonu gelince insanların vahşileştiğini ve ezip geçtiğini çok hüzünlü bir ifadeyle aktarıyor. Bir çocuğun yetişkin dünyasındaki bencil saldırıya itirazı.
   <br/>
   <br/>
   "Altınova muhtarı kendi evini kendi yıkıyormuş, yıkım parası almak için. "Diye söyleniyor bir kadın. İnsan evini nasıl yıkar bir türlü aklı almıyor.
   <br/>
   <br/>
   Çark caddesi yerle bir olmuş. En zengin, en ünlü cadde. Flamingo Yolu anlayacağınız. Ayakta kalmış görünenlerin üstünde de AY işareti var, yani acele yıkılacak.
   <br/>
   <br/>
   Şerife hanım yıkıntılara bakıp konuşuyor: " Buralarda kadınlar ev, eşya peşindeydi sadece. Temiz evlerde titizlik budalası halindeydiler. Özürlüler Yetiştirme Yurdu'nda gönüllü annelik yapıyordum. Çocuklara çikolata almak için 500.000 lira ya da bir milyon verin ne olur dediğimde  "Boşver canım! Kendine mi istiyorsun!" diye vermezlerdi. Hiç kendilerinden başkasıyla ilgilenmezlerdi". Sosyal dayanışma bilmeyen kadınlar toplum için çalışmayı sevmiyorlarmış. Bizim de yaptığımız kadın çalışmalarında gördüğümüz bir gerçekti bu. Ev kadınları topluma duyarlı değildi ve onları toplumsal çalışma alanına çekmek neredeyse imkansızdı. Kadınlar evleri kadar topluma ve yaşadıkları şehre de sahip çıkmaları gerektiğini bir türlü kavrayamıyorlardı. Toplum ve sorunlarına yabancılaşmış kadınlar birden kendilerini afetzede olarak buldular. Bir gecede!
   <br/>
   <br/>
   Enkaz kaldıran Japonların yorumunu aktardılar bana: " Evlerinizde her türlü lüks eşya var. Kulağınızda küpeler, bilezikler. Neden deprem için evinize yatırım yapmadınız. Bu daha hayati." Memurun bile evinde Arçelik klima varmış. Ama mal alma can almış durumda. Çünkü bilimle tanışmayan ve onu günlük yaşamın bir parçası haline getirmeyen toplumlar bunu acı deneyimlerle öğreniyorlar.
   <br/>
   <br/>
   Çadırkentte beş kişiye bir ekmek kuralı uygulanırken nasıl başkasının hakkına el koymak için kavga edenler olduğunu anlatıyorlar. Bir yardım kamyonu sorumlusu başa çıkamamış artık: "Bu yardımları üç ayda 80 milyon lira emekli aylığı alan insanlar gönderdi. Allah razı gelmez hakkı olmayan almasın" diye yalvarmış ama pek kalplere işlememiş. Çünkü onların kalbi yokmuş.
   <br/>
   <br/>
   Depremi yaşayanlar televizyonda film gibi seyrettikleri felaketlerin gerçek olduğunu şimdi kavrıyorlar. Bir kız depremi hep Doğu'da olan ve film gibi bir şey olarak algıladığını anlattı. "Şimdi biliyorum ne kadar gerçek olduğunu. Bundan sonra ne kadar Doğu'da olursa olsun gidip yardım ederim felakete".
   <br/>
   <br/>
   Televizyonun yabancılaştırıcı etkisini yaşayanlar algılamıştı. Gerçek yaşanınca sırta saplı bir bıçak gibi acı veriyordu. Zirai Donatım'ın bahçesindeki çadırkent çok düzenli. Mısırlı komutan Abdul Naser çocukların sevgilisi. Buraya bir çocuk klübü kurmuşlar ve harika sıcak ekmekler çıkarıyorlar. Çevrede Mısır ekmeği nam salmış. Herkes sırada bekliyor. Yemek düzenli çıkıyor ve çadırlara dağıtım yapıldığı için itiş kakış yok. Çocukların ellerinde defter, kalem ve öykü kitapları görüyorum. Sıraya girmişler sakince bekliyorlar. Burada masal ve öykü çok önemli. Uzun ve televizyonsuz gecelerin dostu. Çocuklar arkadaşlarını, okullarını özlemişler. Gerçi çadırkentte gürültü yapma, kirletme ya da oraya basma diye emirler yok. O nedenle en çok çocuklar özgür.
   <br/>
   <br/>
   Yunuskent 286 çadır barındırıyor. Burada yiyeceği Coşkun firması sağlıyormuş. Herkes özel sektöre dua ediyor. Özel sektörün güçlü olmasının önemini kavramış herkes. Eski Belediye Başkanı Sevim Sözer'i anıyor insanlar. Üç kat zorunluluğunu kaldıran Belediye Meclisi ile nasıl mücadele ettiğini. Ama kimsenin ona sahip çıkmaması sonucu yasanın değiştirildiğini. Üç katların hemen altı ve yediye çıktığını anlatıyorlar. Küçük çadırların içinde bir hesaplaşma sürüyor kendi yüzleriyle. Tuncay Bolat 65 yaşında, şipşirin torunu Aysu ile birlikte konuşuyoruz; "Ben 1943, 67 depremlerini gördüm. Sakarya yatak değiştirdiği için Adapazarı bataklık. Adı üstünde adanın pazarı merkez. 67 depreminden sonra burası fay hattı üç kat mecburi dendi. 1983'e kadar öyleydi. Sonra yapılaşma patladı. Doğu'dan çok göç geldi. Benim ailemde 15 ölü var. Kıymetli mallarımız hep enkaz altında. Onları molozlarla açık alana döküyorlar. Yağmalanıyor. Orayı kapalı tutsunlar bari."
   <br/>
   <br/>
   Aysu'nun dayısı da göçük altında kalmış. "Yandaki komşumu çıkarmaya geldi oğlu, ben de seslendim. Bacağım üstünde kiriş vardı. Annesini çıkardı ve çekip gittiler. Kadın da iç kanamadan ölmüş sonra. Ayağım kangren olmasına ramak kala Japon hastanesinde kurtarıldı. Doktorlar nasıl insansever ve candan. Hem de ilgisizlikten kangren olan bacağımı kurtardılar."
   <br/>
   <br/>
   Burada insanlar en çok evlerini özlüyor. Eskiden yaşamınız nasıldı dediğimde gözleri parlıyor "çok mutluyduk, her şeyimiz vardı" diyorlar. Çocuklar yeniden evde olmayı, sıcak yatağı özlüyor. Oyuncaklarını ve arkadaşlarını özlüyorlar. Özlem sonbahar yaprakları gibi tüm bedenlerden dökülüyor sanki önünüze. İnsanlar iyi ve kötü, güzel ve çirkin yüzlerini seyrediyor sonsuzluk aynasında.
   <br/>
   <br/>
   "Yandığım ne ağaç ne kuş ne toprak / Bir düşünce o yerde serdiğim / Sonsuzluğa benziyor öyle berrak/ Hayata sonsuzluktan getirdiğim."*
   <br/>
   <br/>
   Akşamla dönecek mi güzel günler geri?
   <br/>
   <br/>
   * Oktay Rifat şiiri
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B298361D86E08BCF678B91A2464A7E12?newsId=5369), [web.archive.org (arşiv bağlantısı)](http://web.archive.org/web/20140627204448/http://www.aksiyon.com.tr:80/aksiyon/newsDetail_getNewsById.action;jsessionid=B298361D86E08BCF678B91A2464A7E12?newsId=5369)
