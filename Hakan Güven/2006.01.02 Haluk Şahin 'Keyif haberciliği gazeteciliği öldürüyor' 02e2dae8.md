# Haluk Şahin: 'Keyif haberciliği gazeteciliği öldürüyor'

*Hakan Güven 2006.01.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Son dönemde özellikle hafta sonu eklerinde giderek daha fazla yer alan tarz-ı hayat haberleri gazeteciliği tehdit eder boyuta ulaştı. İletişim uzmanı Prof. Dr. Haluk Şahin, "Haberde çeşitlilik güzel; fakat keyif haberlerinin ciddi haberleri ezip geçmesinden endişeliyim." diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608024605im_/http://www.aksiyon.com.tr/resim/578/57.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye günlerce, Ulaştırma Bakanı Binali Yıldırım'ın eşi Semiha Yıldırım'ın erkeklerin çoğunlukta olduğu bir gruptan ayrı yemek yemesini tartıştı. Hürriyet yazı işleri, bakanın 'geç kaldığı için kendi isteğiyle ayrı masaya oturdu, yoksa her zaman benim yanımda oturur' açıklamasına rağmen olayı alt-üst kimlik tartışmasına çekti ve satır aralarında 'siz busunuz' mesajı verdi. Bu haber ve veriliş tarzı aslında bir iletişim kazası değildi; çünkü haberin veriliş şeklini belirleyen gazetenin genel yayın müdürü Ertuğrul Özkök, 13 Aralık 2005 tarihli 'bir fotoğrafın gecikmiş tahlili' yazısında şunları söylüyordu: "O fotoğrafın bütün Türkiye için terbiye edici bir yanı olacaktı, oldu da. Bunu Avustralya gezisinde birleştirilen masalarda gördük."
   <br>
    <br>
     Peki, ama medya terbiye edici midir? Ya da böyle bir misyonu olmalı mıdır? Bir başka ifadeyle gazeteler topluma tarz-ı hayat dayatmalı mıdır? Konuyu 30 yılı aşkın süredir fiilen gazetecilik yapan iletişim uzmanı Prof. Dr. Haluk Şahin'le konuştuk. Şahin, terbiye etmek yerine eğitmek gibi bir kelime kullanmanın daha mantıklı olacağını, bu tartışmanın sadece Türkiye'de değil tüm dünyada yıllardır devam ettiğini söylüyor. 1960'lardan itibaren dünyada newspaper-usepaper ayrımının olduğunu yani gazetelerin sadece haber veren değil aynı zamanda işe yarayan haberler sunan yayın organları olup olmaması gerektiğinin tartışıldığını belirterek, "Bu tartışmalar gazetelerin asıl var oluş gerekçelerini unutmaması kaydıyla Türkiye açısından faydalı." diyor.
     <br/>
     <br/>
     "Haberde yaşama dair noktaların olması, kadınları çocukları ilgilendiren yönlerin yer alması güzel bir şey ama gazeteciliğin vazgeçilmez öğesi olan haber verme kuralını ezip geçmesinden kaygı duyuyorum." diyen Şahin'e göre, 1960'larda başlayan bu tarz-ı hayat gazeteciliği 1990'lardan sonra zirveye çıktı ve gazetelerin yayın tarzlarını derinden etkiledi. Toplumdaki değişimin de pazarlama stratejileriyle örtüştüğüne, bu sebeple patlama yaşandığına işaret eden Şahin, "Küresel kültürün tamamen eğlence güdümlü olduğu bir dünyada insanlar gününü gün etmeyi eskiye oranla daha çok önemsiyor. Eğlencenin, iyi yaşamanın toplumda giderek amaç hâlini aldığı bir dönemde gazetelerin de bu duruma duyarsız kalması beklenemezdi. Haber amaçlı medyayı ezen eğlence amaçlı bir medya doğdu. Ciddi haberler alan ve sayı kaybetmekle kalmıyor aynı zamanda sulanma şeklinde bir sorunla karşı karşıya kalıyor." diyor.
     <br/>
     <br/>
     Burada tavuk-yumurta ikilemi ortaya çıkıyor mu? Yani medya toplum istediği için mi eğlence, yeme içme haberleri veriyor yoksa medya bu tip haberlere daha çok yer verdiği için mi toplumda eğlence kültürü hâkim kılınıyor? Şahin bu noktada ilişkinin karşılıklı olduğunu söylüyor: "Gazetelerin bir şeyi ihtiyaç hissettirdiği doğrudur. Neyin ihtiyaç olduğu kültürel bir olgudur. Fakat ihtiyaçlar medyanın yönlendirmesiyle güçlenir ya da azalır. Medyanın özenti oluşturma gücünü inkâr edemeyiz. Eskiden daha küçük toplumsal birimlerde ailenin, okulun, dinin verdiği değerleri artık medyadan ediniyoruz."
     <br/>
     <br/>
     Medyanın bir hayat tarzı dayatmasını sanılanın aksine bugünlerde daha az gerçekleştirebildiğini söyleyen Şahin'e göre medya çeşitliliği bu hayat tarzı dayatmasını kırıyor. Ortada yeni bir düzenleme olmamasına rağmen son dönemlerde yaşadığımız içki tartışmasını medya açısından şöyle değerlendiriyor: "İçkili mekânlar elbette kontrol edilmeli. Dünyanın hiçbir yerinde benzincilerde içki satılmaz, sokak aralarında içkili yerler olmaz. Ama bugün medyadaki bu tepki zihinlerdeki sorulardan kaynaklanıyor. Türkiye'de öteden beri bir merkez-çevre çatışması vardır. İktidarı elinde tutan 'çevre' olarak kabul ettiğimiz bir grubun merkezdeki insanlara hayat tarzı dayatması yapacağı endişesi bu tartışmaları doğuruyor. Taşra, merkezin hayatına müdahale mi ediyor? Medya muhalefet etme amacıyla da haberleri abartıyor olabilir ama gerçekten de korkmuş olabilir."
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23120), [web.archive.org (arşiv bağlantısı)](http://web.archive.org/web/20070608024605/http://www.aksiyon.com.tr:80/detay.php?id=23120)
