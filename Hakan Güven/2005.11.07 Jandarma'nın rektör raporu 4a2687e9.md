# Jandarma’nın rektör raporu

*Hakan Güven 2005.11.07*

<div>
 <p>
  <font>
   Van Yüzüncü Yıl Üniversitesi jandarma bölgesinde. Ortaya çıkan bir rapor, jandarmanın Rektör Yücel Aşkın’ı yakın takibe aldığını gösteriyor. Jandarma istihbaratının hazırladığı ‘gizli’ ibareli rapora göre, Aşkın döneminde üniversitenin akademik kadrosunda yoğun bir etnik kadrolaşma meydana geldi.
   <br/>
   <br/>
   Öğretim üyelerinin neredeyse tamamının bölge insanından seçildiğine vurgu yapılan raporda, Kürtçü kimlikleriyle öne çıkan hocaların yönetime getirildiği belirtiliyor. Özellikle daire başkanlıkları ile bir kısım fakülte sekreterliklerinde yapıldığı görülen kadrolaşma sonucunda R.V, S.K, C.G, M.E.D, M.G, S.A, M.D, F.A, İ.K, Z.K ve R.T’nin üniversitede çeşitli görevlere getirildiği belirtiliyor.
   <br>
    <br>
     “Yüzüncü Yıl Üniversitesi’nde PKK Terör Örgütü’nün Faaliyetleri” başlıklı gizli raporda halen 9 fakülte ile 14 yüksek okulda 1135 akademik personelin görev yaptığı hatırlatılarak üniversitede bu faaliyetlerin öğretim görevlileri ile idari yönetim görevlileri arasında iki ayrı grup halinde yürütüldüğünün tespit edildiği belirtiliyor. Son dönemde Kürt milliyetçisi bir yapılanmanın dikkat çektiği ifade edilirken söz konusu akademisyenlerin yine PKK ve sempatizanı öğrencilerle irtibatlı oldukları belirtiliyor. Öğrencilerinin kaldığı bir yurtta yapılan aramada PKK’nın dağ kadrosu tarafından ders kitabı olarak okutulan bazı kitapların bulunduğuna işaret edilen raporda, terör örgütünün öğrenci derneği aracılığı ile üniversite öğrencilerine ulaşmaya çalıştığı ifade ediliyor. PKK terör örgütü ile irtibatlı oldukları iddia edilen akademisyen ve yönetim personelinin tek tek ele alındığı raporda üniversitede görev verilen bir kişinin Abdullah Öcalan’ın akrabası olduğu da öne sürülüyor.
     <br>
      <br/>
      <br/>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1918 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22821), [web.archive.org (arşiv bağlantısı)](http://web.archive.org/web/20060524221909/http://www.aksiyon.com.tr:80/yazdir.php?id=22821)
