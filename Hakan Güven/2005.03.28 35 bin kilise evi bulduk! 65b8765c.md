# 35 bin kilise evi bulduk!

*Hakan Güven 2005.03.28*

<div bgcolor="#FFFEF6">
 <font>
  <img border="0" height="1" src="/web/20051104151659im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051104151659im_/http://www.aksiyon.com.tr/resim/538/16.jpg" vspace="5"/>
  </p>
 </font>
 <font class="content">
  İstatistikler, nüfus verileri ve tarafların ifadeleriyle ortaya net bir şekilde konmasına rağmen bazı siyasi partilerle marjinal grupların “35 bin kilise ev, 55 bin misyoner, dağıtılan 8 milyon İncil” söylemi devam ediyor.
  <br>
   Psikolojik harp amaçlı propaganda CD’leri ile zihinleri bulandırılan birtakım kişiler, şimdi üniversite öğrencilerinin kaldığı evleri ‘kilise ev’ olduğu iddiasıyla polise ihbar ediyor.
  </br>
 </font>
 <p>
  <font class="content">
   Tarih 2 Mart 2005. Yer Trabzon’un Akçaabat ilçesi. O gün İnönü Caddesi’ndeki sahile nazır Hotaman Apartmanı’nın olağan yönetim toplantısı vardır. 16 dairelik apartmanın sakinleri bir araya gelir ve yakacak, boya-badana, asansör giderleri gibi rutin problemleri konuşurlar. Tam bir sonraki buluşma yerini belirleyerek toplantıyı bitirecekleri sırada, 5 numaralı dairede oturan Mahmut Kandaz ilginç bir çıkış yapar: “Apartmanımızdaki kilise ev kapatılsın.” Apartman sakinleri birbirini çok iyi tanıdığı için o ana kadar son derece sıcak bir ortamda geçen toplantıda aniden buz gibi bir hava esmeye başlar.
   <br>
    <br/>
    Herkes şaşkınlıkla birbirinin yüzüne bakarken, içlerinden bazıları “Ne demek kilise ev, neresiymiş burası?” diye sorar. Mahmut Kandaz, üniversite öğrencilerinin kaldığı daireyi işaret eder. Bu toplantı hariç 7 yıldır tüm apartman toplantılarını öğrencilerin evinde yapan, her ortamda beraber vakit geçiren apartman sakinleri ikinci şoku yaşar. Bir yanda yıllardır bilip sevdikleri öğrenciler, diğer yanda onları Hıristiyan olmakla itham eden, kaldıkları daireyi de ‘kilise ev’ diye niteleyen bir apartman sakini.
    <br/>
    <br/>
    BTP’den milletvekili adayı olmuş
    <br/>
    <br/>
    Başta apartman yöneticileri, ardından da bütün sakinler Kandaz’ın bu ithamına tepki gösterir. Öğrenci arkadaşlarıyla söz konusu dairede kalan ve özel bir okulda İngilizce öğretmenliği yapan Tutay Çelenk, böyle bir durumla karşılaşınca tam anlamıyla şaşkınlık geçirdiklerini söylüyor. 7 yıldır aynı dairede kaldıklarını ve apartman sakinleri ile sıkı ilişkileri olduğunu söylüyor. Kandaz’ı evlerine davet ettiklerini; ama kendisinden hep “Kilisede ne işim var?” cevabını aldıklarını anlatıyor.
    <br/>
    <br/>
    2002 seçimlerinde Bağımsız Türkiye Partisi (BTP) İzmir 1. Bölge 10. sıradan milletvekili adayı olan Mahmut Kandaz, bu toplantıdan önce de öğrenci evine gelip gidenleri “Kiliseye mi gidiyorsunuz?” şeklinde taciz eder. Sonra bu tacizlerini yönetim toplantısında öğrencilerin apartmandan çıkarılmasını talep ederek sürdürür. Milliyetçi-muhafazakar bilinen bazı üniversite öğrencilerinin kaldığı daireyi “kilise ev” olarak nitelemek sık rastlanan bir durum değil. Bu yüzden Mahmut Kandaz’ın görüşlerine başvurduk.
    <br/>
    <br/>
    Mahmut Kandaz’a göre misyonerlik Türkiye’nin önündeki en büyük problem. Türk insanının dininden soğutulması için geniş çaplı bir operasyon yapıldığını düşünüyor ve dinlerarası diyalog çalışmalarını misyonerlik faaliyetleri çerçevesinde değerlendiriyor. Öğrencilere tepkisinin kaynağını ise Fethullah Gülen’e sempati duymalarına bağlıyor. Binlercesi çoğaltılıp dağıtılan birtakım propaganda CD’lerindeki fikirleri sıralayan Kandaz, 7 yıldır aynı dairede oturan öğrencilerin de evlerinden çıkarılması için elinden geleni yapacağını söylüyor.  Kandaz gibi şu anda yüzlerce kişi propaganda amaçlı bir CD’den ezberledikleri sloganlarla konuşuyor. İddialarına göre dinlerarası  diyalog çalışmaları yürüten bazı vakıf ve gruplar misyonerlik faaliyetlerinin Türkiye içerisindeki uzantısı. 45 dakikalık propaganda  CD’si ile halkın arasına karışıp  “Fethullah Gülen’in aslında papalığın amaçları için çalışan” birisi olduğu anlatılıyor.
    <br/>
    <br/>
    Trabzon Akçaabat Hotaman Apartmanı’nda yaşanan ‘kilise ev’ vakası aslında tek örnek değil. Ellerinde korsan kopyalanmış CD’lerle kapı kapı dolaşan bazı kişiler, bunları önceleri yakın bildikleri kişilere dağıttılar. Daha sonra da sokakta gördükleri herkese CD ve broşür dağıtma işine girdiler. Bu çalışmaların sonunda Giresun’da üniversite öğrencilerinin kaldığı iki ayrı ev, polise ‘kilise ev’ diye ihbar edildi. Polis yaptığı inceleme sonunda kilise ev yerine üniversite öğrencilerinin kaldığı daireyi buldu.
    <br/>
    <br/>
    Emniyet kaynakları söz konusu durum için “Burada bir tane resmi kilise var. Onun 15-16 kişilik cemaati var. Bazen toplantılar cemaatin üyelerinden birinin evinde dönüşümlü yapılıyor. Propaganda CD’leri hazırlayıp dağıtanlarla ilgili istihbaratlarımız oldu, hatta cuma namazları sonrası cami çıkışlarında dağıtacakları yönünde bilgi edindik; ama geçtiğimiz cuma böyle bir dağıtım yapılmadı.” şeklinde konuşuyorlar.
    <br/>
    <br/>
    Türkiye’deki Hıristiyanlaşan Türkler meselesi tüm boyutlarıyla ortaya konmasına rağmen bir siyasi partinin mensup ya da taraftarları kapı kapı dolaşarak, “Dinlerarası diyalog misyonerliğin bir koludur. Bu faaliyette bulunanlar da İslam’ı dejenere etmek için çalışıyorlar. Bir sonraki hedefleri de Türkiye’yi parçalayarak dinimizi değiştirmektir.” propagandası yapıyor. Bu propagandanın son aşaması da üniversite öğrencilerinin kaldığı evi polise ‘kilise ev’ şeklinde ihbar etmek.
    <br/>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Recep Karaca, 15-Nisan-2005
> Birkaç hatırlatma: 
> Bu tür propagandalar her devirde olmuştur. İşyerlerini tek tek gezerek diyalog çalışmalarını misyonerlik diye tanıtanlara, üniversite öğrencilerinin kaldığı evlerin “kilise ev” olduğunu iddia edenlere şunu hatırlatmak gerekir: Bir Müslümana kafir diyemezsiniz. İnancı ne olursa olsun hiçbir insana iftira atamazsınız.

### Ayşe Göçeri, 14-Nisan-2005
> Hakkımızı helal etmiyoruz: 
> Üniversite öğrencisiyim. Kilise olduğu iddia edilen evlerden birinde kalıyorum. Arkadaşlarım ve ben bu iftirayı atanlara hakkımızı helal etmiyoruz.

### Yusuf Tatar, 08-Nisan-2005
> Gönül erleri: 
> İnsanımızın nefrete değil sevgiye, gerginliğe değil hoşgörüye, ayrılığa değil birliğe ihtiyacı olduğu şu dönemde, ayrılıkları körükleyen fitne ve fesat tohumları eken kişilerin lafları ile toplum olarak hareket etmemek gerekir. Herkes işine bakıp çatlak seslere kulak tıkamak gerekir. Yedi iklim, dört kıtada gönül sarayları inşa eden, ayyıldızı göndere çektiren ve Türkiye sevgisi ile dopdolu İnsanlar yetiştiren  gönül erlerine attıkları çamurlarla kalırlar. Ülkemin ve milletim için çalışan bu pırlantalara kinsenin çamur atmaya hakkı yoktur. Onuncu köyde de doğruyu söylemeye devam.

### İrfan Doğan, 08-Nisan-2005
> Evet, misyoneriz!: 
> Üniversite öğrencisiyim. Dört arkadaş aynı evi paylaşıyoruz. Vakit buldukça civardaki ilköğretim veya lise öğrencilerinin derslerine yardımcı oluyoruz. Dilimiz döndüğünce onlara Müslümanlığı da anlatmaya çalışıyoruz. Bazıları bize misyoner diyor. İnsanlara haysiyetli yaşamayı, dinimizi, vatan sevgisini öğretmek misyonerlikse, evet biz misyoneriz.

### Hikmet Altın, 07-Nisan-2005
> Yazıklar olsun: 
> Bu çirkin iftirayı atanları Allah’a havale ediyorum. Cebbar ve Kahhar olan Allah (cc) elbette ki kendi adını yücelten bu evlerdeki insanlara kara çalanları affetmeyecektir. Müslümanlar arasına nifak sokanlara, milletin dirlik düzenliğinin teminatı olan gençlere sahip çıkan bu evlere çamur atanlara yazıklar olsun!

### Zafer Erdoğmuş, 07-Nisan-2005
> Çok enterasan: 
> Geçmişte hangi fikre hizmet ettikleri herkesin malumu olan İşçi Partisi yanlıları ulusalcı, Kuvayı Milliyeci vb. söylemlerle karşımıza çıktı. İşin enteresan tarafı, İslamî kimliğe sahip olduklarını öne süren Bağımsız Türkiye Partisi yanlılarının da birdenbire milliyetçi, ulusalcı, Kuvayı Milliyeci kesilmeleri, hatta bazı mitinglerinde Kuvayı Milliye andı okumaları.

### Rıdvan TELLİOĞLU, 06-Nisan-2005
> Kilise EV: 
> 1980’lerde Hürriyet gazetesinin reklam sayfalarında sattığı tencerelerin yanına kendi vesikalık fotoğrafını koyma zarureti gösteren bir zatın nasıl bir ruh hali içerisinde olduğunu düşünün artık.

### Sıddık Yılmaz, 06-Nisan-2005
> Çekemiyorlar: 
> Böyle saçma bir iddia olur mu? Ne kilisesi, ne evi? Bu çekememezlikten başka bir şey değil. Hiç girdiler mi bu evlere? İncil’e hiç rastladılar mı? Hepsini Allah’a havale ediyorum.

### Orhan Altuner, 04-Nisan-2005
> Ne zararını gördüler?: 
> Neden dinden bu kadar korkuyoruz? İnsanların bir araya gelmesi bile çok görülür oldu. Hangi zararlı faaliyetlerde bulunduklarını gördüler de şikayet ettiler acaba o evleri.

### İsmail Çakır, 04-Nisan-2005
> Allah'ın da bir hesabı var: 
> İnançlı insanlara yönelik iftiralar dün vardı, yarın da olacak. Müfterilerin nasıl hesap vereceklerini merak ediyorum. "Cennet ucuz, cehennem lüzumsuz değil."

### Osman Ay, 03-Nisan-2005
> Şüphe ediyorum: 
> Üniversite öğrencilerinin kaldığı evlerin “kilise ev” olduğu iftirasını ortaya atanların dininden, milliyetinden şüphe ediyorum!.. Hangi milletin çocuğu, hangi dinin mensubudurlar, maksatları nedir çok merak ediyorum? Bu insanların şimdiye kadar dinimize, milletimize ne gibi hizmetleri oldu? Hangi fedakarlıklarda bulundular? Dinleri, milletleri uğruna kaç gün eşlerinden, çocuklarından ayrı kaldılar; nelerini feda ettiler? Müslümanlıklarıyla kaç kişiye örnek olabildiler? Bütün bunların cevabını versin, ondan sonra konuşsunlar. Bu çalışmalarından dolayı Aksiyon ailesini kutluyorum.

### Emine Kalkan, 03-Nisan-2005
> Bari köstek olmasınlar: 
> İnanın hâlâ anlayamıyorum. Yıllardır halktan destek değil tepki almalarına rağmen nasıl aynı oyunlarla sahneye çıkıyorlar? Biz dinlemekten sıkıldık, onlar iftiradan sıkılmadı. Aynı derdin dertlisi olmadıklarından, Fethullah Gülen Hocafendi’yi anlamalarını bekleyemeyiz. Ama bari köstek olmasınlar.

### Ömer Ali Binboğa, 02-Nisan-2005
> İnsaf: 
> Bir gün Mahkeme-i Kübra’da herkesin yeri belli olacak; bu iftirayı atanların akıbetinden endişeliyim. Allah ıslah etsin.

### Sercan Sezen, 02-Nisan-2005
> Allah hidayet nasip eylesin...: 
> Bu iftiralara, cahilce sözlere ne tepki versek azdır. Güzel işler yapan güzel insanları yıldırmak için hiçbir fırsatı kaçırmıyorlar. Ne diyelim, Allah doğru yolu göstersin. Amin…

### Ahmet Eren Gürçay, 02-Nisan-2005
> Bir el insaf da benden: 
> Bundan önce de büyük zatlara iftira atılmış. Peygamberler bile bu tarz şeylere maruz kalmış. Yapılacak dünya kadar güzel şey varken, yapılmayacaklar listesine bile giremeyecek bir işle uğraşmak akıl alır gibi değil.

### Sinan Çetin, 02-Nisan-2005
> Hangi kilise ev?: 
> Kilise evmiş! Hangi kilise ev? Bir defa olsun gidip bakmış mı? Allah korkusu olsaydı, iftiranın ne kadar büyük bir günah olduğunu bilirdi. Araştırmadan, görmeden nasıl böyle bir iddiada bulunabilir! İşte inanç meselesi burada ortaya çıkıyor. Bu haberi yayımladığınız için Allah sizden razı olsun.

### Cengiz Orman, 01-Nisan-2005
> El insaf: 
> Böylesi güzel işleri yapan üniversite gençlerini karalamaya kimsenin hakkı yok. Neden insanlar bu kadar hazımsız ki? İnsan utanır, sıkılır biraz. Ne olur yeter artık. Biraz olsun insaflı olun.

### Ali Elma, 01-Nisan-2005
> Korsan iftira: 
> Trabzondaki olayı haber yapan Hakan Güven'e teşekkür ediyorum. Bu olay gerçekten çok garip... Bir adam aynı apartmanda oturan insanları tanıdığı halde nasıl olur da iftira atabilir. Aslında bir insanın bunu nasıl yaptığı kişinin kimlerle oturup kalktığına bakarak anlaşılabilir. Bu tür insanlardan sokaklarda bir sürü var. Bu millet ne iftiralar duydu şimdiye kadar. O yüzden alışığız bunlara. Yaptıkları 'çamur at izi kalsın' türünden şeylerdir. Herkes iyiyi de kötüyü de çok iyi biliyor.

### Mehmet Çelik, 01-Nisan-2005
> Laf değil, iş üretsinler: 
> Milliyetçi-muhafazakâr sloganı ile hareket eden BTP (Bağımsız Türkiye Partisi) Fethullah Gülen ve arkadaşlarını tebrik etmelidir; çünkü hiçbir cemaatin, cemiyetin, derneğin ve partinin yapamadığını yapıyorlar. Dünyanın dört bir yanındaki genç beyinlere Mustafa Kemal sevgisini aşılıyor, dünyanın dört bir yanında Türk bayrağını dalgalandırıyor, İstiklal Marşımızı okutuyorlar. Türkiye’de özünü kaybeden Türk dilini dünya arenasında yeniden canlandırıyorlar. Bu insanlar konuşmuyor, iş yapıyorlar. BTP’lilere laftan çok iş üretmelerini tavsiye ediyorum. Montaj kasetle, iftirayla uğraşanların sonu hüsran olmuştur.

### Şahin Demirci, 01-Nisan-2005
> Güneş balçıkla sıvanmaz: 
> 35 bin “kilise ev” haberini okuyunca dehşete düştüm. Bir insan hangi maksatla vatan ve millet için böylesine hayırlı hizmetlere iftira atar anlamıyorum. Böyle asılsız şeyler uyduranları insafa çağırıyorum. Siyasi beklentiler uğruna müfteri durumuna düşüyorlar. Şunu da belirteyim ki millet kimin ne yaptığını çok iyi biliyor. Ne yaparsa yapılsınlar milleti kandıramazlar. Çünkü güneş balçıkla sıvanmaz.

### Çetin Kopuz, 01-Nisan-2005
> Saf insanları yanıltmasınlar: 
> ‘Kilise evler’le ilgili haberi okudum. İftira atanlar, o gençlerin İncil okuduklarına kaç defa şahit olmuşlar? O gençler kaç kişiyi Hıristiyan yapmış, kaç kere kiliseye gitmişler? Bildikleri bir şey varsa söylesinler. Bir Müslümana kafir diyen kendisi kafir olur. Saf insanları bu şekilde yanıltmasınlar.

### Eyüp Karaman, 01-Nisan-2005
> Foyaları ortaya çıktı: 
> Türkiye’de dindar kesimleri birbirine düşürmek amacıyla fitne saçanların foyasını ortaya çıkardınız. Teşekkür ederiz.

### Ahenk Eylül Acer, 01-Nisan-2005
> Büyük bir vebal: 
> “ 35 bin kilise ev” haberiniz dikkatimi çekti. O evleri “kilise ev” olarak algılayanlara soruyorum, bu evlerde yetişen, vatanına milletine sadık gençler kilise papazı mı? Bunca insana nasıl bir ithamda bulunduklarının farkına varmalarını rica ederim. Yoksa böyle bir vebalin altından kalkamazlar.

### Ahmet Keleş, 01-Nisan-2005
> Sağolun: 
> “35 bin kilise evi bulduk” haberinizi büyük bir zevkle okudum. Bu onlara tokattır.

### Ali Sami, 31-Mart-2005
> Benim kapıma da gelmişlerdi: 
> Montaj CD’lerle propaganda yapanlar geçen gün benim kapıma da geldi. Önce neyin nesidir çıkaramadım. Haberinizi okuyunca anladım. Bu insanlar kimin gazına gelip nereye saldırdıklarını bilmiyorlar. Korkarım, saf insanları kandırmayı başaracaklar.

### Mikail Ökmen, 30-Mart-2005
> Allah’a havale ediyorum: 
> Montaj CD’leri dağıtan veya öğrenci evlerini kilise diye yaftalayan insanların, bu ülke gençliğinin şeytanî tuzaklara düşmemesi konusunda acaba kaç gün uykuları kaçtı? Eğer böyle bir dertleri yoksa onları Allah’a havale ediyorum.

### Şamil Arslan / Naşit Sarıbaş, 29-Mart-2005
> Kapı kapı dolaşıp okutmalı: 
> Fethullah Gülen’e ve onu seven insanlara karşı CD’li, broşürlü iftira kampanyası yürütenlere güzel cevap verdiniz. “35 bin kilise evi bulduk” haberini kapı kapı dolaşıp herkese okutmalı. Üniversiteli gençlere sahip çıkalım, sinsi oyunları bozup güzel ülkemizi aydınlık yarınlara taşıyalım.

### Kamil Aysan, 29-Mart-2005
> İnsafa davet ediyorum: 
> Bu ülkede, değişmemekte ısrarlı, hoşgörü semtine uğramamış, samimiyet ikliminin havasını solumamış insanlar var. Anlam veremiyor, isim koyamıyorum. Geçmişine sahip çıkan, geleceğin temel taşının eğitim olduğunu bilen insanlar mı ‘kilise ev’in cemaati? Bunlar mı aylardır konuşulan misyonerler? Gözü yaşlı, gönlü yaslı Hocaefendi’nin deyimiyle, demokrasi yamaçlarında yaşasa da demokrasiden, hoşgörüden nasibini alamayanlar var ki böyle iftiralar atılıyor. Ama hiç merak etmeyin hocam, bize sevgiyle yaklaşmayana da “kardeşçik” demeyi sizden öğrendik. Bir siyasi partiden milletvekili adayı olmuş Mahmut Kandaz’ı ve onun gibileri insafa davet ediyorum.

### Macit Büyük, 29-Mart-2005
> Doğu Perinçek'le kolkola dolaşanlar: 
> Allah bu ülkeyi, Müslümanım diye geçinen ve tarikat lideri olduğu iddiasıyla dolaşan “malum parti genel başkanının” şerrinden korusun. Şöhret, akademik unvan ve siyasî ikbal uğruna karalamayacağı hizmet yok. Toplumun değer verdiği kişi ya da kurumları nefsî arzuları uğruna tek kalemde silebiliyor. Yazık…

Kaynak: [www.aksiyon.com.tr](http://www.aksiyon.com.tr:80/detay.php?id=20554&yorum_id=3677), [web.archive.org (arşiv bağlantısı)](http://web.archive.org/web/20051104151659/http://www.aksiyon.com.tr:80/detay.php?id=20554&yorum_id=3677)
