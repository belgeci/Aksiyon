# Kenzo 10 milyon... THY’den abi!

*Hakan Güven 2005.09.26*

<div>
 <p>
  <font>
   Sahtecilik ve kaçakçılıkta sınır tanımayan bazı girişimciler, polisi atlatmak için sahte THY kimlik kartları ve kartvizitleri bastırdılar. Gerçeğinden ayırt edilemeyen kimlikleri sayesinde parfüm, kaçak ve taklit cep telefonu ya da araba teybi satan kişiler İstanbul sokaklarında cirit atıyor.
   <br/>
   <br/>
   Ataköy’deki lüks bir alışveriş merkezinin önüne park eden arabadan inen şık giyimli genç, gözüne kestirdiği kişileri durdurup hararetle bir şeyler anlatıyor, çantasından çıkarttığı lüks cep telefonlarını ve markalı parfümleri gösteriyordu. Genç bayan ikna olmamıştı ki Mahmut Kılınç ismiyle kartvizit dağıtan genç, THY kimlik kartını gösterip “THY’de uçuş görevlisiyim. Bu parfümleri de gümrüksüz alıyorum. O yüzden ucuz. Benimkisi bir nevi vatandaşa hizmet.” diyerek, genç bayanı ikna etti. Piyasada 100 Euro civarında olan bir parfümü 20 YTL’ye satın alan genç bayan yoluna devam ederken, satıcı muzip bir gülümsemeyle yeni müşterilerini aramaya koyuluyordu.
   <br>
    <br>
     Güneşli’deki Sarar ve LCW mağazalarının bulunduğu sokakta her hafta sonu olduğu gibi yoğunluk var. Genellikle indirimlerden faydalanmaya çalışan İstanbulluları mağaza çıkışlarında ya da arabalarına binmeye çalışırken durduran iki genç dikkat çekiyor. Gençler kibarca ‘av’larına kendilerini tanıtıp çantalarından çıkardıkları cep telefonlarını gösteriyorlarlar. “THY’de çalıştıklarını, ucuza elektronik eşya ve parfüm çıkarabildiklerini, satıp ekstra gelir temin ettiklerini” anlatıyorlar. Tabii ki müşterilerini ikna etmek için ceplerinden çıkardıkları ‘THY Personel’ kartlarını göstererek. Müşteriler THY gibi ciddi bir kurumun kimlik kartına ve kartvizitlerine sahip birisinin kendilerini aldatmayacağına inanarak parfümlerden satın alıyor.
     <br>
      <br>
       Gençler ise yeni müşteriler bulmak için mağazalar arasında mekik dokuyor. Söz konusu kişilerden bu ürünleri alanlar ise “Taklit ya da kaçak olacağı aklımıza bile gelmedi. Hem iyi konuşuyorlardı hem de THY kimlik kartları vardı. Free Shop’larda ucuza satıldığını duyuyorduk, o yüzden aldık.” şeklinde konuşuyorlar.
       <br>
        <br>
         Son birkaç haftada birbirinden farklı zamanlarda rastladığımız bu iki olay giderek yayılmakta olan yeni tür bir yolsuzluğun işaretleri. Yıllardır pazarlarda ya da üst geçitlerde sahte ya da taklit parfümleri, cep telefonlarını satan ve çoğunlukla da yakayı ele veren kişiler, güvenlik güçlerini atlatmak, aynı zamanda da müşterilerini ikna etmek için kendilerine THY kimlik kartları çıkartıyor. Dağıttıkları kartvizitlerdeki isimleri aradığımızda ise karşımıza bir THY görevlisi değil Fatih bölgesinde pazarcılık yapan bir başka kişi çıkıyor. Verilen sabit numaralar gerçekte olmayan numaralar iken kartvizitteki cep telefonu numarası da olayla ilgisi olmayan kişilere ait. Gerçeği ile birebir aynı olan kartvizitler ve kimlik kartları sayesinde çok geniş bir alanda çalışan kişiler hakkında bugüne kadar herhangi bir işlem yapılmadı. Dahası zabıtanın böyle bir yöntemle kaçak ya da taklit ürünlerin satıldığından haberi yok.
         <br/>
         <br/>
         Büyükşehir Belediyesi Zabıta Müdürü Mustafa Tahman, bugüne kadar olaydan haberdar olmadıklarını, herhangi bir zabıta personelinin söz konusu kişileri ya da sattıkları ürünleri tespit edemediğini ifade ediyor. İsmi kullanılan THY ise olayın kendilerine intikal etmediğini söylüyor. Konuyu sorduğumuz THY Genel Müdür Yardımcısı Halil Toker, ‘ilk kez duyuyoruz’ şeklinde konuşuyor. THY’nin ciddi bir kurum olduğunu, hiçbir personelin böyle bir yönteme başvurmayacağını söyleyen Halil Toker, bahsi geçen şahısların THY ile ilişkisi olmadığını söylüyor. Ayrıca yazılı bir açıklama yapan THY yönetimi, vatandaşların THY kimliğini kullanarak satış yapmaya kalkışan ya da başka gerekçelerle para isteyen kişilere karşı dikkatli olmaları gerektiğini ifade ediyor.
         <br/>
         <br/>
         THY’nin ismini kullanarak vatandaşı dolandıran kişiler, yöntemin başarılı olması nedeniyle çalışma alanlarını giderek geliştiriyor. Son olarak bazı okullara da gidip “THY’den ucuz parfüm getirdik.” diyerek şimdi İstanbul sokaklarında yeni müşteri arıyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1740 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22558), [web.archive.org (arşiv bağlantısı)](http://web.archive.org/web/20060524221857/http://www.aksiyon.com.tr:80/yazdir.php?id=22558)
