# Sır dolu konteynerler

*Hakan Güven 2006.03.06*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060318042242im_/http://aksiyon.com.tr/resim/587/42.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Türk gümrükleri son dönemde fazlasıyla soru işareti barındıran konteynerleri ağırlıyor. Önce Pakistan'dan dönen deprem yardımları, ardından Bolivya'dan İstanbul'a uzanan kokain dolu konteynerler dikkati çekti. En ilginçlerinden biri ise silah kaçakçılığından sabıkalı bir şirketin NATO adına Irak'a askerî malzeme taşıması.
 </font>
 <p>
  <font class="content">
   Türkiye son haftalarda ilginç bir konteyner trafiğine sahne oluyor. Gümrük ve güvenlik birimlerini alarm durumuna geçiren olaylardan ilki 17 Ocak'ta yaşandı. Amerika ve Kanada'ya ait konteynerler Derince Limanı'ndan Türkiye'ye gelip Sabiha Gökçen üzerinden Amerika'ya gidecekti. İlk başta normal gözüken bu transferin gümrük ve güvenlik birimlerini harekete geçiren bilgi notu ise Dışişleri Bakanlığı'ndan geldi: "Amerika ve Kanada'nın Pakistan'a gönderdiği deprem yardımının fazlası ülkemiz üzerinden geri götürülecektir. Söz konusu konteynerlerde silah ve mühimmatın bulunmayacağı beyan edilmiştir."
   <br>
    <br>
     Türk güvenlik birimlerini harekete geçiren şüphe ise burada doğdu. "Deprem yardımı neden geriye götürülsün. Üstelik 24 konteyner ve çok sıkı bir şekilde korunarak?" Çünkü söz konusu mallar Derince Limanı'ndan Sabiha Gökçen'e taşınırken askerî konvoyla ve sıkı güvenlik tedbirleri altında getirilmiş, ilgili ülkelerin diplomatları taşınmaya nezaret etmişti. Duruma el koyan gümrük müfettişleri Sabiha Gökçen Havalimanı'nda söz konusu konteynerlerden bazılarında arama yaptı. Örnekleme yöntemiyle açılan konteynerde şüpheli bir şeye rastlanmazken deprem bölgesinde en çok ihtiyaç duyulan temizlik malzemeleri ve battaniye gibi gereçlerin tekrar Amerika'ya taşınması uzmanların açıklamakta zorlandığı bir nokta olarak kaldı. Zaman darlığı nedeniyle tek tek ve sıkı bir şekilde aranamayan konteynerlerin çıkışına izin verildi.
     <br/>
     <br/>
     Tanımlanamayan deprem konteynerlerinin hemen ardından Haydarpaşa Limanı'nda 42 kiloluk kokain yakalandı. Konteynerlere yerleştirilmiş kerestelerin arasına gizlenen kokainler uluslararası bir operasyonla ele geçti. Bolivya'da başlayıp Türkiye'ye uzanan 'istasyon' operasyonunda polisin titiz çalışması narkotik polisinin bugüne kadar ele geçirdiği en büyük partiyi ortaya çıkardı.
     <br/>
     <br/>
     Türk emniyet ve gümrük teşkilatını harekete geçiren bir başka kereste vakası da geçtiğimiz hafta Gaziosmanpaşa'da yaşandı. 22 Şubat günü E-80 karayolunun  Gazi Mahallesi mevkiinde bulunan TIR park yerinde bir TIR'dan paketlerin indirildiğini gören polis, olaya müdahale etti. 34 LV 608 plakalı çekiciye bağlı 38 PLM 188 plakalı Dorse TIR'dan indirilen kullanılmış oto yedek parçaları 34 AD 3243 plakalı BMW'ye yükleniyordu. Olaya el koyan polis ekipleri TIR'ın evraklarını incelediği zaman aracın Almanya'daki NATO üssünden Irak'a 'askerî mühimmat' taşımak üzere izinlerini aldığını ve araçta bulunan malzemelerin de askerî olması gerektiğini gördü. Bu aşamada devreye giren gümrük ekipleri TIR'ı Halkalı Gümrüğü'ne çekerek ayrıntılı incelemeye aldı. Fakat inceleme sonrasında ortaya çıkan bulgular daha çok soru işaretine neden oldu. Çünkü NATO ülkeleri arasında askerî malzeme taşımak için kullanılan özel "Form 302" belgeli TIR'da askerî malzeme değil kereste çıkmıştı.
     <br/>
     <br/>
     Asıl ilginç nokta ise malları taşıyan şirketin siciliydi. Çünkü ABC nakliyat 1996 yılında Cilvegözü Sınır Kapısı'nda 3 TIR dolusu silahla yakalanmıştı. Olay kısaca şöyle gelişmişti: Tahran'dan Beyrut'a yük taşıyan Mehmet Akyol'un kullandığı 38 EZ 285, Asır Şahin'in kullandığı 66 DA 829, Muzaffer Süer'in idaresindeki 38 HP 039 plakalı TIR’lar İran'dan yola çıktığında kendilerine Beyrut'a motor yağı götüreceği beyan edilmişti. 3 Ocak 1996 günü Gürbulak'tan Türkiye'ye giren TIR'lar Hatay'ın Cilvegözü Gümrük Kapısı'na geldiler. Fakat Mehmet Akyol'un kullandığı TIR'ın yurtdışı çıkış yasağı vardı. Bunun üzerine yükün 31 RA 518 plakalı başka bir TIR'a transferi yapıldı. Ne olduysa bu anda oldu ve varillerden birinin yere düşmesiyle açılan kapağından etrafa patlayıcı malzemeler yayıldı. Olaya el koyan emniyet ve gümrük muhafaza ekipleri adeta bir cephanelikle karşılaşmıştı. Motor yağı olması gereken varillerin içinde 134 bin 600 adet bixi mermisi, 180 kilogram toz TNT, 3 bin 515 adet küçük boy sevk fişeği, 10 bin 748 adet TNT tahrip kalıbı ve çeşitli silahlar ele geçirilmişti. Diğer TIR'lar da Şanlıurfa'da yakalandı ve onlardan da havan mermileri, RPG roketatarları ve bunlara ait mermiler çıktı. Fakat olayı soruşturan savcılık, taşınan maldan haberleri olmadığı gerekçesiyle  şoförleri serbest bıraktı.
     <br/>
     <br/>
     3 TIR dolusu silahla yakalanan Ali Bilen'e ait ABC Nakliyat 10 yıl sonra yine askerî malzeme taşırken polisin ağına takıldı. Gaziosmanpaşa'da E-80 karayolunun yanındaki TIR park alanında bulunan 34 LV 608 plakalı çekiciye bağlı 38 PLM 188 plakalı Dorse TIR'dan indirilen kullanılmış oto yedek parçaları 34 AD 3243 plakalı BMW'ye yükleniyordu. Mali polis olaya el koydu ve şoför Kerim Ceyhan ile oto yedek parçalarını taşıyan Kadir Adıgüzel, Abdullah Dokumacı ve Hayrettin Öğel’i gözlem altına aldı. Fakat polisi ve gümrük ekiplerini şüpheye sevk eden durum aracın pozisyonundaydı. Çünkü NATO ülkeleri arasında askerî malzeme taşımak için kullanılan 'NATO form 32" belgeli araç Genelkurmay'dan da izinliydi. Frankfurt yakınlarındaki Germersheim askerî üssünden çıkan ve Türkiye üzerinden Tikrit'e giden TIR'da askerî malzeme olması gerekirken kereste çıkmıştı. Taşıyan firma silah kaçakçılığından sabıkalıydı. Evrakları inceleyen gümrük müfettişleri ilginç bir ayrıntıya daha ulaştılar. Almanya'dan yola çıkan ve izin alınan araç 38 LV 608 plakalı çekici ve 38 PLM 188 plakalı dorseydi. Fakat Gaziosmanpaşa'da ele geçirilen TIR'ın çekicisi 34 LV 608 plakalıydı. Yani bir harf ve TIR çekicisi değişmişti. Peki, ama bütün bunlar ne anlama geliyordu? Yıllardır yasadışı silah ve uyuşturucu ticaretini takip eden gümrük müfettişlerine göre bu bir çeşit 'yem'di. "Silah kaçakçılığından sabıkası olan bir şirketin NATO'ya ait malları taşıması, Genelkurmay'ın izin vermesi, konteynerlerde askerî malzeme yerine kereste çıkması şüpheli olaylar. Bazen silah kaçakçıları geçecekleri ülkelerin sistemini test ederler. Bu da onlardan biri olabilir." derken asıl şüpheyi bir emniyetçi dile getiriyor: "Bazı bölgelerde etnik temelli çatışma çıkarma girişimlerinin duyumları vardı. Şimdi de Gazi Mahallesi'nde askerî malzeme taşıdığı beyan edilen bir TIR var. Fakat içinde askerî malzeme yok. Keresteler için neden askerî malzeme dendi ya da askeri malzemeler boşaltıldı mı? Fazlasıyla şüpheli bir durum."
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23513&yorum_id=1), [web.archive.org (arşiv bağlantısı)](http://web.archive.org/web/20060318042242/http://aksiyon.com.tr:80/detay.php?id=23513&yorum_id=1)
