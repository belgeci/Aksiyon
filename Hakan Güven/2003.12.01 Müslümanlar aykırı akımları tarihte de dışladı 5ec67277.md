# Müslümanlar aykırı akımları tarihte de dışladı

*Hakan Güven 2003.12.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çizgi dışı radikal akımlar İslamın ilk yıllarından beri vardı. Ancak genel yapı marjinal kesimleri sürekli dışladı ve meşruiyet hakkı tanımadı. Depremden sonra deprem uzmanları, ekonomik krizden sonra ekonomi uzmanları ortaya çıktığı gibi, El Kaide ve Hizbullah terörünün ardından şimdi de İslâm tarihindeki terör akımlarıyla alakalı uzmanlar boy gösterdi.
  </font>
 </div>
 <div id="newsText">
  <font class="detail-text">
   Kimisi İslâmın terörü destekleyecek prensipler barındırdığını ileri sürerken, kimileri de Hasan el-Benna, Seyyit Kutup, Ebu"l Ala el-Mevdudi, Hasan Turabi gibi İslâm ulemasının düşüncelerinin, günümüzdeki teröre fikir babalığı yaptığını savunuyor. Bunlar, El Kaide"nin Selefî ve Vahhabî olduğundan hareketle tehlikeli gidişe de işaret ediyor. Acaba İslâm coğrafyasında ve özelde Türkiye"de mezkur isimler bu kadar etkili mi?  İslâm tarihinde, terörizm diye nitelendirebileceğimiz ne tür akımlar var? Geniş kitlenin bu marjinal gruplara karşı tavrı nasıl olmuş?
   <br/>
   <br/>
   Haşhaşîler: Hasan Sabbah"ın kurduğu bir teşkilattır. Hemen hemen tamamı Sünni kökenli olan Haşhaşîler; Şiilere, Hıristiyanlara ve Yahudilere hiç saldırmamışlardır. O dönemde bir tür intihar eylemi tekniği ile birçok devlet adamına suikast düzenlemişlerdir. Açıktan savaşmak yerine suikast düzenleme metodunu benimsemişlerdi. Haşhaşîlerin en önemli özelliği gizli cemiyet şeklinde teşkilatlanmaları idi. Liderlerine mutlak surette itaat göstermek, emredilen her şeyi yerine getirmek zorunda idiler. Canları pahasına adam öldürme görevini alan bu kimselere unutkanlık ve sarhoşluk veren içkiler içiriliyor, yapacakları karşısında cennet vadediliyordu.
   <br/>
   <br/>
   Haricîler: İbadet türünden dini vecibelerini eksiksiz yerine getirmekle birlikte sert mizaçlı, kendilerine mensup olmayan Müslümanlara karşı merhametsiz diye nitelendirilmişlerdir. Bu sebeple; haşin, asi ve çevresine uyum sağlayamayan insan tipinin simgesi olarak telakki edilmişlerdir. Haricîliğin ortaya çıkmasına sebep olarak  Hz. Osman ve Hz. Ali"nin icraatları gösterilse de asıl sebep, İslâmın kültürel ve siyasi yapıda meydana getirdiği muazzam değişime göçebe kültürle yetişmiş bedevi yapının uyum sağlayamamasıdır. Çöl hayatından yerleşik şehir hayatına geçiş bedeviler arasında gerilime neden olmuş ve bu gerginlikler patlama noktasına gelmiştir. Hz. Osman"ın şehit edilmesi siyasi ve içtimai patlamaların en önemlisidir ve İslâm tarihindeki sert radikal akımların başlangıcı kabul edilir. Onlara göre Kur"an-ı Kerim kesin bir kanun olup tevil ve tefsire ihtiyaç göstermeksizin lafzî hüviyetiyle değişmez bir şekilde hem itikadî hem de amelî hayat için tek nizamdır. Dinin emirlerini yerine getirmeyen ve yasaklardan kaçmayan kimse Haricîlere göre kafir sayılır. Günah ile küfrün ayrı kavramlar olduğunu anlayamamışlardır. Hz. Ali"nin Harîcilere elçi olarak gönderdiği Abdullah bin Abbas, bu insanların alınları ve ayaklarının fazla secde etmekten nasır bağladığını görmüştür.
   <br/>
   <br/>
   Batınîyye: Nasların zahiri manalarını kabul etmeyen, gerçek anlamları ancak Tanrı ile ilişki kurabilen "masum imam"ın bilebileceği temel görüşünü savunan aşırı fırkaların adıdır. İslâmın temel hükümlerini bütün Müslümanların anlayışından farklı yorumlayarak inkar sınırına kadar götüren itikadi fırkaların yanında son derece gizli bir şekilde teşkilatlanıp örgütler vasıtasıyla, merkezi otoriteye karşı girişilmiş isyan faaliyetlerinin başını çeken siyasi gruplara verilen ortak addır. Ehl-i Sünnet ve Mutezile âlimlerine göre Batınîyyenin menşei Mecusilik, Sabilik, Yahudilik gibi eski din ve kültürlerdir. Batıniyye bunların karışımından oluşmuş İslâm dışı bir inanç, hatta ayrı bir dindir. Batınîyye XII. yüzyıldan itibaren siyasi etkisini kaybetse de fikir ve itikadî etkisini sürdürmüş, mutedil çizgideki bazı mutasavvıflar üzerinde (Hurufîlik, Bektaşîlik ve Revşenîyye) etkili olmuş, Şii mezheplerden Dürziliğe, Nusayriliğe, Babiliğe tesir ederek bir anlamda varlığını sürdürmüştür.
   <br/>
   <br/>
   Selefîlik: Selefîlik dar anlamda Kur"an ve Hz. Peygamber"e geri dönmek anlamında kullanılsa da geniş anlamda te"vil ve yorumu reddederek İslâmî birikimleri yok sayan bir akım olarak karşımıza çıkıyor. Buna göre te"vil ancak Kur"an üzerinden yapılabilir. İlk bakışta pek rahatsız etmese de katı tutumları ve bulundukları coğrafyada yaşanılan sıkıntıların da tesiri ile teröre yatkın hale gelmeleri sebebiyle Selefîlik ilk çıktığı noktadan farklı bir çizgiye kaydı. Selefîyye, mantık ve akıl metodlarının İslâm"a Yunan düşüncesinin tesiriyle sonradan sokulduğunu iddia eder, Sahabe ve Tâbiînin bunları bilmediğini ve kullanmadığını ileri sürer. Bu sebeple, Mutezile mezhebi ve diğer mezheplerin aksine, mantıkî münakaşa (cedel) ve akıl yürütme metodunu kullanmayıp akidenin esaslarını sadece Kitap (Kur"an) ve Sünnetten hareketle tespit ve tayin etmenin gerekliliğini savunur.
   <br/>
   <br/>
   SADETTİN TANTAN (İçişleri Eski Bakanı):
   <br/>
   İNANÇ HARİTASI ÇIKARILMALI
   <br/>
   <br/>
   Hizbullah operasyonları sırasında çok tehlikeli, acımasız bir yapılanmayla karşılaştık. Sosyologlar; kardeşini, amcasını inandığı dava uğruna acımadan öldüren kişilerden kurulu bu örgütlenmeyi çözmeye çalışmalı. Polisiye tedbirlerin yanı sıra sosyal ve psikolojik tedbirler alınmalı. Özellikle imamların eğitim seviyeleri yükseltilmeli. Bizim dönemimizde YÖK"le ve Milli Eğitim müsteşarıyla görüşerek, imamların Açık Öğretim"de iki yıllık programlara sıfır puanla girişini sağladık. Ayrıca süratle "inanç haritası" çıkarılmalı. Haritaya göre din adamları istihdam edilmeli. Bazı illerde böyle bir harita çıkardık ve farkını gördük. İlahiyatlarda yeterince akademisyen var. Bu insanlardan yararlanılmalı. Diyanet bunu yapıyor ama bürokratik atamalar yetersiz kalıyor. Bu insanları suça meyletmeden durdurmak zorundayız. Aksi halde yakalamak meseleyi çözmüyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=10104), [web.archive.org (arşiv bağlantısı)](http://web.archive.org/web/20120717120047/http://www.aksiyon.com.tr:80/aksiyon/newsDetail_getNewsById.action?newsId=10104)
