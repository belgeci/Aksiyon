# Cep to Kaçak

*Hakan Güven 2005.12.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      30 milyon kaçak ya da klonlu telefon nereden, nasıl geldi? Tespit edilebilen en yaygın üç yöntem şöyle: Çin ve Bulgaristan’daki paravan şirketler üzerinden Türkiye’ye transfer, bavul ticareti ve konteyner taşımacılığı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607232756im_/http://www.aksiyon.com.tr/resim/576/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   13 Temmuz’da yürürlüğe giren yasayla piyasadaki kaçak ya da klonlu (IMEI numarası kopyalanmış) telefonların kayıt altına alınması işlemi 13 Aralık tarihinde sona erdi. 5 Aralıkta başlayan kayıt altına alma işlemi sırasında kafalarda soru işaretleri doğuran olaylar da yaşandı. Konunun en yetkili ismi olan Telekomünikasyon Kurumu Başkanı Tayfun Acarer’in verdiği bilgiye göre Türkiye’de 12 milyonu kaçak, 6 milyonu klonlanmış toplam 18 milyon kayıt dışı cep telefonu var. Fakat bayilerden faturalı olarak alınmış binlerce telefona da  ‘telefonunuz kaçak’ mesajı geldi. Bu durumda gözler gümrüklere ve ithalat rakamlarına çevrildi.
   <br>
    <br>
     Gümrük kayıtlarına göre son on yılda Türkiye’ye ithal edilen cep telefonu miktarı 40 milyon 435 bin 552 adet. Bu ithalat için de 5 milyar 551 milyon dolar para harcanmış. Fakat kayıt altına alma operasyonu yürüten Telekomünikasyon Kurumu verilerine göre son on yılda Türkiye’ye 70 milyon cep telefonu girdi. Bu işlem için ödenen para ise 15 milyar dolar. Eylül sonu itibariyle de 40,4 milyonu aşan cep telefonu abonesi var. Bu durumda akla ilk gelen soru 29,6 milyon cep telefonunun Türkiye’ye nasıl girdiği.
     <br/>
     <br/>
     Gümrük uzmanlarına göre piyasadaki kaçak telefon miktarı tahmin edilenin çok üstünde. Telefon makinesi çok kolay paraya dönüştürülebildiği için çok sayıda suç örgütünün cep telefonu kaçakçılığına yöneldiğini anlatan uzmanlara göre kaçakçılıkta birden fazla yöntem var. İlk yöntem, bavul ticareti. Riski yüksek olduğu için çok tercih edilmiyor. Daha çok küçük partiler hâlindeki birkaç yüz telefon valizlerle Uzakdoğu’dan ülkeye sokuluyor. İkinci yöntem konteyner taşımacılığı. Bu yöntemde tekstil ya da ev eşyası beyan edilen konteynerlerde binlerce cep telefonu limanlardan ülkeye sokuluyor. Üçüncü yöntem ise yine Uzakdoğu’dan temin edilen kaçak cep telefonları Bulgaristan üzerinden transit olarak Türkiye’ye getiriliyor. Her üç yöntemde de ortak nokta Hong Kong ve Çin’de kurulan paravan şirketler. Buradaki şirketler binlerce telefonu havayolu ile önce Bulgaristan’da kurulan şirkete yolluyor. Bulgaristan’da şebeke elemanlarınca teslim alınan cep telefonları transit ürün olarak kayıt ettirilip araçlarla Türkiye’ye sokuluyor.
     <br/>
     <br/>
     Bu yöntemi kullanan şirketlere yönelik operasyonda geçtiğimiz yıl ilginç bulgulara da rastlandı. Hong Kong’da kurulan Sunlike Electronics Co. Şirketi binlerce telefonu sahte faturalarla Bulgaristan üzerinden Türkiye’ye, Ali Osman Avcıoğlu ismine yollamış. Bulgar gümrük kayıtlarına göre yıl boyunca partiler hâlinde 145 bin Nokia ve Motorola marka cep telefonu Sunlike Electronics Co tarafından Ali Osman Avcıoğlu’na yollanmış. Fakat kayıtlarda Avcıoğlu’na ait ne şirket kaydı ne de vergi numaraları var. Olaydaki asıl soru işaretleri bu noktadan sonra çıkıyor. Çünkü Bulgar gümrüğünden çıkmış gözüken telefonların Türkiye’ye girişi gözükmüyor. Yani 145 bin telefon Bulgar gümrüğünden çıkıp Türk gümrüğüne girinceye kadar buhar olmuş. Bu yöntemi kullanan şirketler daha sonra şirket takibe alındığında firma ad ve adreslerini değiştiriyorlar. Mesela Ali Osman Avcıoğlu’na Hong Kong’dan cep telefonu yollayan Sunlike Electronics Co. aynı yılın ikinci yarısında Turk Sunlike Electronics. Co olarak isim ve adres değişikliğine gitmiş. Gümrük uzmanları cep telefonlarının değişik gümrük kapılarından benzer yöntemlerle yurda sokulduğunu ifade ediyorlar.
     <br/>
     <br/>
     Öte yandan piyasadaki kaçak cep telefonlarının ülkeye nasıl girdiği ile ilgili en net cevaplardan birisi ise geçtiğimiz günlerde Şişli Cumhuriyet Başsavcılığı’nın başlattığı Uzan soruşturması kapsamında ortaya çıktı. Gümrük Muhafaza Genel Müdürlüğü kontrolörlerinin yaptığı araştırmada Uzan ailesine ait şirketlerin ‘klonlanmış IMEI numaraları (IMEI-International Mobile Equipment Identity) ile 6 milyon 200 bin cep telefonu cihazını kaçak yollardan ülkeye soktukları belirlendi.  Telekomünikasyon Kurumu kayıtlarıyla Telsim’in kayıtlarının bir birini tutmaması üzerine başlatılan soruşturmada 1998-2002 döneminde birbirinden çok farklı ithalat rakamlarına ulaşıldı. Gümrük uzmanlarının çalışmaları sonucunda klonlama yöntemiyle IMEI numaralarının “000000000000000” ya da “111111111111111” şeklinde hayali rakamlarla kopyalandığını tespit edildi.
     <br/>
     <br/>
     Böylece Uzanların Telekomünikasyon Kurulu’na ödeme yapmamak için binlerce telefona bir IMEI numarası verdikleri ortaya çıkmış oldu. Kurulun yaptığı araştırmada tek bir IMEI numarasına karşılık 3 bin telefondan sinyal alındığı belirlendi. Bir başka ifadeyle Uzanlar’ın yurda soktuğu 3 bin telefondan 2 bin 999’u kayıt dışı. Bu telefonlar da Star gazetesinin kupon karşılığı verdiği 30 bin adet Motorola ve Sagem marka makineler. Güvenlik kaynakları klonlanma işleminin uluslararası suç örgütlerince keşfedilip yaygınlaştırıldığını çünkü klonlu telefon sayesinde teknik takibin zorlaştığını ifade ediyorlar. Yani takibe alınan bir telefon hattının bağlı olduğu makine aynı gün içinde İstanbul’dan, Ankara’dan ya da Şırnak’tan sinyal verebiliyor. Bu durum teknik takiplerde sıkıntıya yol açıyor.
     <br/>
     <br/>
     Kaçak cep kullananlara ceza verilmeli
     <br/>
     <br/>
     Cep telefonundaki kaçak sorununda dikkatten kaçan bir nokta ise devletin uğradığı zarar. Çünkü resmî kayıtlara göre 18 milyon telefon kaçak. Fakat konunun uzmanları piyasadaki telefonların yüzde 85’inin kaçak olduğunu ifade ediyor. Hatta bu kaçakçılık olayında PKK’nın ciddi bir gelir elde ettiği biliniyor. Yıllardır telefon kaçakçılığı konusunda çalışmalar yapan bir gümrük başmüfettişi devletin milyonlarca kaçak telefondan yüzde 18 vergi alması gerektiğini fakat 5 YTL alarak bir çeşit af çıkardığını ifade ediyor.
     <br/>
     <br/>
     Sadece yüzde 18 vergi kaybının bile milyar doları bulduğunu ifade eden aynı kaynak, “Kaçakçılık mevcut 4926 sayılı kanuna göre suç. Üzerinde kaçak cep telefonu olan insanlar hakkında işlem yapılmalı ve eşya değerinin üç katı kadar para cezası verilmeli. Fakat böyle bir şey yapılmıyor maalesef. Ayrıca, uluslararası şirketlerin Türkiye temsilcilerinin, yurtiçinde dolaşımda olan ve kayıt dışı girdiği tespit edilen her telefondan distribütör payı talep etme hakları var. Nokia, Motorola’nın temsilcileri neden paylarını talep etmiyorlar bakmak lazım? Bu durum bile cepteki kaçağın boyutlarını ortaya koymaya, faturalı gözüken telefonların kaçak çıkmasını anlamaya yeterlidir.” diye konuşuyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23042), [web.archive.org (arşiv bağlantısı)](http://web.archive.org/web/20070607232756/http://aksiyon.com.tr:80/detay.php?id=23042)
