# Kaçakçılık için free shop açmışlar

*Hakan Güven 2006.02.20*

<div>
 <p>
  <font>
   Kapıkule'deki operasyonla ilgili hazırlanan iddianameye göre bazı gruplar sigara kaçakçılığı yapmak için free shop açmış. Sistemin organize bir şekilde yıllardır sürdüğüne vurgu yapılan iddianameye göre sadece sınır ticareti için yılda 2,5 milyon kişi günübirlik giriş yapıyor ve bu kişiler ülkede bir saatten fazla kalmıyor.
   <br/>
   <br/>
   Aralık 2005 tarihinde Kapıkule'de yapılan operasyonda çökertilen kaçakçılık şebekesi ile ilgili hazırlanan iki ayrı iddianame free shop çetesinin çalışma sistematiğini ortaya koydu. Edirne Cumhuriyet Savcısı Kaan Yüksel tarafından hazırlanan iddianamelere göre şebeke sigara ve içki kaçakçılığı için örgütlenmiş hatta yasal boşluklardan istifade ederek yeni işletmeler açmış. İlk iddianamede Süper Mağazacılık şirketler grubuna ait Flama ve Global isimli free shop'larla ilgili 29 kişi suçlanıyor. İkinci iddianamede ise aynı suçlamalar Monet ve Vivarini mağazalarıyla ilgili olarak 21 kişi hakkında sıralanıyor. Sanıkların bütün banka hesaplarına ve mal varlıklarına el konulması yanında 4926 sayılı kaçakçılık kanununa muhalefetten 2-5 yıl arasında hapis cezası talep ediliyor.
   <br>
    <br>
     İki ayrı bölüm halindeki iddianamede mahkeme kararıyla dinlenmiş telefon kayıtları, gizli kamera görüntüleri ve ajandalar delil olarak sunuluyor. Sistemin ayrıntılarıyla fakat kodlama usulüyle kaydedildiği ajandalar, yıllardır işleyen sistemin özeti şeklinde. İddianamede, gümrük sahasındaki free shop işletmelerinden Flama, Global, Monet ve Vivarini'nin organize bir şekilde yolsuzluk yaptığı belirtilerek, günübirlik giriş çıkış yapan Türk ve Bulgar vatandaşların alışveriş haklarının kaçakçılar tarafından kullanıldığı ifade ediliyor. Mağazalarla işbirliği yapanlar, genelde çifte pasaportlu ve Bulgaristan'da oturan kişiler. Bu kişiler, günübirlik giriş-çıkışlarda hiçbir vergi, harç ödemeden her gün hatta günde birkaç defa gidip gelebiliyor.
     <br>
      <br>
       Polisin yaptığı araştırmaya göre Kapıkule'den günübirlik olarak her gün yaklaşık 5 bin kişi ve 1500-2000 civarında araç giriş-çıkış yapıyor. Diğer transit kullanıcılar da eklendiğinde, bu sayı yılda 5 milyon insan ve 1,7 milyon araca ulaşıyor. Emniyet kaynaklarına göre, her yıl yaklaşık 2,5 milyon kişinin gümrüksüz mağazalardan alışveriş kotası kaçakçılık amacıyla kullanılıyor. Bu verilere göre, her şahıs 3 karton yani 30 paket sigara alma hakkına sahip. Toplamı yılda 75 milyon paket sigara ediyor. Her sigarada 3 YTL vergi olduğu düşünüldüğünde vergi kaybı, sadece sigarada 2,1 milyar YTL. Her şahıs 4 şişe içki alabiliyor. Toplamı yılda 10 milyon şişe tutuyor. Her şişede 10-20 YTL vergi olduğundan, vergi kaybı toplamda 100-200 milyon YTL ediyor. Puro ve diğer ürünler de eklendiğinde, Türkiye'nin sadece Kapıkule Sınır Kapısı üzerinden yapılan kaçakçılık nedeniyle uğradığı vergi zararı 2,5 milyar YTL'yi buluyor.
       <br>
        <br>
         Soruşturma sonucu ortaya çıkan tabloya göre her free shop mağazasının beş ya da altı kaçakçısı var. Her kaçakçı da kendisine 30-40 araçlık günübirlik giriş çıkış yapan gruplar kurmuş. Günübirlikçiler, her girişte free shop mağazalarından 3 karton sigara, 4 şişe içki ve 1 kutu puro satın alabiliyor. Kaçakçılar, kendi otobüsleri geldiğinde araçtaki yolcuların toplam kotası kadar mal yükleyip, hatta bazen otobüsün gizli bölmelerine daha da fazlasını doldurup, malları gümrüksüz bölgeden çıkartıyor. Tüm bu işlemler sırasında, göz yummaları için belli gümrük görevlileri ve polis memurlarına her sefer rüşvet veriliyor. Otobüs, Edirne'nin içinde kaçakçıların adamlarıyla buluşuyor. Mallar teslim ediliyor. Yolculara da her paket için 2-3 avro ödeme yapılıyor. Kaçakçılar, daha sonra malları İstanbul'a getirip kurdukları dağıtım ağıyla satıyor.
         <br/>
         <br/>
         Kaçakçı otobüsleri, çoğu zaman aracın altına yapılan 1-2 tonluk ilave akaryakıt depolarıyla Türkiye'ye Bulgaristan'dan ucuz akaryakıt sokuyorlar. Edirne'de anlaşmalı benzin istasyonlarında kurulan 'ters pompa' yöntemiyle depolardaki mazot boşaltılıyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 520 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23401), [web.archive.org (arşiv bağlantısı)](http://web.archive.org/web/20060524221939/http://www.aksiyon.com.tr:80/yazdir.php?id=23401)
