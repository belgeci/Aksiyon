# Kaçak sigarada barzani tekeli

*Hakan Güven 2005.05.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kaçak sigarada rota Kuzey Irak’a kaydı. Tütün dahil tüm yardımcı malzemeleri Türkiye üzerinden temin eden birtakım suç örgütleri Dohuk ve Süleymaniye’de kurdukları fabrikalarda ürettikleri sigaraları çeşitli yollarla Türkiye’ye sokuyor. Kaçak yüzünden Tekel’in pazar kaybı yüzde 40 azalırken, suç örgütleri  konteyner başına 1 milyon dolar para kazanıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060525033700im_/http://www.aksiyon.com.tr/resim/543/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye’de sigara kaçakçılığı neredeyse yarım yüzyıldır bilinen, çeşitli tarihlerde yapılan operasyonlarla bazı çeteleri çökertilen, ancak tam olarak bitirilemeyen bir vakıa. Çoğunlukla kontrolü zor doğu sınırlarından ya da Akdeniz sahillerinden yapılan bu ticaret, son yıllarda giderek daha organize ve daha büyük çaplara ulaştı. Hatta uyuşturucu ticaretinden daha büyük paralar elde eden uluslararası örgütler bile sigara kaçakçılığındaki ‘temiz para’yı keşfettikten sonra sektör değiştirdi. Sigara kaçakçılığı bugün Çin’den Avrupa ülkelerine kadar uzanan geniş bir ağa sahip.
   <br>
    <br>
     Bu uluslararası organizasyonun Türkiye ayağında ise ilginç gelişmeler yaşanıyor. Önceleri Çin’de üretilip Türkiye’ye kaçak yollardan sokulan sahte sigaralar artık komşuda, Irak’ta üretiliyor. Güvenlik birimlerince yapılan çalışmalar sonucunda elde edilen verilere göre, Dohuk ve Süleymaniye kentlerinde bulunan iki sigara fabrikasında üretilen sigaralar çeşitli yöntemlerle Türkiye piyasasına sürülüyor. Bu işlemden bölgede bulunan aşiret reisleri yanında PKK da ciddi miktarda gelir elde ediyor. Sektörde konuşulan bu gerçek son olarak resmi raporlara da yansıdı.
     <br>
      <br/>
      Paravan şirketlerle ‘yatay satış’
      <br/>
      <br/>
      Gümrük Müfettişi Mehmet Eryılmaz tarafından hazırlanıp İçişleri Bakanlığı’na gönderilen ‘gizli’ ibareli rapora göre, Mersin Serbest Bölgesi’nde faaliyet gösteren bazı şirketlerin Dohuk’ta bulunan Kany Company adına sigara kağıdı, filtre ve karton yolladıkları ortaya çıktı. Yine aynı rapora göre Mersin Serbest Bölgesi’nde kurulu birtakım şirketler aracılığı ile sigara üretiminde kullanılan teknik malzemeler Dohuk kentindeki bir başka şirkete, Fahir İbrahim Muhammed firması’na gönderiliyor. Bölgede üretilen kaçak ve sahte sigaralar değişik yöntemlerle Türkiye pazarına sunuluyor.
      <br/>
      <br/>
      Mersin Emniyet Müdürlüğü tarafından hazırlanan 2004 raporuna göre ise suç örgütlerinin en çok tercih ettiği yöntem paravan şirketler kurularak ‘yatay satış’ yapılması. Aynı rapora göre, Türkiye’ye deniz yoluyla gelen kaçak ve sahte sigaralar Mersin Serbest Bölgesi’nde ya farklı beyan ediliyor ya da kurdurdukları paravan şirketlere satılmış gösteriliyor. Depolarda olması gereken sigaralar da bu süreçte piyasaya sürülmüş oluyor. Mersin polisi 2004 içerisinde bu şekilde piyasaya sürülmeye hazır 34 bin karton sigara ele geçirdi. Ayrıca ‘yatay satış’ yöntemiyle hem tütün hem de sigara yapımında kullanılan malzemeler Kuzey Irak’a yollanıyor. Burada kullanılan yöntem ise Dubai’deki bir şirkete gönderilmek üzere faturalandırılan tütünlerin uluslararası sularda el değiştirmesi.
      <br/>
      <br/>
      Irak üzerinden Türkiye’ye sokulan kaçak sigaralardan hazinenin uğradığı zarar yılda 2,5 milyar dolar. Kaçak sigaranın büyük miktarlarda girdiği yer ise serbest bölgeler, özellikle de Mersin Serbest Bölgesi. Tütün eksperlerinin verilerine göre bir konteyner kaçak sigaranın üretim ve taşıması dahil 80-90 bin dolarlık bir maliyeti var. Yani sınıra geliş maliyeti bu kadar. Fakat Türkiye’ye sokulup piyasaya dağıtıldığı zaman 1 milyon 600 bin dolar ediyor. Başka bir ifadeyle her konteynerde 1 milyon dolar net para kazanabiliyor suç örgütleri. Paranın büyük riskin az olması sebebiyle, önceleri uyuşturucu işi dahil çeşitli sektörlerde çalışan örgütler son dönemde kaçak sigara piyasasına yöneldi. Riskin az olmasının nedenlerinden biri mevcut kanunlar. Kaçak sigara ile yakalanan sanıklar mevcut kanunlara göre mali suç kapsamında değerlendirilip hapis cezasına çarptırılmıyor.
      <br/>
      <br/>
      Tütün Piyasası Dairesi uzmanlarından Bülent Sanlı’nın Mart 2005 tarihli bir raporuna göre, söz konusu kaçak sigara girişleri sebebiyle Tekel pazar payını ülke genelinde yüzde 40 kaybederken, doğu illerinde bu oran yüzde 70’e kadar çıkıyor. Yani sahte Tekel 2000 sigaraları yüzünden Tekel, doğu illerinde pazar payını yüzde 70 oranında kaybetmiş durumda.
      <br/>
      <br/>
      Bavulla sigara ticareti
      <br/>
      <br/>
      Gerek sektör gerekse güvenlik birimlerinin hemfikir olduğu nokta Türkiye’de kaçak sigara üretiminin yapılmadığı. Bugüne kadar Türkiye’de üretim yapıldığına dair herhangi bir ipucu bulunamadı. Ülkeye girişlerde ise her şey gizli kapaklı değil. Çünkü her gün resmi yollardan ülkeye sokulan binlerce paket sigara var. Bülent Sanlı’nın raporunda da vurgu yapıldığı üzere Habur ve Gürbulak sınır kapılarından yapılan günübirlik seyahatlerde yılda 50 milyon paket sigara ülkeye sokuluyor. Bakanlar Kurulu’nun 13 Ocak 2000 tarihli Gümrük Vergilerinden Muafiyet ve İstisna Tanınacak Haller Hakkındaki Karar’ın 35. maddesine göre yolcu beraberindeki 200 adet sigara (1 karton) gümrük vergisinden muaf tutuluyor. Fakat pratikte bu üç karton olarak uygulanıyor. Yani her yolcu beraberinde 3 karton sigarayı ülkeye gümrüksüz olarak sokabiliyor.
      <br/>
      <br/>
      Bu durumdan istifade etmek isteyen bölge insanı çocuk çoluk minibüslerle her gün İran ve Irak’a ‘sınır ticareti’ kapsamında giriş çıkış yapıyor. Sadece Gürbulak sınır kapısından her gün 2 bin kişi İran’a gidip geliyor. Günübirlik seyahat olduğu için 70 YTL’lik harcı da ödemeyen bu 2 bin kişi beraberinde 6 bin karton sigara ile dönüyor. İran’da kartonunu 15 YTL’ye alan bölge insanı Türkiye’de aynı ürünü 40 YTL’ye aynı gün satıyor. Bu sistemle sadece Habur ve Gürbulak sınır kapılarından yılda yaklaşık 50 milyon paket sigaranın ülkeye girdiği tespit edildi.
      <br/>
      <br/>
      Resmi kayıtlar dışında araçların zula tabir edilen bölgelerine yerleştirilmiş kaçak sigaranın bildirilenin on katı olduğu tahmin ediliyor. Yani bu yöntemle Türkiye’ye sokulan sigara miktarı yılda 500 milyon paketi buluyor. Bu rakam da satılan sigara miktarının yüzde 10’u demek. Ülkeye sokulan sigaralar özellikle polis ve jandarma denetiminin seyrek olduğu kırsal alanda satışa sunuluyor. Tütün Piyasası Kurulu uzmanlarından Bülent Sanlı tarafından hazırlanan rapora göre, sigara kaçakçılığının önlenmesi için limanlardan giriş yapan konteynerlerin X-Ray cihazlarından geçirilmesi, tütün kaçakçılığının mali suçlar kapsamından çıkartılarak ağır ceza kapsamına dahil edilmesi, bir başka ifadeyle hapis cezasının uygulanması gerekiyor.
      <br/>
      <br/>
      Sahte ve kaçak sigaralar yüzünden büyük kayba uğrayan Tekel, 2006 itibariyle taklit edilemeyen bandrol uygulamasını yürürlüğe koyacak. Çalışmaları gizlilikle yürütülen bu bandroller yeni yılın ilk aylarından itibaren üretilen sigaralarda kullanılacak ve sahte sigaralardan kolaylıkla ayırt edilebilecek.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Seyfullah Tıkman, 03-Mayıs-2005
> Her haberde ah ediyorum: 
> Barzani ile ilgili her haberde ah ediyorum. Zamanında kendisine sağladığımız imkanları şimdi bize karşı kullanması canımızı yakıyor. Umarım yetkililer ders almıştır.

### Aziz Can, 28-Nisan-2005
> Gümrükler elden geçirilmeli: 
> Bu tür hadiselerin üzerine gitmeniz bizi sevindiriyor. Gümrüklerimizin elden geçmesi, personelinin yenilenmesi lâzım.

Kaynak: [www.aksiyon.com.tr](http://www.aksiyon.com.tr:80/detay.php?id=21090&yorum_id=4225), [web.archive.org (arşiv bağlantısı)](http://web.archive.org/web/20060525033700/http://www.aksiyon.com.tr:80/detay.php?id=21090&yorum_id=4225)
