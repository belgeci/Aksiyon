# Mezar taşlarından duvar yaptılar

*Hakan Güven 2005.08.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      547 yıllık tarihî Mahmutpaşa Camii’nin haziresindeki mezarlar kazılıp iskeletler etrafa saçıldı, mezar taşları kırıldı. Koruma altındaki bölgede yapılan katliamı ne Vakıflar, ne Müftülük ne de bölge esnafı gördü...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060525003401im_/http://www.aksiyon.com.tr/resim/560/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Her gün binlerce insanın, ellerinde poşetler ya da alışveriş sepetleriyle oradan oraya koşturduğu, hamalların canhıraş bir şekilde yük kolilerini taşıdığı, seyyar satıcıların avazı çıktığı kadar bağırdığı Mahmutpaşa’da son yılların en tirajik olaylarından biri yaşanıyor.
   <br>
    <br>
     Yaklaşık 550 yıllık Mahmutpaşa Camii’nin avlusundaki tarihî mezarlar bir bir kırıldı, kazılıp hazine arandı ve dahası bazı mezarlardan çıkarılan kemikler etrafa saçıldı. Kırılan mezar taşlarıyla istinad duvarı örülürken yıllar süren bu olayı ne cami cemaati, ne esnaf ne de mekândan sorumlu olan Vakıflar Bölge Müdürlüğü gördü. Kimse olayın sorumluluğunu üzerine almadı. Şimdilerde ise mezarlık kapalı. Etrafı duvar ve tellerle çevrili, kapısı kilitli. Fakat hiç kimse bu mekândaki tarihî mezarların nasıl olup da parça parça edildiğine, sökülüp götürüldüğüne, mezarlıkta kimin nasıl define aradığına cevap veremiyor.
     <br>
      <br/>
      Mahmutpaşa Türbesi, Camii ve mezarlıktan sorumlu olan Vakıflar Bölge Müdürlüğü yetkilileri bölgede yapılan tahribatın yıllardır sürdüğünü, bu aşamadan sonra yapılacak çok bir şey olmadığını söylüyor. Kurumun teknik müdürlerinden Yücel Sezek, cami haziresinin koruma altında olduğunu, ihalesinin yapıldığını ve Anıtlar Kurulu’ndan gelecek onayla 2006 yılı itibariyle restorasyonun başlayacağını söylüyor. Fakat Yücel Sezek, tarihî öneme sahip bir mezarlığın nasıl olup da bu kadar tahrip edildiği sorusuna cevap veremiyor. Mahmutpaşa Camii’nin bağlı bulunduğu Eminönü Müftülüğü ise mezarlıktaki tahribattan haberdar olduklarını; fakat kanunen bir şey yapamayacaklarını söylüyor. Eminönü Müftüsü Muharrem Bilgiç, cami ve hazirenin Vakıflar Bölge Müdürlüğü’nün sorumluluğunda olduğunu, kendilerinin müdahale etme yetkilerinin bulunmadığını ifade ediyor.
      <br/>
      <br/>
      Sonuçta 500 yıllık tarihe sahip hazire aşama aşama tahrip edildi. Mezar taşları kırıldı, toplanan taşların bir kısmı istinad duvarı yapılırken kullanıldı, bir kısmı türbe duvarına yığıldı, mezarların bazıları hazine avcıları tarafından kazıldı.
      <br/>
      <br/>
      Bölge esnafının, cami cemaatinin ya da sorumlu kuruluş yetkililerinin görmediği tahribatı fark eden ise Prof. Dr. Zeki Kuşoğlu. Marmara Üniversitesi Güzel Sanatlar Eğitimi Fakültesi Grafik Tasarımı Bölümü Öğretim Üyesi Kuşoğlu, caminin bahçesindeki mezarların hâlini tarife imkân bulamadığını söylüyor. Bazı mezar taşlarının fotoğraflarını çekmek için girdiği hazirede gözyaşlarına hâkim olamadığını belirterek, “Gözlerime inanamadım. İstanbul’un göbeğinde, etrafı duvarlarla çevrilmiş mezarlık yerle bir edilmiş. Ne aramışlar bilmiyorum ama mezarları kazmışlar. Kafatasları bile ortalarda dolaşıyor. Paha biçilemez mezar taşları parça parça edilip duvara dizilmiş. Hatta istinad duvarı yapmışlar. Böyle bir tahribatı kim niye yapar, bunlar olurken görevliler nerededir? Anlamak güç.” diyor. Bölgenin koruma altında olduğuna, fotoğraf çekmek için bile izin almak zorunda kaldığına işaret eden Kuşoğlu, kimlerin hangi niyetle 500 yıllık bir mezarlığı yerle bir ettiğinin cevaplandırılması gerektiğini söylüyor: “Mezarlıklar bu ülkenin tapusudur. Bize bu toprakları bırakan insanlara teşekkürümüz böyle mi olmalıydı? Burada öyle bir tahribat yapmışlar ki kazara olması mümkün değil. Her biri sanat eseri olan mezarlar üç beş parçaya bölünmüş, yerlerinden kaldırılıp istiflenmiş. Kelime dağarcığım bu vahşeti açıklamaya yetmiyor. Koruma altında olan ve şehrin merkezindeki bir hazire nasıl bu hale gelir?” diyor.
      <br/>
      <br/>
      Şimdi ne olacak? Maalesef ne kadar mezar taşının götürüldüğü, kimin hangi mezarda yattığı ve dahası kırılan mezar taşlarının hangi mezara ait olduğu da belirlenemeyecek. Eğer bürokrasi aşılırsa önümüzdeki birkaç yılda restorasyon çalışmaları başlayacak. Fakat o gün geldiğinde ortada restore edilecek bir mezarlık kalır mı? Orası meçhul.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### İbrahim Doğan, 30-Ağustos-2005
> Ne olacak bu memleketin hâli?: 
> Mezar taşlarından duvar yapmışlar. Dünyanın hiçbir ülkesinde olmayacak şeyleri bu güzel ülkemizde görmeye başladık. Ne olacak bizim hâlimiz? İnsanlığımızdan utanmaya başladım. Yazık hem de çok yazık. Geçmişini bilmeyen, tarihinden, dilinden ve dininden bihaber bir nesil yetiştirince böyle oluyor tabii.

Kaynak: [www.aksiyon.com.tr](http://www.aksiyon.com.tr:80/detay.php?id=22421&yorum_id=5730), [web.archive.org (arşiv bağlantısı)](http://web.archive.org/web/20060525003401/http://www.aksiyon.com.tr:80/detay.php?id=22421&yorum_id=5730)
