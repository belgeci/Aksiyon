# Dereden tuz, Yörük’ten kız almak zordur!

*Mehmet Ali Poyraz 2010.05.17*

<font class="agenda2NewsSpot">
 Binlerce yıldır Anadolu’da yaşayan ancak yerleşik düzene geçenlerin çoğalmasıyla sayıları azalan Yörükler, atalarından miras kalan kültürlerini yaşatmaya çalışıyor.
</font>
<font class="newsDetail">
 <p class="MsoNormal">
  Göçebe yaşamlarını sürdüren Sarıkeçililer, düğünlerini de eski âdetlere uygun yapıyor. Kız çocuğu bir çadırın her şeyi olunca, onu el oğluna vermek de kolay olmuyor. Büyük bir kısmı kaçarak evlenen Yörük kızları, bazen görücü usulüyle de saadete kavuşuyor. Bu düğünlerden birine Sarıkeçililerin Yörük şenliğinde şahit olduk. Düğün, geleneklere göre; örnek alma, söz kesme, kına gecesi, çeyiz gönderme, şeker kırma, gelin alayı karşılama gibi bölümlerden oluşuyor.
 </p>
 <p class="MsoNormal">
  Dayalı döşeli sıfır kıl çadır!
 </p>
 <p class="MsoNormal">
  Yörük’ten kız almak, gerçekten zor oluyor. Söz kesiminde kız tarafı, erkek tarafına isteklerini bildiriyor. İstekler de kendilerine göre: 100 tane keçi, üç tane deve, beş tane beşibiryerde, bir tane yüke gelir eşek, dağ manzaralı dayalı döşeli sıfır bir kıl çadır... Erkek tarafı zorlansa da sonuçta bir yuva kurulduğu için bütün istekler hoş karşılanıyor. Davullu zurnalı düğünle onlar eriyor muradına, biz çıkıyoruz kerevetine...
 </p>
 <p class="MsoNormal">
  Aşrı aşrı Yörüklere kız vermesinler!
 </p>
 <p class="MsoNormal">
  Düğünün en renkli bölümlerinden kına gecesi, havanın kararmasıyla başlıyor. Yöreye has oyunları bilenler türkülerle geceye renk katıyor. İlerleyen saatlerde tabaklar içinde kına getiriliyor. Yanmış çıralarla süslü kına tabaklar, gelinin başında dolaştırılıyor ve gelin ağlatılıyor. Kına gecesi öncesi de damat törenle tıraş oluyor. Damat tıraşı sırasında yöresel oyunlarla davetliler eğlendiriliyor.
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26777-236-dereden-tuz-yorukten-kiz-almak-zordur.html), [web.archive.org (arşiv bağlantısı)](http://web.archive.org/web/20101120135928/http://aksiyon.com.tr/aksiyon/haber-26777-236-dereden-tuz-yorukten-kiz-almak-zordur.html)
