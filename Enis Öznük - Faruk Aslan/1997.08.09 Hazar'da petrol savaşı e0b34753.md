# Hazar'da petrol savaşı

*Enis Öznük - Faruk Aslan 1997.08.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   21. yüzyılın eşiğine geldiğimiz günümüzde dünya devletleri arasındaki ekonomik savaş hergün yeni bir boyut kazanıyor.
  </font>
 </div>
 <div id="newsText">
  <font class="detail-text">
   Gelişmiş ülkeler sürekli kendilerine yeni pazarlar ararken, gelişmekte olan ülkeler de ellerindeki zenginlikleri daha yüksek fiyata satmanın çaresine bakıyorlar.
   <br/>
   <br/>
   Kuşkusuz günümüzde en büyük kavga petrol üzerinde yapılmaktadır. Teknolojinin sürekli gelişmesiyle birlikte artan enerji açığını kapatma çabasında olan ülkeler üçüncü dünya ülkelerini ele geçirerek buralardaki tabii zenginlikleri ve özellikle de petrol yataklarını kullanmak için her yolu deniyorlar. Gerektiğinde her türlü acımasızlığı da yapacak kadar iştahları kabarık olan bu ülkeleri kimin ne şekilde durduracağı ise merak konusu?
   <br/>
   <br/>
   Azerbaycan, son yıllarda topraklarında bulundurduğu zengin petrol yataklarıyla dünyanın gündeminden hiç düşmeyen bir ülke. Sovyetler Birliği'nin dağılmasından sonra 1991 yılında bağımsızlığını kazanan Azerbaycan, bu tarihten itibaren dünyanın büyük şirketlerinin akınına uğradı. Petrol ve doğalgaz rezervleri ile geleceğin Kuveyt'i  olmaya aday Azerbaycan ABD'den Japonya'ya kadar birçok devletin iştahını kabartıyor. Kurtlar sofrasına dönen petrol pazarında pay elde etme yarışında Rus ve Amerikan şirketleri  atbaşı giderken maalesef Türkiye oldukça geride.
   <br/>
   <br/>
   Azerbaycan petrolünün pazarlanabilmesi için şu ana kadar,  üç petrol anlaşması imzalandı ve 7 konsorsiyum oluşturuldu. Mega proje çerçevesinde Azeri, Güneşli, Çırag1, Karabağ, Şahdeniz, Dan Ulduzu ve Eşrefi, Lenkeran ve TalışDeniz, İnam, Zeynelabidin Tağıyev, Oğuz D39 ve D89 yataklarında kurulan konsorsiyumların pay dağılımında sırasıyla ABD yüzde 27, Rusya yüzde 23, İngiltere yüzde 13, Fransa yüzde 5  hisse ile önde bulunmaktalar. Toplam 30 milyar dolar tutarındaki bu yatırımla 200 milyar varil olarak hesaplanan Azeri petrollerinin yüzde 30'unun çıkartılması öngörülüyor. Mega Proje'de yüzde 6,75, Şahdeniz'de ise yüzde 9 hisse ile yetinen TPOA, birkaç yıldır Bakü'de sinek avlarken, dünyanın petrol devleri Azeri petrolleri üzerinde birbiri üstüne anlaşma imzalıyor. TPOA Başkanı Sıtkı Sancar'ın kısa bir süre önce, Cumhurbaşkanı Aliyev'in kabulünde dile getirdiği, "Üç petrol projesine daha katılmak istiyoruz" sözünün hiç bir altyapısı yok. Üstelik Azerbaycan Devlet Petrol Şirketi (SOCAR), strateji değiştirdi: Anlaşma imzalarken artık yüzde 50'yi bulan büyük paylar alıyor. Devran değişti, petrole hücum eden devler kıyasıya rekabet içinde yarışırken, alınan tavır Azerbaycan adına olumlu, ancak Türkiye'nin gittikçe saf dışı olduğunu görmek de yürek yakıyor.
   <br/>
   <br/>
   RusyaABD çekişmesi
   <br/>
   <br/>
   Bu arada Haydar Aliyev'in ABD gezisi sırasında 'petrol şeyhi' muamelesi görmesi, dünyanın petrol devleri Exxon, Chevron ve Mobil'le 10 milyar dolar değerinde üç anlaşmaya imza atması, Rusya ve Ermenistan'ı çileden çıkardı. Aliyev'in 'petrol kozunu mükemmel kullanarak Karabağ konusunda başta ABD olmak üzere dünya kamuoyunu yanına çekmesi, Kafkas mücadelesinde geleneksel hale gelen dengeleri değiştirdi.
   <br/>
   <br/>
   Aliyev'in ABD temaslarında gördüğü büyük ilgi Moskova'yı kıskandırdı. Aliyev'in 4 Temmuz'da Moskova ziyareti sırasında imzalanan Kepez petrol yatağına ilişkin anlaşma lağvedildi ve Hazar'da bitmeyen statü savaşı yeniden başladı. AzerbaycanTürkmenistan deniz sınırında yer alan Kepez yatağında, Türkmenistan gözardı edilerek Rusya'dan Lukoil ve Rosneft, Azerbaycan'dan ise SOCAR'ın katılımıyla kurulan konsorsiyum nedeniyle  Aşkabat her iki ülkeye de nota verdi. Statü savaşına takılmış gibi gözükse de, krizde yine Rus parmağı göze battı. Anlaşmanın lağvedilmesi  Aliyev'in ABD'de gördüğü itibara Moskova'nın bir cevabıydı. Rusya Başbakan Yardımcısı Valeri Serov'un, 'yeniden anlaşma sağlanabilir', Azerbaycan Başbakanı Artur Rasizade'nin ise, 'anlaşmanın lağvedilmesinden üzüntü duyduk' ifadeleri henüz bu savaşın bitmediğini gösteriyor. Nitekim Cumhurbaşkanı Aliyev'in, Türkmenistan Cumhurbaşkanı Saparmurat Niyazov'u telefonla arayarak, Türkmenistan'ın da içinde olduğu yeni bir konsorsiyum için ortak komisyon kurulmasını teklif etmesi, Rus oyunlarını bertaraf etmesi açısından sevindirici. Çünkü Azerbaycan, Hazar'daki statü savaşında önemli bir müttefiki olan Türkmenistan'ı kaybetmek istemiyor. ABD, Hazar'ın statüsü konusunda Azerbaycan, Kazakistan ve Türkmenistan'ın görüşlerini destekleyerek Rus politikalarına karşı çıkıyor.
   <br/>
   <br/>
   Kafkasya'da kurtların dansı
   <br/>
   <br/>
   Rusya, BDT çerçevesinde Azerbaycan'a baskı yapmak amacıyla Türk cumhuriyetlerinin devlet başkanlarını alelacele toplantıya çağırsa da, artık bu yöntemle tavır koymak yeterli olmuyor. Zira önümüzdeki BDT toplantısında Boris Yeltsin'den boşalan BDT başkanlığına Haydar Aliyev'in getirileceği konuşuluyor kulislerde. Moskova, Aliyev'le iyi geçinmeyi tercih ediyor. Rusya'daki bazı politikacıların 'mantık dışı' demeçleri, gerçekleri değiştirmiyor.  Karabağ konusunda Ermeni yanlısı Fransa'nın dahi Azerbaycan'ın görüşlerini benimsemesi, Denver Zirvesi'nde ortaya çıktı. ABD'deki Ermeni lobisinin olağanüstü çabası da, Azerbaycan'a insani yardım yapılmasını engelleyen Kongre'nin 1992'de kabul ettiği kanunun lagvedilmesine yönelik Azerbaycan'a verilen sözlerin yerine getirilmesine yetmeyecek gözüküyor. Ermenistan, Moskova ve Paris'in göstermelik desteğinin ardından Washington'un "petrole endeksli", ancak etkili desteğini alan Azerbaycan'la anlaşmak zorunda. Erivan, "Azerbaycan'ı, ABD'nin saygın insanlarını ve politikasını satın almakla" suçlasa da, uluslararası desteğini kaybetmiş bir Ermenistan'ın, gerçek bağımsızlığı yakalayamayacağının da farkında. Ermenistan Cumhurbaşkanı Levon Ter Petrosyan'ın Aliyev'in ardından ABD'ye çağrılması, Kafkasya'da yavaş yavaş iplerin elinden alınmasını seyreden Moskova'yı daha da endişelendiriyor. Ermenistan'a her türlü askeri desteği sağlayan Rusya, iktisadi açıdan komşularına ve Batı'ya muhtaç bu ülkeyi mutlu edemiyor. İçinde bulunduğu ablukadan çıkış yolu arayan Ermenistan'ın tek umudu Türkiye aslında. Bakü'den Ceyhan'a ulaştırılacak Hazar ana üretim petrolünün Ermenistan güzergahından nakledilmesi konusunda pazarlık yapan Ermenistan'a karşı Cumhurbaşkanı Aliyev'in ABD'de sunduğu, ilk önce "Karabağ'da AGİT Barış Planını benimseyin, sonra Nahçıvan'la Azerbaycan'ı birleştiren Mehri kentine karşılık Karabağ'ı Ermenistan'la birleştiren Laçin koridorunu verelim" teklifinin gerçekleşmesi halinde ise petrole yeni bir güzergah daha ortaya çıkıyor. Ancak Aliyev, ilk etapta stratejik işbirliği kurduğu Gürcistan'dan, petrolün naklini istiyor. Ermenistan, Ukrayna veya İran'dan geçen başka bir güzergahın yapımı, ABD ve Batılıların sevdiği "birden fazlası göz çıkarmaz anlayışının ürünü. Komşularıyla iyi bir diyalog içinde, istikrar sembolü olan Azerbaycan, gittikçe ABD için Kafkasya'da vazgeçilmez bir konuma oturuyor.
   <br/>
   <br/>
   BaküCeyhan'a start mı?
   <br/>
   <br/>
   Cumhurbaşkanı Haydar Aliyev'in  Bill Clinton'la görüşmesi sırasında dile getirilen, "BaküCeyhan'a destek" mesajı, Türkiye'de, bu projenin yapımına "hemen start verildi" biçiminde algılandı. Halbuki bir yıl sürecek "karar süreci" yeni başlıyor. Geçtiğimiz haziranda BaküCeyhan için tavsiye kararı alan Uluslararası Konsorsiyum (AOIC); henüz güzergahın geçtiği ülkelerle transit ücreti pazarlığına başlamadı. Aliyev, BaküCeyhan müjdesini Türkiye ziyareti sırasında da vererek, gönüllerimize su serpmişti. Mutlu son için sevinmeden önce gözardı edilemeyen birtakım gerçekleri şimdiden dikkate almamız şart; Türk kamuoyunun yanlış bilgilendirilmesinin sonucu, bazıları bu projenin hemen hayata geçirileceğini sanıyor.
   <br/>
   <br/>
   Hazar petrolleri için birden fazla boru hattının yapımını şart koşan ABD'nin herşeyden önce iktisadi kriterleri esas aldığı kuşkusuz. Siyasi dengelerin gözetilmesi, belirsizliklerin çözülmesi de elzem. Azeri erken petrolünün seçimini 9 Ekim 1995'te yapan AOIC, aslında 2003 yılına kadar Hazar petrolünün hangi kemerlerle nakledileceğini de belirlemiş durumda: Kazak petrolü için, TengizNovorasisk, Azeri petrolü için BaküNovorasisk ve BaküSupsa. Tüm planlar, dünya petrol piyasalarında fiyatların sarsılmamasına endeksli. Hazar petrolüne ihtiyaç duyulan zaman dilimi buna göre ayarlanıyor. Kazak petrolüne büyük yatırım yapan ABD şirketi Chevron, bu nedenle Hazar'ın altından çekilecek boru kemeriyle petrolün Bakü üzerinden Ceyhan'a ulaştırılmasının tarihini 2003 olarak belirledi. 45 milyon ton petrol nakledilebilecek. Azeri petrolü için de aynı durum sözkonusu: BaküCeyhan hesapları 2005'e göre yapılıyor. Çünkü bu tarihde tüm petrol konsorsiyumlarından elde edilecek üretim 3540 milyon tonu buluyor. Bu tarihe kadar zaten diğer kemerler devreye girmiş olacak ve kapasitesine uygun nakil işlemini sağlayacak. AOIC'nın hesabına göre 3,3 milyar dolar maliyeti olan BaküCeyhan, mutlaka gerçekleştirilecek, ama start verilmesi için bugün erken.
   <br/>
   <br/>
   Güvenlik büyük sorun
   <br/>
   <br/>
   Grozni'den geçen kemerin vanasını eline geçiren Çeçenler de kısa bir süre önce Bakü'de üçlü anlaşmaya imza atarak, "güvenlik güvencesi" verince, Ruslar rahat bir nefes aldı. Ana güzergahta da avantaj yakaladığı kuruntusuna kapılan Moskova'nın, ABD'nin batı güzergahını destekleme ısrarı karşısında direnmesi aslında boşuna. Çünkü Hazar petrolü güzergah zengini. Batılılar yatırımlarını şansa bırakmıyor. ABD ve Batı yatırımının Rus tekeline bırakılması zaten mantık dışı. Cumhurbaşkanı Aliyev'e Washington'da "ABD sermayesinin" korunmasına ilişkin bir anlaşma imzalatan ABD, yatırımlarına bir yandan güvence alırken, bir taraftan da petrol güzergahlarının geçeceği arazilerin güvenliğiyle meşgul. Bu nedenle Karabağ ihtilafı ve Abhazya sorunu, artık ABD'nin ilgilenmesi gereken en önemli konuların başında geliyor. Bu iki sorun Rusya'nın elindeki "Bakü Ceyhan'ı baltalamaya yarayan kozlar. Kemerin güvenliği açısından bölgede ihtiyaç duyulan kalıcı barış ve istikrarı yine uluslararası barış güçleri sağlayacağa benziyor. Karabağ'a yerleştirilmek istenen AGİT Barış gücü, ABD'nin Karabağ için sunduğu çözüm planının, dolayısıyla kemeri koruma taktiğinin önemli bir bölümünü oluşturuyor. Abhazya'da etkisiz olan Rus barış gücü yerine konuşlandırılmak istenen AGİT veya BM barış güçleri de aynı hizmete matuf bölgeye getirilmeye çalışılıyor. Bölgeye barışı ancak NATO barış gücünün getirebileceği ve kemeri koruyabileceğine ilişkin yapılan spekülasyonlar, Moskova'nın uykusunu kaçırıyor. Kafkas ülkeleri, bugün için NATO'nun genişleme planı dışında yer alsa da, yakın gelecekte bölgede ağırlığını hissettirmesi arzu ediliyor. Aliyev'in ABD gezisi öncesi Bakü'ye gelen Georgtown Üniversitesi Uluslararası Araştırmaları Enstitüsü müşaviri, Reagan'ın  CIA'dan sorumlu eski devlet müşaviri Zbidnov Bjonovsky, NATO'nun 1015 yıl sonrası için Kafkas ülkelerini de bünyesine alabileceği sinyalini verdi. Bjonovsky, SSCB'nin dağılmasında rol oynamış bir SSCB uzmanı. NATO tehdidi sayesisinde, Rusya'nın Kafkas politikasında, özellikle BaküCeyhan konusunda köşeye sıkıştırılabileceği gerçeği yabana atılmaması gereken bir tesbit. Bu konuda sorumuzu cevaplayan Azerbaycan Cumhurbaşkanı Başdanışmanı, Dış Politika Müşaviri Vefa Guluzade, NATO'nun dünyada kuralları koyan bir güç haline gelmesi halinde, Azerbaycan'ın da milli menfaatleri gereği gerekeni yapacağını söylüyor. Guluzade, halen Azerbaycan'ın Barış İçin İşbirliği (BİO) programı çerçevesinde NATO ile işbirliği yaptığını, ancak gayelerinin tam üyelik olmadığını belirtiyor. BaküCeyhan'ın gerçekleştirilme tarihine göz atarsak, bu tarihe kadar NATO'nun Kafkaslar'a yönelik bir proje geliştirebileceğini tahmin etmek zor değil.
   <br/>
   <br/>
   Kemerin koordinatörü kim?
   <br/>
   <br/>
   Türkiye'de mevcut yanlış bir bilgi de, BaküCeyhan kemerinin yapımına ilişkin koordineyi kimin sağlayacağı konusunda. BOTAŞ'a ABD'nin Amoco, Unocal ve Chevron, İngiltere'nin Shell ve İtalya'nın ENİ şirketlerinin kemere ilişkin başvuruda bulunması, koordinatörün Türkiye olacağını göstermiyor. Chevron Petrol Şirketi Başkanı Richard Matche, "Hazar petrolüne en fazla yatırım yapan, boru kemerlerin güzergahlarını belirlemeli, yapımında da söz sahibi olmalı" derken, SOCAR Başkan Yardımcısı İlham Aliyev (Haydar Aliyev'in oğlu), BaküCehan için uluslararası bir konsorsiyum oluşturulmasını, en fazla payın da Azerbaycan'ın olması gerektiğini ifade ediyor ve Azerbaycan'ın konsorsiyumda elde edeceği payı satabileceğini de şimdiden ilan ediyor. Aliyev'in bu sözlerinin ardından ABD ve Batı'nın petrol devlerinin SOCAR ve AOIC'a başvuruda bulunması, bu alanda yoğun bir rekabet yaşanacağını gösteriyor. Almanya'nın Pipilin and Engineering şirketi bile kemerin koordinesini üstlenmek istiyor.
   <br/>
   <br/>
   Hazar'da petrol savaşı, sessiz ve derinden sürüyor. Azerbaycan'da ilk defa petrolü bulan ünlü Alfred Nobel'in 100 yıl önce söylediği, "Kafkasya'da petrol, kan ve politika birbirine karışık" sözü bugün için de geçerli. Petrol, kan da getirebilir barış da. İkiyüzlü politikalar ise hep zenginliklerin sömürülmesine endeksli. Çıkarların rol oynadığı uluslararası arenada, petrol kozunu milli menfaatleri için kullanan, karizmatik bir lider olan Haydar Aliyev kanla yoğrulmuş politikalarla şekillenen Kafkasya'nın makus talihini değiştirmek amacıyla, kurtlarla aynı sahnede dans ediyor ve satranç oynuyor. Aliyev iyi bir oyuncu...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2852-32-hazarda-petrol-savasi.html), [web.archive.org (arşiv bağlantısı)](http://web.archive.org/web/20140629145631/http://www.aksiyon.com.tr:80/aksiyon/haber-2852-32-hazarda-petrol-savasi.html)
