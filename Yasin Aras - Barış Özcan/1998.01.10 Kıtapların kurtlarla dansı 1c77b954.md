# Kıtapların kurtlarla dansı

*Yasin Aras - Barış Özcan 1998.01.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kitap kurdu deyimi, sizde neyi çağrıştırıyor? Bir kitabın sayfaları arasında saklanıp,
  </font>
 </div>
 <div id="newsText">
  <font class="detail-text">
   mürekkep selüloz karışımı yemeğini büyük bir iştahla midesine indiren küçük bir kurtçuk mu geliyor aklınıza? Aslında pek de yanıltıcı bir imge değil bu. Hayalinizdeki kurtçuğa kol ve bacakları ekledikten sonra bir de gözlük yakıştırdınız mı gerçek bir kitap kurduna ulaştınız demektir. Herşeye rağmen bu deyimi tanımlamanın zorlukları da var. Zira bugün geldiğimiz noktada kitaplarla olan ilişkilerimize televizyon, bilgisayar gibi dış etkenler karıştı. Böyle olunca elinde kitap gördüğümüz hemen herkese bu sıfatı yakıştırmak gibi yanlış ve kolaycı bir yola saptık. Bu yüzden önce kitap kurtluğunu olması gereken yerine yerleştirelim. Sebebi ne olursa olsun kitap hırsıyla yanıp tutuşmak şeklinde tanımlayabiliriz bu kavramı. Daha sade olarak "kitapla beslenmek" de diyebiliriz. Bunun boyutlarını aşağıdaki yazıyı okuduğunuzda daha iyi anlayacaksınız.
   <br/>
   <br/>
   Kimi kokluyor, kimi de okuyor
   <br/>
   <br/>
   Kitaplarla alâkaları oldukça yüksek seviyelerde olan insanların kitaplara verdikleri önem, kişiden kişiye değişiyor. Bazıları kitap toplar ama okumaz, bir kısmı eline ne geçerse okuyup yutmadan rahat uyuyamaz. Diğer bir kısmında ise yazıkoliklik vardır ki üstünde yazıya benzer ne bulurlarsa okurlar. Yeterince kavram tartışmasının yaşandığı ülkemizdeki karmaşadan kitap kurtları da nasibini almış durumda. Bu yüzden kitap kurtluğunun tarifini yapmak bir hayli zor.
   <br/>
   <br/>
   Matbuat Dergisi Genel Yayın Yönetmeni Muhammed Nur Ambarlı kendine özgü mahluklar dediği kitap kurtlarının karakteristik özelliklerini şöyle sıralıyor: "Kitap okumayı oldukça ciddiye alan, onu adeta yaşama biçiminin bir parçası addeden, tercihlerinde ayırıcı ölçüt olarak kitapları kullanan, kitap okuma konusunda numara çekmeyen, sahiden iyi kitabın kokusunu alabilen, kitabı derinlemesine okuyan elemanlar bunlar. Kitabın imgesini, görüntüsünü seviyorlar. Eski kitapların kokusunu seviyorlar". Nitekim Matbuat Dergisi kendi hedef kitlesini iki gruba ayırmış: Potansiyel okur ve kitap kurtları. Bu kişilerin bir kitabı başından sonuna kadar okumadıklarını düşünen Ambarlı, bu insanların genellikle ilginç bir sezgi veya tecrübeyle kitabın isminden, yazarından, yayın evinden, içindekilerden durumu hemen deşifre etmeyi bildiklerini söylüyor.
   <br/>
   <br/>
   Kurt mu, canavar mı?
   <br/>
   <br/>
   Eski kitapların kendine has büyüleyici bir havası, büyüleyici bir kokusu vardır. Esrarlı bir olaydır. Onun büyüsüne kapılan insan kendini bir daha kolay kolay kurtaramaz. Kendine bir konu seçer. Eski kitapları toplamaya başlar. Artık okumak önemli değildir onun için. Rafına boy boy kitapları sıralar ve seyreder onları. Burada kitaba sahip olma hırsının şekillenmiş halini görürüz. Sahaflar Çarşısı'nda yıllardır bu tür insanlarla muhatap olan Halil Bingöl, başkaları almasın diye bazen aynı kitaptan beş altı tane daha satın alan kişilerle karşılaştığını söylüyor: "Onların çekişmeleri vardır. Biz ona mezat demeyiz. Kitap kurtlarının çekişmesi deriz. Bazen öyle bir çekişirler ki üç milyonluk beş milyonluk kitap otuz milyona çıkar. Birbirleriyle inatlaşırlar 'sen alacaksın ben alacağım' diye. Bir tür hastalıktır bu. Hepsi birbirinden değişik tiplerdir. Ölene kadar devam eder bu. Öldüğünde o kitaplar tekrar bize geri gelir."
   <br/>
   <br/>
   Kitap kurtları kemirdikleri bütün kitaplara sahip olmak isterler. Çok da kıskançtırlar. Kitabı namusu olarak görür, başkasının görmesini istemezler. Ya da cezaevlerindeki yaşanan görüşme sahnelerinin bir benzeriyle karşılaşırız: Kitap mapus damına düşmüş, onu görmek isteyen bir ziyaretçi ve başlarına dikilmiş gardiyan kitap sahibi.
   <br/>
   <br/>
   Kurtların piri
   <br/>
   <br/>
   Kitap kurtlarının piri sayılan Ali Emiri, alıştığı biçimde uğrar sahaf dükkanına her zamanki gibi. O da ne, ancak hayallerinde canlandırabildiği kitap karşısında durmaktadır. Durumu pek iyi değildir. O andan itibaren kalbinin atışı birden ikiye katlanıverir, içten gelen bir titreme vücudunun her yerini kaplamaya başlar. Durumu belli etmemek için elinden geleni yapar. Zira kitabı çok istediği anlaşılırsa, fiyatı dörtbeş kat artar, alması oldukça zorlaşır. Başka kitaplara bakıp tekrar almak istediği kitaba yönelir ve eline alıp fiyatını sorar. Sahaf düşük bir rakam söyler, ama o yine de rakamı yüksek bulmuş zoraki alıyormuş edasıyla kitabı sardırır. Dükkandan evine gidene kadar geçen zaman çok azdır. O heyecanla koşarak gelmiştir evine. Uzun bir süre rüyalarına giren bu kitabı başının ucundan ayırmaz. Divanı Lügatü't Türk'ün orijinalini bulup yeniden neşredilmesini sağlar. Hemşehrisi Ziya Gökalp kitabı görmek ister, Talat Paşa araya girer yine de göstermez. Sadece Kilisli Rıfat Bey'e yayınlanması için gösterir.
   <br/>
   <br/>
   Kimin gerçekten kitap kurdu olduğu tartışmaya açık bir soru cümlesi olarak duruyor karşımızda. Eski kitapların peşinde koşup, bir başkasında örneği bulunmasın diye bir düzine kitap satın alanları mı, önüne ne çıkarsa okuyan, enformasyon yığını içinde nereye doğru yüzdüğünü bilmeden çırpınıp duranları mı kitap kurdu olarak mimleyeceğiz? Bu noktada bir tartışma başlıyor. Gözünü budaktan sakınmadan kitap alan bu tür insanlar Halil Bingöl'e göre gerçek bir kitap kurdu. Ergun Hiçyılmaz'a göre ise sadece kağıt mütehassısı. "Müzayedeye hazırlananlara kitap kurdu mu diyeceğiz yoksa kitap canavarı mı? Kitap okuyucusu mu, kitap koleksiyoncusu mu, ya da kitabı çok seven mi kitap kurdudur? Kitap kurdunu ortaya koyan kitabın vasfı nedir? İnsan nasıl kurt olur, ben bunu anlamış değilim. Başkaları bana kitap kurdu diyebilir ama hangi bakış açısıyla diyorlar onu bilmiyorum. Bana göre kitap kurdu sonsuz bir kitap aşkı taşımaktadır. Üç kitapla da kitap kurdu olabilirsiniz. İşte bu arama gayreti, kitabı bulma bilincidir kitap kurtluğu."
   <br/>
   <br/>
   Ümit Meriç de antika meraklılarının antika eser alır gibi, bir anlamda yatırım yapar gibi, zamanla değer kazanacağını, prim yapacağını hesaplayarak kitap almasını tüccarlık olarak değerlendiriyor ve ekliyor: "Kitap kurtları, düşünceye saygı duyan, kitabın içindeki ışığın peşinde koşan pervaneler gibi olanlardır. Babam bu anlamda gerçek bir kitap kurduydu. Çocukluğundan itibaren başlayan bir kitap aşkı var. Hatırlarsanız eserlerinde de geçiyor; 'Kitabın içindeki ışık, kitabın içindeki inanç, kitabın içindeki nur beni çekiyor' diyordu: "Ben kitaba tapmıyorum, ben kitabın içindeki insanı arıyorum."
   <br/>
   <br/>
   Toplum olarak kültürel düzeyimizin minimumda oluşu kitap kurtluğu konusunda cömertçe yakıştırmalar yapmamız sonucunu doğuruyor. Bu hususta kavramlara takılmak yerine ona gerçek değerini vermek daha doğru olacaktır. Verimli kitap okumak, kitapta neyin anlatıldığını kavrama mevzuu bir tecrübe, bir kültür ise, kitap kurdu bunu kendince çözmüş kişidir bir bakıma...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=3354), [web.archive.org (arşiv bağlantısı)](http://web.archive.org/web/20121108193022/http://www.aksiyon.com.tr:80/aksiyon/newsDetail_getNewsById.action?newsId=3354)
