# Bir annenin başucu kitapları

*Azra Şaklıoğlu 2010.05.03*

<font class="agenda2NewsSpot">
 Her anne çocuğuna iyi bir gelecek hazırlamak için maddi-manevi didinip durur. Günümüz şartlarında ise ne yazık ki kişisel çabalar yetersiz kalabiliyor. Hal böyle olunca hummalı bir araştırma sürecine giriyorsunuz.
</font>
<font class="newsDetail">
 <p class="MsoNormal">
  90’lı yıllarda anne-çocuk iletişimi, bebek-çocuk sağlığı, kişisel gelişim kitapları Batılı dünya görüşünün bir yansımasıyken artık maddi-manevi kendi kültürümüzden beslenen uzmanların yazdıkları kitapları okuyabiliyoruz. Doğru zamanda doğru şeyler söylemek, tutarlı tavırlar sergileyebilmek için hem kendi gelişimimizi destekleyecek hem de çocuklarımıza bakış açımızı farklılaştıracak kaynaklara ihtiyacımız var. Bir annenin başucundaki kitaplara şöyle bir göz atıp kendinize yeni bir liste hazırlamak ister misiniz?
 </p>
 <p class="MsoNormal">
 </p>
 <p class="MsoNormal">
 </p>
 <p class="MsoNormal">
 </p>
 <p class="MsoNormal">
 </p>
 <p class="MsoNormal">
  ANNEMİ İSTİYORUM!
 </p>
 <p class="MsoNormal">
  Çocuk ve anne birbirinden ayrı düşünülmesi mümkün olmayan yegâne ikili. Ancak modern dünyanın acımasız şartları anne ile yavrusunu birbirinden ayırma kudretine sahip. Hâlbuki anne-çocuk beraberliği tabii, fıtri. Ayrılmaları hâlinde de o doğallık bozulacağından maddi-manevi sorunlar ortaya çıkıyor. Doç. Dr. Sefa Saygılı ile Pedagog Ali Çankırılı’nın kaleme aldığı kitapta çalışan annelerin çocuklarıyla yaşadığı sorunlar ve pratik çözüm yolları anlatılıyor. Eser birkaç farklı açıdan olaylara yaklaşıyor. Önce yaşanmış örnek hikâyeler anlatılıyor. Eğer benzer sorunları yaşıyor ya da aynı hataları siz de yapıyorsanız kendinize çekidüzen vermenizi sağlıyor. Dr. Saygılı’nın çalışan annelerin mektuplarına verdiği cevaplar da pratik hayata yönelik ayrıntılar içeriyor. Aklı, gönlü evde kalarak çalışmak zorunda kalan anneler, bu tarz kitaplar sayesinde bu sancılı süreci belki daha az hasarla atlatabilir…
 </p>
 <p class="MsoNormal">
  Elit Kültür Yayınları / Fiyatı: 2.90 TL.
 </p>
 <p class="MsoNormal">
 </p>
 <p class="MsoNormal">
  ÇOCUKLARIMIZI NASIL
 </p>
 <p class="MsoNormal">
  YETİŞTİRMELİYİZ?
 </p>
 <p class="MsoNormal">
  Bebekleri doğunca anne-baba onu kucaklar, bakım ve korunmasını seve seve üstlenir. Bu kucaklama ile beraber bilgi gerektiren, dikkat isteyen, mühim ve mutlu bir uğraş içine girerler. Çocuklarını ruhsal ve bedensel olarak sağlıklı yetiştirmeye çalışırlar. Ebeveynin yavrularını kazandırdığı terbiye kalıcıdır. Beşer tarihi boyunca aile eğitimi önemsenmiş, ‘Ana baba kucağı ilk terbiye ocağıdır’ denmiştir. Bundan dolayı da temeller iyi atılmalı ve doğru hâl ve tavırlar sergilenmelidir. Dr. Sevim Asımgil’in kaleme aldığı ‘Çocuklarımızı nasıl yetiştiririz?’, ebeveynlere çocuk eğitiminin nasıl olması gerektiği konusunda genel bilgiler veriyor. Kitap öncelikle çocukların gelişim evreleri ve psikolojilerini anlatıyor. Ardından da hamilelik döneminden itibaren ebeveynlerin tutumları; ‘Çocuğu tanımalı’, ‘Sen dili’ kullanarak çocuğu incitmekten kaçınmalı’, ‘Kendisi ile barışık olmasına yardım etmeli’, ‘Çocuğa duygularını öğretmeli’ gibi onlarca başlık üzerinden değerlendiriliyor. Sonuç kısmında da günümüz çocuklarının yaşadığı muhtemel çelişki ve sorunlar anlatılıp çıkış yollarına yer veriliyor.
 </p>
 <p class="MsoNormal">
  Çelik Yayınevi / Fiyatı: 8.50 TL.
 </p>
 <p class="MsoNormal">
 </p>
 <p class="MsoNormal">
  EFENDİMİZ NASIL BİR BABAYDI?
 </p>
 <p class="MsoNormal">
  Peygamber Efendimizin ömrünün sadece 34 günü savaşlarla geçmiş olmasına karşın O’nu inanmayanlarla yaptığı mücadeleler üzerinden tanımaya çalışıyoruz. Oysa o da bir eş, bir baba. Hem de en mükemmelinden, en incesinden, en anlayışlısından…Bu düşünceden hareketle ‘Resulullah kızlarını nasıl yetiştirdi’ kitabını okumak gerekiyor. O’nun bilinmeyen yönleriyle tanışacağınız gibi nasıl bir baba olduğunu da göreceksiniz. Dr. Ramazan Balcı önce Efendimizin kızları Zeynep, Rukiye, Ümmü Gülsüm ve Fatıma annelerimizin kısaca hayat hikâyelerini anlatıyor. Ardından ‘Ehl-i Beytin Hanelerinde Aile Hayatı’ başlığı altında da aile hayatımıza yeni prensipler kazandıracak hikayelere yer veriyor. ‘Medine’de ilk öğretim’, ‘Doğumdan sonra’, ‘Eğitime başlarken’, ‘Çocukların dünyası’, ‘Hayatın her hali için dua’ gibi bölümler Allah Resulünün çocuk eğitiminde uyguladığı metotlara örnek olarak gösteriliyor.
 </p>
 <p class="MsoNormal">
  Nesil Yayınları / Fiyatı: 5.50 TL
 </p>
 <p class="MsoNormal">
 </p>
 <p class="MsoNormal">
  BEBEĞİMİ
 </p>
 <p class="MsoNormal">
  BÜYÜTÜYORUM
 </p>
 <p class="MsoNormal">
  Dr. Adil Asımgil’den kadın sağlığı, hamilelik süreci, doğum, yenidoğan bakımı, bebek bakımının temel konuları, bulaşıcı hastalıklar, ev kazaları, çocuklarda görülen başlıca psikolojik sorunlar üzerine derli toplu bir başvuru kılavuzu Bebeğimi Büyütüyorum. İnanıyoruz ki bu kitabı okuyan anne babalar, bebeklerini beklerken ve büyütürken karşılaştıkları problemleri çok daha kolay çözebilecekler. İçeriğindeki belli başlı konular ise şöyle; kadın sağlığının temel konuları, gebelik, bebeğin anne karnında gelişimi, gebelerde görülen küçük şikâyetler, hamilelikte beslenme ve günlük hayat, doğum, loğusalık, yenidoğan ile anne ilişkisi, emzirme problemleri, beslenme ve ek gıdalara geçiş, bebeğinizin odası, giysileri, oyuncakları, bebeklerde sık görülen şikâyetler, bebeğinizin uykusu, tuvalet alışkanlığı, kızamık, kabakulak, anjin, grip gibi mikrobik hastalıklar, gece alt ıslatma, dışkı kaçırma, parmak emme, tırnak yeme gibi psikolojik problemler ve çocukların başına gelebilen kazalarda yapılması gerekenler…
 </p>
 <p class="MsoNormal">
  Timaş Yayınları / Fiyatı: 25 TL
 </p>
 <p class="MsoNormal">
 </p>
 <p class="MsoNormal">
  ANNE, PEKİ ALLAH’I KİM YARATTI?
 </p>
 <p class="MsoNormal">
  Eğitimciler çocukların doğuştan dini kabule hazır olduklarını vurguluyorlar. Yalnız doğru zamanda doğru şekilde bilgilerin verilmesi şartıyla. Bunun için de küçüklerin değil; büyüklerin eğitilmesi gerekiyor. Çünkü ‘Allah bu dağdan büyük mü?’ ‘Beni Allah yarattıysa, hayvanları da mı O yarattı?’, ‘Kardeşime kötülük yapsam Allah beni taş eder mi?’, ‘Allah kime benziyor?’ gibi sorulara çocuğun anlayacağı şekilde doğru, mantıklı cevaplar vermek kolay değil. Prof. Dr. Mehmet Emin Ay ‘Çocuklarımıza Allah’ı nasıl anlatalım?’ isimli kitabıyla anne-babalara yol gösteriyor, çok önemli bir boşluğu böylece dolduruyor. Eser ‘Çocuk psikolojisi ve dini gelişimi (2-10 yaş arası)’, ‘Çocukta din duygusu ve Allah tasavvuru’, ‘İslam’da çocuğun değeri ve önemi’, ‘Çocuklara Allah’a iman öğretimi’ şeklinde dört ana başlıktan oluşuyor. Şimdiye kadar 25 baskı yapan bu kitap, ebeveynlerin derdine derman olacak nitelikte. Üstelik Millî Eğitim Bakanlığı tavsiyeli.
 </p>
 <p class="MsoNormal">
  Timaş Yayınları / Fiyatı: 8 TL.
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26660-271-bir-annenin-basucu-kitaplari.html), [web.archive.org (arşiv bağlantısı)](http://web.archive.org/web/20101120105230/http://aksiyon.com.tr/aksiyon/haber-26660-271-bir-annenin-basucu-kitaplari.html)
