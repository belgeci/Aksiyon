# Hazır giyimde değişim teknolojisi

*Selma Kurt 2000.03.04*

<font class="agenda2NewsSpot">
 Konsan Enformasyon Destek Sistemi (EDS) yazılımı, günümüzde üretim yönetimi ve takibinde sıkıntılar yaşayan konfeksiyon sektörüne ait sorunları çözmeyi amaçlayan bir "teknoloji geliştirme ve yazılım" projesi olarak üretildi.
</font>
<font class="newsDetail">
 İzmir'de altı büyük konfeksiyon firmasında kurulmaya başlanan EDS yazılımı hakkında bilgi veren Konsan Bilgi ve Teknoloji Grubu Yönetim Kurulu Başkanı Osman Arman, "Enformasyon Destek Sistemi (EDS) yazılımımızı ilk olarak 1998 yılında Ege Bölgesi'ndeki en büyük konfeksiyon ihracatçısı firmalardan birisi olan Sun Tekstil'de geliştirmeye başladık. Sun Tekstil, dünya genelinde ve ülkemizde yaşanan ekonomik krizi sağlıklı bir büyüme ile aştı. Sun Tekstil'deki fabrika yönetiminin de değişim teknolojisine olan açıklığı Konsan EDS'nin, Sun Tekstil'e ait işletmelerde büyük bir başarı ile uygulanmasını sağladı. Yakın zamana kadar Ege İhracatçı Birlikleri Başkanlığı ve Ege Giyim Sanayicileri Derneği Başkanlığı görevlerini de üslenmiş olan Sun Tekstil yönetimi şu an Konsan EDS'nin satışı için en büyük destekçilerimizden biri" dedi.
 <br/>
 <br/>
 Konsan EDS müşterilere önce bir prezentasyonla tanıtılıyor. Üzerinde çalışılan firmanın üretim verimsizliği nedeni ile yaşadığı problemler EDS uzman mühendislik ekiplerince tesbit edip, firma yönetimine bir problemler haritası olarak sunuluyor. Son onbeş yıldır Türkiye'nin en önemli ihracat kalemi olan tekstil sektöründeki firmaların hem ülkemizin ihracatını hem de bu ihracatı gerçekleştiren konfeksiyon üretim tesislerini hızla büyüttüğüne dikkat çeken Arman, "Dünya genelindeki ithalatçı firmaların ekonomik fiyata olan ısrarcı talepleri, üretimde fiyat ve kaliteyi ön koşul haline getirmeye başladı. Kaliteyi en ekonomik fiyat ile üretip satabilme ise ancak firma için verimliliği sağlamakla mümkün. Biz Konsan EDS'yi verimliliği azalmış olan firmalarımıza bilişim teknolojisi altında danışmanlık sağlayıp verimliliklerini artırmak için ürettik" dedi.
 <br/>
 <br/>
 Konsan EDS'nin proje lideri Tuğrul Tamtürk de, "Rekabet gücümüzü koruyabilmemiz için giyim planlama, üretim takip, stok ve satın alma sistemleri, zaman etüd ve verimlilik metodlarını mutlaka doğru uygulamalıyız. Bu metodlar yanlış kullanıldığı zaman sektörde ciddi para ve zaman kayıplarına neden olmaktadır. Konsan EDS yazılımı 10'dan fazla modülü ile hazır giyim sektörüne yönelik teknik çözümleri içermekte, ideal ve pratik uygulamalar getirmektedir" diyor.
 <br/>
 <br/>
 "Windows NT Terminal Server" işletim sistemi ile uyumlu çalışan Konsan EDS yazılımının hem lokal hem de dialup ve internet üzerinde mesafe sınırı olmaksızın farklı yerlerde çalıştırılabileceğini anlatan Tuğrul Tamtürk, "Sipariş odaklı ara yüzler, otomatik malzeme stok kodlama ve veri takibi sistemi, hiyerarşik zaman etüd sistemi, bar kodlu demet takip sistemi, dinamik süreç takibi sistemi gibi sistemleri içeren Konsan EDS, bir giyim şirketine kurulduğu zaman firmaya büyük bir eğitim hareketi başlatır ve yetenekli iş gücü oluşturur. Konsan EDS projesi giyim teknolojisi ile iç içe ve sürekli yenilenerek knowhow'ını geliştirip, CAD ve CAM sistemlerinin de birleştirici olacaktır" diyor.
 <br/>
 <br/>
 Konsan Bilgi ve Teknoloji Grubu Yönetim Kurulu Başkanı Osman Arman, Türk mühendis ve programcılarından kurulu ekiplerinin, Konsan'ın knowhow gücü ile geliştirilen EDS yazılımının dünya çapında başarı ile uygulanabilecek bir yazılım olduğunu, bunu ABD'de son katıldıkları Bobbin Fuarı'nda Missouri Üniversitesi öğretim üyelerine kanıtlayıp, seminer vermek üzere ABD'ye davet edildiklerini belirtti.
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-5929-35-hazir-giyimde-degisim-teknolojisi.html), [web.archive.org (arşiv bağlantısı)](http://web.archive.org/web/20101010170353/http://www.aksiyon.com.tr:80/aksiyon/haber-5929-35-hazir-giyimde-degisim-teknolojisi.html)
