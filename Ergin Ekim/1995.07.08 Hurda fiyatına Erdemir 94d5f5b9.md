# Hurda fiyatına Erdemir

*Ergin Ekim 1995.07.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Erdemir, kamunun elinde en verimli çalışan ve üretim yaptığı alandaki konumu itibariyle stratejik olan bir kuruluş. Başta savunma sanayii olmak üzere beyaz eşyadan gemi yapımına, ziraat aletlerine kadar çok geniş alanlara hammadde üretiyor. Geçen yılki kârı 3.2 trilyon lira.
  </font>
 </div>
 <div id="newsText">
  <font class="detail-text">
   13 Ocak 1995'te yapılan ihalelerde gelen 8 teklif Erdemir'in gerçek değerinin çok çok altında. 7 kişilik bir komisyon tarafından hazırlanan Erdemir'in özelleştirilmesi ve blok satışı ile ilgili rapora göre Erdemir'in değeri en az 2.964 veya 3.206 milyon dolar
   <br/>
   <br/>
   Özelleştirmeyi yaptığımızda en büyük kara deliklerden biri kapatılarak bütçemiz artık açık vermeyecek, vermeyince de enflasyon kontrol altına alınacak, ekonomimiz düzlüğe çıkacak. Özelleştirme yapılamazsa bütün bunlar olmayacak. Özelleştirmeye bu kadar umit bağlamış Türkiye. Bunun için yetkililer özelleştirme konusunda 'ya yapılacak, ya yapılacak' diyorlar. Sürekli özelleştirmeye hız kazandırmaktan bahseden yetkililer, bu hızı vermek için de 'kârlı olsun olmasın' mantığıyla hareket ederek, 'işe yarar' KIT'leri ön sıralara koyuyorlar. Erdemir bunun en iyi örneği. Hemen hemen bütün KIT'ler zarar ederken sadece geçen yılki kârı 3 trilyon 200 milyar lira olan Erdemir, ne pahasına olursa olsun, 'devletin ekonomideki payını azaltma' adına özelleştiriliyor.
   <br/>
   <br/>
   Erdemir, stratejik ve alanında tekel olması sebebiyle de yatırım için oldukça kârlı bir kuruluş. Sanayi hammaddesi olan yassı mamülü üreten tek entegre tesis Türkiye'de Erdemir'de var. Erdemir ayrıca başta savunma sanayii olmak üzere makina imalatı, otomotiv, beyaz eşya, mutfak eşyaları, yedek parça imalatı, profil, boru, aydınlatma gereçleri, inşaat, gemi yapımı, ziraat aletleri gibi çok geniş alanlara da hammadde üretiyor. DSP Genel Başkanı Bülent Ecevit'in "1974 Kıbrıs Barış Harekatı'nda Erdemir en büyük yardımcımız olmuştur" demesi Erdemir'in stratejik konumunu en iyi şekilde özetliyor sanırız.
   <br/>
   <br/>
   Erdemir, kurulacak sanayi tesislerinin ihtiyacını karşılamak için yassı mamül üretimek amacıyla 1960'ta Batı Karadeniz'ın yaklaşık 200 bin nüfuslu küçük bir kasabadan ziyade ortaboy bir şehri andıran Karadeniz Ereğli'de kurulmuş. 15 Mayıs 1965'te de işletmeye açılan Erdemir, 1966 yılı hariç hep kârlı olmuş. Ereğli Demir ve Çelik Fabrikaları bir anonim şirket statüsünde. Yüzde 51.66 oranında hisse halen kamunun elinde olduğu için Idare Meclisi iktidardaki hükümet tarafından belirleniyor. Erdemir, üretime başladığı yıldan buyana üretimi artırma yönünde teknoloji yenilemeyi ihmal etmemiş. Kurulduğunda, yılda 440 bin ton mayi maden,  470 bin ton çelik, 268 bin ton  yassı mamül ve 100 bin ton blum olan üretim kapasitesi, 1989 yılında başlayan KAM Projesi (Kapasite Artırma ve Modernizasyon Projesi) ile artmaya başlamış. 1996 yılında yassı mamül üretiminin 3 milyon tona ulaşması bekleniyor. Bilindiği gibi KAM projesi, Türkiye'nin GAP'tan sonra en büyük yatırım projesi olarak görülüyor. KAM projesi için bugüne kadar 1 milyar 54 milyon dolar özkaynak ve dış kredi kullanan ve yaklaşık 500 milyon dolar daha kullanacak olan Erdemir, geçen yıl itibariyle  Amerika, Japonya, Güney Kore, Meksika, Hindistan, Italya, Kanada, Tayvan ve Almanya'ya ihracat yapıyordu.
   <br/>
   <br/>
   Erdemir üzerinde kamuoyunda sürekli tartışmalar oluyor. Sebebi ise eşi görülmemiş kârlılıkta çalışan bir kamu kuruluşu olması ve stratejik konumu. Alanında tekel olması onun kıymetini artırıyor. 17 Ocak 1990'da Yüksek Planlama Kurulu'nun Erdemir'in özelleştirilmesi yönünde aldığı karardan sonra kamu hisselerinin bir bölümü halka arz veya IMKB yoluyla elden çıkarıldı. 1994 haziranında bir bölüm hisse ilk kez blok satış yoluyla ihale edildi. Ancak ihale sonuçlandırılamadı. Daha sonra 13 Ocak 1995'te yapılan ihaleye de 8 teklif geldi. Gelen en yüksek teklifin 350 milyon dolar olduğu yansıdı kamuoyuna. 28 Nisan'da başlayan pazarlık görüşmeleri de halen devam eden Erdemir'in fiyatının yapılan pazarlıklar sonucu 800900 milyon dolara yükseldiği söyleniyor. Sadece Ereğli'nin değil, ülkenin kalkınmasında da önemli paya sahip Erdemir'in 1 milyar doları dahi aşmayan bu teklifler karşısında peşkeş çekildiği iddiaları yöre insanı başta olmak üzere herkesin tepkisini çekiyor.
   <br/>
   <br/>
   Erdemir Genel Müdürü Yalçın Amanvermez, henüz ihalesi bile gerçekleştirilmeden yapmış olduğu açıklamalarda Erdemir'in bugünkü değerinin en az 3 milyar dolar olduğunu söylüyordu. "Erdemir şu anki teknolojisi ile en modern tesisler arasında bulunuyor. Dünyada yassı mamül üreten tesislerin yatırım maliyetinin tonu bin 500 dolar olduğuna göre Erdemir'in bugünkü değeri en az 3 milyar dolardır. Kapasitesi 1996'da 3 milyon tona çıkacağından değeri de en az 4.5 milyar dolar olacaktır. Bu değere bin 500 adet villa tipi lojman, 40 milyon dolarlık barajı, havaalanı, limanı 1 yıl içinde bitecek olan bazı yatırımlar dahil değil. Üstelik 1966 yılı hariç 1965'ten beri kârlı olan bir kuruluşuz."
   <br/>
   <br/>
   <br/>
   <br/>
   KOMISYON RAPORU
   <br/>
   <br/>
   <br/>
   <br/>
   7 kişilik bir komisyon tarafından hazırlanan 'Erdemir'in Özelleştirilmesi ve Blok Satışı ile Ilgili Rapor'da Erdemir'in stratejik bir kuruluş olduğu kabul edilerek, onun özelleştirilmesi ile halihazırda oluşmuş bazı dengelerin bozulacağı ve oluşacak yeni dengelerin sosyo ekonomik zorluklar çıkaracağı belirtiliyor. Raporda ayrıca Erdemir'in şu anki piyasa değerinin gerçek değerinin çok altında olduğu vurgulanıyor. Rapora göre 'Erdemir'in bilançosunda Erdemir tesislerinin gerçek değeri gözükmüyor.' Erdemir'in özelleştirilmesi ve blok satışı ile ilgili rapora göre 'Erdemir'in bugünkü değeri en az 3 milyar dolar olmalı.' Komisyon raporunda, dünya piyasalarında rekabet edebilecek yassı mamül üretecek entegre demir çelik fabrikası kurabilmek için uluslararası kabul görmüş standartlara göre yılda 1 ton üretim kapasitesi için bin 500 dolar civarında ilk yatırım harcaması yapılması gerektiği gözönüne alınarak, 1996 sonunda KAM projesinin tamamlanması ile yıllık üretimin 3 milyon tona çıkacağı hesaplandığında Erdemir'in değeri 3 milyar 900 milyon dolar olarak çıkıyor. Bundan, KAM projesi yatırımlarında kullanılan kredilerin bakiye kalan borç ile bundan sonra kullanılacak kredi ve özkaynak harcamaları düşüldüğünde ise Erdemir'in bugünkü değeri 2 milyar 964 milyon dolar olarak tespit edilmiş. Raporda yer alan ikinci fiyat tespit yöntemine göre ise, Erdemir'in bugüne kadar yapmış olduğu tüm yatırımların değeri, yıllar itibariyle dolardaki enflasyon dikkate alınarak bugüne getirilmek süretiyle kuruluşun bugünkü tesis değeri, KAM projesi için yapılacak harcamalarla beraber 3 milyar 206 milyon dolar olarak bulunuyor.
   <br/>
   <br/>
   Tespit edilen bu fiyatların Erdemir'in sadece tesis değeri olduğu, satış değerinin bulunması için bunlara mevcut mamül, yarımamül, hurda, hammadde, yardımcı hammadde, yedekparça stoklarının değeri ile portföyündeki para ve menkul değerlerin de ilave edilmesi gerektiği belirtiliyor, raporda.
   <br/>
   <br/>
   Özelleştirme sonrasında özelleştirmenin gereklerinin yerine getirilmesi halinde rasyonel bir işletmecilikle, çalışanların artırılacak verimliliği ile maliyetlerde azalma olacağı ve kârlılığın daha da yükseleceği belirtilen komisyon raporunda, özelleştirmenin menfi etkilerinin önlenmesi için de 10 maddeden oluşan öneriler yer alıyor. Blok satış sonrasında ürün çeşidinin kârlılıkla orantılı olarak azaltılabileceği, bunun da birçok sanayi tesisini hammadde ihtiyacını karşılamakta sıkıntıya düşüreceği belirtiliyor. Raporda ayrıca "stratejik olan sanayi hammaddesinin tedarikinde de ülkemiz çeşitli zorluklarla karşılaşabilecektir" deniyor. Erdemir, bugün için yüzde 30 yerli, yüzde 70 de ithal hammadde kullanıyor. "Blok satışı sonrasında yüzde 100 ithal hammadde kullanımına gidilebilecektir" görüşlerinin de yer aldığı rapora göre, kısa zamanda büyük kârlar hedefleneceğinden teknolojisinin yenilenmesi ve tesislerinin verimliliğinin korunması göz ardı edilebilecektir. Ayrıca, şu an için Erdemir'i alacak olan grup veya firmanın, tesisleri blok olarak alabilecek, tecrübeli, mali ve teknik gücü yeterli olmasına rağmen, bir süre sonra Erdemir'i yetersiz ve istenmeyen firmalara satmasının da engellenmesi isteniyor.
   <br/>
   <br/>
   Erdemir'in yabancılara satılması halinde mecbur kalmadıkça Avrupalılar'a satılmayıp ABD veya Japonlar tercih edilmesi gerektiği de anlatılan raporda Türkiye'nin Avrupa'nın bir pazarı olduğu, Avrupalılar'ın kendi pazarları içerisinde Erdemir'in büyümesi ve gelişmesini istemeyeceklerine dikkat çekiliyor.
   <br/>
   <br/>
   Raporun ilgi çeken bir yönü de özelleştirmeye stratejik kuruluşlardan ziyade devlete yük olanlardan başlaması gerektiğini ortaya koyması. Raporun sonuç ve öneriler bölümünde ise mutlaka özelleştirilecekse Erdemir'in satışı için "Türkiye'nin bugün içinde bulunduğu sıkıntılı, siyasi ve ekonomik ortamın daha istikrarlı duruma gelmesi ve Erdemir'in kârlılığını artıracak KAM projesinin bitmesini beklemenin daha uygun olacağı" uyarısı yer alıyor, tabii dikkate alacak olanlara. Erdemir gibi bir entegre tesisin bugün yeniden kurulmasının 300 trilyon lira maliyeti olduğu belirtiliyor.
   <br/>
   <br/>
   <br/>
   <br/>
   TARIHIN EN VERIMLI DÖNEMI
   <br/>
   <br/>
   <br/>
   <br/>
   Tarihinin en verimli dönemlerinden birini yaşayan Erdemir'de hatırlanacağı gibi Genel Müdür Yalçın Amanvermez, Milli Prodüktivite Merkezi tarafından yılın işvereni, yine Erdemir'de çalışan Ali Yarımkol adlı işçi de yılın işçisi seçilmişti. Erdemir'de toplam üretim son yıllarda artan bir grafik izliyor. Tabii buna paralel olarak kurumun kârı da yükseliyor. Erdemir'in geçen yılki kârı 3.2 milyar dolar. Bu yılın ilk 6 ayında da Erdemir kârlılığını devam ettiriyor.
   <br/>
   <br/>
   Isminin açıklanmasını istemeyen Erdemir'de üst düzey yöneticilik yapmış eski bir bürokrat, startejik bir kuruluş olan Erdemir gibi kuruluşların, dünyada gelişmiş ülkelerde dahi çok kâr etmediğini, amme yararına hizmet verdiklerini anlatıyor. Aynı yetkili, bu tür kuruluşların sübvanse bile edilerek yine kamu elinde tutulması gerektiğini vurgulayarak, Erdemir'in modernizasyonunun devlet tarafından yürütülerek kamuda kalması gerektiğini söylüyor. Özelleştirildiği taktirde ise "Alacak kişiler, bir zamanlar Koç Holding'in Asil Çelik'i alıp işletemeyip geriye iade ettiği gibi olabilirler" uyarısını yapıyor. Aynı yetkili, bundan önceki Idare Meclisi'nde branş dışında görev alan kişilerin olduğunu, bunun için fabrikanın neredeyse zarar edecek duruma geldiğini de söylerken "Erdemir'in çıplak tesis olarak yüzde 30'unun bedeli en az 1,5 milyar dolardır" diyor.
   <br/>
   <br/>
   Karadeniz Ereğli halkı geçinme umitlerini Erdemir'e bağlamış. Erdemir'in perakende satış yapması ile de yörede 3 bin civarında kayıtlı müşterisi bulunuyor. Az değil tam üç bin küçük işletme Erdemir'in perakende satış yapması sayesinde geçimini sağlıyor. Erdemir'in özelleştirilmesinin bu işletmeleri de mağdur edeceği beklentisi halk arasında gergin bir bekleyişe sebep oluyor tabii. Bunun içindir ki Karadeniz Ereğli Belediye Başkanı Halil Posbıyık, Erdemir'in, değerinin çok altında satışa sunulduğunu söyleyerek "Ben 20 yıldır bu fabrikada çalışan bir insan olarak böyle bir servetimizin ve stratejik kuruluşumuzun 'haraçmezat' satılmasına asla razı olmam. Benim gibi düşünen halkımla beraber sonuna kadar mücadele edeceğim" diyor.
   <br/>
   <br/>
   Evet, gerçekten de Erdemir'in elindeki potansiyel iyi değerlendirilirse hem devlet stratejik bir alanda üretimini devam ettirecek, hem de Erdemir kârlı olduğu için devlete yük olmayacak. Bunun yanında Erdemir'e bel bağlayıp, bu sayede geçimini sağlayanlar da Erdemir'in satılmasıyla oluşacak olumsuz şartların gerçekleşmemesi ile rahat bir nefes alacaklar.
   <br/>
   <br/>
   Erdemir'e teklif verenler
   <br/>
   <br/>
   *Bayındır Holding, Oyak, Erdemir Vakfı
   <br/>
   <br/>
   *Çolakoğlu Metalurji A.Ş
   <br/>
   <br/>
   *Ertuğrul Kurdoğlu, Borusan Holding, USX Engineers and Consultans Inc.
   <br/>
   <br/>
   *Global Menkul Değerler, Hüseyin Bayraktar Holding, Ball Group Plc.
   <br/>
   <br/>
   *May Medincilik
   <br/>
   <br/>
   *Nippon Denro Ispat Ltd.
   <br/>
   <br/>
   *Rumeli Metal Sanayi A.Ş.
   <br/>
   <br/>
   *Koç Holding (Ihaleden çekildiğini açıkladı)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-219-hurda-fiyatina-erdemir.html), [web.archive.org (arşiv bağlantısı)](http://web.archive.org/web/20130904170227/http://www.aksiyon.com.tr:80/aksiyon/haber-219-hurda-fiyatina-erdemir.html)
