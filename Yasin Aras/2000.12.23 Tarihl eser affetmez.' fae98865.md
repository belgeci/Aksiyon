# Tarihl eser affetmez.'

*Yasin Aras 2000.12.23*

<div>
 <p class="spot">
  Geleneksel Türk sanatları konusunda ünleri ülke dışına taşmış iki güzide insan Nursen-Güvenç Güven çifti... Nakkaşlıklarındaki ustalık bir yana, azimleri ve işin pirinden aldıkları dersler sayesinde bugün 16. yüzyıl tarzı İznik Çinisinin kalitesine ulaşmışlar. Restorasyon konusundaki becerileri ise tartışılmaz
 </p>
 <p class="metin">
 </p>
 <img border="0" src="/web/20020111091541im_/http://www.aksiyon.com.tr/2000/316/resimler/Tarihi.jpg"/>
 <p class="metin">
  Feshane el sanatları çarşısındayız. "Haliç Geleneksel Türk Sanatları Merkezi" adını taşıyan bir sanat galerisinde, röportaj için bulunduğumuz bir esnada aklımda sürekli "Altın Boynuz" ismi çağrışım yapıp duruyor. Çünkü burnumda Haliç'in kokusu var. Ne alâka diyenler olacaktır tabii, ama gözümün ucunda "Geleneksel Türk Sanatları"nın örnekleri duruyor. Tarihin bir ucunda duran güzelliğin, zamanın akışında yitişinin kokusu burnumdan beynime süzülürken, bakış alanımda; görsel boyutta derin anlamları o ana taşıyan, yine tarihin diğer bir ucunda duran güzelliklerin zamana direnişi vardı. Haliç'in, —Osmanlı zamanında İstanbul'a gelen Avrupalı gezginlerin yakıştırmasıyla— nam—ı diğer Altın Boynuz'un hemen kıyısında, yine Osmanlı zamanında kurulmuş olan; tarihi yapı Feshane'nin tarih ve sanat kokan iç mekanında, Nursen Maylı—Güvenç Güven çiftiyle yaşadıklarını, tarihi eserlerimizin ve Geleneksel Türk Sanatları'nın durumunu konuştuk. Bu iki güzide insanın azmi takdire şayan doğrusu...
 </p>
 <p class="metin">
  On parmakta on marifet
 </p>
 <p class="metin">
  Nursen Maylı Güven'le başlıyoruz. Nursen Hanım 1980 yılında DGSA iç mimari—endüstri tasarımı bölümünü bitirir. Geleneksel Türk Sanatları'na olan ilgisi sonucu hızını alamaz ve aynı yıl Mimar Sinan Üniversitesi Geleneksel Türk Sanatları bölümüne girerek; hat, tezhip, minyatür, çini, klasik cilt, halı—kilim ve eski kumaş desenleri eğitimi alır. 1985'te yüksek lisansını Klasik Cilt dalında tamamlar. Artık tabir yerindeyse, on parmağında on marifet vardır. Sırada bu becerilerini kazanmasını sağlayan tarihine olan borcunu ödeme vakti gelmiştir. Tarihi yapıların onun gibi yetenekli ellere ihtiyacı vardır çünkü. Ve borcunu ödemeye başlar. Türkiye Cumhuriyeti Vakıflar Genel Müdürlüğü tarafından gerçekleştirilen Edirne Selimiye Camii (1983—1985) ve İstanbul Sultan Ahmed Camii'nin (1986—1988) restorasyonlarında Geleneksel Türk Sanatları Uzmanı ve Tezyinat Proje Sorumlusu olarak görev yapar. 1988 yılından beri, birazdan sıranın ona da geleceği nakkaş olan eşi Güvenç Güven ile birlikte tarihi eser restorasyonu, yeni eser tezyinatı ve sanat çalışmalarına devam ediyorlar. Ayrıca Nursen Maylı Güven, yaptıklarıyla yetinmeyip, 1990—1999 yılları arasında Mimar Sinan Üniversitesi Geleneksel Türk Sanatları bölümünde minyatür dersleri vererek birikimlerini aktarmasını da bilir.
 </p>
 <p class="metin">
  İşin üstadından alınan dersler
 </p>
 <p class="metin">
  Sıra Güvenç Güven'e geldiğinde başka meziyetlere sahip bir başka sanatçıyı izlemeye koyuluyoruz. Güvenç Güven de değişik cami ve mimari yapılardaki kalem işi çalışmaları sonrasında TC. Vakıflar Genel Müdürlüğü tarafından gerçekleştirilen Edirne Selimiye Camii (1983—1985) ve İstanbul Sultan Ahmed Camii (1986—1988) restorasyonlarında kalem işi sorumlusu olarak görev yapar. O da eşi gibi kalem işinde bir çok öğrenci yetiştirir. 1988 yılında kendi şirketini kurarak restorasyon ve yeni eser tezyinatlarına devam eder. Bulunduğu noktayla yetinmeyip; özellikle Mimar Sinan'ın en mükemmel eseri olan Edirne Selimiye Camii restorasyonu sırasında gördüğü sanatın doruğundaki örneklerin etkisiyle bunların nasıl yapılabileceğini düşünüp yoğun çalışma ve araştırma sonrası kendi felsefesini oluşturur. Kendisini hiç boş bırakmayıp aldığı eğitime akademik bir boyut kazandırmasını da bilerek, Mimar Sinan Üniversitesi'ndeki işin erbabı olan hocalardan hat ve desen dersleri alır. Belki de mesleki ve sanat yaşamı boyunca yaptığı en önemli açılımı Faik Kırımlı'dan aldığı derslerden sonra gerçekleştirir. Çünkü yaklaşık 350 yıl gibi bir aradan sonra 16. yüzyıl İznik Çinilerinin tekniğini, yıllar süren araştırma ve uygulamalar sonucu bulan Faik Kırımlı'dan (1995) aldığı derslerden sonra eşiyle birlikte çini atölyesini kurarlar. Ve geleneğin gücünü ortaya koyarak; eşi Nursen Maylı Güven ile birlikte bilgi ve becerilerini birleştirerek 16. yüzyıl tarzı İznik Çini'sinin kalitesine ulaşırlar.
 </p>
 <p class="metin">
  Kurtarılan motifler
 </p>
 <p class="metin">
  1800'lü yıllarda yabancılar tarafından yapılan restorasyonlarda Edirne Selimiye, İstanbul Sultan Ahmed ve Rüstem Paşa camilerinin motifleri sıva ve badanalarla kapatılarak üzerlerine barok tarzı motifler uygulanmıştır. Özellikle Sultan Ahmed Camii'nde orijinal motifler çok kötü bir uygulama ile aslına benzetilmeye çalışılmış. Güven çiftinin katıldığı yapılan son restorasyonlar sırasında kat kat badana ve sıvaların altından çıkartılan desenler orijinal haline döndürülür.
 </p>
 <p class="metin">
  Pek çok tarihi eserin restorasyonunu yapan Nursen— Güvenç Güven çifti; elliye yakın yeni cami ve mimari yapının iç süslemelerine kendi özgün renk, desen ve kompozisyonlarını uygulamışlar ve bu sanat dalında bir çok eleman yetiştirmişler.
 </p>
 <p class="metin">
  1988 yılından beri karma sergilere katılmışlar ve kişisel sergiler de açmışlar. İstanbul Yıldız Sarayı Çit Kasrındaki son sergilerinde İznik Çinilerini ve ahşap üstü kalem işlerinin en güzel örneklerini sergilerler. Çeşitli resmi ve özel koleksiyonlarda eserleri bulunuyor.
 </p>
 <p class="metin">
  1988 yılı Ağustos ayında King Fahad Mosque'un nakışlarını yapmak üzere ABD'ye, Los Angeles'e davet edilirler. Camideki kalem işlerinin yanı sıra Türk desenleriyle çok özel vitray çalışmalar da yaparlar. USA da ilk defa uygulanan bu sanat çalışması büyük bir ilgi ve beğeni toplar. Bir yıl süren bu çalışma sonrası yurda dönen sanatçılar en büyük projeleri olan Haliç Çiniciliğini yeniden canlandırmak ve icra ettikleri geleneksel sanatlarımızın diğer dallarından kalem işleri, tezhip, minyatür, klasik cilt konularında çalışmalarını sürdürmek üzere Haliç kıyısında bir atölye kurarlar. Kısa bir süre önce restore edilerek bir sanat ve kültür merkezi durumuna getirilen ve haberin girişinde de bahsettiğimiz Feshane El Sanatları Çarşısında, Haliç Geleneksel Türk Sanatları Merkezi adını taşıyan bir Sanat Galerisi açarlar.
 </p>
 <p class="metin">
  Güven çifti Amerika'da
 </p>
 <p class="metin">
  Suudi Arabistan Krallığının Amerika da yaptırdığı; King Fahad Mosque (kralın ismini taşıyan) caminin iç mimarisini yapmaları için, Amerika'dan Güvenç ve Nursen Güven'e davet gelir. Olayların gelişimini Güvenç Güven şöyle anlatıyor: "Amerika'ya gittik, fakat caminin büyüklüğünü yaklaşık olarak bize anlattıkları zaman, birkaç ay içerisinde yapar geliriz düşüncesi ile gitmiştik, hatta iki küçük çocuğumuzu da daha rahat çalışalım ve bir an önce bitirelim düşüncesiyle Amerika'ya götürmedik, oysa Amerika'ya gidince orda gördüklerimiz anlatılandan daha farklıydı, yapılan cami oldukça büyüktü ve inşaat sistemleri Türkiye'deki inşaat sisteminden çok farklıydı. En önemlisi bizdeki gibi kaba sıva yoktu. İşin açıkçasını söylemek gerekirse bizim bunca yıldır kullandığımız atalarımızdan kalma tekniklerle ve şu anda kullandığımız teknikteki malzemeleri orada kullanamayacağımızı anladık. Çok farklı bir zemin vardı. King Fahad Mosque camisi yapımında, boyayı emmeyen bir zeminle karşılaştık. Tabii ki bu işin mutlaka yapılması da gerekiyordu." Caminin ve adının önemli olmasından dolayı, Güven çiftinin çalışmaları Amerika'da çok ilgi çeker. Ayrıca bir fotoğraf sanatçısının, zor olmasına rağmen, çalıştıkları iskele üzerine her türlü ışık, projektör gibi aletlerle adeta bir stüdyo kurup, bütün çalışmanın yüzlerce fotoğrafını çekerek ilgilenmesi onlara orada Türk sanatçıları olarak ayrı bir gurur daha verir. Ve daha sonra yaptıkları bu çalışmaların Amerika'daki saygın gazetelerden, Los Angeles Times'da yayınlanması sonucu, ilgi daha da artar. Bir aylığına gidilen Amerika'da çalışmalar ancak bir yılda tamamlanabilir.
 </p>
 <p class="metin">
  Camilerin hatları
 </p>
 <p class="metin">
  Güvenç Güven Amerika'da çektikleri bir sıkıntıdan bahsederken Türkiye camileriyle ilgili önemli bir konuya da değinmiş oluyor; Kalem işlerini yaptıkları zamanlarda, hat yazılmasında problemler yaşarlar. Hiçbir zaman bozuk ve kötü hat yazısı kullanmazlar. Çünkü zamanında hocaları rahmetli Mahmut Öncü'nün onlara verdiği yazıları kullanmışlardır. Güvenç Güven maalesef diyerek başladığı sözlerinde şu acı gerçekleri dile getiriyor: "Camilerimizde bir yerlerden, oradan, buradan kopya çekilmiş ve hatları son derece kötü, hatta esresi, üstünü, noktası, harfleri dahi eksik yazılara şahit olduk. Belirli bir alanda eksik veya hatalı yazılmış yazıları siz de görebilirsiniz. Fakat şurada eksik, şurada fazla diyemem. Piyasada yapılan bir çok camilerde, hat yazıları maalesef bozuktur. Keşke, bizim gibi sanatçı statüsünde nakkaşlar o yazıları yazabilmiş olsaydı. Biz bugüne kadar yaptığımız bütün çalışmaları, zamanında olduğu gibi, Mimar Sinan'ın eserlerinde bulduğumuz zihniyet ve felsefeyle yapmayı hedeflediğimizden, 16 yy.da nasıl fevkalade yapılıyorsa eşim ve ben hep onu hedefledik ve o kalitede yapmaya çalışıyoruz."
 </p>
 <p class="metin">
  Restorasyonun aslolan felsefesi orijinali bozmadan birşeyler yapabilmektir. Dünya çapında üne sahip tarihi eserlerimiz restorasyon adı altında çok kötü şekilde tahribata uğruyor. Yani neredeyse restore edilmese daha iyi olacak dedirtiyorlar. Bunun sebebi; ekip çalışmasının diğer alanlardaki eksikliğinin bu alanda da fazlasıyla hissediliyor olması. Restorasyonu bu alanda yetişmiş akademisyenler, profesörler bir araya gelerek yapmaya çalışsa ve uygulamasına böylelikle geçilmiş olsa herşey çok güzel olacak. Aslında bu yaşanan olumsuzluklarla tarihimize, tarihimizi göz önünde canlandıran tarihi mekanlara karşı olan duyarlılığımızın ne kadar lafta kaldığını kendimize itiraf ediyoruz.
 </p>
 <p class="metin">
 </p>
 <p class="arabaslik">
  Kargaşa var...
 </p>
 <img border="0" src="/web/20020111091541im_/http://www.aksiyon.com.tr/2000/316/resimler/Kargasa.jpg"/>
 <p class="metin">
  Nakkaş Güvenç Güven'le Restorasyon üzerine yaptığımız söyleşi...
 </p>
 <p class="metin">
  — Büyük tarihi camilerimizde ilk restorasyonlar ne zaman yapılmaya başlanmış?
 </p>
 <p class="metin">
  17 yy. sonlarında İstanbul'da büyük deprem olduktan sonra büyük tarihi camilerde restorasyon çalışmaları oluyor. İlk restorasyon çalışmalarını da yabancılar yaptılar. Özellikle İtalyanlar. Bunlar, sanat tarihindeki çevrede biliniyor. O dönemlerde bizim sanatlardan anlayan insan kalmayınca, kalem işlerini de onlar yapmışlar. Ama üzerlerini sıva ile kapatıp, Arabî motifler yapmışlar. Bunların belgeleri, fotoğrafları, diaları var elimizde. Süleymaniye Camiinin kubbesi Arap motifli duruyor. Mimar Sinan'ın diğer eserlerinde de şekil bu.
 </p>
 <p class="metin">
  — Peki bunlar tam olarak hangi tarihte olmuş?
 </p>
 <p class="metin">
  1700'lerin sonunda bir deprem olmuş, ama kesin tarihi bilmiyoruz. Biz, Sultan Ahmet Camiinin restorasyonunu yaptığımız zaman, iki kere büyük restorasyon izi gördük, bir tanesinde "1801" tarihi, ikincisinde ise "1883" tarihi yazılıydı.
 </p>
 <p class="metin">
  — Daha önce hiç medyada çıkmadı mı bu söyledikleriniz?
 </p>
 <p class="metin">
  Hayır çıkmadı. Çıkmamasının nedeni; zaten restorasyon işlemleri içinde çok müthiş bir kargaşa, karışıklık var. Uzun yıllar, özellikle restorasyon konusunda çok ciddi mücadeleler, savaşlar verdik. Bir yerde insanlar hayatlarını idame etmek zorunda. Her yerde sert bir şekilde gerçekleri vurguladığınız zaman, tek başınıza kalmış oluyorsunuz.
 </p>
 <p class="metin">
  — Şimdi restorasyon yapmıyor musunuz?
 </p>
 <p class="metin">
  En son Rüstem Paşa Camiine, yetkili mimarının ciddi ısrarları ile girdik, aynı kişinin sebebi ile de bırakmak zorunda kaldık. Sanatın olmadığı bir ortamda, sen sanat icra etmeye kalktığın zaman bu çok zor bir iş oluyor.
 </p>
 <p class="metin">
  — Kalem işleriyle ilgili restorasyonlar aslına uygun yapılmıyor mu?
 </p>
 <p class="metin">
  Kalem işlerinin restorasyonunda; ilk yapıldığı dönemdeki kalem işlerinin orijinallerini buluyoruz. Desenlerin eksik kısımlarını tamamlıyoruz, aynı ilk yapıldığı dönemdeki kalitede, kalem işleri uyguluyoruz. Döneminde yapıldığı gibi yapmaya kalktığımızda; işte bu noktada da maddiyata bağlı sorunlar, karmaşık bilinmeyenler ortaya çıkıyor. Çünkü onların birim fiyatları içinde bunun karşılığı yok.
 </p>
 <p class="metin">
  — Türkiye'de kalem işleri konusunda Restorasyon işi sıkışmış durumda mı?
 </p>
 <p class="metin">
  Restorasyonun içine sadece kalem işi veya taş işi girmiyor. Mimari olarak düşünürseniz, restorasyon denince en az 40—50 branş var belki, fakat son 10—15 yıldır üniversite ya da yüksek okul düzeyinde restorasyon bölümleri açarak, daha bilimsel eğitim verecek okullar hayal ediyorduk. Maalesef restorasyonun her bölümünden hoca Türkiye'de çok az, üniversite de buna uygun değil. Üniversitelerde masa üstü teknik uygulanıyor. Ve sadece masa üstü teknik de, bu iş için yeterli değil. Akademiyi bitirdikten sonra, teknikten uygulamaya yani restorasyona geçmek gerekiyor. Eşim ve benim yapmış olduğum şey buydu. Bu alanda eşim tekti ve halen akademisyen olarak tek devam ediyor.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020111091541/mailto:hundez@hotmail.com">
   hundez@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/316/kultur/1.htm), [web.archive.org (arşiv bağlantısı)](http://web.archive.org/web/20020111091541/http://www.aksiyon.com.tr:80/2000/316/kultur/1.htm)
