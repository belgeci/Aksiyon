# Deniz göründü...

*Yasin Aras 2001.04.14*

<font class="agenda2NewsSpot">
 Dünyada ulaşım karmaşası yaşayan bir kaç ülkeden biri de biziz. Yıllardır uygulanmakta olan yanlış politikalar nedeniyle karayoluna mahkum edilmişiz
</font>
<font class="newsDetail">
 Demiryollarını ihmal eden Türkiye, halihazırda bir kaç kilometrelik metroya dahi sevinir hale geldi. İnsan hele bir de Expres'le tanıştıktan sonra, iş için dahi olsa seyahati iple çeker oluyor. Her gün binlerce insanımızı kaybettiğimiz karayollarına mahkum olmayı haketmeyen bir coğrafyada yaşıyoruz. Bu ülkenin üç tarafı denizlerle çevrili ve bizler, mavinin derinliklerinden sevdiklerimize ulaşmaya hasret kalmışız. İşte bu sıkıntıyı biraz olsun asgariye indirmek isteyen Türkiye Denizcilik İşletmeleri, geç kalmışlığın faturasını da üstlenerek her türlü olumsuz koşullara ve krize rağmen bu eksiği kapatmaya niyetli.
 <br/>
 <br/>
 Akdeniz bölgesinde dördüncüyüz...
 <br/>
 <br/>
 Bacasız endüstri diye nitelendirilen turizm, gün geçtikçe önem kazanıyor. Ülkemizin de önemli bir girdisi olan turizmin öneminin artması 1950'li yıllara rast gelir.  Bu yıldan itibaren hızlı nüfus artışı, gelir düzeyinin yükselmesi, çalışma sürelerinin kısalması, ulaşımda konfor ve süratın artması ve boş zamanları değerlendirme bilincinin yerleşmesi, ulusal ve uluslararası seyahat ve konaklama hareketlerinin, genel tanımla turizmin büyük ölçüde gelişmesine yol açarak evrensel boyutlara ulaşmasını sağladı. 1950 yılında, dünya ölçeğinde turist sayısı 25 milyonken bu oran 2001 yılında 550 milyon kişiye ulaşarak 50 yıl içinde 22 kat arttı. Sayısal artışa paralel olarak dünya turizm gelirleri de artmış, 1950 yılında 2 milyar dolar olan turizm geliri, 2000 yılında 350 milyar doları aşma noktasına geldi. Özellikle 1980 yılından itibaren turizm hareketi içinde kruvaziyer gemi işletmeciliği, genel turizmin önemli bir parçası haline geldi. Bu gelişmeler sonucunda dünya turizmi içerisinde deniz turizminin payı yüzde 18 oranında gerçekleşti ve 75 milyon kişiye ulaştı. Ülkemizin de yer aldığı Akdeniz bölgesinde deniz turizm potansiyeli 10 milyon kişi olup, bu pazarda yüzde 25 pay ile İspanya birinci, yüzde 18 ile İtalya ikinci, yüzde 17 ile Yunanistan üçüncü ve yüzde 11'lik pay ile Türkiye dördüncü sırada yer alıyor.
 <br/>
 <br/>
 Hedef 25 milyon dolar...
 <br/>
 <br/>
 Dünya üzerindeki genel değerlendirmeden sonra ülkemizin durumuna baktığımızda da çok önemli gelişmeler olduğunu görüyoruz. Ülkemize gelen turist sayısı 1950 yılında 25 bin iken, 2000 yılında bu oran 10 milyonu geçti. Dış turizm gelirlerimiz ise 1950'de 1 milyon dolarken, 2000'de ise 8 milyar dolara ulaştı. OECD raporlarına göre ülkemize gelen turistlerde son yıllarda gözle görülür bir artış yaşanıyor. Turistin aradığı huzur ve hizmet anlayışındaki gelişme ile birlikte yapılan tanıtım çalışmaları ile Türkiye, turizm alanında en çok ilgi gören ülkelerden biri haline gelmeyi başardı. 1988 yılında ülkemize gelen turist sayısı 4 milyon 172 bin iken, bu sayı 1990 yılında  5 milyon 389 bine çıktı. 2000 yılında bu rakam ikiye katlandı ve tam 10 milyon insan tatil için Türkiye'yi tercih etti. Bu 10 milyon turistin bir milyonu denizyolunu tercih etmiş. Türkiye Denizcilik İşletmeleri Genel Müdürü Erkan Arıkan hedeflerinin bu sayıyı artırmak olduğunu söylüyor; "Denizyolu ile ülkemize gelen turistlerin yüzde 95'i şirketimizin işlettiği limanlardan hizmet almışlardır. Kuruluşumuzun bu pazar içindeki payı 78 milyon dolar civarındadır. Bu payın 2000'li yıllarda 25 milyon dolara çıkarılması hedeflenmiştir. Hedeflenen payların elde edilmesi yönünde kuruluşumuz yoğun bir çalışma içindedir." Arıkan TDİ olarak hem yurt içinde hem de yurt dışında daha aktif bir işletme haline geleceklerini de belirtiyor.
 <br/>
 <br/>
 Vira bismillah...
 <br/>
 <br/>
 Bu kapsamda uzun bir aradan sonra yeniden başlanan güzergahla her cuma İstanbul'dan İzmir'e hareket edecek olan gemi, pazar günleri de dönüş yaparak, pazartesi İstanbul'da olacak. Karadeniz hattı da haziran ayında başlayıp, ağustos sonuna kadar her pazartesi İstanbul'dan hareketle Zonguldak, Sinop, Samsun, Trabzon uğraklı olarak Rize'ye kadar gidip, aynı limanlara uğrayarak cuma günü İstanbul'da olacak. Şu anda cumartesi günleri İstanbul'dan MarmaraAvşa ve Pazar günleri AvşaMarmaraİstanbul şeklinde uygulanmakta olan Körfez hattı programı, 15 Haziran ile 22 Eylül arasında her gün uygulanacak. Türkiye Denizcilik İşletmeleri 2001 yılı Adriyatik programında ise, İzmirVenedik hattında nisan ayından itibaren her çarşamba İzmir'den Venedik'e, cumartesi günleri de Venedik'ten İzmir'e sefer yapacak. ÇeşmeBirindisi hattı ise Haziran 2001 tarihinde başlayıp Eylül 2001 tarihinin sonuna kadar salıcuma günleri ÇeşmeBirindisi, çarşambapazar günleri de BirindisiÇeşme feribot seferleri düzenlenecek.
 <br/>
 <br/>
 Gurbetçiler unutulmamış...
 <br/>
 <br/>
 2001 yılında sılada vatan özlemi çeken vatandaşlarımızın risksiz ve en ucuz şekilde ülkemize getirilmesi de programlanmış. Türkiye Denizcilik İşletmeleri, denizyolu feribotlarına binen yolcular için feribota binmeleri ile birlikte tatillerinin başladığını hissetmeleri için her türlü tedbiri almış. Genel Müdür Erkan Arıkan bu hizmeti şöyle özetliyor: "Özlem duydukları damak tadlarından başlamak üzere kendi evlerindeki rahatlığı, sevgi ve güven ortamını feribotlarımızda bulacaklardır."
 <br/>
 <br/>
 Kruvaziyer programlarında ise, Ağustos 1997 yılında filoya dahil edilen TDİ Karadeniz yolcu gemisi ile akılcı program ve fiyat gibi dengeli seferler düzenlenmiş. Geçen yılki Ege Adaları, Doğu Akdeniz, Batı Akdeniz ve Karadeniz limanları uğraklı turlara halkın göstermiş olduğu ilgi nedeniyle 2001 yılı içerisinde de aynı güzergahlara 13 sefer programı düzenlenmiş.
 <br/>
 <br/>
 İstanbulİzmir seferi...
 <br/>
 <br/>
 Denizyolları İşletmesinin iç hatlarda en yoğun taşımacılık yaptığı İstanbulİzmir feribot seferi hakkında ayrıntılı bir bilgi istiyoruz başkan Arıkan'dan: "Seferi gerçekleştiren bu yolcu feribotları Türkiye'nin en lüks yolcu gemileridir. Akşamları restoranda yemekte canlı müzik eşliğinde eğlenerek gezinizin keyfine keyif katabilirsiniz. Ataribarcafe ve disko hizmetlerimiz de bulunmakta gemimizde. Gemi Çanakkale Boğazı'na geldiğinde ise güverteye çıkmayı sakın ihmal etmeyin. Çanakkale Boğazı'ndaki ışık hüzmeleri sizi bambaşka bir dünyaya götürecek. Çanakkale Şehitliği'ni gördüğünüzde ise ister istemez duygulanacaksınız. Ve ertesi gün sabah saatleri güneşin ilk ışıkları altında parlayan Midilli Adası'nı seyretme olanağınız var."
 <br/>
 <br/>
 Sonuç olarak tatil rotanızı kendiniz belirliyorsunuz. İster Yunan adalarına, ister Akdeniz limanlarına, isterseniz Karadeniz kıyılarına... Ege adaları seferi, sizi Yunan adalarına götürüyor; Rodos, Mikonos, Santorin, Girit ve Pire limanlarının konuğu oluyorsunuz. Batı Akdeniz seferi, İtalya ve İspanya'ya uzanıyor. Başta Napoli ve Barcelona olmak üzere, pek çok Akdeniz limanına uğruyorsunuz. Doğu Akdeniz seferi, sizi İsrail'in Hayfa Limanı'ndan, Mısır'ın İskenderiye kentine uzanan, gizemli bir yolculuğa çağırıyor. Mavi ile yeşilin birleştiği Karadeniz Seferi'ni; Sinop, Trabzon, Soçi, Sivastopol, Odesa ve Köstence limanları oluşturuyor. TDİ Karadeniz gemisi ile başlayan yolculuklar, yine İstanbul'da sona eriyor.
 <br/>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-7503-35-deniz-gorundu.html), [web.archive.org (arşiv bağlantısı)](http://web.archive.org/web/20110116060443/http://aksiyon.com.tr:80/aksiyon/haber-7503-35-deniz-gorundu.html)
