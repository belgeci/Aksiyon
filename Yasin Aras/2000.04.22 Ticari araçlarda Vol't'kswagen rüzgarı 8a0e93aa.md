# Ticari araçlarda Vol't'kswagen rüzgarı

*Yasin Aras 2000.04.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Volkswagen'in hafif ticari araç segmentinde yer alan ve gerek yolcu gerekse yük taşıma açısından en yüksek kapasiteye sahip olan temsilcisi VW Volt, gelişmiş teknik özellikleri ve donanımları ile daha pazar tanıtımı yapılmadan tükendi.
  </font>
 </div>
 <div id="newsText">
  <font class="detail-text">
   Şimdi Volt almak isteyenler sırada bekliyor.
   <br/>
   <br/>
   Lüks özelliklere sahip
   <br/>
   <br/>
   Ticari araç segmentinin klasik özellik sınırlarını zorlayan Volt, Panel Van, City Van ve Minibüs modelleriyle satışa çıktı. ABS, hava yastığı, elektronik diferansiyel kilidi ve önarkada bulunan viraj denge çubuğu ile tam bir güvenlik paketi standart olarak sunuluyor. Ayrıca elektrikli camlar, merkezi kilit, ısıtmalı yan aynalar ve 3. stop lambası, aracın diğer standart özelliklerini oluştururken, Volkswagen Volt Panel Van modelinde ise yük kancası ve yüklerin kaymasını önleyen taban kaplama da standart olarak yer alıyor. Lüks binek otomobillerin sahip olduğu özellikleri barındıran ticari araç statüsünde bulunan bir model olarak Volt oldukça dikkat çekiyor. Belki de en sıradışı özelliği; Volt'un çevresel şartlara uyum özellikleri. Katalitik konvertör standart olarak sunuluyor. VW Volt'un üç yollu konvertöründe oksijen ile reaksiyona giren zehirli ve kirletici atıklar çevreye gereken saygıyı göstermiş olarak dışarı atılıyor. Ayrıca Volt'u üretirken kullanılan malzemelerin geri dönüşüm özelliği bulunuyor.
   <br/>
   <br/>
   Emsalsiz bir motoru var
   <br/>
   <br/>
   Volt'un sahip olduğu motor oldukça güçlü bir 2.5 litre TDI intercoolor ve 5 silindir. Bu motor Volt'un sahip olduğu gelişmiş teknolojinin kanıtı aynı zamanda. Düşük devirlerde bile verimli bir turbo çevirimi sağladığına aracı test ettiğimiz Şile'nin dik ve virajlı yollarında şahit olduk. Motorun sağladığı en büyük avantajı ise; 1900 ile 2500 devir/dakika arası sabit 280 Nm tork yani döndürme hızı vermesi. Volt'un bu özelliği ona akranlarıyla karşılaştırıldığında büyük avantaj sağlıyor. Bu özelliklere sahip bir motoru barındıran Volt yakıt tüketiminde oldukça cimri. Genel bakım aralığının 45.000 km'de olması aracın ne kadar uzun ömürlü ve dayanıklı olduğunu da ortaya koyuyor. Türkiye'de alıcılar arasında fiyatfayda dengesini ön planda tutanlar için fiyat açısından da avantajlı olan Volt'un ticari araç sürücüleri ve yolcuları zamanı yakalamış bir araca kavuştular.
   <br/>
   <br/>
   1994 yılından bu yana Volkswagen'in Türkiye distribütörlüğünü yürüten Doğuş Otomotiv, binek otomobilin yanı sıra ithal satışta ticari araç segmentinde de liderliği elinde bulunduruyor. Volkswagen, ticari araç satışının toplam pazarında ise üçüncü sırada ve öyle gözüküyor ki gözünü birinciliğe dikmiş durumda.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=87D19A8109C4309100AB87D962B36DB9?newsId=6107), [web.archive.org (arşiv bağlantısı)](http://web.archive.org/web/20140818171300/http://www.aksiyon.com.tr:80/aksiyon/newsDetail_getNewsById.action;jsessionid=87D19A8109C4309100AB87D962B36DB9?newsId=6107)
