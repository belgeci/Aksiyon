# Rahatla, şoför kadınmış

*Yasin Aras 2000.12.23*

<div class="pNewsDetailMainContent ctx_content" itemprop="articleBody">
 Kadınların araba kullanırken nasıl olduğu hep tartışma konusu olmuştur. Erkekler kadınların araba kullanış tarzını beğenmezler. Onlara göre trafikte hep kusurlu olan kadınlardır. Her ne kadar erkekler trafikte bir anda değişip tanınmaz hâle gelseler de yine suçlu kadınlardır. Oysa kadınlar çok daha dikkatli ve saygılı otomobil kullanıyor. Sadece Almanya'da caddelerde dolaşan otomobil sayısı 40 milyon civarındayken, bunlardan yüzde 25'i kadınlara ait. 2020 yılında da kadınların erkeklerle eşit şartlara sahip olacağı, yani otomobil kullanımında kadınlarla erkeklerin oranının yüzde 50'lerde olacağı tahmin ediliyor. Uzmanlar bunu genç bayanların daha iyi eğitim görmesi, daha iyi gelir düzeyi ve kadınerkek eşitliğinin gelişimine bağlıyor. Ancak daha şimdiden kadınların otomobillerde söz sahibi olmaya başladığını düşünmek doğru değil. Gerçi Almanya'da yaşı 26 ilâ 40 arasında değişen kadınların yüzde 87'si ehliyet sahibi ama henüz 'benim' diyebilecekleri bir arabaları yok. Uzmanlar da kadın şoförlerin sayısının giderek artmasına bakarak konu ile ilgili on tez hazırlamış.
 <br/>
 <br/>
 Kadın ve araba üzerine on tez
 <br/>
 <br/>
 Tez 1: Sürücüsü kadın olan bir otomobilde erkek eğer yan koltukta oturuyorsa kadına sürekli tavsiye etmekten geri durmaz. 'Dur, yavaşla kaza yapacaksın!' veya 'hızlı gidersen inerim' şeklindeki sözler en çok kullanılanları.
 <br/>
 <br/>
 Tez 2: Almanya'nın iki eyaletinde şu anda geçerli olan ve kanunen de sadece kadınların park edebilecekleri yerleri daima erkekler işgal ediyorlar.
 <br/>
 <br/>
 Tez 3:  Kadınlar erkeklerden daha az kaza yapıyor. Bu istatistikler sonucu elde edilen bir sonuç. Almanya'da kazaların sadece yüzde 31'ini kadınlar yapıyor. Erkekler, kazalarda yüzde 55 ile sözsahibi olurken, kadınların yaptıkları kazalarda toplam 1664 kişi yaralanmış, 14 kişi de ölmüş. Erkeklerdeki ölü sayısı ise 1385.
 <br/>
 <br/>
 Tez 4: Kadınlar tamirhanelerde ciddiye alınmıyor. Bu doğru, çünkü motor hakkında teknik bilgi sahibi olmadıkları için çoğu kez tamircinin veya kaportacının yüksek faturalarını ödemek zorunda kalıyorlar.
 <br/>
 <br/>
 Tez 5: Kadınlar otomobili sadece iş için veya eşya taşıma aracı olarak görmüyor. Daha çok eskiden geçerli olan bu fikir artık değişti. Sadece çocuklarını kreşe götürmek veya alışveriş yapmak için kullanmıyorlar otomobili. Avrupa'da çoğu kadın, aldığı otomobille prestijini ispatlamak istiyor.
 <br/>
 <br/>
 Tez 6: Her erkeğin direksiyon başındaki kadına karşı önyargıları var. 'Direksiyon başındaki kadın canavardır' veya 'direksiyonu hiç bir zaman kadına bırakma' gibi sözler erkeklerin sözleri...
 <br/>
 <br/>
 Tez 7: Otomobil çevreleri kadını daha yeni yeni müşteri olarak görmeye başladılar. Bu gerçek kendini reklam filmlerinde bile göstermeye başladı. 60'lı yılların otomobil reklamlarında kadın yan koltuğun bir aksesuarı olarak lanse edilirken, şimdi sürücü olarak sunulabiliyor.
 <br/>
 <br/>
 Tez 8: Kadınların motor sporları konusunda fiziksel bakımdan yetersiz oldukları yanlış. Çünkü bunun fizikle bir ilgisi yok. Bunun yetiştirilme ve eğilimlerle ilgisi var.
 <br/>
 <br/>
 Tez 9: Kadın sürücüler, sürüş tarzlarında erkeklerle benzer özellikler gösteriyor. Uzmanlar, bunun da çevresel faktörlerden dolayı geliştiğini belirterek, trafik seline kapılan kadınların da mecburen erkeklerin gösterdikleri performansı gösterdiklerini ifade ediyor.
 <br/>
 <br/>
 Tez 10: Kadınlar daha çok arazi tipi arabaları tercih ediyor. Bu nedenle, Avrupa'da her üç kadından birisi jeep kullanıyor. Bunun da iki sebebi var. Arabanın yüksek olması nedeniyle daha rahat görüş imkanı olması ve jeeplerin az da olsa diğer araçlara oranla güvenilirliği.
 <br/>
 <br/>
 Trafikte Türk kadını stili
 <br/>
 <br/>
 İşte Türk kadınlarının trafikteki en belirgin özellikleri.
 <br/>
 <br/>
 1 Asla frene erkekler gibi basıp arabadan o dayanılmaz sesi çıkartmaya yeltenmezler.
 <br/>
 <br/>
 2 Otomobilleri her zaman temizdir hatta içinde yastık, oyuncak gibi birçok aksesuar bulunur. Torpido gözü ise kolonya, mendil, araba spreyi ile doludur.
 <br/>
 <br/>
 3 Gerekmedikçe kornaya basmazlar. Hatta o kadar gerekmez ki, gerektiği zaman bile basmazlar.
 <br/>
 <br/>
 4 Kolay kolay trafik canavarı olmazlar. Kurallara uymaya özen gösterirler.
 <br/>
 <br/>
 5 Trafikte saygılıdırlar, yayalara yol verirler. Çoğu zaman bu durum arkada beklemeye tahammül edemeyen klasik Türk erkeği tipindeki sürücüleri sinirlendirir.
 <br/>
 <br/>
 6 Arabalarla erkekler kadar ilgili değillerdir ama istisnaları da var tabii ki. Rallilere katılan kadınlar gibi...
 <br/>
 <br/>
 7 Her zaman erkeklerden daha dikkatliler. Belki de öyle olmak zorunda bırakılıyorlar.
 <br/>
 <br/>
 8 Kadınlar genellikle küçük otomobillerden hoşlanıyor diye bilinir ama son zamanlarda, Avrupalı kadınlarda olduğu gibi jeeplerin içinde daha sık görülmeye başladılar.
 <br/>
 <br/>
 9 Türk kadını da tabii ki arabada müzik dinler ama erkekler gibi son ses ve camı açık gezen pek yok. Belki de çevreye karşı saygılı olmak için müzik dinlerken camlarını kapatıyor olabilirler.
 <br/>
 <br/>
 10 Eğer köpekleri varsa onu da muhakkak arabayla gezdirirler. Bazısı da arabayı park eder ve köpeği de içinde bırakıp gider ve saatler sonra döndüğünde hayvanın mutlaka veterinere götürülmesi gerekir...
 <br/>
 <br/>
 11 Erkekler için arabaları vazgeçilmezdir, ona farklı anlamlar yüklerler ama kadınlar bu konuda daha mantıklıdır ve otomobil onlar için sadece bir araçtır. Kadınlar erkeklerden daha duyguludur tezi de, söz konusu otomobiller olunca geçerliliğini yitirir.
 <br/>
 <br/>
 12 Otomobil tamirinden pek anlamazlar, bu özellikleri servis elemanlarının canını sıkarken, yedek parça ve oto tamircilerini mutlu eder.
 <br/>
 <br/>
 e-mail: hundez@hotmail.com
 <br/>
</div>


Kaynak: [www.aksiyon.com.tr](http://www.aksiyon.com.tr:80/dosyalar/rahatla-sofor-kadinmis_507099), [web.archive.org (arşiv bağlantısı)](http://web.archive.org/web/20151020020249/http://www.aksiyon.com.tr:80/dosyalar/rahatla-sofor-kadinmis_507099)
