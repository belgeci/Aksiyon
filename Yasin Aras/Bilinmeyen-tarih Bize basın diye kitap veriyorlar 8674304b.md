# Bize basın diye kitap veriyorlar

*Yasin Aras Bilinmeyen-tarih*

<div>
 <font>
  <img border="0" height="1" src="/web/20050302174453im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302174453im_/http://www.aksiyon.com.tr/resim/302/8.jpg" vspace="5"/>
  </p>
 </font>
 <font class="content">
  Masum bir akşam üstünün bize yüklediği garip fütürist duygular ve sahilden ucuza kiralanabilir duygusu uyandırabilecek küçük bir sandalla açılmış, kendi çapımızda sıkı arkadaşlarla, bizim uşakların nam saldığı diyar olan Tarabya’da balık tutuyoruz...
 </font>
 <br/>
 <p>
  <font class="content">
   O da ne? Vahşet çağırışlarıyla bir korsan gemisi bize doğru yaklaşıyor! Her şey tıpkı filmlerdeki gibi! Denize mi atlasak, yılanlara mı sarılsak, yoksa ‘asıl küreklere sandalcı’yı mı mırıldansak diye tercih haklarımızı gözden geçiriyorduk ki, müthiş bir heyecan ve korku eşliğinde gözlerimi açtım! Daha çok bir depoyu andıran ama gözlerini kısıp bakınca şirin olabilen bir göz odamdaydım ve de korkunç bir kabus görmüştüm! Sıkı arkadaşlarıma ne oldu diye düşünüp, daha fazla sıkmadım kendimi ve taklit marka cakalarımı çektim üstüme! En az kâbusumdaki korsanlar kadar gaddar ev sahibemin hışmına uğramamak için, pür dikkat ve bir sandal sadeliğinde sessizce indim merdivenlerden... Hemen korsan bir taksiye atlayıp, gideceğim yeri tarif etmeye başladım. Yol kenarlarındaki TÜBİTAK’ın medar—ı iftiharları olan seyyar satıcıları izledim! Kaçak cigara tezgahlarındaki korsan paketlere göz attım... Trafiğin sıkışık olduğu her yerde, püfür püfür Haliç’i soluklamak için açtığım cama, bir satıcı yaklaştı, elindeki tombul şişelerin üzerinde “Tekirdağ Rakısı” yazılıydı! “Âbi” dedi, “hakiki Tekirdağ rakısı”!.. İbrahim Erkal ve Hakan Taşıyan’ın korsan kasetlerinden olsa gerek; az önce indiğim korsan taksiden bana yüklenen Pir Sultan sabrı ve vakurluğuyla yürümeye başladım!.. İçimden; penceresiz bir dünyada, şeytani bir zekaya, son derece üstün bir akla ve ışık hızına rakip korsancılarla bir arada yaşamaya mecbur kalmak, insanı depresyona sokmaya yeter de artar bile, dedim!.. Ve günümün, mânâ ve mahiyetine uygun bir haber dosyası hazırlamak niyetiyle, bana korsan kitap satmaya inat etmiş bir adamla kendi tanımlamasıyla korsan kitap piyasasının dört büyüğünden biriyle buluştum...
   <br>
    <br>
     Matbaacı gammazladı...
     <br>
      <br>
       Geçtiğimiz günlerde emniyet güçleri Ender Conk isimli korsan kitap basan bir kişiyi yakaladı. Suçu Milli Eğitim Bakalığına ait ders kitaplarının aynısını basmaktı. Parmaksız Ender lakaplı bu kişi korsan kitap piyasasının en meşhuru ve en büyüğü olarak biliniyor. Hakkında açılmış onlarca dava var. Fakat şimdiye kadar kanundaki boşluklar yüzünden hakkında elle tutulur somut birşey yapılamıyordu. Pek çok meşhur yazarın çok satan kitaplarını bunlardan başka âmiyâne tabirle popüler kültürün empoze edip meşhur ettiği pek çok kitabı çokça basıp sattı Parmaksız Ender ama yakalanması için Milli Eğitim Bakanlığının ders kitaplarını basması gerekiyordu. Okulların açılmasına az bir zaman kala trilyonluk bir pazar olarak tanımlanan ders kitapları piyasasındaki para sadece Parmaksız Ender’in değil aynı zamanda meşhur bir yayınevinin de ağzını sulandırmıştı fakat olayın üzeri bir çırpıda kapatıldı. Bu işte yalnız değilim diyen Parmaksız Ender’in konuşmasına izin verilmedi. Bizim görüştüğümüz dördüncü büyük korsan K.Y. de bakın Parmaksız Ender’in yakalanmasıyla ilgili nasıl ilginç tespitlerde bulunuyor: “İşin doğrusu şu: korsan kitap hiç kimse için problem değil. Ne emniyet, ne de bir başkası için... Parmaksız Ender devletin kuyruğuna bastı, yakalandı. Yani Milli Eğitim Bakanlığının kitaplarını bastı diye yakalandı. Biraz ince düşünürseniz olayı anlayacaksınız, okulların açılmasına az kaldı! Yoksa yazarların kitapları korsan basılmış, kimsenin umurunda değil. Ha, Ender’e ne olura gelince, Ender parayı bulmuş zaten, eniştesi de polis! Onu gammazlayan da matbaacısı Levent, yok eden de aynı kişi... Ama bence Ender yakında bu işten paçasını kurtarır, arkası da var, parası da...”
       <br/>
       <br/>
       Parmaksız Ender ve
       <br/>
       <br/>
       Anadolu
       <br/>
       <br/>
       Herkesin hikayesinin bir başlangıcı vardır. Bizim korsanın da öyle. İş gayrimeşruya dönüşmeden önce yine kitap satarlarmış ama pazarlamacılık yaparak. Yayınevlerinden aldıkları kitapları satar, az da olsa ekmek parasını çıkartırlarmış. Kazanılan ekmek parası tatmin etmeyince korsan kitap satmamanın asıl kendilerine eziyet olacağından işin piri Parmaksız Ender’den alıp satmaya başlarlar. Piyasa canlanıp, kitap satışlarında tarihe geçen patlamalar yaşanmaya başlayınca (korsanın tabiriyle; kitap satışları ne zaman ki popüler kültüre dahil oldu). Parmaksız Ender’den alınan mallar (yani kitaplar) yetmemeye başlar. Onlar da artık kitap korsanlarının mekanı Kadıköy’de bir güçtür ama Parmaksız Ender onlardan daha güçlüdür. Henüz daha korsan kitap basacak kadar büyümüş değillerdir. Ne zaman ki Parmaksız Ender Anadolu’ya yönelip kendine yeni bir saha bulunca bizim korsan da kitap basmaya başlar. Bu işi ilk kimin yaptığını da biliyor. Selahattin adında biri olduğunu, şimdilerde süründüğünü haber veriyor. Ama işin asıl gerçeğini istersek ve yazmaya cesaret edebilirsek anlatacağını söylüyor. Hele bir anlat bakalım diyoruz, işi bir çırpıda devlete kadar götürüyor; “Aslında gerçek korsancılığı başlatan yasal yayınevleri. Yazarla 3 bin kitaba anlaşırlar ve o sayıda telif öderler, fakat bu kitap 10 bin basılır, 20 bin basılır, bu da korsan olmuş olur. Zaten Anadolu’ya, Güneydoğu’ya falan gönderdikleri kitaplar da korsandır. Yani onlar bizden daha beter korsanlar. Sonuç olarak burada en büyük darbeyi devlet yemiş oluyor, ne yayıncı ne de yazar.” Korsan K.Y’nin söylediklerini Literatür Yayıncılık’ta editörlük yapan Öner Cıravoğlu’nun anlattıklarında teyid ediyoruz. Cıravoğlu da somut bir yayınevi ismi veremezken hadisenin bu şekilde yaşandığından emin: “Yayınevi, yazarıyla ikibin basılacak diye anlaşıyor ama on bin tane basıyor ve o kitabı beş sene satıyor. Burada yayınevi kendi kitabının korsanı olurken, yazar da kendi yayınevinin korsanlığıyla karşı karşıyadır. Bunu yapan yayınevleri var. Cağaloğlu piyasasında bu çok söylenir ve anlatılır.”
       <br/>
       <br/>
       Korsan Yayıncılar Birliği
       <br/>
       <br/>
       Kitap korsanları, Yayıncılar Birliği’nin toplanıp bir arada hareket etmesini kendilerine örnek almış. Gayrimeşru da olsa onlar da yayıncıymış. İstanbul’da değil, Ankara’da belirli otellerde toplanıp kararlar alabiliyorlarmış.
       <br/>
       <br/>
       “Mehmedin Kitabı” çıktığında, askeriyenin dikkatini çeker ve toplatılır. Ama aynı kitap için Korsan Yayıncılar Birliği; “satılacaktır” kararı alır, K.Y’nin deyimiyle zor—mor satılır. Korsanlarla mücadelede kararlı olan Orhan Pamuk’un, Benim Adım Kırmızı isimli kitabı bandrollü olarak çıkar... Korsan Yayıncılar Birliği tekrar hep bir araya gelir ve bir şekilde bandrolü basar... Gerisini K.Y’nin ağzından dinleyelim: “Ve sonunda bandrol da bir işe yaramadı! Mesela Ahmet Altan, yeni kitabımı çıkaracağım ama korsanların eline geçecek diye korkup çıkaramıyorum, dedi. Biz bu açıklamadan hemen sonra “Kılıç Yarası”nı piyasaya sürmüştük! Televizyondaki bir programa çıkıp, Ahmet Altan’a karşı (sahte bir isimle), kitabını basar, Eminönü’nde sırf gıcıklığına 100 bin liraya satarız dedik, sustu! Cevap bile veremedi! Yani anlayacağınız kitap satıyorsa korsan tehlikeli oluyor, yok satmıyorsa tanıtım olur hiç değilse düşüncesiyle; korsan en kralı! İddia ederim ki, bir çok yazarı da halka biz tanıttık!”
       <br/>
       <br/>
       Sosyalist düşünceye sahip yazarlar korsanlara pek problem çıkarmıyorlarmış. Yaşar Kemal, Buket Uzuner, Ahmet Altan, Orhan Pamuk istisna. Yayınevleri arasında İletişim ve Remzi Yayınları için çok mücadeleci portresi çiziyor korsan. Can Yayınları hiç ilgilenmiyormuş, çünkü kitap satışları zaten iyiymiş. Tabii korsanın aklına; onlarla uğraşmaktan Erdal Öz’ün bıkıp usanmış olabileceği gelmiyor. Korsanların da bir kalbi var tabii, onların da prensipleri olabiliyor. Bazen de yayıneviyle anlaşabiliyorlarmış, ben “İyi niyet gösterisi yani” diyorum, o “Kıyak yapıyoruz” diyor. X yayınevinin doğru—dürüst satmayan kitaplarını basmıyorlarmış ya da “etiketin yarısına” kısmına koymuyorlarmış.
       <br/>
       <br/>
       Yayınevlerinin korsan dansı
       <br/>
       <br/>
       Yayınevi piyasasında korsanlarla ilgili konuşulan bir başka konu da işbirlikçiler. Bazı yayınevlerinin kendi kitaplarını korsanlar daha çok sattığı için onlara verdikleri söyleniyor. Bu şekilde kendi kitaplarını korsanlara bastırarak hiç yorulmadan yüzdelerini alıp kenara çekildikleri söyleniyor. Bu bir söylenti tabii ve korsanlar tarafından yayınevlerini töhmet altında bırakmak için söyleniyor da olabilir. Nitekim İnkılap Yayınları sahibi Arman Fikri de belirli sayıdan sonrasını korsan bastıkları iddialarının çok saçma olduğunu söylüyor ve tüm yayınevleri maliyeye kayıtlı, böyle bir şüphe varsa neden kontrol etmiyorlar diyor. Bileşik Dağıtım’ın sahibi ve aynı zamanda korsanlarla mücadele etmiş biri olan Mekki Yassıkaya’ya bunun doğru olup olmadığını sorduk. Çok söyleniyor ama doğrulanmış da değil diyor: “Bir ara Can Yayınları’nın sahibi Erdal Öz için de söylüyorlardı. Ben kendisine böyle bir şeyin olup olmadığını sordum. O da bu söylentileri çıkaranlara çok sunturlu bir şekilde sövdü. Ispatlasınlar ben yayıncılığı bırakırım dedi. Şöyle bir olay geçmiş başından; “Beyoğlu, İstiklal Caddesi’nde, Can Yayınları’nın kitapları korsanlar tarafından satılıyormuş. Erdal Bey gitmiş ve satmamaları için onları uyarmış ve bir anda yirmi kişiyi karşısında bulmuş. Neredeyse parçalayacaklardı diye anlatmıştı. Polis bile Erdal Öz’ü korsan kitapçıların elinden zor almış.” İddiayı bir kez de biz Erdal Öz’e sorduk. Mekki Yassıkaya’nın anlattığı tarzda iftirayı atanlara sunturlu küfürlerini gönderiyordu. Onlar hakkındaki en yumuşak ve buraya yazabileceğimiz cümlesi şuydu: “Bizim korsanlara göz yumduğumuzu kim söylerse şerefsizlik eder.” Erdal Öz, korsanlarla uğraşmaktan bıkmış. Onun için ilgilenmiyor: “Yıllarca mücadele ettim, avukatlar v.s., bir ton para harcadım. Sonuç ne; ya iki ay yattı çıktılar ya da cüz’i bir parayla kurtuldular! Avukatlar telif hakları konusunda da zaten çok cahiller, başaramıyorum! Devlet çok kayıtsız, birini yakalamışlar (Parmaksız Ender), niye olduğu ortada, bugüne kadar neredeydiler?
       <br/>
       <br/>
       En çok kim okur?
       <br/>
       <br/>
       Korsan K.Y’ye, ideolojik görüşün kendi kitap satışlarına nasıl yansıdığını da sorduk. Satılan kitaplara ve alanlara bakınca işin doğrusu solcu kesimin daha çok sattığıymış ve de sol görüşlü insanlar daha çok kitap satın alıyormuş: “Geç tezgahlara otur akşama kadar, bir tane sağ görüşlü yazarın kitabı sorulmaz! Bizim için farketmiyor, keşke sağcılar da çok okusa, hatta aralarında böyle bir yarışa girseler ne güzel olur.” Mekki Yassıkaya korsan liderine katılmıyor. Mektup Yayınları’ndan Emine Şenlikoğlu’nun kitapları korsan olarak oldukça çok satmış ve satılmaya devam ediyormuş: “Sofra Nimetleri diye bir kitap var mesela. Daha çok Anadolu’ya yönelik olarak bu kitapları satıyorlar. Çünkü diğer kitaplar satılmıyor. Kısaca korsan piyasası ideoloji falan dinlemiyor. Benim şöyle bir tespitim var: Sağ cenahın korsan baskılarını solcu korsanlar, solun korsan baskılarını da sağcı korsanlar ve aşırı soldakiler yapıyor. Bu işin merkezi Kadıköy’dür ve oraya gidip baktığınızda bu enteresan tespiti göreceksiniz”.
       <br/>
       <br/>
       Ötüken Yayıncılık Genel Müdürü Erol Kılıç da sağ kitaplar satmıyor iddiasının gerçekle alâkası olmadığını söylüyor; “Senede 10 bin sattığımız kitap oluyor, mesela Peyami Sefa, 20 bine yakın satıyor! Sol görüşlü kitaplar ne kadar satıyorsa, sağ da o kadar satıyordur”.
       <br/>
       <br/>
       Korsan savunucuları
       <br/>
       <br/>
       K.Y.’ye göre Türkiye’de herşeyin korsanı olduğu gibi kitabın da korsanının olması son derece doğal; “Korsan kitap işinden iki buçuk milyona yakın insan ekmek yiyor. Çok da kazanıyoruz dersem yalan olur, karnımız doyuyor o kadar. Yayınevleri işi götürüyor! Korsan benzetmesine gelince, pek önemli değil, bu memlekette en çok satan gazetelerde köşe yazarı olup da başkalarının fikirlerini çalıp millete satan o kadar korsan insanlar var ki! Bunlarla niye kimse ilgilenmiyor, ha etiketi var! Mesela Bay Pipo, Susurluk, Operasyon; üçü de aynı mantığı taşıyorlar. Üçünü de hazırlayan yazarlar bilgileri birbirlerinden çalmışlardır. En son örnek de “Silüetini Sevdiğimin Türkiye’si”... Bu kitapların basıldığı ve satıldığı yerde, bizim var olmaya hakkımız fazlasıyla var!
       <br/>
       <br/>
       Cümle âlem —okurlar hariç— korsan kitapçıları bir kaşık suda boğacak olsa da korsan K.Y.’ye göre bazıları tarafından da savunulmuşlar. Mesela diyerek rahmetle yad ettiği Mina Urgan’ı örnek veriyor. Onlara demiş ki; “Kitaplarımı yayınevleri satamıyor, siz daha çok satıyorsunuz, ama yayınevimle ticari mantığımı yıkmayın.” Onları diğer bir savunan kişi de Çetin Altan’mış. Örnek olarak da 1998 yılında Çetin Altan’ın köşesinde, korsancılar parayı nereden kazanıyor başlıklı yazısını gösteriyor. Çetin Altan orada; “5 milyonluk kitabı 2.5’a satıyorlar, çünkü maliyeti o!” diyerek korsan kitapçıları savunmuş. Aslında o bir savunma değil, Çetin Altan’ı yanlış anlamışlar; Altan, “Ben o yazımda, neden daha çok sattıklarını anlatmaya çalıştım, yoksa savunuculuğu falan yok” diyor. “Ben aynı zamanda da bir hukukçuyum, adamlar çalıp çırpıp hiç bir karşılık ödemeden para kazanıyorlar... Saçmalık bunlar! Bugün hâlâ eserlerinden büyük paralar kazanılan büyük yazarlarımız var, üzücüdür ki bu büyük yazarların çoğu düşkünler evinde öldüler! Yazık yani!.. Yayınevlerine gelince, telif konusunda zamanında ben de problemler yaşadım, ama şu an YKY ve İnkılap’ta böyle bir sorunla karşılaşmadım. Siz en iyisi bırakın bunları da, yazarlar asıl parayı nereden kazanıyor, onu araştırın!” K.Y’nin anlattığına göre; Fatih Altaylı da, ben korsan kitap okurum demiş ve susturulmuş. Herhalde kolay olmamıştır bu susturma işlemi.
       <br/>
       <br/>
       Korsan lideri benden önce sadede gelerek bu işin düzelmeyeceğini itiraf ediyor. Kimse de düzeltemez diyerek ortaya bir iddia atıyor; “Yayınevleri yüzde 2’ye, bizse yüzde 98’e hitab ediyoruz... Ha bu arada korsan kitap işi yapan insanlar politik de değildir, sadece ekmeğin peşindeler! Kargaşalar bizi ilgilendirmiyor, bizim için önemli olan rant! Kitabı tüm Türkiye’ye biz ulaştırıyoruz, Hakkari’ye kadar gidiyoruz. Bizim kitabın kalitesi de dört dörtlük, zaten korsan falan da artık palavra, şimdi işin asıl adı fason kitapçılık... Yayınevleri ne zaman fiyatları indirip, yazarlara vesaireye adam gibi para öderse bu iş belki biter. Halk kitabı istiyor, kaliteyi falan taktığı yok, yok cildi şöyle olsun, yok böyle olsun, halk için en uygunu, cebine en uygun olanıdır!”
       <br/>
       <br/>
       Saded: Korsan kitapçılar, yayınevleri, yazarlar ve okurlarla görüşürken edindiğim izlenim, herkesin bu konudan bıktığı ve de fazlasıyla sıkıldığı. Ben hiçbir şey bilmiyorum diyerek, çok şey bilenler konuşmak istemedi. Bir şeyden korktukları ya da çekindikleri için değil, çıldırtacak derecede bu problemlerden sıkıldıklarından. Kaybedenler belli; en çok devlet, sonra sırasıyla yayıncı ve yazar... Kazananlar ise; en çok halk, sonra da popüler kültür ve korsan işi yapanlar! Kazananlar halkın içindense o zaman iyi demek de var, yazarın emeği çalınıyor, o zaman kötü demek de var.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13957), [web.archive.org (arşiv bağlantısı)](http://web.archive.org/web/20050302174453/http://www.aksiyon.com.tr:80/detay.php?id=13957)
