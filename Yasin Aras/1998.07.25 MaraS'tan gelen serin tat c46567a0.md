# MaraS'tan gelen serin tat

*Yasin Aras 1998.07.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şu sıcak yaz günlerinde bunaldığınız anlarda, üstünde yüzlerce çeşit çiçeğin güzelliğini sergilediği uçsuz bucaksız bir yayla düşleyebilirsiniz.
  </font>
 </div>
 <div id="newsText">
  <font class="detail-text">
   Eriyen kar sularının oluşturduğu dereler, hafifçe esen serin rüzgar yüreğinizi ferahlatsın. Koyun ve keçi sürülerini ekleyin düşünüze. Kulaklarınız ilahi bir müzikle çınlasın. Sonra sürünün sağılma vakti gelsin ve taze sütü kana kana midenize indirin. Yahut Maraşlıların, Akdağ yaylalarında büyüyen sahlepi süte ekleyerek, çelik kaşıkla dize getirdikleri meşhur dondurmayı yiyin.
   <br/>
   <br/>
   Pekçok kimsenin ortak görüşü şudur ki; Maraş dondurması satan ustaların tezgahın üstüne astıkları çıngıraklar, insanı hep bu tür hayallere sevkediyor. Sonbahara kadar süren bir tutku olan dondurmanın pek çok versiyonu yaz sıcaklarıyla birlikte çıkar karşımıza. İçlerinden biri var ki kalitesi herkesçe çoktan onaylandı. Bilen de yaptığını söyledi bilmeyen de. Onu size yakından tanıtacağız. Maraş'ın dondurmasını.
   <br/>
   <br/>
   Süt, sahlep ve sertlik
   <br/>
   <br/>
   Maraş dondurmasının en önemli özelliği lezzeti ve sertliği. Vatandaşın deyimiyle "adam gibi" dondurma yiyebiliyorsunuz. Bundan 1520 yıl önce bu kadar sert değildi Maraş dondurması. Teknoloji sayesinde, sertliğini sonradan kazanmış oldu. Şimdi döner bıçaklarıyla kesilip servise hazırlanıyor. Bu tarz bir işlem biraz da işin reklamı oluyor gibi.
   <br/>
   <br/>
   Maraş dondurmasının lezzetinin sırrı malzemesinde saklı. Yani sütünde ve sahlebinde. Akdağ ve Ahırdağ yaylalarında otlayan keçilerin sütünü kullanıyor Maraşlı dondurma ustaları. Dağlarda yetişen bir bitkinin yapraklarını da sahlep olarak kullanıyorlar. İstanbul'da mütevazı Aksu Pastanesi'nin sahipleri, kendi deyimleriyle adımız yok ama dondurmamızın tadı var diyen Necip ve Muhammet Günay kardeşler yakında Maraş dondurmasıyla Azerbaycan'a çıkarma yapacaklar. Necip Usta daha önce Arabistan'da  Maraş dondurması yapmış. "Türkiye'nin Roma dondurmasının çıkarmasına Maraş dondurması ile cevap verdiğini, bu çok özellikli dondurmanın Maraşlıların bir icadı olduğunu" söylüyor. Artık Maraş dondurması yaz aylarına nazaran kışın da tüketilir hale geldi. Şifalı bir gıda maddesi aynı zamanda. Tıpkı Anzer yaylasında yetişen bal gibi. O da yaylalardan gelen doğal maddelerden imal ediliyor.
   <br/>
   <br/>
   Maraş dondurması yakın zamana kadar klasik usullerle yapılıyordu. İşin içine teknoloji girince kalitesi daha da arttı. Ünü Kahramanmaraş sınırlarını aşıp İstanbul, Ankara derken yurtdışına kadar ulaştı. Bir tek, Maraş dondurmasında keçi sütü kullanılıyor. Keçinin sütündeki su oranı da dondurmanın kalitesi için önemli bir faktör. Sahlep ve sütün bir araya gelmesiyle iş bitmiyor tabii. Belki de Maraş dondurmasının en önemli kısmı başlıyor bu noktada. O da ustalık. İşin ustalığı külahı müşteri yakalayana kadar devam ediyor. Çünkü, uzun çelik kaşıkla pek çok numara yapıyor ustalar. Belki de bu oyunlar ustalar arasında müşteri çekmek için bir tür yarış hali.
   <br/>
   <br/>
   Nasıl yapılır?
   <br/>
   <br/>
   Oran olarak bir kilo süte saf olarak yedi gram sahlep katılması gerekiyor. Katılacak şekerin miktarı kalorisine göre değişiyor. Bu karışım daha sonra kaynatılıyor ve tam kıvamına gelince ateşten kaldırılıyor. Daha sonra bir süre makinada yoğruluyor.  Kıvama gelince fıçıya alınıyor ve belli bir soğuklukta çelik kaşık ile yoğruluyor. Bu bakımdan dövme kaşığı dondurmanın tadını ve kıvamını almasında oldukça önemli bir faktör.
   <br/>
   <br/>
   Çocuklara her dondurmayı yememelerini öğütleriz. Maraş dondurmasının haricindekilerin yan etkileri olduğu söyleniyor. Maraş dondurması ise olumsuz etkisinin olmayışı bir yana şifalı da. Siz de kendi çapınızda Maraş dondurması yapmayı deneyebilirsiniz. Tarifi bizden yapması sizden.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=7700B9BE6CA1ED935AB5096674457B06?newsId=3954), [web.archive.org (arşiv bağlantısı)](http://web.archive.org/web/20130907112841/http://www.aksiyon.com.tr:80/aksiyon/newsDetail_getNewsById.action;jsessionid=7700B9BE6CA1ED935AB5096674457B06?newsId=3954)
