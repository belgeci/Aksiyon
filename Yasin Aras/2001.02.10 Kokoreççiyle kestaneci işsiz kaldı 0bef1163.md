# Kokoreççiyle kestaneci işsiz kaldı

*Yasin Aras 2001.02.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Doğuş grubunun sahibi olduğu İXİR (İnternet Servis Sağlayıcı), Superonline'ın genel müdürünü transfer ederek, kokoreççi, kestaneci ve Banu Alkan'la piyasaya girdi...
  </font>
 </div>
 <div id="newsText">
  <font class="detail-text">
   Karşısında rakib olarak gördüğü Superonline'ı geçmek için de pek çok internet uzmanını işe alarak geniş bir kadro kurdu. Üstelik bu elemanların büyük kısmını da Superonline'dan kaptı. İXİR ismi kısa sürede hedefine ulaşıp geniş bir kitleye yayıldı ancak Türkiye'nin içine girdiği ekonomik krizle birlikte işler tersine döndü. İXİR reklamlarının üründen daha başarılı olduğu ortaya çıktı. Doğuş grubunun ilk kriz toplantısında zarar eden İXİR'in kapatılması kararı biraz yumuşatılıp, içeriğinde bulunan portalların bir kısmının kapatılmasıyla sonuçlandırıldı. Kokoreççi, kestaneci ve Banu Alkan'ı işsiz bırakan bu gelişme aynı zamanda Türkiye'de internete yapılan yatırımın risk oranını temsil eden somut bir örnekti. İnternetin ne olduğunun dahi tam olarak anlaşılmadığı bir dönemde, 'Gelecek internette' düşüncesiyle plansız programsız ve ülke şartları dikkate alınmadan yapılan yatırımlar bırakın kâr getirmeyi, kendini bile kurtaramadı. Bu nedenle bir kaç yıllık mazisi olan servis sağlayıcı şirketler havlu atmaya başladılar. Çünkü Türkiye'deki internet kullanıcıları ile bunlara servis sağlayanlar arasındaki arz talep dengesi eşit değildi. İnternet kısa sürede kâr getirecek bir yatırım aracı değildi ve şirketler en küçük bir kirizde ilk gözden çıkarılacak yatırım olarak bu alanı görüyorlardı.
   <br/>
   <br/>
   Aslında İXİR'den önce Sabah grubunun, sahibi olduğu Turkport'u kapatması konuyla ilgili öncelikli verilmesi gereken bir başka örnek. Zira Turkport bir medya grubunun içinde yer alan, reklam, tanıtım ve pazarlama gibi isim yapma noktasında gerekli avantajlara sahip bir internet markasıydı. Televizyon, gazete, dergi gibi popüler iletişim argümanlarına sahip bir medya grubunun sinerjisini kullanmasına rağmen ayakta duramayıp kapatılmıştı Turkport.
   <br/>
   <br/>
   Bir haber analizi
   <br/>
   <br/>
   İnternetteki Türkçe içerikli haber portallarından birinde Türkiye'nin en büyük İnternet Servis Sağlayıcı (ISS) şirketlerinden biri olan İXİR'in dört portalını kapama kararı almasıyla ilgili bir analiz yapılmış: "Kifayetsiz yöneticiler yüzünden İXİR'in içerik yatırımları iflas etti. İXİR'den yatırımcılara çıkan ders ise şu; düzgün bir gelir modeli yaratmadan, profesyonel medyacılarla çalışmadan, elektronik yayıncılık alanında su gibi para harcamanın hiçbir faydası yok. Arkasında Doğuş Holding'in imkanları, Garanti Bankası'nın stratejik ve mali desteği olan İXİR işte tam da bu yüzden çöktü. Sonuç olarak, yayıncılığı bilmeyen yöneticiler yüzünden, Türkiye'deki içerik yatırımları daha emeklerken çökmeye başladı. Belki de Superonline ve İXİR deneyimleri, bir süre için İnternet sektörü çalışanlarına gelir oluşturdular ancak bu tür bir yönetim temelde önce yatırımcılara, sonra da sektöre darbe vurdu." Söz konusu bu analizin içeriğinde geçen eleştirileri İXİR'e sorduk ama maalesef hiçbir cevap alamadık. İXİR'in genel müdürü, işten çıkartılan elemanlar yüzünden medyanın konuya yaklaşımı karşısında moralmen iflas etmiş anlaşılan. CHIP Dergisi Genel Yayın Yönetmeni Gökhan Sungurtekin'in değerlendirmesine göre İXİR'in başına gelenler küçük yatırımcıları da korkuttu: "Yüksek gelir elde etmek isteyip de bunu başaramadığı için kapatılan portallar değil bunlar. Belli bir kriz döneminde kapatılacak gözüyle bakılan ve zaten kâr beklenmeyen yatırımlardılar. Tabii bir kriz anında hemen kapatma yoluna gitmek doğru değil. Eğer bir yatırım yapıyorsan bu tür dalgalanmaları da önceden hesaplamak zorundasın. Ama İXİR'de şöyle bir durum var; bir çok portalını kapatmasına rağmen bu durum İXİR'in imajını hiç etkilemedi, çok değerli bir marka olarak piyasaya ismini kazımıştı çünkü... Superonline temkinli davrandığı için büyük bir krize girmedi, e kolay net pazarlama ve reklam noktasında kendi içinde bulunduğu grubunun imkanlarını kullandığı için şanslıydı zaten, daha çok küçük yatırımcılar bu kapatmalardan etkilendi, onların cesaretleri kırıldı."
   <br/>
   <br/>
   İnternet 2001
   <br/>
   <br/>
   İnternet sektörü 2000 yılının sonlarında yeniden ciddi bir yapılanma sürecine girdi. ISS'ler (İnternet Servis Sağlayıcıları), pazarlama ve altyapı yatırımlarına 2000 yılındaki pazarlama stratejileri ve Türkiye'de internet kullanımının yaygınlaşması amacı ile büyük kaynak ayırdı. Ama harcamaların farklı alanlara kanalize edilerek kısılması ve kâr edilmesi gerekiyordu. Sadece ISS'lerde ve Türkiye'de değil, tüm dünyada ve pek çok sektörde yeniden yapılanma söz konusu. Şu anda Türkiye genelinde 6070 civarında ISS faaliyet gösteriyor. Ancak, gerek bazı küçük ISS'lerin daha özel pazar ve hizmetlere eğileceği ve gerekse iş modellerini değiştireceği varsayılarak bu rakamın 2003'te 810'a ineceği tahmin ediliyor.
   <br/>
   <br/>
   İnternet Servis Sağlayıcılar, 2000 yılında abone kitlesini genişletme ve bu kitleyi bilinçlendirme çalışmalarına ağırlık verdi. 2001 yılında ise, mevcut hedeflerin yanısıra elektronik ticaretin yaygınlaştırılmasının ve karlılığın internet sektörüne yön vereceği düşünülüyor. 2001'in ISS'lerin eticarete ve katma değerli bireysel ve kurumsal servislere yoğunlaşacakları ve para kazanmaya başlayacakları bir yıl olması bekleniyor. Superonline Genel Müdürü Savaş Ünsal da; ISS'lerin hedefinin kârlılık olacağını söylüyor, zaten başka çıkar yollarının olmadığı da ortada: "ISS'lerin yatırımlarını internet kullanımını ve eticareti geliştirecek yönde yapması, tüketici eğilimlerini göz önünde bulundurması ve gelişen ülkelerdeki trendlere uygun stratejiler izlemesi gerekiyor. Eticaretin hızla yaygınlaşabilmesi için ISP'lerin altyapı yatırımlarına da devam etmeleri lazım. Sektör emekleme çağında olduğu için verimliliği hedefleyen yeni iş modellerine doğru bir gidiş olacağı muhakkak. Türkçe içerikli çeşitli hizmetler ve konular içeren portal sayısı ise çok fazla ve bunlara her geçen gün yenisi ekleniyor. Fakat bu sitelerin sadece reklam geliri ile ayakta kalabilmesi çok zor. Bunun için tek yol, satışa dönüşebilen, gelir getiren iş planlarını en kısa sürede geliştirmeleridir."
   <br/>
   <br/>
   Reklam ve internet
   <br/>
   <br/>
   Ereklamın önlenemez yükselişi gittikçe artan internet kullanımı, internet reklamcılığını da ciddiye alınması gereken reklam mecraları arasına soktu. Bugün servis sağlayıcılar açısından yaşanan krizin temel faktörlerinden biri de yeterli reklamın alınıp gelir elde edilememesiydi. Bunun nedenlerinin ne olduğunu ise işin uzmanları şöyle sıralıyor; 1 Yeterli araştırmaları ve hedef kitlesi bilgileri yok. 2 Kampanya başarısını ölçümlemede sorunlar yaşanıyor. 3 Türkiye'de rakamlar, bir aylık olarak topluca alınıyor. Oysa Avrupa'da haftalık ve günlük olarak rakamlara ulaşılıyor. 4 Yurtdışında içerik siteleri çok fazla, Türkiye'de ise daha az. Çok site var; ancak çoğu genel popülasyona yönelik siteler. Yani, spesifik değil. Oysa, şimdi portal değil de spesifik siteler daha gündemde. Böylece hedef kitleye daha rahat ulaşmak mümkün. 5 Reklam alımları genelde 3 aylık yapılıyor. Uzun vadeli reklam alımsatımında sorunlar yaşanıyor.
   <br/>
   <br/>
   Ücretsiz hizmetin sonu geldi!
   <br/>
   <br/>
   Reklam gelirlerinde sıkıntıya düşen web siteleri, eskiden bedava olan hizmetlerini ücretli hale getiriyor. Bugüne kadar ücretsiz hizmet veren birçok web sitesi "artık para kazan" sloganıyla hizmetlerini paralı hale getirmeye hazırlanıyor. Bu durum krizin sadece Türkiye'de yaşanmadığını da ortaya koyuyor. Dev internet portalı Yahoo, açık arttırma sitesinde kayıt ücretini, eşya başına 20 cent'ten 2.25 dolara çıkardı. Broadband sunucusu Excite@Home'un içerik uygulamaları direktörü Kirstin Hoefer, şirketlerin birbirinden müşteri çalmadığı ve kullanıcılarından para talep etmediği günlerin artık geçmişte kaldığını belirterek, ücretsiz hizmet dönemlerinin kapandığını kaydetti. Tüm bu yaşanan gelişmeler ileriki zamanlarda, ücretsiz haberleştiğimiz mail adreslerine de para ödeyebileceğimiz anlamı taşıyor.
   <br/>
   <br/>
   Saded: Türkiye'de yaklaşık iki milyon internet kullanıcısı var. Bu rakam internet pastasının küçük olduğunu gösteriyor. Ama diğer taraftan bu pastaya göz dikenlerin sayısı oldukça fazla. İnternet alanında Türkiye'de çalışan uzman sayısı az, aldıkları paralar ise çok. İnternet reklamcılığı da henüz istenilen seviyede değil çünkü ulaştığı insan sayısı sınırlı. Tüm bu şartlar içinde bu işten para kazanmayı umanlar hızlı bir yatırımın ve kampanyanın içine girdiler, ancak kısa süre içinde hayalkırıklığına uğradıkları için şimdi de hızla küçülme yoluna gidiyorlar.
   <br/>
   <br/>
   Email: hundez@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=7271), [web.archive.org (arşiv bağlantısı)](http://web.archive.org/web/20120511100734/http://www.aksiyon.com.tr:80/aksiyon/newsDetail_getNewsById.action?newsId=7271)
