# Dut'un pestili cıktı

*Yasin Aras 1998.08.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hani çok yorulduğumuz zamanlarda hep deriz ya; 'pestilim çıktı' diye, bu deyim Anadolu'da dutun çok yetiştiği yerlerden kopmuş gelmiş olsa gerek.
  </font>
 </div>
 <div id="newsText">
  <font class="detail-text">
   Anadolu insanının belirgin özelliğidir, elindekinin değerini çok iyi bilir ve her zaman en iyi şekilde değerlendirir. Ağzının tadını ihmal etmez, sağlığını da korur, bir taşla iki kuş vurur. Tıpkı Gümüşhaneliler gibi. Eski bir yerleşim yeri olan Gümüşhane'de, ayakları çıplak, ellerindeki boylarınca uzanmış pestili minik dişleri ile kopartmaya çalışan çocukların oluşturduğu görüntü oldukça munistir. Gümüşhane'ye yolunuz düşer de kazanlardan çıkan buharı görürseniz, çamaşır kaynatılıyor zannetmeyin. Odun ateşinin üstündeki, yıllara meydan okuyan kara kazanlarda pestil olmaya yakın "herle"dir pişen.
   <br/>
   <br/>
   Özetle; Gümüşhaneliler "dutun pestilini çıkarmaktadır".
   <br/>
   <br/>
   Pestilin 'Kral'ı'
   <br/>
   <br/>
   Pestili herkes yapıyor lakin Gümüşhaneliler iyi pestilin Kral pestil olduğunu bellemiş ve gelenlere belletmişler. Gümüşhane otogarında duraklayanlar; otobüsten inip hemen "yazânelerin" yanıbaşındaki Kral Pestil' e uğruyorlar. Ballı, cevizli Kral Pestil'i Kaya ve Yusuf Büyükbayraktar kardeşler yapıyor. Çocukluklarından beri yedikleri pestilin üretim ve satışına İzmit pişmaniyesinden etkilenerek başlamışlar. Ne de olsa nenelerinin odun ateşinin üstünde, kara kazanlarda pişirdikleri pestille beraber pişip büyümüşler. 6.5 dönümlük arazi üzerine 1985 yılında kurdukları tesislerde, çelik kazanlarda ürettikleri pestili şimdi kendi çocuklarına yediriyorlar. Lakin tesisin kapasitesi talebi karşılamıyor. Üretimi artırmak için yeni sistemler deniyorlar. Teknolojik olarak imkanları çok kısıtlı. Örnek alıp çeşitli fikirler edinebilecekleri başka bir pestil üretim tesisi de olmaması diğer bir handikapları. Üretimleri yeterli olsa ihracatını bile yapacaklar. Şu an sadece yurtdışında olup pestilin tadını özleyenlere özel istekle gönderiyorlar. En önemli piyasaları Karadeniz; sonra İstanbul ve Ankara geliyor.
   <br/>
   <br/>
   Günde 100 kilo pestil üretebiliyorlar, 'köme' ise istenildiğinde bir ton çıkartılabiliyor. Yusuf Usta'ya göre kaliteli pestilin sırrında malzeme kalitesinin yüksek oluşu yatıyor. Erzurum ve Muş'tan gelen kaliteli bal, pestile güve işlemesini engellerken, bozulmasını da önlüyor. Yaptıkları pestil 93 yılından beri süregelen Gümüşhane kuşburnupestil festivallerinden hep ödülle ayrılmış. 96 yılındaki şenliklerde 1500 kişiye pestil ikram ederek ayrı bir rekor kırmış Kaya ve Yusuf kardeşler. Pestillerinin bir diğer özelliği ise, Gümüşhane'de gıda tüzüğüne uygunluk belgesi bulunan tek tesiste üretilmesi.
   <br/>
   <br/>
   Japonun aklı pestilde kaldı
   <br/>
   <br/>
   Pestil sadece Anadolu insanının damak tadına hitap ediyor sanmayın. Japonlar dahi pestile hayran kalmışlar.. Karadenizli işadamları, zamanın bakanı Köksal Toptan'ı ziyarete gittiklerinde yanlarında pestil de götürürler. Toptan'ın yanında Japon işadamları da vardır ve pestili tadarlar. Ne kadar hoşlandıklarını klasik Japon mimikleriyle oldukça belli ederler. Ülkelerine döndüklerinde pestilin tadını unutamaz ve göndermeleri için istekte bulunurlar. Böylelikle pestilin tadı uluslararası alanda da tanınmış olur.
   <br/>
   <br/>
   Kaliteli pestilin kilosu; iki milyon civarında, daha ucuza satılanı da var. Ucuz olan pestilde, malzeme kalitesi düşük, bal, süt, dut şırası noksan, ceviz veya fındığı az. Aynı zamanda tozlu, rengi soluk ve tatsız. İlk defa pestili tadanlar, kalitesizine denk gelince bir daha yemeye tövbe ediyor, bu durum pestilin ününe gölge düşürüyor. Kaliteli pestil bir yıl kuru yerde bozulmadan saklanabiliyor.
   <br/>
   <br/>
   Dutun pestili nasıl çıkar?
   <br/>
   <br/>
   Gümüşhane pestilinin ana maddesi dut. Yemyeşil dut ağacının altına büyükçe bezler serilip dalları hızla sallanır ve iri dut taneleri bezin üstüne doğru inişe geçer. Bu arada bazı dutlar da ezildiğinden şeker kokusu alan arılar hemen üşüşüverirler başına. İşin piri Yusuf Ustaya dutun pestilini nasıl çıkardığını sorduk; "Yüz kilo pestil yapımında, otuz kilo dut kullanılıyoruz. Dutlar yıkandıktan sonra, sıcak su kazanında kaynatılıyor. Kaynama süresi 45 saat. Sonra kazandan boşaltılıp, ince eleklerde süzülüp şırası alınıyor. Herle kazanına konup, bal ve süt ilave edilip tekrar kaynatılıyor. Bir kenara ayrılan bir miktar soğuk şıra ile birlikte unu çırpılıyor. Çırpılan karışım kaynamış kazana dökülüyor. Bir miktar daha kaynatıldıktan sonra herle (pestil olmadan bir önceki sıvı kıvam) kıvamına geliyor. Bir kaba alınan herle bir miktar ceviz veya fındıkla karıştırılarak pestil bezi denen bezlere ince bir tabak halinde yayılarak kurutulmaya bırakılıyor. Güneşli bir günde yaklaşık altı saatte kuruyor. Ertesi gün kurutulan pestiller tekrar güneşlendirilerek, arkası ıslatılıp bezden ayrıştırılıyor. Pestil tekrar güneşe atılıyor, iki veya üç saat kurutulup, afiyetle yenebilecek hale geliyor. Güneşli olmayan havalarda kapalı yerde tüpgazla kurutma yapıyoruz. Bu da maliyeti artırıyor." Diğer pestil çeşidi olan 'köme'nin tadı daha bir başka. Büyük ceviz parçalarını 2530 santim uzunluğunda bir ipe dizdikten sonra herleye batırıp çıkarıyor ve kurutmaya bırakıyorlar. Kuruduktan sonra sucuğa benzer kömeyi, ipinden bir güzel sıyırıp afiyetle yiyorsunuz.
   <br/>
   <br/>
   Anlaşıldığı üzre pestil tamamen doğal maddelerden yapılıyor. Zerre kadar kimyasal madde ihtiva etmiyor. Anlattıklarına göre çocuklarda zekayı geliştiriyor, kan yapıcı özelliğe sahip, karaciğer hastalıklarına çok iyi geliyor. En önemlisi hazmının kolay oluşu ve şişmanlatmaması. Eğer yolunuz Gümüşhane'ye düşerse pestilin ve kömenin tadına bir bakın. Yolunuz düşmezse eğer, tarifini verdik; siz de kendi çapınızda, dutun, üzümün veya kayısının pestilini çıkarabilirsiniz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3978-34-dutun-pestili-cikti.html), [web.archive.org (arşiv bağlantısı)](http://web.archive.org/web/20130715022614/http://www.aksiyon.com.tr:80/aksiyon/haber-3978-34-dutun-pestili-cikti.html)
