# Anadolu'nun Bab-ı Ali'si yok

*Yasin Aras 1997.07.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gazetecilik işi İstanbul'da, biraz da Ankara'da kotarılır. Türkiye'deki haberciliğin kuralları metropollerde konur;
  </font>
 </div>
 <div id="newsText">
  <font class="detail-text">
   '5 N artı 1 K'yı Bâbıali yokuşunu çıkıp inenler buldu veya ülkemize öyle adapte ettiler. Fakat biz Babıali ve Ankara'nın şık giyimli soğuk  gazetecileri; afetler, siyasilerin uzak gezileri ve "Anadolu'nun ilk defa keşfi" gibi gerekçelerden daha çok sebeple ve daha mütevazı bir edayla yönümüzü Anadolu'ya dönebilmiş olsaydık, haberciliğin kurallarına bir madde daha eklememiz beklenirdi: Artı AN, yani Anadolu'nun Neresi?
   <br/>
   <br/>
   Anadolu'da yaşı "orta"yı aşan her gazeteci bir ekol, kendi kurallarını yöresinin insanına, gelir ve eğitim düzeyine, coğrafi yapısına hatta duyuş, düşünüş ve hissedişine göre oluşturmuş bir nizam koyucudur. Çoğu zaman hocası da, tilmizi de "kendinden" ibaret kalan, denemeyanılma yoluyla elde edilmiş tecrübeler bütünüyle gazetecilik yaptığı bir dünyada yaşar Anadolu gazetecisi.
   <br/>
   <br/>
   Onlar metropollerin nimetlerine ve "malzemelerine" sahip değiller. Siyasilerle karşılaşabilmek için seçim arefelerinin gelip çatmasını beklerler çoğunlukla.  Yurtdışı gezilerine katılmaları nadirattandır. Yabancı ülke gazetecisi arkadaşları olmadığı gibi, ülke dışından haber kaynakları da, bekledikleri de yoktur. İşte bu yüzden taşra gazetecisi, ufkunu  Anadolu bozkırlarının ötesine taşımaya çalışır önce. Bunda hayallerin payı büyüktür, hayali en geniş gazeteci Anadoludakidir bu nedenle.
   <br/>
   <br/>
   Abdülkadir Kaçar  kebabın vatanı Adana'da oldukça tanınmış, çok yönlü gazetecilerden. Onun yüzünde Anadoluda gazetecilik yapmanın zorluğunu yansıtan çizgiler var, anlattıklarında ise taşra gazeteciliğinin esprisi gizli.
   <br/>
   <br/>
   Abdülkadir Kaçar'dan özgeçmişini anlatmasını isteyerek başlıyoruz söze, üç ayrı doğum tarihi söylüyor: "İlki nüfusta yazanı; 1954, ikincisi annemin söylediği; 1958, üçüncüsü okula başladığım tarih; 1959. Anadolu insanın en önemli sorunlarından biridir bu, doğum tarihini tam olarak bilmezler."
   <br/>
   <br/>
   İlkokulu doğduğu köyde bitirir, sonra Adana'ya göçerler ailesiyle birlikte ve tahsilini burada tamamlar.
   <br/>
   <br/>
   Kaçar için bir fotoğraf uzmanı diyebiliriz. Bir gazeteci için en önemli şey olan fotoğrafı iyi bellemiş lafın kısası. Adana Fotoğraf Amatörleri Derneği'nin (AFAD) kurucusu. Fotoğraf merakı gazeteci olmasında önemli bir etken olmuş. Sene 1975. O zaman fotoğrafhanelere girip görmek mümkün değil, ustalar sır gibi yapıyorlar işlerini, ama genç Abdülkadir vazgeçmez sevdasından. Bir kere merak salmıştır fotoğrafçılığa ve İstanbul'dan gelen Mehmet Bankacı imdadına yetişir. Dört sene  onun yanında fotoğrafçılık öğrenir.
   <br/>
   <br/>
   Daha sonra Hürriyet Gazetesi'nde bir ilan takılır gözüne, eleman alınacak diye.  O zamanın Hürriyet Ajans'ı büro şefi Cevat Eren'le konuşur ve Adana bürosunda işe başlar: "Gazeteci olmam şansla oldu. Benim hayalimde gazetecilik yoktu, pilot olmak vardı aslında."
   <br/>
   <br/>
   İstanbul'da her yer parsellenmişti
   <br/>
   <br/>
   Şefi Cevat Eren İstanbul'a gider. Yerine gelen yeni şefle frekansları bir türlü birbirini tutmaz ve Milliyet'e geçer. 2 yıl adliye muhabirliği yapar ve fotoğrafçılığını burada da konuşturur. O sırada "Adliye" ve "İnsan" ismi altında iki fotoğraf sergisi açar. Çektiği fotoğrafların en büyük özelliği flaş kullanmamasıdır. Böylelikle konuyu insanları ürkütmeden, çekildiklerini hissettirmeden doğal halleriyle fotoğrafa yansıtıyor. Çektiği fotoğraflara göz attığınızda bakmakla kalmıyor, fotoğrafta  kendinizi adliye koridorunda veya bir duruşmanın içinde hissederek geriliyorsunuz.
   <br/>
   <br/>
   Başarılı bir muhabir olduğunu anlatırken  Hürriyet Gazetesi'nde çalıştığı  sırada her hafta ödül alan muhabirler arasında yer aldığını belirtiyor. Milliyet'e geçtiğinde ise Hürriyetçiler onu unutmaz ve hiç peşini bırakmazlar. "Hasan Yılmaer abi 'Gel İstanbul'da çalış, Hürriyet'e, yuvana dön' dedi. O zamanlarda taşradaki bir muhabir için İstanbul'a gitmek çok müthiş bir olay tabii." Kaçar tamam der ve teklifi kabul eder. Çok sevinçlidir; İstanbul'da onu neyin beklediğinden habersiz. Uçak bileti ayarlanır oturacağı ev kiralanır ve İstanbul'a gider: "O zaman şefimiz olan Uğur Cebeci çık haber tara dedi. Çıktım Sultanahmet, Aksaray dolaştık, sokakta yatıp kalkan adamları haber yaptık. Geldik büroya haberi verdik, o da ne Celalettin Çetin'in sahasına girmişiz. Magazinle alakalı haber yaptık, yok efendim Kamil Başaran'ın alanına girmişsin. Ben şok oldum tabii".
   <br/>
   <br/>
   Böylelikle Kaçar'a yeniden Adana yolu gözükmüş oldu, çünkü İstanbul'da her yer parsellenmişti: "İstanbul'a daha iyi gazeteci olayım, daha hızlı gazeteci oluruz düşüncesiyle gittim, lakin gördüklerim ve yaşadığım olaylar beni hayal kırıklığına uğrattı." Bu sefer durum tersi olmuş gidişi muhteşem ve sevinçli olan Kaçar'ın dönüşü kötü olmuştu. Fakat Kaçar, Anadolu insanına has vakarı ve onuru da hiç elden bırakmamış. Bu hadise belki kendine güveninin daha da artmasına yaramış: "Gazetecilik açısından İstanbul'dan alacağım fazla birşey yoktu. Belki biraz ukalaca olacak ama benim alacağım birşey yoktu. İstanbul bir standart belki ama yetişmemde emeği geçen Cevat Eren abim beni İstanbul standartlarında yetiştirdi. Bana büyük gazeteciyi tarif et deseler, Anadolu'nun en ücra köşesinde gazetecilik yapmaya çalışanı tarif ederdim".
   <br/>
   <br/>
   İstanbul'dan dönüşte Güney Haber Gazetesi'nde işe başlayan Kaçar'a 90 bin lira maaş vaad edilir. "Güney Haber'de sorumlu yazıişleri müdürlüğü yaptım, birinci sayfada köşem vardı ve bir defa 90 bin lira maaş alabildim. Öbürleri 3540 bin, ne kopartabilirsem." 3.5 yıl çalıştıktan sonra Adana Radyo ve Televizyonu'na girer. Şapkasını takıp eline mikrofonu alır, sokağa çıkar ve sokak ortasında siyaset meydanı yapar. "Ben Adana halkına tartışmayı öğrettim" diyor. "Size Adana'nın Savaş Ay'ı diyebilir miyiz" dediğimizde oldukça sinirleniyor ve, "Bunu hakaret olarak kabul ederim. Savaş Ay daha dünkü çaylak, ben ilk şapkayı takıp sokağa çıktığımda daha özel kanallarda bu tür bir program yoktu" cevabını veriyor.
   <br/>
   <br/>
   Kaçar'ın hakkında şimdiye kadar 27 dava açılmış ve hepsinden beraat etmiş. İlk davasında mahkeme celbini evine götüren polisi karşılayan annesi çok korkmuş, polisin cevabı onu biraz rahatlatmış; "Korkma ana gazetecilerin başına bu tür şeyler çok gelir. Bunlar normal, hiç birşey olmaz."
   <br/>
   <br/>
   İstanbul'da vida, Anadolu'da fabrika
   <br/>
   <br/>
   Kaçar'ın yazdığı 3 kitabı ve birçok şiiri var. "İstanbul'da kalsaydım eğer, bir Celalettin Çetin veya Coşkun Aral olabilirdim" diyor. Ama kalmadığına da pişman değil: "Orada gazeteciliği büyük bir makina olarak düşünüyorum. Ben o makinada ancak bir vida olurdum, oysa Adana'da bir fabrika oldum. Bir tarafta büyük, devamlı öğüten bir makinada vida olmaktansa küçük de olsa kendimi yaşamakla kendime daha çok vakit ayırarak başlı başıma bir fabrika oldum."
   <br/>
   <br/>
   Adana ve halkı Kaçar'ı derinden etkilemiş. Çok sıcak olan bir memlekette insanların sabredip zorluklara katlanmaları, her türden insanın, Alevisinden Sünnisine, Yahudisinden Ermenisine bir arada yaşamaları ve ortaya çıkan kültürel çok renklilik  onu filozofça düşüncelere itiyor.
   <br/>
   <br/>
   Medyanın bugünkü durumunu sorduğumuzda aldığımız cevap ilginç; "Gazeteciliği, radyo ve televizyonculuğu kapalı kapılar ardında yapanlara çok kızıyorum. Zira onların görevi de halkın çıkarlarını korumaktır, kendi çıkarlarına oynamak değil. Bugün medyanın içinde  dönek, tetikçi gazeteciler vardır. Ama namuslu, dürüst, erdem sahibi gazeteciler de vardır. Zaten yaşam zıtlıklar üzerine kuruludur dikkat edersiniz. Olması gereken gazeteciyi tarif ederken olmaması gereken, gazetecilikle alakası olmayan kişi tanımlamalarından da yararlanıyoruz."
   <br/>
   <br/>
   Kaçar medyayı eleştirirken onu ayrı bir kurum olarak görmek taraftarı değil. Eleştirirken genele bakmak lazım diyor. Türkiye'de bu kadar yanlış iş yapılırken, yazılı ve sözlü basının sütten çıkmış kaşık olmasının beklenemeyeceğini belirtiyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2786-anadolunun-bab-i-alisi-yok.html), [web.archive.org (arşiv bağlantısı)](http://web.archive.org/web/20130101142345/http://www.aksiyon.com.tr:80/aksiyon/haber-2786-anadolunun-bab-i-alisi-yok.html)
