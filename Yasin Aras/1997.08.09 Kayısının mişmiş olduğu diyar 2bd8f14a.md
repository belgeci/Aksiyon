# Kayısının "mişmiş" olduğu diyar

*Yasin Aras 1997.08.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şehit evladına okutacağı mevlüt, hayrat yemeği, oğluna veya kızına yapacağı düğün, evaraba almak için daldaki kayısının sararmasını bekler Malatyalı.
  </font>
 </div>
 <div id="newsText">
  <font class="detail-text">
   İşlerini nasıl/ne zaman yola koyacağı sorulduğunda cevabı hep aynıdır: "Mişmiş tutarsa". Mişmiş tutarsa Malatya insanının kavuşacağı mutluluk sadece kazançla ilgili değildir.
   <br/>
   <br/>
   Hiçbir meyve türü topyekün bir halkın hayatında bu kadar önemli olmamıştır herhalde. Yediden yetmişe herkesin hayatının bir parçası Malatya'da kayısı. Sosyal ve kültürel yaşamının içinde hep baş köşede oturuyor ve mührü silinemeyecek kadar eskilere dayanıyor. Malatya ve kayısı ismi o kadar içiçe girmiş ki, Malatya denince kayısı, kayısı denince Malatya akla geliyor. İki cumhurbaşkanı, iki başbakan ve daha pekçok ünlünün Malatya'dan çıkmasının sebebini hangi Malatyalıya sorarsanız aynı cevabı alırsınız: "Mişmiş yerik de ondan".
   <br/>
   <br/>
   Malatya'da yetiştirilen kayısının pekçok çeşidi var. Hasanbey, Hacıhaliloğlu, Çöloğlu, Soğanoğlu, Kabaaşı, Sarıkız, Tosunoğlu, Tokaloğlu, Şekerpare bunlardan bazıları. Kayısıdan türlü yiyecekler yapar yöre insanı: Pestil, reçel, "hoşaf", marmelat, lokum, kayısı kebabı, kayısı tatlısı.. Çekirdeği ise ilaç sanayiinin vazgeçilmez hammaddelerinden. Kayısının yeni bir faydasını Malatya'daki Özel Rahime Batu Erkek Lisesi öğrencileri bulmuş. Kayısı çekirdeğinden, gaz maskesinde kullanılan bir maddeyi elde eden öğrenciler, bu projeleriyle uluslararası bilim olimpiyatlarında üçüncülük almışlar.
   <br/>
   <br/>
   Malatya'nın tabii şartları, su, toprak ve nem kayısı tarımına son derece elverişli. Bu yüzden Malatya kayısısının ülkemizde yetişen diğer kayısılara oranla ağaçları daha büyük ve uzun ömürlü. Malatya'da yetişen kayısı, başka illerimizde, başka ülkelerde yetiştirilmeye çalışılmışsa da başarı sağlanamamış. Ağacının yanısıra meyve olarak da diğer illerimizde yetiştirilenlerden oldukça farklı. Diğer illerimizde yetiştirilen kayısılar kurutmaya pek elverişli olmadığı gibi, rengi, tadı, kokusu ve lezzeti de Malatya kayısısının özelliklerini tutmuyor.
   <br/>
   <br/>
   Kayısıyı küstürmeden...
   <br/>
   <br/>
   Kayısı ağacının ortalama 2025 yıllık bir yaşam süresi var. Dikildikten dörtbeş yıl sonra meyve vermeye başlıyor. En verimli yılı ise dikildikten oniki sene sonrası. Kayısı yetiştiricilerinin en önemli sorunu don ve dolu. Don tehlikesi baş gösterdiğinde, tehlikeyi bahçelerde ateş ve lastik yakarak atlatmaya, ürünlerini kurtarmaya çalışıyorlar. Çok hassas olan kayısı ağacı, bilinçli bir bakım uygulanmadığında küsüp meyve tutmuyor.
   <br/>
   <br/>
   Türkiye dünya kayısı ihtiyacının yüzde 80'ini karşılıyor. Bunun yüzde 90'ı da Malatya'da gerçekleşiyor. Son 15 yıldır başlayan ihracatla Malatya'da yetişen kayısının yüzde 90'ı kuru olarak yurtdışına gidiyor. Böylelikle ülkemize ve Malatya'ya büyük ölçüde döviz girdisi gerçekleşiyor. Kayısı Malatya ekonomisinin devamlı canlı ve ayakta durmasını sağlamada başrolü oynuyor. İhracatın başlaması ile üretim ve işletmecilik yapanlar yabancı dil bilen eleman alımına başlamışlar. 96 yılında Malatyalı kayısıdan 100 milyon dolar gelir sağlamış.
   <br/>
   <br/>
   Her sene gerçekleştirilen kayısı festivali bu sene uluslararası düzeye eriştirilebilmek için ismi değiştirilerek Malatya fuarı diye adlandırılmış. Ne kadar ilginçtir ki Malatya'da düzenlenen uluslararası bir fuarda kayısı standına rastlayamadık.
   <br/>
   <br/>
   Kayısı kadınları
   <br/>
   <br/>
   Kayısı daldan indirildikten sonra yöresel söyleyişle "islimleniyor". Yani hiç hava almayan, kükürdün yakıldığı bir ortamda 22 saat bekletilip pişmesi ve yumuşaması sağlanıyor. Daha sonra 2 gün güneşte bekletilen kayısılar tekrar toplanıp batik yapılıyor (çekirdeği çıkartılıyor). Tekrar güneşe serilen kayısılar toplanıp yıkanıyor ve son defa kurutulup yemeye hazır hale getiriliyor. Kayısının sofraya gelene kadar geçtiği işlemlerde en çok emek sarfedenler Anadolu'daki pek çok işte olduğu gibi yine kadınlar. Toplanmasında onlar emek harcıyor; ayıklarken, işletmelerde, makina başında yine onlar..
   <br/>
   <br/>
   Sağlık açısından pek çok sorun sahibi olan ülkemiz insanları Malatya kayısısı gibi insan sağlığı üzerinde olumlu faydaları olan bir meyvenin ne yazık ki yeteri kadar farkında değiller. Gönül ister ki ekonomik durumumuz yeterli olsa da kayısının yüzde doksanı yurt içinde tüketilse. Dış ülkeler Malatya kayısısının faydalarını bizden iyi biliyor olmalılar ki yüzde 90'ı ihraç ediliyor. Kayısı hiç artık bırakmaması ile de apayrı bir özelliğe sahip. Dışı meyve; çekirdeğinin içi yemiş, ilaç hammaddesi. Kabuğundan da bir çeşit sunta imal ediliyor.
   <br/>
   <br/>
   Kayısının  50100 gramında bir insanın günlük tüm ihtiyacını karşılayabileceği elzem besin maddelerinin mevcut olduğu yapılan bilimsel araştırmalarda ispatlanmış. Sağlık açısından bilinen pek çok faydası mevcut; beynin daha düzenli çalışmasında etkili, karaciğerin tahrip olan kısımlarının tamirini sağlıyor, dişlerin daha sağlam ve kuvvetli olmasında çok önemli etkisi oluyor (Evliya Çelebi, Seyahatnamesinde Malatyalıların büyük çoğunluğunun dişlerinin inci gibi olduğunu söyler, herhalde bunda kayısının etkisi oldukça fazla), kansızlığa engel oluyor, mide ve onikiparmak bağırsağı ülserinin tedavisinde etkili, böbreklerdeki taşı azaltıyor, kansere karşı koruyucu etkiye sahip, kalp kaslarını kuvvetlendiriyor. Kayısı yiyen özellikle suyunu içen çocuklar matematik, fizik ve kimya derslerinde oldukça başarılı. Kısacası hamsinin bir Karadenizli üzerindeki etkisi gibi kayısı da Malatyalı üzerinde oldukça etkili.
   <br/>
   <br/>
   Birçok derde deva olan kayısının kendine göre önemli problemleri var. Yani bir tek kendi derdine deva olamıyor. Bu dertlerin başında çekirdek ekiminden ihracına kadar kayısıya hizmet verebilecek Zirai Mücadele Araştırma Enstitüsü olmayışı, kayısının iç ve dış pazarda yeterince tanıtımının yapılmaması, sadece çerezlik tüketilmesi ve entegre üründeki azlık, kayısı kalitesinin muhafazası, girişçıkış, hastalık kontrolünün çok pratik bir şekilde yapılabileceği bir fidan pazarının bulunmayışı geliyor. Ayrıca üretim yapan köylüler ürün toplamada yeterince bilinçli davranmıyorlar. Köylüden ürünü alan tüccar en çok bu konudan şikayetçi. İhracatçılar ise kendi aralarında birlik olamamalarından muzdaripler.
   <br/>
   <br/>
   Bütün bu olumsuzluklara rağmen yaptığı evin önüne, geçmişlerinin mezarına kayısı ağacı dikmeye özen göstermesinde, Kayısı Oteli, Mişmiş Park, Kayısı Kola, Kayısı Lokantası, kayısı kebabı gibi isimlerde Malatya'nın kayısıyla bütünleşmesini, Malatyalının kayısıya olan sevgisini, bu güzel nimetin şükründe olduklarını farketmemek mümkün değil.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2847-34-kayisinin-mismis-oldugu-diyar.html), [web.archive.org (arşiv bağlantısı)](http://web.archive.org/web/20121230074835/http://www.aksiyon.com.tr:80/aksiyon/haber-2847-34-kayisinin-mismis-oldugu-diyar.html)
