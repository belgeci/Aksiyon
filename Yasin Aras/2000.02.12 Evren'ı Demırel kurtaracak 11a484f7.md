# Evren'ı Demırel kurtaracak

*Yasin Aras 2000.02.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Süleyman Demirel özel afla ilgili anayasal yetkisini en çok kullanan cumhurbaşkanı olarak yeni bir rekora daha imzasını atmış bulunuyor.
  </font>
 </div>
 <div id="newsText">
  <font class="detail-text">
   Şimdiye kadar Demirel'in özel affından yararlanan tam 92 mahkum özgürlüğüne kavuştu. Schindler'in listesinden sonra Süleyman Demirel'in listesi geliyor artık. Affedilenler listesinin en genç suçlusu 1975 doğumlu suç; "izin tecavüzü". Affedilen en yaşlı mahkum ise 1926 doğumlu, 1994 yılında özgürlüğüne kavuşmuş, "kastî aşan adam öldürmek suçundan" ceza çekerken. Süleyman Demirel'in af listesinin ilk sırasında Stephan Waldberg bulunuyor. Demirel'in 1993'te göreve geldiğinde özel af yetkisini ilk kullandığı kişi olan yabancı uyruklu Waldberg'in suçu; silahlı çete mensuplarına, hal ve sıfatlarını bilerek yardım ve yataklık etmek. Affedilenler listesinde yer alan mahkumlardan sadece 18 tanesinin işledikleri suçlar direkt devlete karşı yapılan eylemlerden doğmuş. Listedeki affedilen mahkumlardan en hafif suça sahip kişi, 'sürücü belgesiz araç kullanmaktan' cezaya çarptırılmış. 1948 doğumlu bu kişi, 99'un Nisan ayında Demirel tarafından affedilmiş. Listede adı geçenlerin işledikleri suçlar arasında, orman yasasına aykırı davranmak, iki defa avukatlık görevini kötüye kullanmak, ırza geçmek, kızlık bozmak, resmi nikahlı kocasını kasten öldürmek gibi suçlar var. Bu tür suçların haricinde listede en çok tekrarlanan suç ise kasten adam öldürmek.
   <br/>
   <br/>
   Demirel'den sonra yetkisini en çok kullanan cumhurbaşkanı Kenan Evren oldu. 5 yıllık görev süresinde 27 kişinin affının altına imzasını attı. Kenan Evren'den sonra göreve gelen 8. Cumhurbaşkanımız rahmetli Turgut Özal ise görev yaptığı 3 yıllık dönemde 16 kişiyi affetti. Ayrıca Özal'a vekalet eden İ. Kaya Erdem iki, yine vekaleten Hüsamettin Cindoruk üç kişinin affına imza attı.
   <br/>
   <br/>
   Ferman resmi gazetede
   <br/>
   <br/>
   Cumhurbaşkanlarının af yetkisi Anayasanın 104. maddesinde düzenlenmiş. Buna göre bir hükümlünün sürekli hastalık, sakatlık ve kocama halinin önce Devlet Hastanesi Sağlık Kurulunca, daha sonra da 14.04.1982 tarih ve 2559 sayılı Adli Tıp Kurumu Kanunu'nun 16. maddesinin (c) bendi gereğince Üçüncü İhtisas Kurulu'nca belirlenmesi üzerine, o hükümlüye ait infaz dosyası, müddetname ile birlikte Adalet Bakanlığına, oradan da Cumhurbaşkanlığı Genel Sekreterliğine gönderiliyor. Sekreterlikte, hükümlüye ait raporlar ve evraklar ayrıntılarıyla incelenip bir hukuki mütalaa cumhurbaşkanına karar için sunuluyor. Bundan sonra üç seçenekten biri devreye giriyor. Ya mahkum affedilip kurtuluş fermanı Resmi Gazete'de yayınlanıyor, ya da mahkumun dosyası yeniden Adalet Bakanlığına gönderiliyor, son şık olarak da af talebi gerekçeleri açıklanarak reddediliyor.
   <br/>
   <br/>
   Geçtiğimiz ocak ayı içinde Yargıtay Başkanı Sami Selçuk'un radikal çıkışlarından ikincisine şahit olmuştuk. Adli yılın açılışında yaptığı konuşmayla dikkatleri üzerine toplayan Selçuk, düşüncelerini hayata geçirme girişimi olarak değerlendirilen yeni anayasayla, devletin gücünün sınırlandırılmasını, hak ve özgürlüklerin genişletilmesini istemiş, anayasanın tümüyle değiştirilmesini öneren bir çalışmayı Meclis'e göndermişti. Yargıtay Başkanı'nın Meclis'e gönderdiği anayasa taslağında, adli yılın açılışında yaptığı konuşmaya karşılık; "Madem bu kadar eleştiriyor o zaman yenisini yapsın" diyen Kenan Evren'in dokunulmazlık zırhının kaldırılmasıyla ilgili bir bölüm de vardı. Pekçok kimsenin demokrasi taslağı olarak gördüğü Sami Selçuk'un anayasa taslağının hayata geçtiğini, 1982 Anayasası'nda yeralan istisnalar kaldırılarak o dönemki yönetimin tüm karar ve işlemlerine karşı yargı yolunun açıldığını bir düşünün. Eğer böyle bir durum hasıl olur ve namı diğer Evren Paşa mahkum edilirse kimse telaşa kapılmasın. Kenan Evren 12 Eylül'de askeri darbeyle makamından indirdiği Cumhurbaşkanı Süleyman Demirel'in özel af yetkisinden yararlanıp (yaş haddinden dolayı) affedilebilecek.
   <br/>
   <br/>
   Padişahlar neyi affeder?
   <br/>
   <br/>
   Cumhuriyet dönemi bir tarafta dursun, tarihe dönüp baktığımızda, Osmanlı Devleti zamanında da padişahların özel af yetkisi olduğunu ve bunu kullandıklarını görüyoruz. Osmanlı tarihi konusunda uzmanlığıyla ün yapmış olan Prof. Dr. Ahmet Akgündüz, padişahların böyle bir yetkisinin bulunduğunu ancak bunu işlenen hangi tip suçlara karşı kullandıklarının vurgulanması gereken bir nokta olduğunu söylüyor. Akgündüz: "Osmanlı zamanında üç çeşit suç tipi vardı. Had suç ve cezaları Kuran ve sünnete göre belirlenmişti. Müessir fiiller, yani kısas ve diyeti gerektiren suçlar vardı. Tazir suçları, yani direkt devlete karşı işlenen suçlarda, mesela bir kaçakçılık yapan kişi ancak padişah tarafından affedilebilirdi. Bu hususta yer alan af konularını sadrazam, padişaha teklif olarak götürürdü. İşlenen suç diğer suç çeşitleri içerisinde yer alırsa eğer, Osmanlı padişahı böyle bir affa kalkışmazdı." diyor.
   <br/>
   <br/>
   Valiler bile affederken
   <br/>
   <br/>
   Özel af yetkisi konusunda Batıdaki uygulamalar ise bizdekinden çok daha farklı. Ceza Hukukçusu Ord. Profesör Sulhi Dönmezer: "Devlet başkanının özel af yetkisi anayasal bir yetkidir ancak bizde çok kısıtlı olarak düzenlenmiştir. Bizde sadece 3 halde; yaşlılık, ma'lüllük ve hastalık durumlarında bu yetkinin kullanımına anayasa izin veriyor. Batılı ülkelerin anayasaları ise devlet başkanlarına verdikleri yetkiyi, bizdeki üç durumun dışında daha geniş tutuyor." diyor. Batıda yeralan her ülkede özel af konusunda devlet başkanlarının yetkisinin aynı olduğunu söyleyemeyiz. Her ülkenin farklı uygulamaları var. Bu konuda en rahat davranan ülke Amerika Birleşik Devletleri olsa gerek.  ABD'de eyalet valilerinin bile af yetkisi bulunuyor. Tabir yerindeyse ipten adam alabiliyorlar. Bu konu üzerine senaryolar bina eden Holloywood'da pek çok film çekildi. Hatta, ABD'de yaklaşan seçimlerde başkan adayı olarak tanınmadan önce, George Bush Jr. Teksas valisi olarak özel af yetkisini kullanmada katı davranan ve idam karşıtlarının oldukça tepkisini toplayan biri olarak isim yaptı.
   <br/>
   <br/>
   Cumhurbaşkanının affettikleri dışında şuan da cezaevinde yatan affedilmeyi hak etmiş insanlar var. Ve bir de affedilen bu kişilerin işledikleri suçlar karşısında mağdur olanlar tarafından affedilip affedilmedikleri.
   <br/>
   <br/>
   email: aksaras@yahoo.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=046F2F6BA16C13D1D4AB7F81030E311D?newsId=5842), [web.archive.org (arşiv bağlantısı)](http://web.archive.org/web/20131010045124/http://www.aksiyon.com.tr:80/aksiyon/newsDetail_getNewsById.action;jsessionid=046F2F6BA16C13D1D4AB7F81030E311D?newsId=5842)
