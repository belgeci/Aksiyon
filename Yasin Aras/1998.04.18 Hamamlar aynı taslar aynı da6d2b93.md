# Hamamlar aynı, taslar aynı

*Yasin Aras 1998.04.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Osmanlı döneminde İstanbul pek çok şeyde olduğu gibi hamamlarıyla da oldukça ünlüydü.
  </font>
 </div>
 <div id="newsText">
  <font class="detail-text">
   Hemen her semtinde kimi suyu, kimi temizliği ve ferahlığı, kimi tellaklarıyla ün salmış bir çok hamam vardı. Osmanlı devri saadetinde ülkemizi gezen Fransız bir gezgin hamamlarımızı görür ve ülkesine döndüğünde tespitlerini ve hayretlerini şu şekilde aktarır; "Osmanlılar temizliğe o kadar aşina olmuşlar ki, artık onu hamamlarda özellikle hanımlar eğlence haline getirmişler." Gerçekten de 16. yüzyılda kadınlar yirmi kişilik gruplar halinde hamama giderlerdi. Topluca sabahın erken saatinde gidilen hamamdan, akşam yemeğine dönülürdü. Bugün de ülkemizi görmeye gelen turistler hamamlarımızı ziyaret etmeden geçemiyorlar. Hem tarihimizi, hem de buharı çekiyorlar içlerine "Türkish Bath"de.
   <br>
    <br>
     Saraylarda, konaklarda ve evlerdeki özel hamamlar dışında herkese açık 'halk hamamı', 'çarşı hamamı' gibi mekanlar vardı eski İstanbul'da. Hamam kültürünün gelişmesine ön ayak olan yerler de buralardı zaten. Hamamların çoğu, kadın ve erkeklere ait olmak üzere iki kısma ayrılırdı. Kadınlar kısmının kapısı erkekler kısmının kapısından görülmeyecek şekilde ve yan sokağa açılırdı. Tek hamamlarda da kapıya asılan renkli havludan kadın veya erkek saati olduğu anlaşılırdı. Erkekler hamamda soyunduktan sonra üstlerinden çıkardıklarını katlayarak üzerine sarık ya da başlıklarını koyar, bunlara bakıcı tutarlardı. Hamamda peştemalsız dolaşılmazdı. Yıkanma tamamlandıktan sonra günümüzde olduğu gibi kesecilere bahşiş verilirdi.
     <br>
      <br>
       Gelin hamamı
       <br>
        <br>
         Özellikle eski İstanbul'da kadınlar hamamı bir eğlence yeri idi. Kadınların yazkış bütün eğlenceleri haftada veya iki haftada bir gittikleri hamamdı. Analar oğullarına sözledikleri kızı alıp hamama götürürdü. Tabii ki zamanla bu tip olaylar Anadolu'da bir kaç yer hariç ortadan kalktı. Gelin hamamı o devirde oldukça önemli, renkli kültürümüzün bir ayrıntısıdır. Gelin hamamı düğünden iki gün önce yapılırdı. Damat tarafının bütün kadın akrabası ve hatırı sayılır tanıdıkları davet edilirdi. Kız, hamama davetlilerden önce gider, gelenleri karşılar, ikramda bulunurdu. Gelecekler tamamlanınca, içeriye sıcaklığa girmeden önce dış avluda soğuklukta toplanılır, kızın başına bir çarşaf tutulmak suretiyle avlu dolaştırıldıktan sonra birlikte içeriye girilirdi. Burda türküler eşliğinde gelin yıkanırdı.
         <br/>
         <br/>
         Eskiden hamamlar bir şifa kaynağı olarak da kabul edilmekteydi. Özellikle bazı yatırların bulunduğu semtlerdeki hamamların sularının şifalı olduğu kabul edilir ve çeşitli hastalıklara iyi geldiğine inanıldığı için bu hamamlara rağbet edilirdi. Mesela Süleymaniye'deki Dökmeciler Hamamı sarılık hastalığına tutulanların şifa yeriydi.
         <br/>
         <br/>
         Hamam bereketi
         <br/>
         <br/>
         İstanbul'da, Osmanlı döneminde çok sayıda hamam inşa edilmesinin iki sebebi var. Bunlardan biri hamamların iyi gelir getirmesi nedeniyle hayır amacıyla yapılmış binalara gelir kaynağı olarak vakfedilmeleridir. Diğer sebep ise hamamların ait oldukları yapı manzumesinin merkezi konumundaki camiye cemaat çekme bakımından da faydalı olmalarıdır. Birçok büyük külliyenin, kendilerine ait birer hamamları olduğu (Fatih, Süleymaniye, Bayezid, Yeni Cami) gibi, bazı daha küçük manzumelerinin de hamamları vardır (Mahmud Paşa, Murad Paşa, Küçük Ayasofya). Diğer taraftan birçok vakıf sahibi kurdukları hayır eserlerine gelir sağlamak amacıyla, şehrin başka yerlerinde hatta başka şehir ve kasabalarda da hamam yaptırmışlardır. (Barbaros Hayreddin Paşa'nın Zeyrek'teki Çinili Hamam'ı, Haseki Hürrem Sultan'ın Ayasofya önündeki hamamı gibi). Hamamın bereketini belirtmek için olsa gerek, "hamamın suyu, hamamcının parası boldur"  demiş eskiler.
         <br/>
         <br/>
         Osmanlı döneminde hamamlar çok kârlı kuruluşlar oldukları için sayıları şehrin her yerinde büyük bir hızla artmış ve bu da büyük ölçüde su harcanmasına, özellikle de çok miktarlarda odun tüketilmesine yol açmış. Daha 18. yy'da hamam sayısının artışını sınırlayabilmek için çeşitli önlemler getirilmiş. Evliya Çelebi, kendi çağında, İstanbul'da 151 hamam bulunduğunu, kendisi MısırSudan seyahatini yaparken, 17 hamam daha inşa edildiğini belirtmektedir.
         <br/>
         <br/>
         Evliya Çelebi İstanbul'da ilk inşa edilen hamamın Fatih Sultan Mehmed tarafından yaptırılan Irgat Hamamı olduğunu, bunu "kefere tarzı mimarisinden tahvil ile, İslam adabı üzre yapılan Azebler Hamamı'nın" izlediğini, üçüncü olarak Vefa Hamamı'nın, Eyüp Hamamı'nın ve nihayet Çukur Hamam'ın yapıldığını bildirir. İstanbul'un mimari bir kimliği olarak son büyük hamamı, 1. Mahmud tarafından Ayasofya bitişiğinde kurulan kütüphaneye gelir sağlama amacıyla, Yerebatan civarında 1741'de yaptırılan Cağaloğlu Hamamı'dır.
         <br/>
         <br/>
         Hamamın külhanı...
         <br/>
         <br/>
         Eski İstanbul'da hamamların suyunun ısıtıldığı ocak şimdiki kalorifer dairesi olan külhanlarda odun, talaş yakılarak çıkarılan ısıdan sadece hamamcılar faydalanmıyordu. Genelde hamamın arkaizbe kısımlarında olan külhanların sıcak ortamından evsiz barksız insanlar da nasibini alıyordu. Buraları bir tür sığınma yeri olarak kullanıyorlardı. Bu evsizbarksız takımının içinde palazlanmış bitirim kişilere külhanbeyi sıfatı uygun görülmüş o devrin insanları tarafından. Ayakkabısının topuğuna basarak ceketi omuzunda yürüyen, elinde tespihi, yana düşmüş fesi ile çizdiği şekil itibariyle o devrin bir ayrıntısını oluşturmuş külhanbeyleri. Hamam kültürüyle bağlantısı, külhanı sayesinde bu beylerin.
         <br/>
         <br/>
         Günümüzde her evde bir banyo olmasına rağmen insanlarımız yine de hamama gitmeyi ihmal etmez. Özellikle bayram arefesinde hamamlar sabahlara kadar çalışır. Soğuk kış günlerinde ise hamama gitmek ilaç gibidir. Grip veya nezle olanlara hamamda terleyerek hastalığı atması tavsiye edilir. Hamamdan çıkan herkes kendini yeniden doğmuş gibi hisseder. Batılılar henüz daha tuvalet nedir bilmezken ceddimiz yollara inşa ettiği kervansarayları hamamlı yapmaya dikkat ederdi. Hamamlar temizliğin bizler için ne demek olduğunun açık göstergesi. Her ne kadar tuvalet kültürümüz sarsılsa da hamamlar dimdik ayakta duruyor ve daha "çok tas eskiteceğe" benziyorlar.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3653-hamamlar-ayni-taslar-ayni.html), [web.archive.org (arşiv bağlantısı)](http://web.archive.org/web/20140715125433/http://www.aksiyon.com.tr/aksiyon/haber-3653-hamamlar-ayni-taslar-ayni.html)
