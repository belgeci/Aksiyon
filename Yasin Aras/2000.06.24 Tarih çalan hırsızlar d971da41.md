# Tarih çalan hırsızlar

*Yasin Aras 2000.06.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir kütüphanenin tek sorumlusu olarak uzun yıllar görev yapan Süleyman Çingitaş'ın emeklilik vakti gelir çatar. Emekliye ayrılma isteğini Konya Valiliği'ne bildirir. Talebin uygun görülmesinden sonra bir komisyon oluşturulur.
  </font>
 </div>
 <div id="newsText">
  <font class="detail-text">
   Çünkü görev yaptığı yer; Selçuklu dönemine ait el yazması orijinal eserlerin bulunduğu tarihi Yusuf Ağa Kütüphanesi'dir. Ve Çingitaş'ın emeklilik isteği bir skandalı ortaya çıkarır. Devirteslimi gerçekleştirmek için oluşturulan komisyon asrın tarihi eser soygununu tespit eder. Kütüphanenin demirbaş kayıtlarında bulunan bazı el yazması eserler yerlerinde yoktur. Komisyon araştırmalarını daha da derinleştirir ve yirmi günlük bir süre sonunda 103 adet el yazması, 7 tane nadir basma kitabın ve 62 adet yine orijinal el yazması kitabın dış kapak ciltlerinin çalındığını tespit ederek resmi tutanaklara işlenir. Ve soruşturma başlatılır.
   <br>
    <br>
     Eserlerin değeri
     <br>
      <br>
       Konya Selçuk Üniversitesi Selçuklu Araştırmaları Merkezi Başkanı Prof. Dr. Haşim Karpuz çalınan eserlerin kendi alanlarında eşsiz ve nadir örnekler olduğunu söylüyor; "6626 numaralı Kuranı Kerim, 40.5×27cm. ebadında ve 437 sayfadan oluşmaktaydı; Sadreddin Konevi Kütüphanesi'nden getirilmişti. 1141 tarihinde yazılmış bu eser; yazısı, tezhibi ve cilt kapaklarıyla Selçuklu dönemi el yazmaları için nadir bir örnekti ve hattatı Ebul Feyz Bin Abdülhalik elMuderi idi. Diğer bir eser olan Ahkamül Kübra adlı eserin 6 cildi yine Sadreddin Konevi'den intikal etmiş olup cild ve yazı örneği bakımından eşsiz bir değerdir. Bu eserin bütün cildleri kayıptır. Camiul Usul adlı eserin de baş sayfasında ve sonunda bilimsel değeri olan tarihi kayıtlar bulunmaktaydı, bu eserin bütün cild kapakları kayıptır. Bu soygunla birlikte aynı zamanda hem sanat tarihi hem de bilim tarihinin hafızası çalınmış oldu."
       <br/>
       <br/>
       Birkaç örneğini okuduğunuz bu eserlerin tek ve nadir oluşları nedeniyle hiçbir zaman yerleri doldurulamayacak. Kaybolduğu belirtilen kitapların büyük çoğunluğu da Türk bilgini Sadreddin Konevi ve onun hocası ve üvey babası olan Muhyiddin İbnü'l Arabi'nin kendi el yazıları ile telif ettikleri veya kullandıkları, kapak sayfasına notlar yazdıkları eserler. Bu yüzden bilim ve düşünce tarihi bakımından da önemli bir belge niteliği taşıyorlar. Bu eserlerin tamamı Sadreddin Konevi tarafından kendisinin yaptırdığı camiye bitişik kütüphaneye vakfedilmiş, her eserin kapak sayfasına vakıf kaydı yazılmış ve kendi kaleminden bu eserleri değiştiren, korumayan ve kütüphaneden çıkaranlara beddualar edilmiş. Sadreddin Konevi'nin kütüphanesi 1926'da Yusuf Ağa Kütüphanesi'ne taşınmış. Geçmiş yıllarda Ahmet Ateş, Zeki Velidi Togan gibi tanınmış ve yetkin bilimadamları bu kütüphanede çalışmalar yapmışlar.
       <br/>
       <br/>
       Referanslar takip edilmeli
       <br/>
       <br/>
       Ortadan kaybolan eser sayısına bakıldığında, hırsızlığın belirli zaman aralıklarında, planlı bir şekilde yapıldığı anlaşılıyor. IRCICA'dan görüştüğümüz Dr. Hidayet Nuhoğlu da: "El yazması eski eserler, özellikle ne olduğu bilinerek pazarı da hazırlanarak çalınmış olabilir" diyerek çalınan eserlere bakıldığında böyle bir durumun ortaya çıktığına dikkat çekiyor; "Olmaması gereken bir hadise. Bu tip eserlerin bulunduğu kütüphanelere özel korunma getirilmesi gerekiyor. Okuyucuların seçilmesi, kütüphane dışına eserlerin zimmetle çıkarılması lazım, kütüphane görevlilerin maddi kaygılar içinde yaşayan kişiler olmamaları gerekiyor.
       <br/>
       <br/>
       Uzun vadede çalınan bu eserler dikkatli bir takip sonucu bulunabilir. Yurtdışında ki hangi kütüphaneye gitmiş olduğu yapılacak olan sıkı araştırmalarla ortaya çıkartılabilir. Bu eserler şarkiyatla uğraşan koleksiyoncular veya araştırmacıların eline büyük ihtimalle geçecektir. Uluslararası düzeyde yayınlanan akademik çalışmaların referanslar bölümü dikkatle takip edilerek eserlerin izi sürülebilir. Sonuçta bu kitaplar yakılmak için çalınmadı. İlmi değeri olan eserler ve birtakım araştırmalarda kullanılacaklar. Kültür Bakanlığının, İçişleri ve Dışişleri Bakanlıklarının ve bunların yanında üniversitelerin çünkü akademik yayınları takip ediyorlar ortak çalışmasıyla uzun zaman sürecinde çalınan eserler bulunabilir."
       <br/>
       <br/>
       Soygun tarihe geçti
       <br/>
       <br/>
       Asrın tarihi eser soygunu olarak yine tarihe geçecek olan hırsızlığın bu kadar geç anlaşılmasını Konya İl Kültür Müdürü Osman Siviloğlu; çalınan eserlerin yerine, ciltleri benzeyen kitapların konulmasına bağlıyor.
       <br/>
       <br/>
       Özellikle son yıllarda ülkemiz müze ve kütüphanelerinde güvenlik tedbirlerinin yetersiz oluşu nedeniyle maddi tarafı bir yana büyük soygunlar gerçekleştiriliyor. Yaşanan son hadise bu konudaki acziyetimizin boyutlarını gözler önüne serdi. Bu hırsızlığı yapanların Yusuf Ağa Kütüphanesi'ne kapıyı kırarak ya da pencereden girmedikleri ortada. Selçuklu Araştırmaları Merkezi'nden Prof. Dr. Mikail Bayram; "Soygunun uzun bir süreye yayıldığı ve kitapların cild kapaklarının değiştirildiği, içlerinin boşaltıldığı anlaşılmaktadır. Bunun da ya kitapların fotokopiye veya mikrofilme gönderilmesi sırasında ya da bir başka yöntemle yapıldığı aşikardır. Her halükarda bu eşsiz hazinelerin, değerini bilmeyen insanların elinde yok edildikleri olgusuyla karşı karşıyayız" diyor.
       <br/>
       <br/>
       Saded: "Ancak Türkiye'de olur" dedirten cinsten bir soygun değil mi? Hadiseyi birkaç dergi sayfasına sığdırdık ama, asıl boyutları hiçbiryere sığmayacak büyüklükte.
       <br/>
       <br/>
       Email: aksaras@yahoo.com
       <br/>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-6318-34-tarih-calan-hirsizlar.html), [web.archive.org (arşiv bağlantısı)](http://web.archive.org/web/20131213005605/http://www.aksiyon.com.tr/aksiyon/haber-6318-34-tarih-calan-hirsizlar.html)
