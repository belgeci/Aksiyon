# Karadeniz'de şimdi yayla zamanı

*Yasin Aras 1997.08.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Son yıllarda yayla kültürü de bazı değişimlerin içine girmeye başladı; artık yaylalar daha bir hareketli, insanlar cıvıl cıvıl. Çeşit çeşit insanların yaylalarda kaynaşması yaşanıyor.
  </font>
 </div>
 <div id="newsText">
  <font class="detail-text">
   Özellikle Doğu Karadeniz Bölgesi'nde son yıllardaki atılımlarla beraber, yayla şenlikleri çerçevesinde düzenlenen etkinlikler, yaylaları yabancı turistlerin keşfetmesine neden oldu. Yayla turizmi özellikle Turizm Bakanlığı tarafından bir alternatif turizm projesi olarak ısrarla yaşama geçirilmek isteniyor. Hal böyleyken pek çok yaylada konaklama tesisi bulmak ise imkansız.
   <br/>
   <br/>
   Turizm için hâlâ bakir olan Doğu Karadeniz yaylaları içinde tatilcilerin kalabilecek otel ve konaklama tesisi bulabilecekleri ender yerlerden biri Ayder Yaylası. Yeşil Ayder Rize'nin Çamlıhemşin ilçesine bağlı. Çamlıhemşin; içinden akan deresi, yeşil örtüsü ile görülmeye değer bir yer. Genç yaşlı fark etmeksizin kadınların başlarına taktıkları "çember" olarak isimlendirilen başörtüsü ise Çamlıhemşin'deki diğer bir görsel ayrıntı. Örtülerin geldiği yer ise İran.
   <br/>
   <br/>
   Ayder; suyu, havası, çam ağaçları arasından eriyip akan kar suları gibi görmeye alışkın olmadığımız güzellikleri, şifalı kaplıcası ile tam yaşanılacak bir yer. Deniz yerine, Ayder'i tercih edenler hiç de pişman değiller. Ayder'in yerli halkı gelen turistlerin çevreyi kirletmesinden şikayetçi. Zaten yaylalar için en büyük tehlike de bu. İnsanların vurdumduymazlığı ve sonunda yitip giden güzellikler... Ayder aynı zamanda mücavir alan ilan edilmiş. Turistler yöreyi neredeyse yerli halktan daha iyi biliyor. Nedeni ise Türkiye'de 1/25 ölçekli haritaların yasak oluşu. Yabancı turistlerin ellerinde ise bu haritaları görmeniz mümkün. Yatak kapasitesi 1000 olan Ayder'in kalitesi 20 sene evvelki stardartlarda.
   <br/>
   <br/>
   Çamlıhemşin Belediye Başkanı Galip Pelit pek çok hususta yörenin dertleri yüzünden muzdarip. Ayder turizme açıldıktan sonra çarpık yapılaşmaya sahne olmuş.    Pelit yapılaşmanın durdurulduğundan bahsederken, yapılmış olanların da dış yüzeyleri görüntü açısından ahşapla kaplanacak diyor. Piknik alanı yapılması, kanalizasyon ve su altyapılarının hazırlanması ve '98 yılında kışın kayak yapılabilmesi ile ilgili birtakım yeni projelere de başlanmak üzere Ayder'de. Galip Pelit dünyadaki her türlü rengin Ayder'de mevcut olduğunu belirtiyor: "Batılı doğaya koşarken biz hâlâ plajlarda yatıyoruz. Türkiye doğa turizmindeki hakkını alamıyor." Turistleri çiçekle karşılama devri artık bitti, şimdi yatırım zamanı.  Ayder'de de 15 büyük şirket yatırım için araştırma yapıyor.
   <br/>
   <br/>
   Rize İkizdere'nin yanındaki yoldan kıvrılarak arabayla tırmanılır, binbir renkteki çiçekler, tarihi taş köprüler ve sisin üzerine yattığı çam ormanlarının olağanüstü görüntüsü altında. 2,5 saatlik bir uğraştan sonra pekçok şifalı suyun aktığı Anzer yaylasına varılır. Anzer'in belirgin özelliği, balı. Anzer balının karaborsada kilosu 100 milyonu geçtiği oluyormuş. Binbir çeşit çiçek, vadinin arasından akıp giden dereler, peştemala bürünmüş teyzeler, bulutlar içinde kaybolmuş dağ, cetvel gibi düz çam ağaçları Anzer'deki ilginç görüntülerden sadece birkaçıydı. Alman araştırmacılar 78 çeşit çiçek türünü tespit etmişler ve daha fazla saymaya dayanamayarak bırakmışlar. Yerel halktan insanlar metrekarede yirmi değişik çiçek türü olduğunu iddia ediyorlar. Anzer'in meşhur balı bu çiçeklerin bir kovanda bir araya gelmesiyle her türlü hastalığa karşı şifaya dönüşüyor. Yerli halktan balın en başta mide ve bağırsak kanserine birebir geldiğini öğrendik. Anzer'deki 250 haneden 150'si arıcılıkla uğraşıyor. Verimin fazla olması için havanın güneşli olması gerekiyor.  62 yaşındaki Bayram amcanın 7 ceddinin arıcılık yapması bu işin ne kadar eskilere dayandığının bir göstergesi. Her işte olduğu gibi Anzer balının da sahtesi yapılmıyor değil. Kovanları Erzurumİspir'e götürüp arılar bal yaptıktan sonra Anzer'e getirerek satan uyanıklar da var.
   <br/>
   <br/>
   Anzer yaylasının o muhteşem güzelliğinin bir parçası da buradaki göller. Doğu Karadeniz'in hemen her yeri gibi yaylaları da gidilmezgeçilmez engebelerle dolu. Yollar, yalandan yapılmış gibi. Mesafeler, bu yapmacık yollar yüzünden uzar, zaman üçedörde katlanır buralarda. Kimbilir, belki de bu bakir güzellikleri koruyan da o olmayan yollar.  Göle ulaştığınızda yazın ortasında bile olsa kar bulmanız, hatta kartopu oynamanız mümkün. Üç bin küsur metre yükseklikte bulunan Anzer'de irili ufaklı birçok göl var ve hepsinin üzeri şeffaf bir sisle kaplı.
   <br/>
   <br/>
   Doğu Karadeniz'in yaylaları, özellikle Ayder ve Anzer gibileri, yayla turizmi kavramının gelişmesine hizmet eden, her yönüyle turizm potansiyeli taşıyan yerler. Sahillerimizdeki güzellikleri dünyanın en ucuz fiyatına yabancılara adeta peşkeş çekiyoruz; güzel yaylalarımız için de aynı ihtimal sözkonusu. Türk insanının bilmediği, hatta işitmediği bu güzelliklere yabancılar çoktan aşina. Her ne kadar yaylalar yerli ve yabancı turistler tarafından doğa turizmi adı altında keşfedilse de yayla kültürü tüm bu gelişmelerin karşısında dimdik ayakta. Çobanlar sürülerin başında, kadınlar kâh leğende hamur yoğuruyor, kâh ahırda inekleri sağıyor. Çocuklar her zamanki gibi top peşinde koşuyor, turistlerin fotoğraflarına konuk oluyorlar. Karadenizli için yaylalar vazgeçilmez.
   <br/>
   <br/>
   Güzelim Doğu Karadeniz'de 'Çambaşı', 'Sis', 'Kümbet', 'Bektaş' gibi bilinen; Büyük Harman, Kadınlar Yaylası gibi bilinmeyen ve daha ismi konulmamış pekçok yayla ve mekan var. Bunların keşfedilmesi oraya giden yolların yapılması ve bununla beraber insanların oralara gitmesi  ya bu güzelliklerin de sonunu getirecek ya da hiç bir zarar görmeden ülkemiz bu işten  kâr edecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4C144AF280571453ED06D8E3AC8C3E6B?newsId=2872), [web.archive.org (arşiv bağlantısı)](http://web.archive.org/web/20140108072653/http://www.aksiyon.com.tr:80/aksiyon/newsDetail_getNewsById.action;jsessionid=4C144AF280571453ED06D8E3AC8C3E6B?newsId=2872)
