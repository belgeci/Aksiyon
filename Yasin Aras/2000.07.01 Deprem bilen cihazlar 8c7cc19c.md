# Deprem bilen cihazlar

*Yasin Aras 2000.07.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir kaç hafta önce, uluslararası düzeyde ün yapmış, ordinaryüs unvanına sahip mimarımız A. Vefik Alp, Erzurum'da bir konferans verdi.
  </font>
 </div>
 <div id="newsText">
  <font class="detail-text">
   Atatürk Üniversitesi Kültür Sitesi'nde verilen konferansı rutin olmaktan çıkaran tarafı "depremi önceden bildirecek" bir cihazın iki bilimadamı tarafından icad edildiğini ilk defa ilan etmesiydi. Bu cihaz sayesinde depremin meydana gelmeden; bir saat ilâ beş gün arasında değişen zaman süreleri içerisinde öğrenilebileceğini deklare eden Alp, buluşun dünya çapında büyük bir icad olduğunu söyledi söylemesine ama; Jeofizikçiler Odası Başkanı olan ve aynı zamanda icad edilen aletin inceleme kurulunda bulunan Prof. Ahmet Ercan'a göre Alp ortada henüz daha kesin birşey yokken erken davranmıştı. Ahmet Ercan, projeyi desteklediğine, fakat bu tür açıklamaları işin uzmanı olan jeofizikçilerin yapması gerektiğine dikkat çekiyordu.
   <br/>
   <br/>
   Tek bir cihazla bitmiyor
   <br/>
   <br/>
   Sözkonusu proje, 1999 yılında patentini alan Elektrik Yüksek Mühendisi Burak Berk'le, Lütfü Canyaran'a ait. Sistemin özünde; "Kayaçlardaki elektrik gerilmelerin piezoelektronik alan şiddetindeki değişimlerle ilgilendirilmesi ve bunun depremlerin önceden belirlenmesinde kullanılması fikri var." Bu cihaz sayesinde istenilen veriler elde edilerek olası bir depremin önceden kestirilebilmesi amaçlanıyor. Cihazla ilgili görüştüğümüz Lütfü Cansayar zamana karşı yarıştıklarını, yirmiyirmibeş saat makinanın başından kalkmadan çalıştıklarını anlattı. Eğer proje tam güvenilir bir şekilde başarıya ulaşır ve alet çalışırsa, Türkiye genelinde bir çok yere koyularak geniş bir ağ oluşturulması gerekiyor. Olabilecek depremlerin önceden bilinebilmesi için bu da şart. Yani tek bir cihaz keşfetmekle iş bitmiyor.
   <br/>
   <br/>
   Şark ûslubu
   <br/>
   <br/>
   Projeyle ilgili görüştüğümüz İTÜ öğretim görevlisi Prof. Dr. Celal Şengör'e göre açıklama erken değildi çünkü gerek bile yoktu. "Ortada fol yok yumurta yok. Amerika'da, Japonya'da yıllardır bu konuyla ilgili bir sürü çalışma varken kalkıp da depremi önceden bileceğiz demek olmaz" diyor ve hadisenin bütününü "Şark üslûbu" olarak yorumluyor. A. Vefik Alp ise konferansta heyecanlı bir şekilde icadı anlatırken; "Bu cihazın bilimsel olarak olurunun alınması halinde" diyordu. Ama görünen o ki cihaz olur almakta oldukça zorlanacak. Prof. Ahmet Ercan'a projeyle ilgili gelişmeleri sorduğumuzda, bir süredir Lütfü Bey'le görüşmediklerini, çünkü Ercan'ın ona duymak istemeyeceği şeyler söylediğini öğreniyoruz.
   <br/>
   <br/>
   Asıl gündem
   <br/>
   <br/>
   A. Vefik Alp'in açıklaması belki erken olabilir, belki sözkonusu icad çok abartılmış da olabilir. Ama birşeyi gündeme getirmesi bakımından yararlı olduğu da gerçek; pek çok kimsenin düşünüp de bir türlü içinden çıkamadığı bir soruyu: 17 Ağustos'ta yaşanan felaketten önce Türkiye'de deprem riski bulunan bölgelerde ciddi çalışmalar yapılsaydı veya şu an zırt pırt gündeme gelen deprem uyarı sistemleri o zaman düşünülseydi acımız bu kadar büyük olacak mıydı acaba? Bilimadamlarının uğraşları depremi önceden bilebilmek üzerine değil, zaten depremin önceden bilinmesi mümkün de değil; önceden kestirilebilmesi mümkün ve çalışmalar bu yönde. Bu iki kelime (bilinmesikestirilmesi) arasında bilimsel açıdan baktığımızda dağlar kadar fark var.
   <br/>
   <br/>
   Yöntem çok, takan yok
   <br/>
   <br/>
   Depremi önceden kestirebilmek için yapılan jeofizik çalışmalar depreme hazırlanan yerde biriken gerilimin yerin fiziksel özelliklerinde yapmış olduğu süre içindeki değişimlerin gözlenmesini amaçlıyor. Bu değişimler; yerden geçen ses hızında yavaşlama, yer elektrik iletkenliğinde aşırı artma, yer mıknatıslama özelliğinde düşme, yerçekimi ivmesinde azalma, depremcik etkinliğinde durma, radon gazı çıkışında artış ve ani düşüş, yerbasıncı artışı, yerin şişmesi, ısınması ve yeraltı sularının kimyasında değişme olarak söylenebilir. Bu verilerin sağlıklı ölçülmesi için Ahmet Ercan'ın söylediği şeyler, gazetecilikte 5N artı 1K formülüne benziyor: Jeofizik ölçümler için en önemli adım, yukarıda sayılan değişimlere nerede, hangi duyarlılıkta ve hangi sürede bakılacağıdır. Ve tüm bunlarla birlikte, jeofizik gözlemler için gerekli olan duyaçlar ve algıçların bu kilit bölgelere konulması ve olabilecek büyük bir depremden çok önce bu bahsedilen çalışmaların yapılması gerekiyor. Ahmet Ercan; "Sözgelimi İstanbul'da yedi büyüklüğünde olabilecek bir depremi önceden belirleme çalışmaları bugün başlarsa ilk kestirilecek deprem 2006 yılında ya da sonrasında olabilecek depremdir" diyor. Jeofiziksel yöntemlerle depremi önceden kestirebilmek, en çok ay ya da hafta duyarlılığında olabiliyor. Tespit edebilmekteki başarı kullanılan bilgi ve teknolojiye bağlı olarak değişiyor. Bu konuda Çin, Özbekistan, Rusya ve ABD'de başarılı ve başarısız çalışmalar sürdürülmüş. Başarısızlığın nedeni; ölçümlerde kullanılan aygıtların yanlış yerlere konulması, yine aygıtların duyarsızlığı ve o yöredeki deprem kimliği üzerine yetersiz bilgilenme.
   <br/>
   <br/>
   Türkiye'de ise hiç başarısız sonuç alınmamış çünkü bahsedilen konulardaki yöntemler uygulanmayı bekliyor. Ülkemizde bahsedilen bu çalışmalardan sadece biri; sismik ölçüm yapılarak depremciklerin tespit edilmesi yöntemi kullanılıyor ama yetersiz çığlıkları bütün ilgililerin kulaklarını sağır etmiş sanki. Jeofizikçiler Odası Genel Başkanı Prof. Ahmet Ercan'a göre ortada belirgin bir umursamazlık ve Kandilli Rasathanesi'nin tekeli var. Jeofizik alanında özel bir araştırma şirketinin de sahibi olan Ercan; yeraltı araştırmaları konusunda dünyanın üç büyük laboratuvarından biri olduklarını söylerken yeterli talep alamadıklarından şikayetçi. Ahmet Ercan'ın elinin altında Türkiye'de iki tane bulunan "yer terazisi" olarak tabir edebileceğimiz (Mikrogravimetre), deprem öncesi veriler elde edilebilen bir alet var fakat gerekli desteği görmediğinden dolayı, bu aletle yeterli çalışma yapamıyor. Bu tip aletlerin beş bin dolarlarla başlayan fiyatları var. İsveç, Japonya, Amerika, Kanada, İngiltere gibi ülkelerde imal ediliyorlar. Ülkemizde de "Metzlog" isimli ölçüm aleti imal edilmiş. Ahmet Ercan da sahibi olduğu jeofizik ölçüm laboratuvarında bazı aygıtları imal edebildiklerini ve şu an jeofizik araştırmalarında kullanılabilen yaklaşık bir milyon dolarlık aygıtlara sahip olduklarını söylüyor.
   <br/>
   <br/>
   Saded: "Müjde: Depremi bileceğiz" başlıklı gazetelerde çıkan haberler, deprem korkusuyla yatıp kalkan pek çok insanın gevşemesine, yelkenlerin suya inmesine neden oldu. Bu tarz haberlere ne kadar ihtiyacımız olduğunu hep beraber gördük. Tüm bunlar bilimsel çalışmalarımızın devede kulak kaldığını gösteriyor. Asıl müjdeyi alana kadar korkmaya devam edelim ki korkumuz bir yerlerden duyumsanır belki...
   <br/>
   <br/>
   Email: aksaras@yahoo.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D488D94C447A763A1E7662A0E55E371F?newsId=6295), [web.archive.org (arşiv bağlantısı)](http://web.archive.org/web/20131003150815/http://www.aksiyon.com.tr:80/aksiyon/newsDetail_getNewsById.action;jsessionid=D488D94C447A763A1E7662A0E55E371F?newsId=6295)
