# Doktooğ Ğöno "Verdon"

*Yasin Aras 2000.01.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Verdon Gölü'nü sınırları içinde bulunduran Esparron kasabasına yaklaşırken yeni doğmakta olan güneşin görüntüsü karşıladı bizi. Her yere sis çökmüştü.
  </font>
 </div>
 <div id="newsText">
  <font class="detail-text">
   Sonbahar'ın vermiş olduğu karamsarlık psikolojisini puslu hava ve doğmakta olan eşsiz görüntü silmeye çalışıyordu. Seher vaktinin muhteşem manzarasının doğal fonu eşliğinde, dağın eteğinden yılan gibi kıvrılarak akıp giden yoldan Verdon'a varmıştık ama meşhur göl ortada yoktu, sis onu da yutmuştu.
   <br/>
   <br/>
   Soft ışığın yansımaları
   <br/>
   <br/>
   Puslu havanın kalkmasını bekleme kararsızlığı içindeyken, sisin ardından az önce doğuşunu seyretme zevkine vardığımız güneş, yuvarlak bir florasan lamba gibi soft bir halde parlamaya başladı. Böylelikle Verdon'dan ilk görsel yansımalar ışığın etkisiyle ortaya çıktı. Sisin süzgecinden geçen güneş ışığının, suyun ve kurumuş ağaçlardan sarkan dalların üzerindeki yansımaları göz kamaşıklığı yanında sıcaklık da veriyordu. Gölde inanılmaz bir sessizlik ve sis vardı, korku filmlerinin doğal bir platosu içindeydik sanki. Tam bu anda kuş cıvıltıları kişisel karamsarlığımızı dağıtıp, içimize huzur doldurmaya koyuldu. Yarının kıymeti yoktu artık "an"ı yaşamaya başladık.
   <br/>
   <br/>
   Esparron, Verdon'a borçlu...
   <br/>
   <br/>
   Doğal park statüsünde koruma altında tutulan Verdon Gölü ve çevresindeki ormanlık alan iki farklı güzellik olarak birbirlerini tamamlıyorlar. Buna Verdon Gölünü sınırları içinde bulunduran Esparron kasabası eşlik ediyor. Tarihi Esparron kasabasının kuruluşu 11. yüzyıla dayanıyor. Kayaların üzerine kurulan kasabanın ismi "kaymak" anlamına geliyor. Esparron'un en eski yapısı olan kalenin yapılış tarihi olarak 1011. yüzyıl arası tahmin ediliyor. Yapılış nedeni de hemen altında akan su yolundan geçen teknelerin güvenliğini sağlayıp, geçiş ücreti almak.
   <br/>
   <br/>
   Kasabanın nüfusunu 300 kişi oluşturuyor. Yazın bu rakam 6 bin 500'e kadar çıkıyor. Esparron, aradaki farkın oluşumunu tabii ki Verdon'a borçlu. Yazın sıcakların bastırmasıyla birlikte gölün kıyılarında iğne atsanız yere düşmüyor. 99 yılının temmuz ayında bölgeye 5 bin 500 turist gelmiş. Alp bölgesinin güneyinde bulunan göl ve çevresi tabiat açısından en özel yer unvanını taşıyor. Avrupa'nın her yerinden turist çeken göle, ününü Amerika'dan duyup gelenler bile var.
   <br/>
   <br/>
   Kanyonu da var
   <br/>
   <br/>
   Verdon Gölü'nün yüzölçümü 328 hektar. Göl daha önce akarsu biçiminde iken 1967 yılında Fransız Elektrik Kurumu EDF tarafından yapılan barajla durgun bir su havzasına dönüştürülmüş. 116 tane büyük ve küçük ölçekli kasabanın su ihtiyacını Verdon Gölü ve barajı karşılıyor. Gölün deniz seviyesinden yüksekliği 360 metre. Sürekli durgun olan suyunda kano ve su kayağı sporları yapılabiliyor. Bölgede ayrıca tırmanma ve toplu geziler de düzenleniyor. Pek çok tatlı su balık çeşidinin bulunduğu gölde meraklıları avlanabiliyor. Bizim Saklıkent kanyonu kadar olmasa da benzer bir kanyon kiralanan kano ve küçük teknelerle gezilebiliyor.
   <br/>
   <br/>
   150 çeşit kuş türü
   <br/>
   <br/>
   Bölgenin önemli ve görülmesi gereken yerlerinden biri de Lavanta tarlaları. Mor renginin hafif esen rüzgarla birlikte dalga dalga oluşunu ancak bu tarlalarda yaşamak mümkün. Lavanta yetiştiricileri toplama işini bir eğlenceye çevirerek bayram ilan etmişler. Ağustos ayında bölgede bulunanlar lavanta toplama bayramını da görebilir. Verdon gölü ve çevresindeki ormanlık alanın belki de en önemli özelliği ise kuşlar. Bölgede 150 çeşit kuş türü yaşıyor. Bunların içinde kaya bülbülleri ve şahinler de var. Fotoğrafçılar ellerinde görüş alanı yüksek zoomlarla saatlerce göl çevresinde kuşları çekebilmek maksadıyla fotoğraf safarisine çıkıyorlar. Diğer meraklı gözlemciler ellerinde kaliteli dürbünlerle sote bir yer edinip rengarenk ve herbiri ayrı güzellikteki kuşları seyretme imkanına sahipler.
   <br/>
   <br/>
   Verdon'u uzun uzadıya yazmak laf kalabalığından başka bir anlama gelmeyecek. Bir çift gözün bakışından buraya damlayanlar, başka gözlerin çıkarımlarına da saygı göstermeli. Yazarın dediği gibi; "maharet yüz değişik yeri gezmek değil, bir yeri yüz değişik gözle görebilmektir".
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5693-doktoog-gono-verdon.html), [web.archive.org (arşiv bağlantısı)](http://web.archive.org/web/20130807143912/http://www.aksiyon.com.tr:80/aksiyon/haber-5693-doktoog-gono-verdon.html)
