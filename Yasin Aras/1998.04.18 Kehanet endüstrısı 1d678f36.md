# Kehanet endüstrısı

*Yasin Aras 1998.04.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Nostradamus'un yavaş yavaş şöhret olmaya, kralların dikkatini çekmeye başladığı 1500'lü yıllardan birinde, astrolog/kahinler (bu arada tabii ki Nostradamus da),
  </font>
 </div>
 <div id="newsText">
  <font class="detail-text">
   bütün gezegenlerin balık burcunda bir hizaya gelmekte olduğunu, bunun, dünyanın sular tarafından yutulacağı yani kıyamet anlamına geldiğini hep bir ağızdan söylediler. Bütün Avrupa dehşet içinde "sulu" akıbeti beklemeye, zengin olanlar kendilerine sağlam gemiler yaptırmaya başlamıştı. Her yanı sular kaplayacaktı ya! Söylenen gün geldi fakat ne sular yükseldi, ne kıyamet koptu. Kahinler ve Nostradamus, hiç bozuntuya vermeden, tufanı (kıyameti) dindar Hıristiyanların günlerce ettikleri duaların engellediğini söylediler. Bunun üzerine dindar krallar nezdinde daha bir makbul hale geldiler. Herbiri bir kralın veya derebeyinin başkâhini oldu. Nostradamus da Fransa kralının sarayına çağırıldı. Herbiri, daha sonrakilerin de olacağı gibi, şöhret ve para sahibi oldular. Bu işten kazançlı çıkan iki kesim vardı: Gemi yapımcıları ve kâhinler.
   <br/>
   <br/>
   Dünya kuruldu kurulalı 'beşer' hayata başladığından beri kehanetler söylenir durur hep. İnsanların geleceğe sahip olma tutkusu bazen gerçeklerin önüne bile geçebiliyor. Belki de genlerinde var insanoğlunun geleceğe sahip olma tutkusu. Hal böyle olunca gelecekle ilgili "bilgilerin" her zaman yüksek rayiçten değer bulması kaçınılmaz oluyor. Sadece mistik alanda değil. Günümüzde ekonomik ve iktisadi alanları da içine alan ve mensuplarına oldukça büyük paralar kazandıran kehanet tacirleri ve bunların oluşturduğu kehanet endüstrisinin herkes farkında.
   <br/>
   <br/>
   Kehanet endüstrisinde Nostradamus'un kehanetleri en çok satanlar arasında yer alıyor. Bunda Batı medeniyetinin dünya üzerindeki etkisinin payını gözardı etmemek gerek. Nostradamus'un kerameti kehanetlerinden mi kendinden mi tartışıladursun söylediklerinin çeşit çeşit yorumlanıp çok satanlar arasında yer aldığı listelerle oldukça belli. Nostradamus kehanetçilerin altın yumurtlayan tavuğu bir bakıma. Zira onu kullanmasını, pazarlamasını iyi biliyorlar. Batı'da Nostradamus'un ne demek istediğini kitap yapıp geçinen bir sürü modern kâhin var. Daha çarpıcı şeyler yazıp, üstadlarının daha çok olayı bildiğini söylemek için Nostradamus'un şiirlerini çarpıtmaktan, bazı kelimeleri değiştirmekten çekinmiyorlar. Diğer taraftan iktisadi alanda gelecekle ilgili yapılan kehanetler tahmin ismi altında daha yumuşatılarak gündemimize sunuluyor. Aslında ekonomik alanda yapılan kehanetler diğerlerine nazaran daha tehlikeli gözüküyor. Çünkü yapılan tahminler kişilere, şirketlere, hükümetlere "tahmin edilemeyen" boyutta zararlar yükleyebiliyor.
   <br/>
   <br/>
   Kehanet tacirleri
   <br/>
   <br/>
   İktisadi alanda dünyada oluşan kehanet endüstrisinin ekonomik açıdan sahip olduğu pastayı Meral Tamer, "Ekonomi Kulisi" köşesinde yazmış. "Kehanet endüstrisi fena çuvalladı" başlıklı yazıda tahmincilere ne kadar büyük paraların ödendiği ve pek çok insanın bu işten ekmek yediği gibi konular gözler önüne seriliyor. Tamer, yazısında William A. Sherden isimli yazarın kaleme aldığı Kehanet Tacirleri (The Fortune Seller's) isimli kitaptan alıntılar yaparak endüstrinin boyutlarını ortaya koymaya çalışmış. Lakin bir noktaya dikkat çekerek uyarıda bulunmuş; "Geleceğe dönük öngörülerin çoğunlukla tutmaması ya da önemli olayların hemen hiçbirinin önceden tahmin edilememiş olması, danışmanların işe yaramadığı anlamına gelmiyor kuşkusuz. Onları can kulağıyla dinleyeceğiz, ama körü körüne güvenmeyeceğiz. Gerçekle çarpıtılmış arasındaki farkı ayırdetmesini bileceğiz. Daha da önemlisi, gelecek tahminleri arasından kendi koşullarımıza uyabilen, işimize yarayabilecek değerli birkaç tanesini cımbızla çekme beceresini göstereceğiz."
   <br/>
   <br/>
   Kitabın yazarı Sherden, stratejik planlama ve iş tahminleri uzmanı ve birçok uluslararası şirkete danışmanlık yapıyor. Anlaşılan o ki kendisi de endüstrinin tam ortasında duruyor. Sherden'a göre kehanet endüstrisinin yıllık cirosu 200 milyar dolar. Sherden, tahmin endüstrisi ile ilgili çalışmalarına '95 yılında başlamış ve işin içine biraz girince geleceğin tahmin edildiği alanların büyüklüğünün insanı hayrete düşüren boyutlara ulaştığını gözlemlemiş. Oldukça geniş bir alana sahip kehanet endüstrisinin bütününü ele alamayacağını düşünerek araştırmasını kurumsallaşmış yedi tahmin mesleği üzerinde yapmaya karar vermiş. Bunları meteoroloji, ekonomi, yatırım, gelecek bilim (futuroloji), teknoloji değerlendirmeleri, demografi (nüfus bilimi), örgütsel planlama olarak belirlemiş.
   <br/>
   <br/>
   Sherden endüstriyi şöyle özetliyor; "Bugün tahmin mesleği yüzbinlerce kişiye istihdam sağlayan milyarlarca dolarlık bir sanayi. Değişik meslek gruplarından üniversite mezunlarının çalıştığı bu sanayide en büyük grubu yatırım danışmanları oluşturuyor. Tahmin sanayii her yıl bizi 200 milyar dolarlık çoğu hatalı bilgi sağanağına tutuyor. İnsanlar, kurumlar ve hatta hükümetler geleceklerini satın almaya çok meraklılar. Dolayısıyla tahmin sanayiine talep her geçen gün artıyor." Meral Tamer bu durumu şöyle yorumluyor; "Gerçekten de thinktank kuruluşlarından meteorolojiye, futurolojiden yatırım danışmanlığına tahmin sanayii, her yıl bizi, 200 milyar dolarlık ve çoğu hatalı bilgi sağanağına tutuyor. Yüklüce para ödenen dünyaca ünlü uzmanlar, nedense 1987'deki borsa çöküşünü, sosyalist blokun dağılışını, Körfez Savaşı'nı, Berlin Duvarı'nın yıkılışını tahmin edememişler." William A. Sherden'a göre bugünkü kahinliğe olan inancımız binlerce yıl öncesinin batıl inançlarından pek farklı veya gelişmiş değil ve çoğu işe yaramaz bilgiler için gözümüzü kırpmadan milyarlarca dolar harcıyoruz.
   <br/>
   <br/>
   Bizdeki kehanet pazarı
   <br/>
   <br/>
   Ülkemizde kehanet endüstrisinin gündemde olanları medyum olarak bilinen "falcı kehanetçiler". Lakin bu durum bizim geri kalmışlığımızın bir göstergesi olarak ele alınamaz. Çünkü söylendiğine göre Körfez Savaşı'nda George Bush saldırı emrini vermeden önce kâhinlere danışmış. Diğer taraftan bizim de büyük şirketlerimiz thingtang yapıyor, danışmanlar tutuyor, günümüz şartlarına göre çalışma becerisini, dünya pazarına entegrasyonu bu şekilde sağlamaya çalışıyorlar. Stratejiyle alakalı ileriye dönük kehanetler için yerli ve yabancı firmalar hizmet bedeli olarak 300 ile bin 600 dolar arasında değişen ücret talep ediyorlar. Dünya da olduğu gibi Türkiye'de de tahmin sanayiinden pek çok kişi ekmek yiyor. 150'nin üzerinde danışman firmalar pastadan pay almak için doğru tahminler tutturmak için ter döküyor. Hatta bir aralar bu firmaların başarısızlığından mı bilinmez, medyada çıkan haberlere göre bazı şirketler danışman olarak medyumlara, Hintli gurulara yöneldi.
   <br/>
   <br/>
   Ekonomik alandaki durum bir yana halk arasında öyle gözüküyor ki fala karşı toplumumuzda gittikçe artan inanılmaz bir rağbet var. Son zamanlarda bunu iyi şekilde kullanmasını becerebilenler bizdeki kehanet endüstrisinde pastanın büyük dilimlerine göz dikmiş gözüküyor. Tüm bunlardan arta kalan geleceğini öğrenme tutkusuyla yanıp tutuşan bir bakıma kandırılmış, diğer taraftan sanki bilerek kandırılmak isteyen insanlar. Her bilgiye açık zihin ufkumuzda tüm dünya insanlarında olduğu gibi bizde de kehanetlere hâlâ/mutlaka yer bulunuyor. Gelecekle ilgili haberlerin her zaman alıcısının bulunduğu dünyamızda felaket tellallığını andıran kehanetlerin rayici yüksekten değer bulması, bilgiteknoloji çağında oldukça ilginç gözüküyor.
   <br/>
   <br/>
   Bizdeki kâhinler gündemden düştüklerinde çıkışlarını, ünlü şahısların ne zaman ölecekleri, futbolda şampiyonun kim olacağı, üçüncü dünya savaşının tarihini söylemeleriyle tekrar sağlıyorlardı. Artık bu tür kehanetler demode olmaya başlayınca ve piyasa kızışınca, ekranlarda "benim cinim seninkini yener" diye başlayan, yumruklaşmalarla sona eren reytingi yüksek kavgalara tutuştular. Medyum isimli "bilge" kişilerin bu sıcak ilişkileri, birbirlerine üstünlük sağlama gösterisi altında ekranlarda bizi geredursun, onlar reklam şirketlerine kuruş ödemeden kehanet endüstrisindeki paylarını epey artırdılar. Kavgalarının altındaki asıl gerçek müşterilerin sayısını artırmak idi desek abartı olmaz. Arkalarına medyayı da alan kâhinlerin istediklerine ulaştıkları gözüküyor. Çünkü bir ara haber programları, spor programları onlarsız yapılmıyordu, bir bakıma kâhinler bir kısım ekranları istila etmişti. Atı alan Üsküdar'ı geçtikten sonra RTÜK devreye girdi ve yazılı açıklama yaparak duruma el koydu. Son zamanlarda TV'lerin ana haber bültenleri, haber ve magazin programlarında konuk edilen, kendilerini medyum ya da falcı olarak tanımlayan kişilerin birtakım kehanetlerde bulundukları söylenerek bu tarz yayınlara göz yumulmayacağı belirtildi. Biraz erken davranılsaydı Beşiktaşlı futbolcu Oktay'ın anne babası bir medyuma sorulmazdı belki de. Oktay tepkisini dile getirirken "Benim annemin babamın kim olduğunu daha cinsel tercihi belli olmayan birine soruyorsunuz" diyerek isyan ediyordu. Siyasi partilerin üst düzey yöneticilerinden tutun da toplumun her kesiminden insanlar falcılara özel bir ilgi ve alaka gösteriyorlar. Hal böyle olunca bu tip konularda insanların sömürülmesi kaçınılmaz oluyor. Bir kaç ünlü medyumun çıkıp başbakanlardan, bakanlardan, askerlerden müşterileri olduğunu söyleyince, bu tür kişilerin halkın gözünde birinci sınıf insan statüsüne yükselmesi için yeterli oluyor.
   <br/>
   <br/>
   Başkent İstanbul
   <br/>
   <br/>
   Falcıların, medyumların başkenti olarak taşı toprağı altın olan İstanbul göze çarpıyor. Varoşlardan tutun da sosyetenin yaşadığı en lüks semtlere kadar İstanbul, medyumlar, falcılar tarafından bölüşülmüş durumda. Kaderini değiştirme tutkusuna kapılmış insanlar kâhinler ana sermayesini oluşturmuş gözüküyor. Büyücüler bile ilk önce kehanetlerde bulunarak müşteriyi cezbedip muska yaptırtacak kıvama getiriyorlar. Medyada, medyumlar ve falcılarla yapılan röportajları izlerken hep kötü niyetli olsalar İstanbul'u satın alacaklarıyla bildikleriyle gündemi altüst edecekleri arasında gidip geliyoruz. Bu tür yaygaralarla bir kısım insanları etkiledikleri diğer bir gerçek. Görünen o ki kehanetler üzerine kurulmuş endüstri kazandırmaya devam edecek.
   <br/>
   <br/>
   Internet'te dahi kehanetler üzerine bir çeşit kumar oyunu düzenlenmiş. Mesela '98 yılında ünlü şahıslardan kimin öleceğini tahmin edip onun üzerine para yatırıyor, sonra da o kişinin bu dünyadan göçmesini bekliyorlar. Prenses Diana gibi birinin ölümünü tahmin edenlerin köşeyi dönme ihtimali yüksek. En fazla tahmin edilen kişi fazla para kazandırmıyor; oldukça yaşlanmış olan Frank Sinatra gibi.. Hal böyle olunca insanlar kehanetçilere yönelip ünlü kişilerin ölüm tarihlerini öğrenmeye çalışıyorlar. Ne kadar acı bir durum ki insanların öleceği vakit üzerine insanlar kumar oynuyor.
   <br/>
   <br/>
   "Rabbinden ona (Muhammed'e) bir mucize indirilse ne olur!" derler. Onlara de ki: "Gaybı bilmek Allah'a muhsustur; bekleyin, doğrusu ben de sizinle birlikte beklemekteyim." Yunus Suresi'nde geçen bu ayeti kerimenin işaret ettiği gibi beklemek en iyisi olarak gözüküyor. Geleceği sürekli kehanetler altında taciz etmekten insanlar sıkılıyor artık. Geleceğimizi bilip de yaşasaydık hayattan hiç bir zevk alamazdık herhalde. Kaldı ki sürekli felaket kehanetlerini dinleyip birilerinin fantezilerini gerçekleştirmesini izlemek daha kötü. Sonuçta, şu üç günlük dünyada insanı ümitsizliğe sevkeden bir duygu vahşeti yaşanıyor sanki. Hiç kimse ümitsizce yaşamak istemez. En ağır hasta bile.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8C5857622EC4EC7FD178E96B94DE94DB?newsId=3651), [web.archive.org (arşiv bağlantısı)](http://web.archive.org/web/20140901191735/http://www.aksiyon.com.tr:80/aksiyon/newsDetail_getNewsById.action;jsessionid=8C5857622EC4EC7FD178E96B94DE94DB?newsId=3651)
