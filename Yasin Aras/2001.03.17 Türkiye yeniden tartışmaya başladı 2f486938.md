# Türkiye yeniden tartışmaya başladı;

*Yasin Aras 2001.03.17*

<div>
 <p class="baslik">
  “MÜSAADE BUYRUN EFENDiM”
 </p>
 <p class="baslik">
 </p>
 <p class="spot">
  Televizyon, her türlü söylemin büyük ölçüde görsel imajla yansıdığı dev bir ayna gibidir. Konuşmayı izleyiciye sözcüklerle değil; görüntülerle aktaran bir ayna... Bu yüzden çoğu zaman içerik, imajın arkasında kaybolur gider.
 </p>
 <p class="metin">
 </p>
 <img border="0" src="/web/20020423055111im_/http://www.aksiyon.com.tr/2001/328/resimler/Musade.jpg"/>
 <p class="metin">
  İster popüler kültürün dayatması deyin ister başka bir şey. Bu böyledir der televizyon. Televizyon tarafından "kötü" ilan edildiniz mi iş bitmiş demektir, ne kadar doğruyu söyleseniz de, toplum nezdinde kötü görülmeye devam edersiniz. Bu noktadan yatay bir geçiş ve doğru orantıyla tartışma programlarını izlemeye koyuluyoruz. Televizyon kanallarında, sürekli imaj satılması, ciddi tartışma programlarında bile tartışmaların yüzeysel bilgilerle, ancak iyi görünüm, dikkatli jestler, popüler sözcüklerle yürütülmesine sebep oluyor. "Bu durum tartışma programlarının ve tahmin edin, evet; izleyicinin seviyesini de düşürüyor" diyen biz değiliz, işin uzmanları...
 </p>
 <p class="metin">
  İlk defa siyasiler tartıştı
 </p>
 <p class="metin">
  Türk halkı televizyonda tartışma programıyla ilk defa TRT ekranlarında tanıştı. Üç partinin lideri; Necdet Calp, Turgut Sunalp ve Turgut Özal seçimlerden önce TRT ekranında, iktidara geldiklerinde neler yapacaklarından bahsedip koyu bir tartışmaya girmişlerdi. Türk halkı da sonraki 20 yıla damgasını vuracak özelleştirme kelimesiyle bu tartışmada somut olarak karşılaşmıştı. Turgut Özal, Boğaziçi Köprüsü'nü özelleştireceğini söylüyor, Necdet Calp sattırmam diyor, halktan bir kesim de Özal'ı, memleketi satan adam olarak tanıyordu. İlk tartışma programıyla tanışan televizyon izleyicisinin oldukça hoşuna gitti bu program.
 </p>
 <p class="metin">
  Televizyon izleyicisi açısından TRT döneminde tartışma programları bakımından yeterlilik yoktu. Zira konuşan Türkiye açısından tartışma programları önemli bir göreve sahipti ve sayı çoğaltılmalıydı. Özel televizyon kanallarının birbiri ardına açılmasıyla birlikte, izleyici bu sefer kırmızı koltuk isimli tartışma programıyla tanıştı. Ahmet Altan ve Neşe Düzel'in hazırlayıp karşılarındaki kırmızı koltuğa oturttukları konuklarıyla söyleşi yaptıkları program oldukça kaliteliydi. Bir tartışma programından ziyade, çözüm üretilen, belirli bir noktaya varılan program hüviyeti taşıyordu. Daha sonra halkın da katılımının gerçekleştiği tartışma programlarıyla tanıştı Türkiye. Ve bu anlamda ilk ciddi tartışma programı olarak Ali Kırca'nın Siyaset Meydanı yerini sağlamlaştırdı ve ekol oldu. Ancak Siyaset Meydanı'nın uzun soluğu zamanla kesildi. Bazı programlar belirli kesimler için açılan tek taraflı suçlamaların meydanı oldu. Sığ tartışmaların, sonucu olmayan polemiklerin, dar kalıplar içine hapsedilen tartışma programlarındaki artış, seyirciyi bu tür programlardan soğuttu ve bir müddet kendi kabuklarına çekilmek zorunda bıraktı.
 </p>
 <p class="metin">
  Teke tek; teke tek değil
 </p>
 <p class="metin">
  Eskisi gibi ekranda pek görünmeyen, en azından reytingleri düşen tartışma programları şu sıralar tekrar "in" olmaya başladı. Çoğunun formatı da eskisi gibi değil. Mesela "Teke Tek" artık teke tek yapılmıyor ya da Ateş Hattı artık tribünün önünde, tribünün katılımıyla gerçekleşiyor. Eskiden alışık olduğumuz tartışmacının programı terketmesi hadisesi şimdi daha farklı, programı götüren tartışmacı seyirciler arasından programı terkedenlere rastlıyoruz artık.
 </p>
 <p class="metin">
  Acaba yapımcıların tartışma programlarıyla ilgili kafalarındaki projeler mi değişti ya da seyircide mi bir değişim var? Tartışma programlarını bugüne kadar geldiği süreçte nasıl değerlendirmek gerekiyor? Bu tür programların izleyici üzerinde bıraktığı etkiler neler? Ya da izleyici tartışma programının düzeyini ne derece kontrol altında tutup eleştiriyor? Bir dönem Ateş Hattı'nın yapımcılığını yapan ve seyircili Ateş Hattı'nın mimarı olan, daha sonra Reha Muhtar'la anlaşamayarak ayrılan; Teke Tek programının yapımcısı, prodüktör Fatih Aksoy'a göre artık tartışma programlarının seyircinin daha çok katılımıyla gerçekleşen bir formata bürünmesi şarttı; "Seyircili hâle dönüşünce daha canlı bir tartışma programı olacağını düşündük. Diğer türlü olunca Türkiye'de her gün yeni fikirler söyleyen yeni insanlar çıkmayacağı için bir noktadan sonra sıkıcı olmaya başlamıştı. Seyircili yaptığımız zaman oraya gelen insanların söyleyeceği farklı fikirler olabileceğini, bunun da ilginç olacağını düşündük. Nitekim istediğimiz gibi de oldu. Bu tabii konunun ilk örneği değil. Bir "Siyaset Meydanı" var. Ama orada seyirciler programa fazla katılma imkanı bulamıyordu."
 </p>
 <p class="metin">
  Tartışma mı, reality şov mu?
 </p>
 <p class="metin">
  Tartışma programlarının kan kaybedip izleyicinin gözündeki kredisini tüketmesi bakımından Savaş Ay'ın A Takımı'nda yapılan tartışmalar bir kırılma noktası olarak önemli bir örnek. Bunu aynen bu şekilde yazabilirsiniz diyerek A Takımı'na ilginç bir eleştiri getiriyor Fatih Aksoy: "Savaş Ay'ın A Takımı'nda yaşananlar, izleyicide bir tür porno film izliyor duygusu uyandırıyordu. Vaktiyle benim çok eleştirdiğim bir programdı. Çünkü oraya sırf kavga ettirmek için insanlar çağıramazsınız. Bir de oraya çağırdığınız insanların kavga edecek boyutta bir yapıları varsa yani bir kaygıları yoksa bu konuda; kendi görünümüyle, o an içinde bulunduğu durumla ilgili kaygısı olmayan insanların elinde kalırsınız. Nitekim A Takımı programını böyle bir son bekliyordu ve o sonu buldu. Savaş Ay'a hiç yakışmayacak bir program olarak A Takımı kötü bir örnek olarak kaldı."
 </p>
 <p class="metin">
  Saded: Genelde tartışma programları net bir sonuca varamadan biter. Bazı programlar vardır ki süresi saatlerce olmasına rağmen yine de bir sonuca ulaşılamaz. "Bir saniye sözümü kesmeyin", "ben sizi dikkatle dinledim ama", "müsaade buyrun efendim", gibi spot sözleri tartışma programlarında çok duyarız. Bir tartışma programına katılan kişinin mutlaka çelik gibi bir sinir yapısına sahip olması şarttır. Eğer kavgayı göze alamıyorsanız, hoşgörü dozunuzu arttırmanız gerekir. Televizyon başındaki izleyiciler de iyi bir film ya da belgesel varsa tartışma programı izlemesinler, doktorlar sinir hastalarına zaten tavsiye etmiyor.
 </p>
 <p class="metin">
 </p>
 <p class="arabaslik">
  Fatih AKSOY (Teke Tek programının yapımcısı):
 </p>
 <p class="metin">
  Yapımcılar kavga çıkınca mutlu oluyor
 </p>
 <p class="metin">
  Bu tür tartışma programları yaptığınızda çok kaçınmanız gereken şeyler var. Sanki orada böyle bir kavga çıktığında, tansiyon yükseldiğinde program yapımcıları bundan derin bir mutluluk duyuyorlarmış havası var. Bu doğru değil. İnsanları kavga ettirmek formatı üzerine kurulu Amerikan televizyonlarında tartışma programları var. Türkiye'de bu tarz programlar tutmaz. Dolayısıyla da bir bölümde tartışan insanların dozu arttırıp işi kavgaya dökmesinde reytinglerin artmış olması herhangi bir anlam taşımıyor. Çok fazla seyredilmek iddiasıyla Türkiye'de böyle bir program yapamazsınız. Bunun eninde sonunda seyircisi bellidir. Ateş Hattı'nı Show TV'ye yaparken 22'de yayınlayalım dediler. Hayır, 23'de yayınlayalım dedim. Çünkü bu program reyting alma kaygısı olmadan yapılması gereken bir programdı. Teke Tek de öyle; ele aldığı konuyu çözüme kavuşturma programıdır bunlar. Seçtiğiniz konu ve tartışmanın kalitesine göre bazen seyredilirsiniz bazen de seyredilmezsiniz. Bu gayet normaldir. Yapımcı olarak ben bazı seyredilmeyen programlardan sonra bile mutlu ayrıldım stüdyodan. Çünkü düzgün bir iş yaptığımızın bilincindeyiz biz. İzleyicide porno film izliyor duygusu yaratmadan bu işi yapmaktır önemli olan.
 </p>
 <p class="metin">
 </p>
 <p class="arabaslik">
  AKILLARDA KALAN TARTIŞMALAR
 </p>
 <p class="metin">
  Emin Çölaşan — Mehmet Barlas
 </p>
 <p class="metin">
  Emin Çölaşan — Melih Gökçek
 </p>
 <p class="metin">
  Uğur Mumcu — Hasan Mezarcı
 </p>
 <p class="metin">
  Yaşar Nuri Öztürk — İskender Evrenosoğlu
 </p>
 <p class="metin">
  Sakıp Sabancı — Doğu Perinçek
 </p>
 <p class="metin">
  Doğu Perinçek — Ertuğrul Kürkçü
 </p>
 <p class="metin">
  Turgut Yılmaz — Esat Kıratlıoğlu
 </p>
 <p class="metin">
  Fehmi Koru — Hikmet Çetinkaya
 </p>
 <p class="metin">
  Tansu Çiller — Aydın Doğan
 </p>
 <p class="metin">
  Kadir Çelik — Ahmet Çetinsaya
 </p>
 <p class="metin">
  Ümit Zileli — Tayyip Erdoğan ve Melih Gökçek
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020423055111/mailto:hundez@hotmail.com">
   hundez@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/328/haberler/2.htm), [web.archive.org (arşiv bağlantısı)](http://web.archive.org/web/20020423055111/http://www.aksiyon.com.tr:80/2001/328/haberler/2.htm)
