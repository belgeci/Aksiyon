# Van’dan değil, Kapıkule’den girecekler...

*Yasin Aras Bilinmeyen-tarih*

<div>
 <font>
  <img border="0" height="1" src="/web/20050302174512im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302174512im_/http://www.aksiyon.com.tr/resim/308/70.jpg" vspace="5"/>
  </p>
 </font>
 <font class="content">
  CNR Uluslararası Fuar Merkezi, İstanbul’un en görkemli, eğlenceli ve pahalı gösterisine ev sahipliği yapacak.
 </font>
 <br/>
 <p>
  <font class="content">
   Bu yıl sekizincisi düzenlenecek Uluslararası Otomobil Fuarı; Auto Show 2000, 3—12 Kasım tarihleri arasında otomobilseverlerle buluşacak. CNR ve ITE evliliği sonucu çalışmalarına başlayan İstanbul Fuarcılık ve İthal Otomobilleri Türkiye Mümessilleri Derneği işbirliği ile düzenlenecek olan Auto Show 2000, otomobil dünyasının son modellerini tek ve büyük bir çatı altında topluyor. Geçen yıl 60 bin metrekare alanda, 4 ayrı salonda 242 bin kişinin ziyaret ettiği fuar, bu yıl toplam 80 bin metrekarelik 6 ayrı salonda gerçekleşecek. Auto Show 2000’i yaklaşık 300 bin kişinin ziyaret etmesi bekleniyor. Yerli—yabancı; toplam 110 firma, marka ve bir o kadar da manken fuara katılacak! Otomobil devleri 2001 ve konsept modellerini manken vücutları eşliğinde sergileyecekler. Mercedes, BMW, Hyundai, Volkswagen, Toyota, Tofaş gibi firmalar bu yıl fuara çok geniş bir ürün yelpazesiyle katılıyor. On gün boyunca açık kalacak fuarda, firmaların son modelleri ilk kez görücüye çıkacak. İlk kez görücüye çıkacak manken var mı orası henüz muallakta...
   <br>
    <br>
     Tofaş—Fiat’ın dev standı
     <br>
      <br>
       Türk otomotiv sanayiinin öncü kuruluşu TOFAŞ, Bursa’da üretilen ve dünyaya ihraç edilen Fiat ürünlerini 3 bin 600 metrelik alan üzerinde kurulu dev standında sergileyecek. Bugüne kadar gerçekleştirilen en büyük ve en teknolojik stand olma özelliğini taşıyacak olan TOFAŞ—Fiat standında ziyaretçiler 25 metre uzunluğundaki dev ekranda otomobil teknolojisinin filmini izlerken, film çıkışında da robotlar tarafından karşılanacak. Fuarda Türk otomobil meraklılarının ilk kez karşılaşacağı modeller arasında Paris Motor Show’da dünya çıkarmasını yapan Fiat Doblo da yer alıyor. Sadece Türkiye’de üretilerek, üretiminin yüzde 90’ı dünyaya ihraç edilecek olan Fiat Doblo, Türk tüketicisiyle ilk kez Auto Show 2000’de buluşacak. Doblo’nun 1.9 dizel ve 1.2 benzinli versiyonunu meraklıları standda inceleyebilecekler. TOFAŞ’ın 3 bin 600 metrekarelik dev standında sergileyeceği 23 model olacak.
       <br/>
       <br/>
       Hyundai’nin “konsept”i var
       <br/>
       <br/>
       Hyundai Assan Auto Show 2000 Fuarı’nda, 5 yeni modeli ve konsept aracı ile ziyaretçilerin büyük ilgisini toplayacak olan markalardan biri olacağa benziyor. Yine özel olarak hazırlanan 1400 metrekarelik standa sahip olan Hyundai’nin en favori modeli ise konsept araç “NEOS”. İngilizce “New Evolution Open Sports Car”ın kısaltılmış hâli olan NEOS, üstü açık spor arabalarda yaşanan bir evrimin semgesi olarak gösteriliyor. Dünya tanıtımı Paris Motor Show 2000’de yapılan NEOS; 2000 cc’lik, 4 silindirli, 250 bg’lik DOHC Beta motoru ile gücünü kanıtlıyor. Hyundai’nin Euro 1’den sonra tasarladığı ikinci roadster olan NEOS, 6 ileri vites ve yarı otomatik şanzımana sahip. Hyundai’nin Auto Show Fuarı’ndaki 5 yeni yıldızı ise Yeni Elantra, Atos Prime, Trajet, Santa Fe ve XG. Baştan aşağı yenilenen ve her yönüyle geliştirilen Yeni Elantra, arttırılan güvenlik özellikleri ile tüketicilerin yeni gözdesi olabilir. Kaliteli ve yüksek standartlı donanım paketi ile sürücü beklentilerine cevap verecek olan Yeni Elantra, sedan ve hatchback olarak iki versiyonda piyasaya sunulacak. Mini araç segmentine yeni bir boyut getirecek olan Atos Prime, özellikle bayanların ve gençlerin beğenisini toplayacak. Fransızca’da “seyahat” anlamına gelen Trajet, tatil tutkunlarının yeni keşfi olmaya aday. Hyundai Motor Company’nin AR&amp;GE tesislerinde 30 aylık bir çalışma ve 300 milyon dolarlık yatırımla geliştirilen Trajet hem lüks bir aile otomobili hem de geniş iç hacimli pratik bir minivan. Toplam 7 kişilik oturma kapasitesine sahip olan Trajet, arka koltuklarının yatırılması ile birlikte 2/3/4/5 ve 6 kişilik olarak da kullanılabiliyor. Hyundai’nin Autoshow’da sergileyeceği en iddialı modellerinden biri olan 4x4 arazi aracı Santa Fe, 230 milyon dolarlık bir bütçe ile Hyundai’nin Kore ve ABD’deki araştırma, geliştirme ekiplerinin ortak çalışması sonucu üretildi. Cesur tasarımı ve güçlü motoruyla üstün bir arazi aracı olan Santa Fe eksiksiz donanımı ve H—matic vitesiyle tam konfor ve güvenli sürüş sunacak. Autoshow’da Hyundai yeni modellerinin yanısıra Yeni Accent, Sonata, FX Coupe ve Galloper modellerini de sergileyecek.
       <br/>
       <br/>
       Toyotasa gençlere göz dikmiş
       <br/>
       <br/>
       Toyotasa Auto Show 2000 fuarında genç kullanıcılara yönelik araçlarıyla öne çıkıyor. Toyota’nın son dönemde ürettiği, genç ve dinamik çizgilere sahip yeni araçlar Toyotasa standının merkezini oluşturacak. Diğer markalarda olduğu gibi ilk kez Ekim ayında Paris Otomobil Fuarı’nda sergilenen Toyota Celica T—Sport, Auto Show Fuarı’nda Toyotasa standının en önemli yeniliği olacak. Celica T—Sport dışında bayan kullanıcıların tercihi olan Toyota Yaris’in otomatik vitesli versiyonu ile, hafif arazi aracı segmentinin lideri RAV4’ün 3 kapılı versiyonu da fuarın yeniliklerinden birkaçı. Bunların dışında Türkiye’de ilk kez sergilenecek araçlar arasında yeni Corolla Liftback, yeni Camry ve yeni Land Cruiser Prado bulunuyor. Toyotasa standında sergilenecek diğer araçlar ise yeni Corolla, yeni Avensis, yeni RAV4 ile Land Cruiser 100’den oluşuyor. Toyota’nın en önemli yeniliği Celica T—Sport’un özelliklerine de şöyle bir bakalım. Spor otomobil segmentinin yeni üyesi olan ve Toyota’nın son dönemdeki tasarım anlayışının izlerini taşıyan yeni Celica, 192 beygir gücündeki, 1.8 litre hacimli yeni VVTL—i motoruyla performans meraklılarının dikkatini çekecek. Düşünen motor VVT—i’ın avantajlarını, yüksek performans motorlarının yüksek devir özellikleriyle birleştiren yeni VVTL—i (Variable Valve Timing Lift—intelligent) motoru, Toyota motor teknolojisinin bir göstergesi. VVTL—i’da çift eksantriğe ilave olarak bir eksantrik mili daha kullanılmış. Düşük ve orta devirlerde mevcut eksantrik milleri görev yaparken, 6200 d/d’nın üzerindeki devirlerde ilave eksantrik mili devreye girerek emme ve egzos supaplarının açık kalma sürelerini uzatıyor ve motorun 8.200 devir/dakikaya kadar sorunsuz olarak çalışmasını sağlıyor. Ayrıca bu yeni motor sayesinde performans ve ekonomi birarada sağlanıyor. 0’dan 100 km/sn hıza 7.2 saniyede ulaşan ve 225 km/sa son sürate sahip olan Celica T—Sport’un ortalama yakıt tüketimi 8.4 lt/100 km seviyesini aşmıyor. Celica T—Sport, diğer Celicalardan altı ileri oranlı, kısa şanzımanı, daha sportif bir sürüş için yeniden ayarlanan süspansiyonu ve yeni T—Sport kimliğiyle ayrışıyor.
       <br/>
       <br/>
       BMW herzamanki gibi
       <br/>
       <br/>
       Lüks otomobil sınıfının gözde markası BMW her zaman olduğu gibi Auto Show 2000 fuarında da ziyaretçilerin en çok uğradığı standlardan biri olacağa benziyor. BMW standında yer alacak modellerden bahsetmeye Mini Cooper’la başlıyoruz. Klasiğin geleceğe yönelik bir yorumu olan yeni Mini Cooper, önceki versiyonu ile benzerlik göstermesinin yanı sıra, her açıdan bu segmentteki en gelişmiş teknolojiyi sunuyor. Önceki Mini’nin duygusallığını geleceğin teknolojisi ile uyum içerisinde birleştiren otomobil, şık ve akıcı çizgilere sahip. Yürüyen aksamı da BMW teknolojisiyle üretilen Mini, dengeleyici suspansiyon, bağımsız arka aks gibi ancak BMW modellerinde bulunan yeniliklere sahip. BMW 320d ise, 2 lt. dizel motorun geliştirilmiş son halini taşıyor. BMW böylelikle dizel motor teknolojisinde geleceğe yönelik bir adım daha atarak, dizel tarihinde yeni bir sayfa açıyor. Bu dört silindirli motor altı silindirin rahatlığını üç silindirin tüketimi ile sunuyor. Bir dizelden hiç de beklemediğiniz performansı, ataklığı, rahatlığı ve sessizliği, dizelin yakıt ekonomisi ile birlikte veriyor. Geliyoruz BMW 3 serisi “Cabrio”ya. Otomobil sektöründeki en son teknolojik yenilikleri taşıyan Cabrio, çarpıcı tasarıma, olağanüstü sürüş dinamiğine ve yüksek performansa sahip. BMW 5 serisine gelince daha fazla çekicilik ve göze çarpan detaylar ön plana çıkıyor. Daha fazla berraklık: Göz alıcı görünüm, ışık yayıcı diyotlar ve ışık iletkenleri 5 serisinde görselliğe ne kadar önem verildiğinin altını çiziyor.
       <br/>
       <br/>
       Üstün performansı ve olağanüstü teknik özellikleriyle kendi pazarında benzeri olmayan bir otomobil iddiasını taşıyan BMW Yeni “Z8” sportif lüks araç segmentinde liderliği zorluyor. BMW mühendisleri yeni Z8’in omurgasını geliştirirken, tercihlerini yeni bir teknoloji kullanma yönünde yaptılar; alüminyumdan imal edilmiş uzay kafesi teknolojisi. Dolayısıyla bu şık spor otomobilin büyük bölümü alüminyumdan oluşuyor. Bu ayrıcalıklı spor model sahip olduğu performans ile, 100 km/h saat hıza 5 saniyeden kısa bir sürede ulaşıyor. Mühendislerin negatif hızlanma diye adlandırdıkları frenleme de, Z8’de bir o kadar etkileyici gözüküyor. Çünkü 100 km/h ile hareket eden bir BMW Z8’in durması 2.5 saniye sürüyor. Auto Show 2000 fuarında yeni Z8’den başka BMW yeni M3’ü ve X5’i de görebileceksiniz.
       <br/>
       <br/>
       Zırhlı modelleri herkes göremez
       <br/>
       <br/>
       Mercedes—Benz Türk A.Ş. Auto Show Farı’nda çok geniş bir ürün yelpazesiyle ziyaretçileri karşılayacak. Tüm serilerden örneklerin teşhir edileceği Mercedes standında hiç şüphesiz Ekim ayı başında Paris Motor Show’da ilk kez dünya kamuoyunun beğenisine sunulan C Sportcoupe modeli en büyük ilgiyi çekecek. Böylelikle bu yeni Mercedes modeli, Paris’ten sonra ilk defa İstanbul’da sergilenecek. Otomobil meraklılarından Mercedes’e özel ilgi duyanlar bu standda ayrıca; A 140, C 200 Kompressor, E 320, SLK 320, CLK 320 Coupe, CL 600, G 320, ML 55 AMG gibi modelleri de görebilecekler. Ayrıca göremeyeceğiniz iki model olacak. Bunlar özel bir bölümde sadece basın mensupları ve özel ziyaretçilere gösterilecek olan zırhlı “E” ve “S” serisi olacak.
       <br/>
       <br/>
       Bu üçlüye dikkat edin!
       <br/>
       <br/>
       Alfa Romeo, Maserati ve tabii ki Ferrari de fuarda yerlerini alacak ve gözleri kamaştıracaklar. Teknoloji ve tasarımda birer başyapıt olarak gösterilen modelleriyle Alfa Romeo; 156 1.6, 156 2.0, 156 2.5, 156 2.0 Selespeed, 156 2.0 SW, 166 2.0 TB, 166 3.0 GTV ve Spider ile Autoshow’da yerini alırken, Maserati 3200 GT ve Ferrari de, 550 Maranello Spider, 360 Modena, 360 Modena Spider ile her zamanki gibi yine en çok dikkat çekenler sınıfında zirvede oturacaklar.
       <br/>
       <br/>
       Saded: Onlarca farklı ve göz kamaştıran otomobil modeli devasa büyüklükteki bir fuar alanında ve göz kamaştıran standlarda sergilenecekler. Binlerce insan bu otomobil fuarına akın ederken, çoğunluk göz zevkini tatmin edip dönecek. Ve bir defa daha bu aletlere bakarken onlarla ilgili hayal kurmanın bile inandırıcı olmadığının tadına varacak.
       <br/>
       <br/>
       e mail: hundez@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13780), [web.archive.org (arşiv bağlantısı)](http://web.archive.org/web/20050302174512/http://www.aksiyon.com.tr:80/detay.php?id=13780)
