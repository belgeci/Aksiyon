# Çukurcuma değil, "Taşhan"

*Yasin Aras 1998.05.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Osmanlı tarihinden bir parça olması onu basit bir han görünümünden çıkarıp değerli kılıyor.
  </font>
 </div>
 <div id="newsText">
  <font class="detail-text">
   Tüm bunlara bir de tarih satan dükkanları eklendiğinde; İstanbul'da Çukurcuma, Horhor, Bitpazarı veya Antikacılar Çarşısı olarak dikkat çeken yerler, Anadolu'da Taşhan olarak karşımıza çıkıyor.
   <br/>
   <br/>
   "Eskiye rağbet olsaydı Taşhan'a nur yağardı" diyor Tokatlılar.  Tokat'ın eskileri ak sakallı dedeler söylüyor bu sözleri. Taşhan'ın hali onların sözlerine birebir örnek teşkil ediyor. Zira Taşhan'ın mütevazı antikacıları tabiri caizse "sinek avlıyor". Tokatlıların eskiye rağbetinin olmayışı, hatta bakmak için bile gelmemeleri, Taşhan'ın kendisi gibi yaşlı, genelde yaşı ellinin üstündeki esnafını da oldukça üzüyor. İl dışından gelen yerli turistlerle ve bir yıl boyunca gelen beş on yabancı turist geziyor Taşhan'ı. İstanbul'un antikacıları uğruyor Taşhan'a ve insanları gibi Anadolu'nun eskileri de göçüyor İstanbul'a. Tokat'ın ''kebabı, hamamı, ahbabı'' meşhur derler. Reklamı hep böyle yapılagelmiş. Taşhan ise buram buram tarih kokan, antikacı dükkanlarıyla ilginçlik arz eden bir yer olmasına rağmen reklamı hiç yapılmıyor. Hemen herşeyin reklama ihtiyacının bulunduğu yeni dünya düzeninde onun da reklama ihtiyacı var.
   <br/>
   <br/>
   Taşhan otel olacakmış
   <br/>
   <br/>
   Taşhan esnafı şu sıralar oldukça dertli çünkü handan çıkarılacakları günü bekliyorlar. Kulaktan kulağa yayılan haberlere göre Taşhan restore edilip otel yapılacakmış. Yani, şu turizm meselesi. Zaten pek turistin gelmediği ve büyük bir otelin bulunduğu Tokat'a böyle bir otelin gereksiz olduğunu dile getiriyorlar. Taşhan'daki pek çok dükkanın sahibi olan ve hanı otele çevirmek için uğraşan Tokat Milletvekili ve Devlet Bakanı Metin Gürdere tüm karşı çıkmalara rağmen kararlıymış Taşhan'ı otel yapmaya.
   <br/>
   <br/>
   Taşhan'ın yaşı
   <br/>
   <br/>
   Tokat'ın merkez ilçesinde meydan mahallesinde bulunan, Doğanbey Vakfı adına kayıtlı olan Taşhan 4227 metrekarelik bir alana sahip olup Gazi Osman Paşa Bulvar'ı üzerinde bulunuyor. Taşhan'a aynı zamanda "Voyvoda Han" denildiği de oluyor. 1631 yılında yaptırılan Taşhan Osmanlı döneminin anıt eser özelliklerine sahip oldukça yaşlı bir yapı olmasına rağmen genç ve sağlam duruyor. İnşaatında moloz taş, kesme taş ve kerpiç kullanılmış. Han diktörtgen bir mimari yapıya sahip ve ortasında oldukça geniş bir avlusu bulunuyor. Girişten içeriye adımınızı attığınızda Taşhan'ın görkemiyle beraber, hemen arkasında hanın üstünden yükseliyormuşçasına duran Tokat Kalesi sizi karşılıyor. Taşhan'ın üst katında otuzyedi olmak üzere toplam 46 odası var. Giriş yönüne bakan uzun cephesindeki dükkanlara antikacı esnafı sıralanmış. Taşhan'ın tarihi havasını hâlâ koruyor olmasında antika ve eski eşya dükkânlarının payını gözardı etmemek gerek. Daha önce sebze hali, cezaevi, öğrenci yurdu gibi işlevler gören hanın antikacı esnafıyla tekrar hareket kazanarak kişiliğini bulduğu söyleniyor. Taşhan 1939 yılındaki depremde önemli ölçüde hasar görmüş. Vakıflar Genel Müdürlüğü tarafından 1977 yılında aslına uygun olarak onarılıp restore edilmiş. Ayrıca onarım sürecinde hanın batı yüzüne bitişik kuzey ucunda ufak bir hamamın bulunduğu da ortaya çıkartılmış. Yazkış her zaman Taşhan kendine özgü serin bir iklim içeriyor ve özellikle kışın han esnafı için ısınmak zor bir iş.
   <br/>
   <br/>
   Yolunuz Tokat'a düşerse Taşhan'a mutlaka uğrayın. Hem dedelerinizin, ninelerinizin kullandığı eskilerle hasret giderir, hem de Taşhan'ın "en tarihi son halini" görür, esnafının da yüzünü güldürürsünüz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3764-cukurcuma-degil-tashan.html), [web.archive.org (arşiv bağlantısı)](http://web.archive.org/web/20121001022336/http://www.aksiyon.com.tr:80/aksiyon/haber-3764-cukurcuma-degil-tashan.html)
