# Şeytana tapanlar

*Yasin Aras 1998.06.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Hepinizi seviyoruz. Ancak biz buraya ait değiliz" notunu yazana kadar Alp 14, Aslı 17 yılda neler yaşadı ki kendilerini toplumdam dışlayıp bu hayata ait olmadıklarının kararını verdiler
  </font>
 </div>
 <div id="newsText">
  <font class="detail-text">
   ve ondördüncü kattan kendilerini maneviyatsızlığın boşluğunda ölümün soğuk kollarına bıraktılar. Acaba satanist (şeytana tapanlar) miydiler, eski baruthanede gerçekten ayinlere katıldılar mı yoksa sadece sevgi gıdasını yeterince alamayan iki çocuk muydu onlar? Acaba Alp, Aslı'nın elinden çekip ölüme beraberinde zorla mı götürmüştü, yoksa masum bir oyun birden ciddi bir ölüm uçuşuna mı dönüşmüştü. Ya da şeytana kedi kurban etmek artık yetersiz mi kalıyordu da kendi kanlarını akıttılar? Bir sürü soru işareti peşi sıra dizilmiş, zihinlerimizi kurcalamaya devam ediyor.
   <br/>
   <br/>
   Aslı Yardımcı ile Alp Cenan Yuğaç maddi açıdan herhangi bir sıkıntı içinde değillerdi. İkisi de derslerinde başarılıydı. Ailelerinin bol parası olduğu da ortada. Buraya kadar bakıldığında intihar etmeleri için herhangi bir sebep gözükmüyor. Çünkü intihara yeltenenler, sevdiğine kavuşamadığından, işsizlikten, geçim sıkıntısından ya da başka suni sebeplerden çıkarlar köprünün korkuluklarına ve bir miktar şov yaptıktan sonra inerlerdi. İki çocuğun intihar etmesi diğer intihar vakalarına hiç mi hiç benzemiyordu. Bu tür intiharların haberlerini hep ülkemiz dışından alırdık. En çok da Amerika'dan. Durumu hemen kavrayan bir gazete de manşetten başlığı hemen atıvermişti zaten; "Amerikanvari çifte intihar". Şimdi bu iki çocuğun intiharını "Süper devlet Amerika'da oluyormuş da bizde olmuş çok mu? Şeytana tapıyorlarmış cezalarını çekmişler" diyerek hasıraltı etmek mi gerekiyor. Yoksa toplumsal yaşantımızı/değer(sizlik)lerimizi masaya yatırıp, değerlerimizin neden yitip gittiğinin muhasebesini yapmak mı? İki körpe beyin kandırılıp sapık bir inanışa sürüklenmişse eğer, suçlu olarak kimi mimleyeceğiz. Şeytanı mı yoksa onu şeytanın kucağına itenleri mi? Televizyondan habire pompalanan şiddeti mi veya onları bir bakıma başı boş bırakan ailelerini mi?
   <br/>
   <br/>
   Günah keçisi; "Satanizm"
   <br/>
   <br/>
   Aslında yazının başında peşinen vurgulanması gereken bir durum var ki, o da bizim burada sapkın yol ve inanışlara yönelen insanları, diğer etkenleri bir yana bırakıp doğrudan suçlamak niyetinde olmadığımızdır. Çocuk yaştaki iki insanın el ele tutuşup ondördüncü kattan kendilerini bırakmaları hangi mantıklı sözcüklerle açıklanır, onu da insanın aklı almıyor. Ama mutlaka birilerini öyle suçlamamız gerekiyor ki, o kadar çok günah keçisine ihtiyacımız var ki içimizi rahatlatıp, toplumu kağıt üzerinde yeniden kurtaralım. Gündemimizin ortasına oturan bu hadisenin benzerini daha iki yıl önce yaşadık. Sadece senaryo biraz farklıydı, temelde herşey yine aynı.
   <br/>
   <br/>
   Bahsettiğimiz olay yine varlıklı bir ailenin kızı
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4FE93C3C4C39D059B201EDC65635BF24?newsId=3889), [web.archive.org (arşiv bağlantısı)](http://web.archive.org/web/20141025061559/http://www.aksiyon.com.tr:80/aksiyon/newsDetail_getNewsById.action;jsessionid=4FE93C3C4C39D059B201EDC65635BF24?newsId=3889)
