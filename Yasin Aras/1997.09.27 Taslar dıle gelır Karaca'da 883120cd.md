# Taslar dıle gelır Karaca'da

*Yasin Aras 1997.09.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yöre halkınca dünyanın sekizinci harikası olarak gösterilen Karaca mağarası da bunlardan biri. Mağara Gümüşhane'nin Torul ilçesine bağlı Cebeli köyünün,
  </font>
 </div>
 <div id="newsText">
  <font class="detail-text">
   eskiden karacaların yaşadığı söylenen Karaca mahallesinin Kırantaş mevkiinde bulunuyor. 1550 metre yükseklikte, dağın içine süzülen sulardan oluşan güzellikleriyle benzerleri arasında kendine önemli bir yer edinmiş. GümüşhaneTrabzon karayolunun 12. kilometresinden kuzeye, Korum deresine ayrılan yoldan, Karadeniz insanının zekası gibi kıvrak  4 km.lik mesafeyi katettikten sonra mağaraya varıyorsunuz. Mağaradan içeri girdiğinizde karşılaşacağınız olağanüstü manzara karşısında kendinizi başka bir dünyaya girmiş ve kaybolmuş gibi hissediyorsunuz. Mağara hayal dünyanızın boyutlarını zorlayarak ve oluşumlar her bir yönden ayrı şeyler çağrıştırıyor kafanızda. Bir ziyaretçinin  dikiti, oturmuş, tebessüm eden bir kızılderili reisine benzetmesi gibi.
   <br/>
   <br/>
   Karaca mağarası, girişinden itibaren, çok renkli ve birbirinin ardı sıra oluşmuş dikitler, sarkıtlar, sütunlar, bayrak şekilleri, org desenli duvarlar, mağara çiçekleri, inciler, traverten havuzları ve traverten basamakları ile görsel bir şov sergiliyor. Mağara içerisindeki çok gelişmiş damlataşlarının varlığı, mağaranın ikinci aşamaya çok uzun yıllar önce geçtiğini gösteriyor. Beyazdan laciverde kadar çok çeşitli renklerdeki travertenler ise, kendilerini oluşturan suyun içerisinde demir, magnezyum gibi erimiş maddelerin çok olduğunun göstergesi.
   <br/>
   <br/>
   Alanı 1500 m²
   <br/>
   <br/>
   Mağara yatay yönde gelişme göstermiş ve şekil itibarıyla elipse benzeyen dört ayrı salonunun birbirine birleşmesinden meydana gelmiş. Bu salonlardan ikisi, çatlak sistemlerinden sızan suların oluşturduğu duvar damlataşları ile ikiye bölünmüş ve böylece salon sayısı altıya çıkmış. Bir bütün olarak ele alındığında, Karaca'nın toplam alanı 1500 metrekareyi buluyor. Uzunluğu ise, giriş kısmı ile en uç nokta arasında 105 metre. Karaca'nın içerisinde belirgin bir hava hareketi bulunmuyor. Havası yazın dışarıya oranla daha serin iken, kışın biraz daha sıcak. Bu özelliği ile mağara küçük bir mikroklima alanı olarak düşünülebilir. Öte yandan diğer damlataş mağaralarında olduğu gibi Karaca'nın havasının da astım gibi solunum rahatsızlıklarına iyi geldiği söyleniyor.
   <br/>
   <br/>
   Yeterli tanıtımı yapılmasa da Karaca'nın turizm potansiyeli oldukça yüksek. Çevre düzenleme çalışmaları ve altyapı eksikliği nedeniyle genel turizme henüz açılmış değil. Buna rağmen haftada ortalama 2500 kişi mağarayı geziyor. Diğer bütün tabii güzellikler için var olan insan tehlikesi Karaca için de geçerli. Meraklı ziyaretçiler tarafından ellenen oluşumları bazıları zarar görmüş. Bir an önce bu tür tehlikelere karşı önlem alınması gerekiyor. Gümüşhane'de görüştüğümüz bazı kişiler, Karaca'nın doğal dengesinin bozulduğunu, mağaranın ilk zamanlarına nazaran karardığını ve oluşumun durduğunu, içerideki sıcaklık oranının arttığını iddia ediyor. Kimisi de bu durumu iki senedir yağış oranının çok az oluşuna bağlıyor.
   <br/>
   <br/>
   Karaca'nın keşfi...
   <br/>
   <br/>
   Karaca mağarası kimine göre bir koyun, bir başkasına göre keçi, bazılarına göre de bir tavşanın mağaraya kaçması üzerine tesadüfen bulunmuş. Mantıklı olanı ise mağaranın KTÜ Jeoloji Mühendisliği bölümünden mezun Şükrü Erüz tarafından keşfedildiği. Karaca mağarası çok eskiden beri yöre insanı tarafından bilinen, özellikle yaşlıların zaman zaman bahsettiği bir yer. Fakat hiç kimse mağaranın önemini bilmiyor. Ta ki Şükrü Erüz'ün merakı sebebiyle bir kaç yakın arkadaşıyla 1983 yılında mağaraya girmesine dek. 67 metre sırt üstü sürünerek mağaraya giren Erüz ve arkadaşları gördükleri karşısında oldukça etkilenirler. Daha sonra yurtdışına çıkan Erüz 1986 yılında Türkiye'ye geri döndüğünde mağarayı açığa çıkarmaya karar verir. Yanında kamerayla tekrar mağaraya girer ve çekim yapar. Daha sonra bunu okulda hocalarına seyrettirir. Hemen bir ekip kurulur ve mağaraya gidilir. "Mağaraya girince hocalarımın hepsinin ağzı açık kaldı" diyor. 1992 yılında mağara, giriş kısmı yapılarak ziyarete açılır. Mağaranın ünü Gümüşhane'nin diğer sembolleri olan pestil ve kuşburnunu geride bırakır. Hal böyleyken mağarayı bir keçiye mal etmeye çalışanlara Erüz oldukça kızgın. "Bazı insanlar kendi insanlıklarından bıkmışlar, mağarayı bir keçiye mal etmeye çalışıyor. Bunlara kargalar bile güler" diyor.
   <br/>
   <br/>
   Gümüşhane'de Karaca hariç turizm potansiyeli olan 22 mağara daha var. Son olarak bulunan Akçakale mağarası da oldukça ilginç. Akçakale'ye inen özel bir ekip mağaranın içini gezer ve tahmini olarak alanını 18 dönüm olarak hesaplar.
   <br/>
   <br/>
   Yurtiçi ve yurtdışında Gümüşhane'nin tanıtımına oldukça katkıda bulunan Karaca'nın çevre düzenlemesi ve ulaşım sorunu çözüldüğünde ilde turizm patlaması gerçekleşeceğinden yöre halkı emin gözüküyor. Lakin turist gelecek diye bir santimetresi yaklaşık 120 yılda oluşan doğal güzelliğin mahvolmasına da göz yumulamaz. Bu yüzden ziyaretçilerin mağaradaki oluşumlara zarar vermemesi net bir şekilde sağlanmalı. Son pişmanlık fayda etmez...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3010-taslar-dile-gelir-karacada.html), [web.archive.org (arşiv bağlantısı)](http://web.archive.org/web/20120413070113/http://www.aksiyon.com.tr:80/aksiyon/haber-3010-taslar-dile-gelir-karacada.html)
