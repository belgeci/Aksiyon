# Birlik, pamuk ipliğine bağlı

*Yasin Aras 1996.12.28*

<font class="agenda2NewsSpot">
 Türkiye; Avrupa ülkelerinin kendi aralarındaki ekonomik entegrasyonu sağlamak için kurduğu Avrupa Birliği'ne girmek için tam 40 yıl uğraştı.
</font>
<font class="newsDetail">
 Ve sonunda birliğe girmenin ilk koşullarından biri olan Gümrük Birliği'ne 1995'te kabul edildi. Fakat kazanılacak paralar, genişleyecek vizyon, edinilecek iş tecrübeleri artık sadece birer hayal olmak üzere... Avrupa Birliği ülkeleri ise bizim daha çok para kazanma hayalimizi rahatça gerçekleştiriyorlar.
 <br/>
 <br/>
 Gümrük Birliği görüşmeleri sırasında kimsenin pek cesaret edemediği birlik aleyhtarı cümleleri sarfeden Müstakil Sanayici ve İş Adamları Derneği (MÜSİAD) ise Avrupa Birliği'ne alternatif olarak geliştirdiği İpek Yolu Birliği'nin en önemli adımı olan Pamuk Birliği Projesi'ni  büyük iddialarla açıkladı. MÜSİAD Pamuk Birliği Projesi'nin Gümrük Birliği Projesi'nde çok daha avantajlı olduğunu ve çok daha sağlam temellere dayandığını savunuyor. Bu projenin gerçekleşmesi için bu günkü iktidar tam destek veriyor. Gelecek iktidarların ise projeye nasıl bakacağı bilinmiyor...
 <br/>
 <br/>
 Hayalimiz ak, projemiz gerçekçi
 <br/>
 <br/>
 Türkiye, Türmenistan, Pakistan ve Özbekistan dünyanın en çok pamuk üreten ilk 10 ülkesi arasında. Bu 4 Müslüman ülke aynı zamanda dünya ham pamuğunun yüzde 25'ini üretiyor, pamuk ihracatının ise yüzde 40'ını gerçekleştiriyor. Buna karşılık bu ülkelerin 350 milyar dolarlık dünya tekstil ve giyim sektöründeki payları ise sadece 8.5 milyar dolar.  Toplam 211 milyon nüfusa sahip olan bu 4 ülke kalkınma için ihtiyaç duydukları geliri de bu yolla sağlayabilecek. Türkiye GAP'ın tamamen bitmesi durumunda birkaç misli artacak olan pamuk üretimini de en iyi  şekilde bu projeyle gerçekleştirebilecek. MÜSİAD'ın öncülük etmek istediği birlik gerçekleşirse bu ülkeler dünya pamuk piyasasını ele geçirecekler ve pamuk ihracından kazanılacak paranın yanında; tekstil giyim, tekstil makineleri, tekstil kimyasalları sektörlerindeki yatırımlar üretimi, istihdamı ve ihracatı olumlu yönde etkileyecek. Pamuk Birliği'nde Türkiye'nin 2020 yılına kadar tekstil ve konfeksiyona toplam 9.5 milyar dolar yatırım yapması beklenirken yine bu sektörden 43.97 milyar dolar katma değer ve 707.000 kişilik ilave istihdam gerçekleşmesi ümit ediliyor. Proje 25 yıllık bir süreyi kapsıyor ve 5'er yıllık bölümler halinde planlanmış. Birliğe ilk 5 yıl sonunda ECO ülkeleri daha sonra da dünyanın en kaliteli pamuğunu üreten Mısır, Sudan ve Suriye katılacak. İlk 5 yılda sadece Türkiye'deki büyüme hızına yüzde 5.5'lik bir katkı sağlayacak olan projeden 70 milyar dolarlık ihracat artışı ve 166 milyar dolarlık GSMH'ya destek gelmesi bekleniyor. Elde edilecek katma değerlerin sadece pamuğun işlenmesi ile elde edilen değer olmasına karşılık, tarım makineleri, imalat makineleri, kimya, elektronik ve diğer alanlarada yatırım yapılacak. Proje sonunda, ülkeler toplam olarak, 526 milyar dolar GSMH artışı, 205 milyar dolar ihracat artışı ve 2 milyon 232 bin kişilik istihdam sağlanacak. Bu birlikten dünyanın en çok pamuk üreten 2. ülkesi olan Amerika ve hiç pamuk üretmediği halde Liverpool'da dünyanın en büyük pamuk borsasını yöneten İngiltere zarar görecek. Şu an dünyanın en çok pamuk üreten ülkesi olan Çin'in ise üretiminin kendi ihtiyacına bile yetmemesi birlik üyesi ülkelerin avantajları arasında. Proje gerçekleşirse  İzmir dünyanın en önemli tarım borsalarından birisi olacak.
 <br/>
 <br/>
 Ak hayal İpekyolu Birliği'nin ilk basamağı
 <br/>
 <br/>
 MÜSİAD Başkanı Erol Yarar, Pamuk Birliği'nin gerçekleşmesi için mutlak şart olan jeokültürel ve ekonomik altyapının müsait olduğunu, İzmir'in uluslararası pamuk borsası haline getirilmesi ve birlikte yer alan ülkelerin hemen bir zirve yapmaları gerektiğini savunuyor. Bunun da çok zor olmadığını ifade ederek" Bizim başbakanımız ve yardımcısı bu projenin savunucuları arasında. Pakistan yöneticileri ise projeyi bizden daha iyi sahiplendi. Türkmenistan yöneticilerinden olumlu sinyaller aldık. Özbekistan'ın da bu projeye umutla bakacağına inanıyorum. Mısır şimdiden projeyi beğendiğini belirtti" diyor. Yarar projenin uzun soluklu olduğu için Türkiye'de sıkça değişen iktidarların projeye olumsuz bakmayacağını savunuyor. Projenin esas gayesinin dünyanın en hızlı büyüyen ve dış ticaretini artıran bölgesi olan Asya'ya yapılacak yatırım olacağını savunun MÜSİAD; Doğu Asya, Malezya, Endonezyave Japonya'ya kadar uzanan bölgesel bir bütünleşmenin de gerçekleşebileceğine inanıyor.  " Avrupa ülkeleri 1951'de kurdukları kömür ve çelik topluluğunun sonucunda AB'yi kurdular. Bizim esas amacımız olan İpekyolu Projesi'nin ilk adımı atılmış olacak. Diğer sektörlerdeki birliktelik için bu ilk adım olacak. Biz İpekyolu Projesi'yle de vagon değil lokomotif olacağız" diyor.
 <br/>
</font>

Kaynak: [www.aksiyon.com.tr](http://aksiyon.com.tr/aksiyon/haber-2099-35-birlik-pamuk-ipligine-bagli.html), [web.archive.org (arşiv bağlantısı)](http://web.archive.org/web/20101210104936/http://aksiyon.com.tr/aksiyon/haber-2099-35-birlik-pamuk-ipligine-bagli.html)
