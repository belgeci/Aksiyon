# BJK onun kadar vefalı çıkmadı

*Yasin Aras Bilinmeyen-tarih*

<div>
 <font>
  <img border="0" height="1" src="/web/20050302230025im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302230025im_/http://www.aksiyon.com.tr/resim/296/24.jpg" vspace="5"/>
  </p>
 </font>
 <font class="content">
  Elif Yıldız onyedi yaşında, klasik tabirle hayatının baharındaydı. Soluk alıp—verişleri hızlıydı Elif’in, çünkü o bir sporcuydu. Üç yıldır Beşiktaş Genç Voleybol takımında oynuyordu...
 </font>
 <br/>
 <p>
  <font class="content">
   Başarılı bir voleybolcuydu, takımının kaptanlığını dahi yaptı. Ama jübilesini yapmaya vakti olmadı. Hastalık amansız bastırıp, gönül verdiği voleybol sahasında yakalamıştı Elif’i. Isparta’ya Türkiye Şampiyonası elemelerine gitmişlerdi. Maç oynanıyordu, Elif de canını dişine takmış mücadele ediyordu. Farkında bile değildi gerçek anlamda canını dişine taktığının... Kimse bilmiyordu Elif’in içindeki sinsi hastalığı ama belirtileri başlamıştı. Hayatın baharında hızla alıp—verdiği soluklar artık yavaşlamıştı, sahada zor nefes alıyor, arkadaşlarından iki kat fazla ve soğuk terler döküyordu. Yaşam sürecinin daralması, ölümün soğukluğu artık Elif’in üzerindeydi. Ama o sert smaçlarından vazgeçmiyor, hem rakip takımla hem de ölümle mücadeleye devam ediyordu. Hani futbolda bazı oyuncular vardır, sakat olsalar dahi takımları için çıkıp oynarlar. Elif de bırakın sakat olmayı ilik kanseriydi ama oynuyordu işte. Üzerindeki bitkinlik, yüzündeki solgunluk antrenörü tarafından farkedilmiş, yine de maçı bırakıp hastaneye götürülme teklifini reddetmişti. Vefalıydı Elif, arkadaşlarını bırakıp gitmek olmazdı ama Beşiktaş Kulübü onun kadar vefalı çıkmadı...
   <br>
    <br>
     Takım Çanakkale’ye, Elif hastaneye
     <br>
      <br>
       Isparta dönüşü rahatsızlığı daha da artan Elif apar—topar hastaneye kaldırıldı. Takımı ise başka maçlar oynamak üzere Elif’siz bir şekilde Çanakkale’ye gidiyordu. Yapılan tetkikler, ölümün kara müjdesini haber vermiş; Elif’in hastalığına “ilik kanseri” teşhisi konulmuştu. Baba Şaban Yıldız; Isparta dönüşü yaşananları özetlerken kullandığı kelimeler acının şekilsiz yüzünü çiziyordu; “İlk başta halsizlik vardı üzerinde. Kollarında, bacaklarında. Benzi solmuştu, yüzünden de aşırı halsizliği anlaşılabiliyordu. Ayrıntılı bir muayene sonucu hastalığı ortaya çıktı. Hemen hastaneye yatırdık ve üç ay sonra da vefat etti. Üç ay içinde Vakıf Gureba Hastanesinde kemoterapi yapıldı. Ölmeden beş gün önce ağırlaştı ve Haseki Hastanesi’nde yoğun bakıma alındı.” Rahatsızlığın sebebini öğrendiklerinde hiç de yabancı gelmeyen bir hastalıktı bu Elif’e ve ailesine. Oktar Babuna vakasından hatırlamışlardı hemen. Televizyonlarda, gazetelerde günlerce çıkmıştı Babuna, onun için yapılan kampanyalara şahit olmuşlardı ve Babuna kurtulduğuna göre Elif de kurtulurdu. Hem onun arkasında da koskoca Beşiktaş Spor Kulübü vardı. İlk beklenen gelişme yaşandı ve kulüpten Elif’e her türlü desteğin verileceğine dair bir karar çıktı. İkinci yaşanan gelişme ise daha ilginçti, destek sözü verenler sözlerini çabuk unutmuştu. Şaban Yıldız, kulübün Elif’le ilgilenmediğini açıkça söylemekten çekinmiyordu: “Bu üç aylık süre içinde kulüpten bir defa hastaneye iki yönetici ziyarete geldi. Bir çiçek getirmişler, 200 milyon da para bırakmışlar. Başka da herhangi bir ilgilerini göremedik. Bir de doktor tavsiye ettiler Cerrahpaşa’da; o da bir eczaneye gönderdi bizi ama Elif’in de eczanelik bir işi yoktu. Ama kan tedarik etmede çok zorlanıyorduk, (0 grubu rh pozitif) kan verecek adam bulamıyorduk, e tabi maddi sorunlar da var. Kulüpten yardım talep edecektik ama yetkili kimselere ulaşamadık. Tekrar tekrar ulaşmak için uğraşacak vaktimiz yoktu, sürekli Elif’le uğraşmak zorundaydık, kendi başımızın çaresine baktık.”
       <br/>
       <br/>
       200 milyon şahsi yardım
       <br/>
       <br/>
       O zamanki voleybol takımının menajeri olan Seyfullah Serdaroğlu şahsi olarak 200 milyon TL yardım ettiğini söylüyor. Elif’in durumunu gerekli yerlere yazıyla bildirmiş ve gerekenin yapılacağı söylenmiş. Tüm bunlar olurken iş işten geçmektedir. Beşiktaş Büyük Kongresi gerçekleşir ve Süleyman Seba yerini Serdar Bilgili’ye bırakır. Bu değişim Beşiktaş Voleybol takımının yönetimine de yansımıştır ve yeni gelen yönetim Elif’le ilgilenmez. Çünkü Baba Şaban Yıldız'ın Beşiktaş Kulübünden geldiğini sandığı 200 milyonluk yardım bir önceki yönetimde takımın menajerliğini yapan Seyfullah Serdaroğlu'nun şahsi yardımıdır. Yöneticilerden Burak Bey'e de iletilmiştir mesele, Mete Düren'e de, ama yapılan birşey olmamıştır. Serdaroğlu, Elif'in cenazesine de kulüp yönetiminden bir tek kendisinin katıldığını söylerken derin bir nefes alıp iç çekerek buna ne kadar üzüldüğünü ifade ediyordu.
       <br/>
       <br/>
       Yurtdışına gitseydi
       <br/>
       <br/>
       Elif’in oldukça başarılı bir öğrenci olarak okuduğu ve sevildiği Beşiktaş Anadolu Lisesi’nin okul aile birliği için, “elimizden tuttu” diyor baba Şaban Yıldız. Hastane masraflarını ödemelerine yardımcı olurlar. Üç aylık dönem içinde, Elif can çekişirken duydukları bir söylenti ümitlerinin artmasını sağlamış; Elif’in yurtdışına tedavi olmaya gitmesi halinde iyileşebilme ihtimalinin yüksek olduğu söylenmiş. Ama bu söylentinin de arkasından birşey çıkmayacağı daha sonra anlaşılmış: “Hastalığı ilk tespit edildiğinde yurtdışındaki iyi bir hastaneye götürülseymiş, iyileşme ihtimalinin yüksek olduğunu söylediler ama hayati tehlikesi vardı. Buradaki hastaneye zor yetiştirdik. Kulübünden arayıp ilgileneceklerini söylediler ama kimse ilgilenmedi. Tedavisinde doktorları oldukça umutluydular, kesin iyileşecek gözüyle bakıyorduk. Hatta ölmeden onbeşgün öncesinde oldukça iyiye gidiyordu. Ondan sonra herşey değişti; yüksek ateş başladı ve son beş gününü yoğun bakımda geçirdi. Sürekli kanının değişmesi gerekiyordu. Bir de trombosit oranının tutması gerekiyordu, kanı bulunca hemen veremiyorlardı yani. Ayrıca ölçümler yapılıyordu. Biz ailesi olarak yetiştirmeye çalışıyorduk elimizden geldiği kadar.”
       <br/>
       <br/>
       Beşiktaş Spor Kulübü Elif’in elinden tutup da yurtdışına götürüp tedavi ettirebilirdi diyor baba Şaban Yıldız. Bunu kulübün kendi inisiyatifine bırakmışlar. Kulüp, Elif’in Bağkur’lu yapıldığını duyunca bırakın yurtdışını hiç ilgilenmez olmuşlar. “Bağkurlu olmuş daha da birşeye ihtiyacı kalmamıştır” diye kulüpte konuşulduğunu duymak aileyi iyice derinden yaralamış.
       <br/>
       <br/>
       Soru işaretleri
       <br/>
       <br/>
       Elif’in antrenörü Hakan Kayhan ise; “Bundan önceki yönetim Elif’le ilgili, yönetim kuruluna her türlü desteği vereceğine dair bir rapor hazırladı. Kulübümüzün Çapa’dan olan doktoru her türlü yardımın yapılacağını söylemişti. Şimdi yönetim kurulundan çıkmış bir evrak ve yönetim kurulunun bir kararı var. Ondan sonra ne yapıldı herkes tartışır. Sonuçta daha güzel şeyler yapılır mıydı, arkadaşımızı kurtarabilir miydik; fazla detaylara da girmek istemiyorum ama herkesin kafasında bu soru işaretleri var. Keşke yaşasaydı, aramızda olsaydı, ben hâlâ öldüğüne inanamıyorum.”diyor.
       <br/>
       <br/>
       Saded: Bir gazetenin spor sayfasında bir haber, başlığı çarpıcı; Fulya’da devrim... Kartal, Fulya’da sporcu sağlığı merkezi kuruyor. Türkiye’de ilk örnek olan bu merkezde sakat ve hasta futbolcuların teşhis ve tedavileri yapılacak. Dikkat ederseniz bu merkez futbolcular için kuruluyor. Diğer branştaki sporcular üvey evlat sanki. Bu hep böyleydi ve böyle olacak. Sadece Beşiktaş’ta değil diğer kulüplerde de bu durum aşikar. Bir düşünün Elif’in genç ve yetenekli bir futbolcu olduğunu; nasıl bakarlardı ona, medya nasıl da ilgi gösterirdi. Elif Yıldız Beşiktaşlı olarak öldü. Onunla ölen bir başka şey de; Beşiktaş’ın ona olan vefa borcuydu...
       <br/>
       <br/>
       E—mail: aksaras@yahoo.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14126), [web.archive.org (arşiv bağlantısı)](http://web.archive.org/web/20050302230025/http://www.aksiyon.com.tr:80/detay.php?id=14126)
