# Şeytanın çalgıları

*Yasin Aras 1999.10.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kimileri ona Lucifer dedi, kimileri de Baalzebub ya da Satan. Yirmiye yakın farklı ismi bulunan bu varlığa neredeyse bütün din ve kültürlerde rastlandı. Batı'da genellikle insan vücutlu, boynuzlu ve keçi ayaklı antik
  </font>
 </div>
 <div id="newsText">
  <font class="detail-text">
   Yunan Tanrısı Pan'ı andırırken, yine aynı Batı'da genellikle sürüngenlere özgü bir şey olarak temsil edilmişti.
   <br/>
   <br/>
   Satanizmin asri anlamda çıkış yeri Amerika. 1966 yılında Amerikalı gerilim yazarı İra Levin, Türkçe'ye de çevrilen bir roman yazdı: Rosmary'nin Bebeği. Satanist bir örgütün pençesine düşen, şeytan tarafından hamile bırakılan ve Deccal'ı doğuran orta halli Amerikalı bir genç kadının ürkütücü, düşündürücü ve ustalıkla yazılmış öyküsüydü bu kitap.
   <br/>
   <br/>
   Romanın yayınlanmasından bir yıl sonra Polonyalı sinema yönetmeni Roman Polansky, romanı beyaz perdeye uyarladı. Filmin çıkışından bir yıl sonra ise Charles Manson ve çetesi yönetmenin Hollywood'daki villasını bastı ve Polanski'nin hamile eşini, oyuncu Sharon Tate'ı ve orada bulunan konukları öldürdü.
   <br/>
   <br/>
   Rosmary'nin Bebeği filminin teknik kadrosunda ilginç bir isim daha bulunuyordu: Kara Büyü danışmanı Anton Szandor La Vey, ya da Şeytan Kilisesi'nin kurucusu ve başrahibi. Kafkasya kökenliydi, 11 Nisan 1930 doğumluydu.
   <br/>
   <br/>
   Kara Papa olarak da anılan ve daha 16 yaşında bir panayırda org çalarken şeytanın yolunu seçen Lavey 1966'da şeytana adadığı kiliseyi kurdu ve üç yıl sonra da şeytanın kutsal kitabını yazdı.
   <br/>
   <br/>
   Kitapta şöyle diyordu: "Şafak söktü. Gecenin içinde yeni bir ışık yandı. İblis bir kez daha dirildi, 'Şeytan'ın çağıdır bu! Şeytan dünyayı yönetiyor' beyanatında bulunmak için. Haksız olanların tanrıları ölmüştür. Sihrin ve lekelenmiş bilgeliğin sabahıdır bu. Beden öncelik kazanıyor ve şeytan adına yüce bir kilise kurulacaktır. İnsan artık kurtuluşu için kendini inkar etmeyecek ve bilinecek ki bedenin ve yaşayanların dünyası ve bütün zevklerin en yüce hazırlayıcısı olacaktır."
   <br/>
   <br/>
   Şeytansı bir hazcılık içinde dünyayı şeytana sundu, tek ve yıkıcı kurtuluşu onda görerek, kitabının önsözüne şöyle yazıyordu: "Hesapları görülüp iş bitirilince, şeytan diyecek ki: 'Şüphesiz Allah size gerçek olanı vaat etti, ben de size vaatte bulundum ama, size yalancı çıktım. Zaten benim size karşı bir gücüm yoktu. Ben, sadece sizi inkara çağırdım, siz de benim davetime hemen koştunuz. O halde beni yermeyin, kendinizi yerin. Ne ben sizi kurtarabilirim, ne de siz beni kurtarabilirsiniz! Kuşkusuz daha önce ben, beni (Allah'a) ortak koşmanızı reddettim. Şüphesiz zalimler için elem verici bir azap vardır."
   <br/>
   <br/>
   Lavey, Şeytan Kilisesi'ni kurmadan önce, aslan terbiyeciliği, polis fotoğrafçılığı, kriminoloji uzmanlığı, oyunculuk ve hipnozitörlük yaptı. Bir 30 Nisan gecesinde Şeytan Kilisesi'nin açılışını yaptığında müritlerine; "Asıl korkulması gereken varlığın insan olduğunu ve egoistliğin, çirkinliğin, habis ve kötü huyların insanoğlunda bulunduğunu" söyledi. Ona göre asıl kötü olan şeytan değil, insandı. Kilisesinin cemaati zengin, eğitimli, seçkin kişilerden oluşuyordu. Grubun amacı bireyselliğin bütünselleştirilmiş enerjisini topladıktan sonra, doğanın karanlık güçlerine ulaşmaktı. Bugün daha çok Amerika'da ve dünyanın hemen her yerinde birçok farklı satanist tarikat faaliyet içinde. Bu grupların çoğu ilhamını büyü ve metafizik konularda da ağırlıklı olarak çalışan Anton Lavey'den alıyor.
   <br/>
   <br/>
   Satanistlerin uğurlu saydığı 666 rakamı ise diğer dikkat çeken bir ayrıntı. Geçtiğimiz haftalarda Ortaköy'deki vahşi cinayeti işleyen Ömer Çelik ve iki arkadaşı tarafından Ortaköy'de kurban edilen Şehriban Coşkunfırat da altı kardeşten biri ve altıncı kardeş olmasının yanı sıra, Ömer Çelik'in birlikte olduğu altıncı kız arkadaşı olması "kurbanı" 666'da buluşturmuş onlar için. 666'ın satanistler için neden bu kadar önemli olduğunu, İncil'in Esinlemeler bölümünde şeytan ile ilgili bilgiler verilirken açıklanıyor. İncil, şeytanın sayısal karşılığının 666 olduğunu belirterek, insanları uyarıyor.
   <br/>
   <br/>
   Türkiye'deki satanist faaliyetler konusunda araştırmalar yapan O.P. de yaptığımız görüşmede, satanistlerin faaliyet içinde bulundukları ülkelerde ilk etapta resmi bir üye kaydı yaptıklarını ve 666 rakamına ulaşmak için çaba serfettiklerini söylüyor.
   <br/>
   <br/>
   Satanistler konusunda en çok korkulan noktalardan diğer bir tanesi de Türkiye'deki sayıları. O.P.nin tespitlerine göre 199596 yıllarında 80 kişi civarındaydılar. Şu an yaklaşık olarak 200'ün üzerindeler. Özellikle internetten sonra ve daha önce yayınladıkları dergiler sayılarını artırıyor. İzmir gibi İstanbul'un dışına da sıçraması hadisenin boyutlarının vahim bir noktaya doğru gittiğini gösteriyor. Artan satanist sayısı Emniyet teşkilatını da harekete geçirmiş. Emniyet çevrelerinden alınan bilgilere göre hazırlanan raporda, satanizmin de gizli mason teşkilatında olduğu gibi 33 derecesinin bulunduğu öngörülüyor. Türkiye'deki satanistlerin sloganı ise; "Ateist olma, satanist ol".
   <br/>
   <br/>
   Yapılan tespitlere göre, 33 derecenin en alt derecesi sempatizanlardan oluşuyor. Bu tür işlere ve eylemlere meraklı tipler olan satanist adayları bir süre sonra bir önderin etrafında toplanmaya ve onun gibi giyinmeye, benzer hareket ve tavır takınmaya başlıyorlar. 'Sempatizan'lardan sonra 'aday'lar geliyor. Satanist gruba takılan bir kişi, onlarla birlikte hareket etmeye başladıktan sonra bu grup içerisinde bulunan ve grubu hakimiyetinde bulunduran önder, belirli kıvama gelen kişileri seçmeye ve onlarla ilgilenmeye başlıyor.
   <br/>
   <br/>
   Rapora göre, eğitim sürecinin tamamlanmasına 'vampir'lik de denilebilir. Artık eğitim alan satanist adayı güneş ışığından sıkılmaya, güneşe çıktığında vücudunun yandığını hissetmeye başlıyormuş. Bundan böyle başkalarına kötülük yaparak derecesini yükseltmeye çalışıyorlarmış. 16. ve 17. kademeye kadar bu eğitim ve kendini geliştirme çabaları bu şekilde devam ediyor, 32. derecede artık bir cadı veya bir vampir olarak gelebileceği en üst düzeye ulaşmış oluyorlarmış. 33. ve en son derece olan şeytanın oğlu olabilme satanistlikte en nihai derece imiş, Emniyet İstihbarat raporuna göre.
   <br/>
   <br/>
   Satanist mevzuu geçen yıl Alp ile Aslı'nın İstanbul Ataköy'deki intiharlarından sonra ilk defa gündeme gelmişti. Sabun köpüğü gibi gündemden uçup giden hadiseden sonra, şimdi aynı mevzu tekrar karşımızda. Bu sefer iş daha ciddi; önümüzde bir cinayet, ölü bir insana tecavüz ve tüm bunların şeytana kurban için yapıldığı itirafları var. Tüm bu yaşananlar ruhumuzu terse yatırmaya yetiyor da artıyor bile. Toplumsal yozlaşmanın önüne geçilmez, manevi boşluklar da doldurulmazsa, daha çok Ömer'ler, Engin'ler, Zinnur'ları şeytana kurban verebiliriz. Ya bir an önce ciddi önlemler alınır, ya da daha şimdiden şeytana yenilgimizi ilan ederiz.
   <br/>
   <br/>
   (Dosyaya katkıda bulunanlar:
   <br/>
   <br/>
   İsa SEZEN, Abdullah YILDIZ)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5426-seytanin-calgilari.html), [web.archive.org (arşiv bağlantısı)](http://web.archive.org/web/20140122114813/http://www.aksiyon.com.tr:80/aksiyon/haber-5426-seytanin-calgilari.html)
