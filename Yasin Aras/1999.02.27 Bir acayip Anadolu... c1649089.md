# Bir acayip Anadolu...

*Yasin Aras 1999.02.27*

<div class="pNewsDetailMainContent" itemprop="articleBody">
 Filmlerde seyredip de inanmaz tavırlarla dudak büktüğümüz gerçekler, Anadolu hikayelerinde çıkagelir karşımıza. Ama yine de kimse inanmak istemez. "Hiç olur mu öyle şey?" mantığı vardır tepkilerin arkasında. Belki de gerçekten yaşanmış şeyler hikaye diye anlatılır sırf o yüzden. İnsanlar böyle rahatlatırlar içlerini Anadolu'nun ilginç yüzüne baka baka. Oysa, pek çok şey değişir de Anadolu'da, bize hep 'vay be' dedirten insanlarıyla o ilginç yüzü hiç değişmez.
 <br/>
 <br/>
 Küçük teyze
 <br/>
 <br/>
 Anadolu'nun ilginç yüzlerinden birisini Trabzon'da bulduk. Gözlerimizle görmesek inanamayacağımız bir insan, yaklaşık altmış santim boyu ve bir çocuk görünümü ile karşımızda duruyordu. Muradiye Yıldız adındaki bu bayan, doğuştan bir cüce değil. Bebekken geçirdiği hastalık sonucu vücudu fiziksel olarak gelişmemiş ve bir çocuk görünümünde kalmış. Akrabası olan Şeref Yıldız, "Annemin anlattığına göre, Muradiye bizim beşiklerimizi sallamış" deyince insan afallayıp kalıyor. Meğer, küçük çocukların halen ismiyle seslendikleri Muradiye hanım, 45 yaşlarında imiş.
 <br/>
 <br/>
 Yakınlarının söylediğine göre, Muradiye'nin herhangi bir zihinsel özürü yok. Azçok konuşabiliyor. Hareketlerinden içinin sevgiyle dolu olduğu apaçık anlaşılıyor. Çocuklarla oynamayı çok seviyor. Hafızası da oldukça kuvvetliymiş, bir gördüğünü bir daha unutmazmış. Hiç sağlığı bozulup da doktora gitmemiş. Bir kere bile bulunduğu köyden dışarı çıkmamış. En büyük eğlencesi televizyon seyretmek, özellikle kliplere bayılıyor. Kendince işler de yapıyor; çay kesebiliyor, hatta inek bile sağıyor. Çevresindekiler ona alışmış, o çevresindekilere. Hayatından oldukça memnun.
 <br/>
 <br/>
 Yemeden içmeden yaşıyor
 <br/>
 <br/>
 Nasıl olur da bir insan yıllarca hiçbirşey yemeden ve içmeden hayatta kalabilir. Bir öğün yemeği geciktirdiğimizde açlıktan ölecekmiş gibi oluruz handiyse. Oysa Anadolu'dan bir başka insan manzarasını oluşturan Elmas Vural 40 yılı aşkın bir süredir ne yemek yiyebiliyor, ne su içebiliyor. İçtiği tek şey ise, sigara. Anlatılanların etkisiyle, karşımıza çıkacak insanı yatalak, derisinin altından kemikleri görünen biri olarak tahayyül ederken, karşımıza gayet düzgün yürüyebilen, konuşabilen, zayıf bir Anadolu kadını çıktı.
 <br/>
 <br/>
 Elmas Teyze'yle görüşmeye, bir abi gibi çok sevdiği, akrabası ve aynı zamanda köy muhtarı da olan Hasan Necati Çakır'ın refakatinde gittik. Bizi oldukça hoş karşılayan 63 yaşındaki Elmas Teyze daha sonra fotoğraf makinasını görüp resminin çekileceğini anlayınca bir anda sinirlendi. Artık bizimle görüşmekten de vazgeçmişti. Yaklaşık iki saat Elmas Teyze'yi iknâ etmeye çalıştık. Bir ara bizden o kadar sıkıldı ki ağlıyordu, fakat gözleri ıslanmadan. Kırk yıldır sıvı alamamasının sonucu olduğunu düşündük. Nihayetinde muhtar Hasan Amca'nın telkinleriyle bizimle görüşmeye ve biriki kare resminin çekilmesine razı oldu.
 <br/>
 <br/>
 Küçükken koşturduğu çayırda Elmas Vural'ın annesi de yemek tabağı elinde, peşinde dolanır, iştahsız olan kızına yalvarmalarıyla yemek yedirmeye çalışırmış. Günler böyle gelip geçerken, gençlik yıllarında sadece yöreye has bir çeşit kurabiye yiyerek karnını doyuruyormuş. Bir süre sonra kurabiyeyi de artık mide kabul etmez olmuş. Daha sonra akide şekeri imdadına yetişmiş, ta ki onsekiz yaşında geçirdiği mide kanamasına kadar. Genç bir kız olan Elmas'ın geçirdiği o rahatsızlıktan sonra midesi hiçbirşey kabul etmemiş. Şimdi günde ikiüç paket sigara içiyor. Ancak 34 saat uyku uyuyabiliyor. Geri kalan vaktini yedi yaşından beri sürekli kıldığı namazla ve kırk yaşında okumasını öğrendiği Kur'anı Kerim'i okuyarak geçiriyor. Evinde yazkış soba yanıyor. Yazın köye gelen akrabaları tekrar İstanbul'a döndüğünde evde tek başına kalıyor. Bütün kışı yapayalnız bir şekilde geçiriyor. Arada sırada ilçenin doktoruna giden Elmas Teyze'nin vücudu, serum ve de ilaç dahi kabul etmiyor. Hatta abdest alırken cildine değen su, bazen onu rahatsız eder hale gelmiş. Elmas Teyze'nin arada bir gittiği Hayrat Sağlık Ocağı'nın doktoru Cemal Demircan'a göre Elmas Teyze'nin hâlâ nasıl hayatta olduğunun bilimsel bir açıklaması yok: "Trabzon'daki hocalarıma konuyu ilettim, öyle şey olmaz dediler. Kimse Elmas Teyze'nin durumuna bilimsel bir açıklama getiremedi." diyor.
 <br/>
 <br/>
 Demircan'dan başka hiçbir doktora gitmeyen Elmas Teyze'nin neden böyle yaptığını doktoru şöyle açıklıyor; "Korktuğundan. Vücudundan kan alırlar, deneyler yaparlar, vücudunun dengesi bozulur diye gitmiyor." Dr. Demircan'a kırk yıldır gerçekten bir şey yemeyip içmediğine emin olup olmadığını soruyoruz. "Yüzde bin eminim. Her şey açıkça bunu ortaya koyuyor. Kendisi hacca gitmiş. Onunla beraber hacca giden bir çok insan var. Kırk günlük hac seyahati boyunca ne yemek yediğini, ne içtiğini, ne de tuvalete gittiğini gören olmuş, sadece sigara içmiş." cevabını alıyoruz.
 <br/>
 <br/>
 Sigara yardımı
 <br/>
 <br/>
 İstese belki de bir anda Türkiye gündemine oturabilir. Lakin o bizden önce görüşme talebiyle gelen bir çok gazeteciyi geri çevirmiş. Para tekliflerini reddetmiş. Hatta yanına elimiz boş gitmeyelim diyerek aldığımız, tek içtiği şey olan  sigaraları bile kabul etmedi. Maddi herhangi bir kazancı olmayan Elmas Teyze'ye Hayrat Kaymakamlığı onun için hayati önemde bulunan bir yardımda bulunuyor; "sigara". İkinci öncelikli ihtiyacı ise yakacak malzemesi. Bu arada bir de İstanbul'daki akrabalarıyla görüştüğü telefonun faturasını ödedi mi yetiyor.
 <br/>
 <br/>
 Elmas Teyze'nin yiyememe hastalığı ortada. Lakin kırk yıldır sadece sigara içerek yaşaması tıbben mümkün değil. İstanbul'da görüştüğümüz doktorlar midenin hiçbirşey kabul etmeyerek ağızdan giren sıvı ve katı gıdaları kusarak dışarı atması ile seyreden Anorexia Nevrosa veya Bulimia Nevrosa ismiyle bilinen psikiyatrik hastalığa yakalanmış olabileceğini söylüyorlar. Daha sonra bu hastalık fiziksel rahatsızlığa dönüşerek kişinin midesini kullanmasını engelliyor. Bu tür hastalığa yakalanan kişi eğer hemen tedavi olmazsa vücut gerekli besin ve proteinleri almadığı için sonuç ölüm oluyor. Doktorlar büyük ihtimalle Elmas Teyze'nin hastalığının da bu şekilde başladığı kanaatindeler. Bu bilimsel açıklamalara dayanarak Elmas Teyze'yi 40 yıldır ölü kabul etmek mümkün. Hadisenin başka izah tarzı yok. Zaten, kendisi de hastalığına kimsenin çare bulamayacağı inancında; "Benim hastalığımının tedavisi yok. Beni herkesi yaşatan Allah yaşatıyor. Benim durumum bütün insanlık âlemine ders olsun." diyor.
 <br/>
 <br/>
 Elmas Teyze bulunduğu köyden pek ayrılamıyor. Köyünden uzaklaşıp başka bir yere gitmeye kalksa nefesi daralıyor. Onun için Trabzon'un Hayrat ilçesinin yeşile bürünmüş Fatih köyü yaşayabileceği en ideal yer. Ona her insan gibi yemekiçmek ister miydiniz diye sorduğumuzda; "Tabii oğul, istemez miyim zannedersin. Ama Allah böyle nasip etmiş bize, elden birşey gelmez, beterin beteri var." diyor.
 <br/>
 <br/>
 Mezarcı Baba'nın huzurunda!
 <br/>
 <br/>
 1927 yılında Malatya'nın Acıçekirdek yaylasında dünyaya gelen Hâdî Çekirdek, 40 yıldır Malatya'da muhtarlık yapıyor. Son seçimlerde gençlerin önü açılsın diye muhtarlık adaylığından çekilmek istemiş, ancak baskılara boyun eğip yeniden aday olacağını belirtiyor. Ortaokul mezunu olan Hâdî Çekirdek, ticaretle başlıyor hayata. Fakat arazilerinin istimlak edilmesinden dolayı işi bırakıp bir süre Belediye Hamamı'nı işletiyor. 1986 yılında bir kaç arkadaşıyla beraber Türkiye Muhtarlar Birliğini kuruyor.
 <br/>
 <br/>
 Gelelim Çekirdek'in "mezarcı" lakabını almasına. Bundan tam 44 yıl önce henüz 26 yaşındayken bir kazada ailesini kaybetmesiyle beraber, belki de kendini onlara daha yakın hissetmek istediğinden, kendini cenaze işlerine adar. Bütün cenazelerle ilgilenir, hoca bulur, mezar açar, hatta birçok cenazeyi kabre indirir. Tüm bunları hiç bir maddi karşılık beklemeksizin yapmaktadır. O bu dünyadayken diğer dünyaya göçenlerin son işlemlerini yapmakla ün kazanır, bu yüzden adının başına mezarcı lakabı eklenir. Bir evin kapısının önünde görüldü mü 'Hayırdır kim öldü? diye sorarlar; biraz acele bir yere gitse 'cenaze mi var Mezarcı Hâdî?' derler. Mezarcılık ikinci bir kimlik olmuş onun için. Kısacası zamanımızda pek kalmayan tam bir kötü gün dostu.
 <br/>
 <br/>
 25 bin kişiyi gömdü
 <br/>
 <br/>
 Adı ölümle bütünleşen Mezarcı Hâdî'ye ölümle ilgili ne düşündüğünü sorduk; "Bir gün hepimiz aynı noktaya geleceğiz, ruhumuz bedeniyle vedalaşacak; bugün hizmet yolu onlara tamam olmuş yarın bize." diyor. 27 yıl evvel bir gece yarısı kapısını çalan bir astsubay, kayınvalidem öldü diyerek yardım istemiş Hâdi Çekirdek'ten. Bu olay onu çok etkilemiş: "Kabul ettim, evine gittik. Evde hanımı, annesinin başında ağlıyordu ve o gece tek başıma orada sabahladım. Sabahleyin camiyi açtım, imama haber verdim, ölünün kefenini aldım, mezarını hazırladım. O gece bir garip astsubayın gelmesi beni sebebini anlayamadığım, hüzünlü bir mutluluğa itti." diyor Hâdî Çekirdek. Sadece Malatya'da değil gittiği her yerde eğer ki cenaze varsa o cenazeye katılmayı farz bilmiş. Şimdiye kadar defnettiği insan sayısı 25 bini bulmuş. Ayrıca defnettiği bütün insanların isimlerini not alıp bir deftere yazmış. Ölülerle ve dolayısıyla ölümle haşır neşir olması onu hayattan koparmamış, aksine hayata bağlamış. Cenazelere katılmasa, mezarcı lakabını almış olmasa, "Muhtar Hâdî olarak çok pasif biri olurdum herhalde" diyor. Cenaze işleri dışında muhtar olmasından dolayı mahalleli, maddi ve manevi dertlerini çözmesi için bu sefer "Muhtar Hâdî'ye" geliyorlar.
 <br/>
 <br/>
 Neden başkasına değil de Mezarcı Hâdî'ye geliyorlar, her işlerinde ona başvuruyorlar? Aldığımız cevap bu zamanda hâlâ böyle insan varmış dedirtecek cinsten: "Yardım gönül işidir, kimseye yok  demeyeceksin. Zengin fakir, yerli yabancı, müslim gayri müslim ayrımı yapmayacaksın. Mesela ben Ermenilerin de cenazesine çok gittim. "
 <br/>
 <br/>
 Hâdî Amca için mezarlık sadece cenaze olduğunda gitiği bir yer değil, boş vakitlerinde soluklanıp dua ettiği mekandır aynı zamanda. Kara gün dostu Hâdî amca insanların sadece kötü günlerin değil, iyi ve mutlu günlerine, mesela düğünlerine de iştirak ediyor. "İnsanlar boş vakitlerini kahvelerde geçirir, ben hasta ziyaretine, mezarlığa giderim. Bazıları gelmesin der ama ben yine fazla dayanamam. Şehit cenazelerinde de özellikle bulunuyorum. Kuzey Irak'ta düşen helikopterde şehit olan Üsteğmen Keskinkılıç komşumuzdu, cenazesine gittik. Sonra üç gün taziyesinde bulunduk."
 <br/>
 <br/>
 Pek çok ünlü kimsenin cenazesine de katılır. Bunlar arasında İsmet İnönü, merhum Turgut Özal'ın babası, Uzay Heparı ve Hulusi Kentmen'i saymak mümkün. Bir çok ilginç olay geçmiş başından. Bundan 13 sene evvel Malatya'da bir deprem olur. Depremden birkaç saniye önce Hâdî Amca cenazeyi toprağa vermektedir. Kabrin içindeyken oradaki insanlar kaçışmaya başlar ve deprem olduğunu hisseder, herkes kaçmış cenazeyle başbaşa kalmıştır. İşin komiği cenaze sahibi kişiler bile kaçmıştır. Bir defasında, trafik kazası geçirmiş yoğun bakımda yatmakta olan eski bir milletvekili arkadaşını ziyarete gider. Yanına girer, birden hastanın rengi değişir. Hastanın eliyle işaret ederek kağıt kalem istediğini fark ederler. Kağıt kalemi verdiklerinde Çekirdek için "Azrail çabuk yanımdan çık" yazar.  Arkadaşının yazdığı kağıdı hâlâ saklıyor.
 <br/>
 <br/>
 Yine yaklaşık 20 yıl önce bir arkadaşını ziyarete gider, zili çaldığında kapıyı bir kız çocuğu açar. Küçük kız onu görür görmez bağırmaya başlar; 'Baba! baba! Azrail geldi'. Neyse ki babası hemen gelip yavrucağı yatıştırır. İlginç olan, Çekirdek'in o arkadaşının da bir kaç gün sonra vefat etmesi. "Artık insanlar beni görünce hemen ölümü hatırlıyorlar ve arkadaşlarım takılıyor bana 'Azrail' diye. Bu böyle ölene kadar gidecek." diyor şimdi o.
 <br/>
 <br/>
 Bir gün bir cenazeye gittiğinizde Mezarcı Hâdî Amca'yı görürseniz sakın ola ki şaşırmayın. O yaşadığı çevrede herkese ebedi âlemi, ölümü hatırlatıyor. "Yardım severlik, karşılıksız dostluk" gibi unuttuğumuz değerler Hâdî Amcanın eliyle mezarlıklarda yeşeriyor. Değişmeyen sloganı, "Acıya gidersen azaltırsın, sevince gidersen çoğaltırsın".
 <br/>
</div>


Kaynak: [www.aksiyon.com.tr](http://www.aksiyon.com.tr:80/dosyalar/bir-acayip-anadolu_504817), [web.archive.org (arşiv bağlantısı)](http://web.archive.org/web/20150828004236/http://www.aksiyon.com.tr:80/dosyalar/bir-acayip-anadolu_504817)
