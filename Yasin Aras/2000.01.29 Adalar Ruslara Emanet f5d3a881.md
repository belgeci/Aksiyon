# "Adalar Ruslara Emanet"

*Yasin Aras 2000.01.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçtiğimiz günlerde bir gazetede "İstanbul Taşınıyor" başlığı altında depremle ilgili rutin bir haber çıktı.
  </font>
 </div>
 <div id="newsText">
  <font class="detail-text">
   Haberde kıyı şeridinde bulunan Maltepe, Pendik, Kartal, Kadıköy gibi ilçelerde halkın kıyılardan hızlı biçimde kaçtığı yazılıydı. Bu haber insanın aklına şöyle bir soru getiriyor: "Peki ya bu sayılan kıyı ilçelerinin hemen karşısında oturan Adalar'dakiler nereye kaçacak". Bu sorunun cevabını aramak için lodostan fırsat bulup Adalar'a gittiğimizde hiçbirinin, Adalar'ı terkedip bir yere gitmeye niyetlerinin olmadığını gördük. Büyükada esnafıyla ve adalılarla konuştuk. Hepsi ağızbirliği etmişçesine; "En güvenilir ve sağlam zemine adalar sahip" diyor.
   <br/>
   <br/>
   Üçüncü depremi bekler oldular
   <br/>
   <br/>
   İstanbul'da 1894 yılında yaşanan depremden Adalar da nasibini almıştı. Heybeli ve Burgazadası'nda depremin verdiği zarar büyük noktalara varmış ve hatta Ruhban Mektebi harap olmuştu. 1999 yılına gelindiğinde ise yaşanan deprem dalgası şimdilik de olsa Adalar'a gelmeden durmuştu. Ama çıkan deprem söylentileri furyasından şüphesiz en çok zararı gören yerlerin başında Adalar geliyor. Bu söylentiler öyle bir hâl aldı ki, tek bir sıyrık almadan, bir kişinin burnu bile kanamadan iki büyük deprem atlatan Adalılar, üçüncü depremi bekler oldu. Neresi sağlam, neresi çürük görelim artık diyorlar. İşte bir Büyükadalı esnafın canına tak etmiş bir vaziyette ağzından dökülenler: "İki büyük deprem geçirdik. Adalar'da hiçbirşey olmadı ama bu bazı çevreleri tatmin etmeyip, dedikodu yapmalarını engellemedi. İnşallah altı'nın üzerinde bir deprem olur da adaların ne kadar sağlam olduğu ortaya çıkar. Böylelikle elalemin ağzı torba olur büzülüverir. Biz de rahat bir nefes alırız!"
   <br/>
   <br/>
   Adalar 10-15 yıldır boşalıyor
   <br/>
   <br/>
   Güneyinden geçen fay hattıyla ilgili söylentiler her ne kadar Adalar'daki deprem beklentisini artırsa bile kimse tasınıtarağını toplayıp, yeriniyurdunu satıp Adalar'dan göçetmemiş. Diğer taraftan Adalar'da bir boşalma yaşandığı doğru ve bunun mazisi 1015 yıl öncesine dayanıyor. Büyükada'da görüştüğümüz esnaflar ve doğmabüyüme adalı olan vatandaşlar söylüyor bunları ki onlar yanılma payı olmayan işin gerçek uzmanları. Adalar'daki insan sayısının gitgide azalması buradaki binaların daha çok yazlık olarak kullanılmaya başlaması uzun bir geçmişe dayanıyor. Bu süreç içinde depremin payı ise çok büyük değil. Belediye Başkanı Coşkun Özden: "17 Ağustos depremi zaten yaz sonuna denk geldi. Burada da Eylül'ün 10'unda sezon biter. Evini, iş yerini satmak gibi şeyler olmadı. Sadece yazlıkçılar İstanbul'a geri döndüler, söylentilerden dolayı paniğe kapılanlar oldu tabii. Deprem onların dönüşünü biraz erkene almış oldu" diyor. Anlaşılan, aktif sosyal çevre şartlarının yetersiz oluşu, öncelikle yeni nesil gençlerin ailelerini "anakara İstanbul'a" göçetme hususunda baskı altında tutmaları, Adalar'ın depremden önce boşalma sürecini başlatmış bile bile.
   <br/>
   <br/>
   Aslanlar gibi evinde yatanlar
   <br/>
   <br/>
   Adalar'ın vefakâr yerlileri, gemisini terketmeyen kaptan misali, yaşadıkları iki büyük depreme, fay hattına, söylentilere aldırmadan huzurlu bir şekilde evlerine girebildiklerini söylüyorlar. İstisnaların kaideyi bozmayacağını eklemeyi de unutmadan. Bir Büyükadalı esnaf deprem psikolojisinin yoğun yaşandığı günlerdeki durumlarını aktararak yaşadığı "yer"e olan güvenini şöyle anlatıyor; "Bakın en sağlam zemine sahip yerlerden biri olarak gösterilen Beykoz'da millet dışarıda yatarken biz aslanlar gibi evimizde yatıyorduk." Söylentilerden etkilenip yeriniyurdunu satıp Adalar'dan kaçan hiç olmadı mı sorusunu Büyükada'da emlakçılık yapan Hüseyin Pamuk cevaplıyor: Tek bir kişi bile yok, varsa biz hemen satın alırız diyor. Bu söylentilerin rantiyecilerin ve bu işten çıkar uman güç odaklarının işi olduğunu söyleyen Pamuk; "Türkiye'nin genel ekonomik yapısından kaynaklanan bir durgunluk söz konusu. Depremle alâkalı olarak Adalar'da emlak alım satımı açısından yaşanan durgunluk depremden önce de vardı."
   <br/>
   <br/>
   Adalar'ı asıl lodos vuruyor
   <br/>
   <br/>
   Yaşanan iki büyük deprem sonrası Adalar Belediyesi tarafından tek bir bina dahi mühürlenmemiş. Adalar'ın zemininin kayalardan oluşuyor olması ve yapıların 23 katlılığı depreme karşı doğal bir korunma sistemi oluşturmuş. Başkan Özden: "İstanbul'dan bakıldığında, 17 Ağustos depreminin merkez üssüne en yakın yer olmasına rağmen Adalar'da birşey yoksa eğer, bu söylentilerin arkasında başka şeyler aramak gerekiyor. Bazı çevreler emlak rantiyesini başka yerlere kaydırmak için Adalar gibi sayfiye yerlerini hedef gösteriyor. Adalar'ın denizin içinde olması nişan tahtası olarak daha kolay bir hedef haline gelmesini sağladı. Ama ada halkı uyanık. Ne Tsunami dinler, ne de deprem dalgasıyla ilgili söylentilere kulak asar. Keza depremden dolayı bir dalga oluşsa, boyu beş metreyi geçmez. Biz burada lodostan dolayı boyu 10 metreyi bulan dalgalarla uğraşıyoruz. Deprem bize hiçbirşey yapmadı, bize lodos zarar veriyor."
   <br/>
   <br/>
   Yine de tedbir
   <br/>
   <br/>
   Belediye Başkanı Coşkun Özden, Adalar'a çok güvenmesine rağmen tedbiri de elden bırakmıyor. Başkan Coşkun Özden'in hadise tam kesinliğe kavuşmadığı için fazlaca bilgi vermekten kaçındığı bir proje yakın bir zaman içinde hayata geçecek. Rusya'nın büyük firmalarından Emerkon'un Türkiye'de birlikte çalıştığı İMPA tarafından bütün Adalarda depremle ilgili her türlü zemin etüdü ve yapılarla ilgili geniş kapsamlı bir araştırma yapılacak. Projeyle ilgili ön çalışmaların tamamlanmak üzere olduğu, Başkan Özden'in masasının üzerini süsleyen Rusya uydularından çekilmiş adaların fotoğraflarından açıkça belli oluyordu. Maddi zorluklar içindeki Adalar Belediyesi böyle bir projeyi finanse edemeyeceğine göre, finansman nereden karşılanacak diye sorduğumuzda; "Tabii ki Adalılardan" cevabını aldık.
   <br/>
   <br/>
   Adalar'la ilgili söylentilere son noktayı İ.Ü. öğretim üyesi Prof. Dr. Şener Üşümezsoy'un medyaya yapmış olduğu açıklamaları koydu. Param olsa Adalar'dan ev alırım diyen Üşümezsoy; Adalar'ın açıklarından beklenen depremin sadece bir varsayım olduğunu söylemişti. "Biz burada mezar kazamıyoruz", diyen Adalar Belediye Başkanı Coşkun Özden'in iddiaları boş değil, bilimsel altyapıları var. Felaket tellallığı yerine, "Yaz gelse de Adalar'a pikniğe gitsek" diye pozitif düşünmek herkese daha çok fayda sağlar.
   <br/>
   <br/>
   Email: aksaras@yahoo.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=0A00C636C7E67CDE008FB41447C93CAF?newsId=5789), [web.archive.org (arşiv bağlantısı)](http://web.archive.org/web/20121225041551/http://www.aksiyon.com.tr:80/aksiyon/newsDetail_getNewsById.action;jsessionid=0A00C636C7E67CDE008FB41447C93CAF?newsId=5789)
