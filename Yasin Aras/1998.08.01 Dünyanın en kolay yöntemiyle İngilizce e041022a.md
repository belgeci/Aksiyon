# Dünyanın en kolay yöntemiyle İngilizce

*Yasin Aras 1998.08.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Temel ile Fadime Rus bebek evlat edinirler. Bebeği alıp eve geldiklerinde Temel karısı Fadime'ye dönerek şöyle söyler:
  </font>
 </div>
 <div id="newsText">
  <font class="detail-text">
   "Fadimecuğum şimdi pizum dil kursuna gidup Rusça öğrenmemuz kerekecek, yogisa çocuğumuz puyuyunce ne deduğuni anlayamayiz timi." Bu durum Fadime'nin aklına yatmaz ve şöyle der; "Oni Türkçe kursina köndersek olmaz mi Temelcuğum?"
   <br/>
   <br/>
   Ülkeler kültür yoluyla fethediliyor günümüzde. Söz konusu kültür fetihlerinin en büyük silahını tanımayan ve kullanmayan da kalmıyor gittikçe. En büyük silah pek tabii ki dil. Bu noktada yabancı bir dil bilmenin önemi kendiliğinden ortaya çıkıyor. Şimdilik, uluslararası bir dil olma özelliği ve önceliği ise İngilizcede. Eğer kültür fetihlerinde yenilmemek, hatta galip gelmek istiyorsak yabancı dile olduğundan çok daha fazla önem vermemiz gerekiyor. Kendimizi ve vatanımızı koruyabilmek kadar, kültürel değerlerimizi dünyaya taşıyabilmek için de bu silaha ihtiyacımız olduğunu unutmayalım.
   <br/>
   <br/>
   Global köyün dili İngilizce
   <br/>
   <br/>
   Dünyanın global bir köye dönüşmek üzere olduğu, son zamanlarda pek çok kimse tarafından kabul gören bir realite olarak göze çarpıyor. Medeniyetlerarası diyalog topyekün insanlığın geleceği için insanoğlunun karşısında duruyor. Evrensel değerlerin çatısı altında sarmaş dolaş olması beklenen yeni yüzyıl insanlarının öncelikle birbirini tanıyıp anlamaya ihtiyaçları var. Bu ihtiyacı giderebilmek için de bu zamanda geçer akçe olan dil İngilizce. Bugün artık ülkemizde de kabul gören bir gerçek var ve o da şu ki; ana dilimiz haricinde, en az bir dil daha konuşabilmek şart. En basit iş başvurularında bile İngilizce bilip bilmediği soruluyor kişiye. Tüm bunların yanında, İngilizcenin ancak İngiltere'de veya Amerika'da öğrenilebileceği, okullarımızda ve birtakım metodlarla bu işi becerebilmenin zor olduğu kanaati hakim.
   <br/>
   <br/>
   Gazeteciyazar Servet Engin tüm bu gerçeklerden hareketle SPS (Süper Pratik Sistem) isimli bir sistem geliştirdi. İngilizce öğrenimini anlık değil tüm bir zamana yayıyor. Engin, sürekli geliştirmeye devam ettiği sistemiyle ilgili şunları söylüyor; "Deliler ve aptalların bile kendi dillerini rahatlıkla öğrenebildiği düşünülürse bu iş için fazla akıldan ziyade sürekli tekrara ihtiyaç vardır. İlerlemiş yaşında lisan öğrenmeye başlayanlar hayatın her anını değerlendirerek aradaki mesafeyi kapamak zorundalar. Lisan öğrenmenin ancak yurtdışında mümkün olacağını zannedenler fazla gerçekçi değiller. Yurtdışındaki kursların pahalı, insanlarla diyalog kurup dili geliştirmenin zor olduğu düşünülürse oralara pratik yapmaya gitmeden evvel ülkemizde sağlam bir altyapı oluşturmamız gerektiği ortadadır. İşte bu metod bunun için geliştirildi."
   <br/>
   <br/>
   Servet Engin'e neden SPS diye sorduk; "İngilizce öğrenimi için özel vakit ayırma, öğretmen bulma gibi zaruretleri ortadan kaldırdığı için. Halkın kullandığı basit cümlelerden 5 milyonu bilgisayara yüklenip en çok kullanılan 2200'ü seçilerek hazırlandığı için. Herkesin bilmesi gereken "balık" gibi temel kelimeleri seçip hamsi, istavrit, lüfer gibi daha sonra öğrenilebilecek teferruat kelimelerle meşgul etmediği için. Bu kelimeleri hayatın her anını değerlendirerek örnek cümlelerle, resimlerle hafızalara hızla yerleştirdiği için."
   <br/>
   <br/>
   Öğretmensiz öğrenim
   <br/>
   <br/>
   SPS seti kitap, kaset ve kartlardan oluşuyor. İçinde İngilizceye yeni başlayanlar için ilk adım kitabı var. Bu kitapla, hiç bilmeyenler, (ilkokula giden veya büyük birisi), İngilizceye başlayıp belli bir seviyeye gelebiliyor. Servet Engin SPS ile öğretmene gerek olmadığını söylüyor: "Gerek yok derken, bizim bir sloganımız vardı; öğretmen her zaman yanınızda diye. Bir kursa gittiğinizde orayı bitirdikten veya ayrıldıktan sonra öğretmen yanınızda olmuyor. İşte bu yüzden, kartlar sayesinde öğretmen elinizde, teybinizdeki kaset sayesinde öğretmen her zaman yanınızda diyoruz. Onun için dünyanın en kolay yöntemi SPS ve dünyanın en kolay yöntemiyle İngilizce bizim sloganımız."
   <br/>
   <br/>
   Sürekli İngilizce öğrenimi
   <br/>
   <br/>
   SPS'nin en önemli özelliği kendi kendinize öğrenebilmenizin yanında tavsiye edilen çalışma sistemiyle günün bütün anlarında İngilizce öğreniyorsunuz. Servet Engin SPS metodunun temelini şöyle anlatıyor; "Efendimizin ilim öğrenme metodundaki tavsiyelerini; yani boş vakitlerin değerlendirilmesi ve de yapılan işlerde az da olsa süreklilik sağlamayı sistemin temelindeki düşünceler olarak yerleştirmeye çalıştık. İngilizce öğretimi için dünyaya baktığımızda pek çok yöntemin geliştirildiğini görüyoruz. Bu sistem hazırlanırken pek çok sistemin güzel yönlerinden istifade edildi. Sonunda öğretilecek temel bilgiler tespit edildi."
   <br/>
   <br/>
   SPS sistemi oldukça zorlu ve yoğun bir çalışmanın ürünü. İngilizce öğrenimi ile ilgili elde edilen temel bilgiler içerisinde tespit edilen en önemli kelimeler bölümü var. Bunlar Amerikalılar tarafından tespit edilmiş beş milyon kelimeden bilgisayara yüklenip seçilen en çok kullanılan ikibin cümleden oluşuyor. Tüm bu kelimeler örnek olarak kullanılmış. Kelimeleri hatırlatan uygun şekillerin kullanılması ise çok isabetli. Yine bunların kartlara aktarılması ve hergün bir karttan öğrenen kişinin sürekli tekrar usulüyle hızlı sistemle hergün onbir kelimeyi, yavaş sistemde 56 kelimeyi ezberleyebilmesi SPS'nin diğer bir özelliği. Bunun yanında kelimelerin ve cümlelerin kayıtlı olduğu kasetler var sistemde. Bu kelimeleri Türkçeleriyle birlikte doğru telaffuz edip, sürekli boş zamanları değerlendirerek çabuk ezberlenmesi mümkün oluyor. Yine ikinci etapta İngilizlerin tespit ettiği hayatta en çok kullanılan 1021 cümle var. Bunlar bir İngiliz dil uzmanı tarafından kasetlere okunmuş. Doğru telaffuz ve çabuk ezberlenebilmesi açısından kasetlerin çok önemli olduğunu söylüyor Servet Engin: "Sadece İngilizce'de değil, öğrenirken kulağın iyi değerlendirilmesi lazım. İngilizce'nin temeli ezbere dayanır. Sürekli tekrar gerekir ve biz bu sürekli tekrarı bu sistemle sağlamaya çalıştık. Sürekli tekrarı kolaylaştırmak amacıyla dokümanlar oluşturduk. İşte, otobüste giderken bu tekrarı sağlayacak kartlar var sistemde, öğrenci derse girmeden on dakikalık bir boş zamanı varsa kartlardan rahatlıkla çalışabilir. Kartlarda çok sık kullanılan, Türkçe karşılıkları bulunan kelimeler var."
   <br/>
   <br/>
   SPS'ye "okey"
   <br/>
   <br/>
   Servet Engin SPS'yi geliştirirken toplumun yapısını büyük ölçüde gözönünde bulundurmuş. "Bu sistemi geliştirirken insanımızın yapısına göre hareket etmeye çalıştık. Çok maymun iştahlı bir toplumuz, kolaycılığa kaçıyoruz hep. O yüzden ilaç haline getirdik biz İngilizceyi ve broşürlerde de yazıyor; Şimdi hapı yutmalısınız. SPS'de olduğu gibi kolay bir usulde verilmediği zaman insanımız çabuk bıkıyor. Kendine bahane olarak bir çıkış yolu bularak vazgeçiyor. Pek çok kursa giden kimse parasını yatırdığı halde gittiği kursu bırakıyor, neden acaba diye bir sormak lazım."
   <br/>
   <br/>
   SPS ile İngilizce öğrenenler sistemden oldukça memnun olmuşlar. "Çevremizde SPS ile çalışan insanlardan övgü dolu sözler aldık. Hem de çok kısa zamanda ilerlediklerini söylediler. Dediğimiz usulle çalışıldığı zaman başarılı olmamak imkansız. Usul de şudur; hızlı çalışanlara 200 günlük, yavaş çalışanlara 400 günlük eğitim sürecini ara vermeden tavsiye ediyoruz. Önce İngilizce'ye İlk Adım Kitabı'ndan hergün bir ders takip ediliyor. Hızlı metoda göre sabah ve akşam SPS Kelime Kitabı'ndan iki sayfa çalışılıyor, ayrıca hergün beş cümle ezberleniyor. Gün boyunca her 15 dakikada bir kartlara bakılıyor ve bütün müsait anlarda kaset dinleniyor. Belirli bir müddet sonra pratik gramer kitapları çalışılmaya başlanıyor.
   <br/>
   <br/>
   Bir arının balı hazırlarken bütün çiçek özlerini toplaması gibi Servet Engin de SPS'yi hazırlarken bütün sistemleri taramış, en iyisini oluşturmaya çalışmış. En gelişmiş metodlarla insanımıza İngilizceyi öğretmeye çalışıyor. Diğer sistemleri reddetmeden; "Bunun yanında tabii ki İngilizce filmler izlenecek, kasetler dinlenecek, İngilizce yayınlar takip edilecek. Piyasada çok sistem var öğrenebilecek ama SPS'nin temel alınması gerekiyor."
   <br/>
   <br/>
   İrtibat için: 0.212.548 80 64  654 07 02
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3976-dunyanin-en-kolay-yontemiyle-ingilizce.html), [web.archive.org (arşiv bağlantısı)](http://web.archive.org/web/20121001030840/http://www.aksiyon.com.tr:80/aksiyon/haber-3976-dunyanin-en-kolay-yontemiyle-ingilizce.html)
