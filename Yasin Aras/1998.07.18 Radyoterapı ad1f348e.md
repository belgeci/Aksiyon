# Radyoterapı

*Yasin Aras 1998.07.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Kafayı yiycem, aklımı kaçırıcam" gibi lafları etmeyenimiz çok az. Fakat kafayı yemekten vazgeçiren çareyi de kendimizin ürettiğine inanıp mevzuyu tatlıya bağlıyor ve kapatıyoruz.
  </font>
 </div>
 <div id="newsText">
  <font class="detail-text">
   Psikiyatriste gitmeyi deneyen çok az. Eğer, psikiyatrik problemlerimizi hastalık saymayıp tedavi olmazsak kaybımız ne olur? ABD'de en çok iş gücü kaybına neden olan ikinci hastalık depresyon. Amerika depresyona sadece bir psikiyatrik problem olarak bakmıyor. Temel bir halk sağlığı sorunu, bir ekonomik sorun olarak bakıyor. Çözersek ülke daha çok kalkınacak diyorlar.
   <br/>
   <br/>
   Medya-psikiyatri buluşması
   <br/>
   <br/>
   Diğer taraftan gitgide kafamızda şöyle bir görüş hakim oluyor; "Toplumumuzda ruh sağlığı yerinde çok az insan var." Ama öyle değil. İstatistiki taramalar var ve bu taramaların verileri başka şeyler söylüyor. Psikiyatrik hastalıklar toplumda artmıyor. Dolayısıyla burada yanlış anlama var. Psikiyatrik hastalıklar daha çok gündeme geliyor olabilir. Fark medyanın ilgisinde olan artışta belki de. Ataköy'de iki gencin intiharında olduğu gibi, medyanın haberi görüntülü ve yazılı bir şekilde işlemesiyle, sadece Ataköy'ü ilgilendiren olay bir anda başka ülkelerden dahi duyularak geniş bir alana yayılıyor ve o zaman "ne oluyor bize yahu?" demeye başlıyoruz. Aslında ortada o kadar karmaşık bir tablo yok diyor Uzman Psikiyatrist Dr. Haluk Savaş; "Bir lokal hadise var. Yaygınlık da gösterebilir ama hastalığın veya garip davranışın doğası eskisinden çok farklı değil veya çok yaygın değil. Sonuçta psikiyatrik hastalıklarda bir artış yok, sadece daha çok biliniyor, daha çok görülüyor ve bu yüzden arttığı zannediliyor olabilir."
   <br/>
   <br/>
   Medyanın psikiyatrik konulara yaklaşımı bazen yanlış açılımlar ihtiva etse de genele baktığınızda insanların bu konuda dar çerçevelerden çıkmasına oldukça yardımcı oluyor. Bazen de vurucu, reytingi artırıcı şeyler istiyor. Bir psikiyatristin itirafında da bu açıkça kendini belli ediyor: "Medyayla giriştiğim her tecrübe benim için acı bir tecrübe olmuştur." Ataköy'deki intihar hadisesinden sonra bir haber programına konuk olan psikiyatristin aldığı tepkiler bu konudaki en sıcak örnek olarak göze çarpıyor.
   <br/>
   <br/>
   Karşılıklı yapılan etik hatalar
   <br/>
   <br/>
   Haluk Savaş, Burç FM'de psikiyatri içerikli bir program yapıyor. Radyoterapi isimli programda mesafeleri ortadan kaldırıyor. Özenli ve titiz bir şekilde, hasta insanların rahatsızlıklarının farkına varmasını sağlıyor.
   <br/>
   <br/>
   Haluk Savaş'a göre "Bugün etik açıdan bakıldığında iki tane hata yapıldığı gözüküyor. Medya psikiyatri ile ilgili konularda (diğer pek çok şeyde olduğu gibi) hemen haberi kotarmak amacıyla vurucu birtakım doneler kullanarak, bazen insanları rencide ediyor. Medya bu noktada hata yapabilir. Kendi içinde eleştirilir, bir şekilde bu sorun halledilir. Burada asıl sorun meslek erbabının yaptığı hatadır. Psikiyatrist veya başka alandaki uzmanlar yapıyor bu hatayı. Adam kendi hastası hakkında medyaya beyanat veriyor. Şöyle hastaydı, böyle tedavi ettim gibi. Doktor ile hasta arasındaki ilişki özeldir. Psikiyatrinin temel ilkesi böylelikle çiğnenmiş oluyor." Savaş'ın bu söylediklerinin arkasında yatan amaç, Radyoterapi programı ile durduğu yerin pekala çok nazik bir yer olduğu. "Radyoda psikiyatri programı yapmanın bir çok faydası var. Yalnız, etik kurallara riayet etmek zorundasınız. Bu nedenle bazı çekincelerimiz oluyor. O da şu; hasta telefonla programa katıldığında, bize özel durumlarını açıklamaya aday durumda oluyor. O yüzden biz katılan kişiyi direkt yayına almıyoruz. Bir ön görüşme yapılıyor ve orada bu kişinin yayına girmesinde bir sakınca var mı diye bir ölçüm yapılıyor. Programda bir anda söyleyebilecekleri kendisine daha sonra zarar verebilir. Böyle bir radyo programında hastayı direkt programa alırsanız sorun yaşanabilir. İşte Radyoterapi buna çok dikkat ediyor. Kişilik haklarını zedelememek için bir ön görüşme yapılıyor. Yayın esnasında bir sorun olmayacağı kanaati hakim olursa yayına alınıyor."
   <br/>
   <br/>
   Vazgeçenler de oluyor
   <br/>
   <br/>
   Programa katılmaktan vazgeçenler de oluyormuş. Çünkü bazı psikiyatrik hastalıkların insanın toplum içinde konuşmasını güçleştirdiğini öğreniyoruz. Toplumun içinde bulunmaktan çekinen bu tip sosyal fobi hastalığına sahip kişilerin programa katılması halinde, tedavisine bir bakıma başlanmış oluyor. Bu noktada Haluk Savaş; "Radyoda teşhis koyuyoruz veya tedavi yapıyoruz iddiasında değiliz. Herşeyden evvel bir bilgilendirme programı Radyoterapi. İsminden insanlar bir tedavi programı olduğu zannına kapılabilir. İsim sadece programın cazibesini artırmak için" diyor. İstemeden de olsa bir tedavi yapmış olmuyor musunuz diye sorduğumuzda, Savaş şu cevabı veriyor: "İstemeden değil ama o sürecin içerisinde tedaviyi oluşturan bazı parçalar var. Sosyal fobi için anlattığım durumda olduğu gibi, kişi topluluğa konuşmaktan kaçınan biri. Onu canlı yayına alarak bazen bunu zorlayarak yaptığım da oluyor, bir tür tedavi sürecini başlatmış oluyoruz. Amaç mikrofondan tedavi etmek değil. Lakin dinleyici böyle algılayıp işte az sonra birşeyler söyleyecek, konuşacak ve tedavi edecek diye düşünebilir."
   <br/>
   <br/>
   Dağdan arayan çoban
   <br/>
   <br/>
   Türkiye'de yaşayan insanların yüzde yirmisi ya şu an depresyonda, ya geçmişte depresyondaydı, ya da gelecekte depresyona girecek. Bu yüzde yirmi oniki milyon eder. Türkiye'de asistanı, uzmanı toplam psikiyatrist sayısı yediyüz kişi. Sadece depresyon açısından bu yediyüz kişi ile oniki milyona nasıl ulaşacaksınız, mümkün gözükmüyor. Bu durumda, kendini rahatsız hisseden kişiler, içinde bulunduğu durumun bir hastalık olup olmadığını birtakım kaynaklardan öğrenmek zorunda. İşte bu noktadan başlayarak medyayı övmek gerekiyor, çünkü psikiyatrik konularda çok hizmet verdi. Pek çok bilgi medya sayesinde insanlara ulaştı ve kişiler hasta olup olmadıklarına karar verdiler. Dolayısıyla radyoda psikiyatri programı yapmanın mantığı da bu; yani kişilerin psikolojik hizmetlerden istifadesini kolaylaştırmak. Haberdar etmek, hasta olup olmadıkları konusunda bir ön fikir elde edilmesini sağlamak. En azından mesafeleri ortadan kaldırmak olarak algılanabilir. Bu noktada Haluk Savaş'ın programda yaşadığı bir örnek oldukça manidar: "Manisa'da bir dağdaki çoban cep telefonuyla programı aradı ve 'Şu an dağdayım, koyunların başındayım' dedi. Kendi psikolojik durumuyla ilgili sorular sordu. İşte bu noktada biz radyo programı sayesinde, şehirdeki hiçbir kurumsal yapıyla bağlantısı olmayan bir çobana, sorununun psikiyatrik bir sorun mu yoksa başka tıbbi bir sorun mu olduğunu farketme imkanı sunuyoruz. Yaygın ve mesafeden bağımsız bir danışma hizmeti sunuyoruz. En azından kitleler psikiyatrik rahatsızlıklarını kavrama noktasına yaklaşıyorlar, bu çok önemli."
   <br/>
   <br/>
   Haluk Savaş'ın program esnasında hata yaptığı, zora düştüğü anlar da olmuş ve bu durum onu daha titiz yapmış. "Bir keresinde bir hastayı programa aldığımızda hastalığıyla alakalı olarak bazı hezeyanlarını açıkladı. Şüphesiz kendisine zarar verebileceğinden benim adıma bu durum mesleki bir hataydı. Psikiyatriyle medyanın buluştuğu noktalarda hata riski her zaman var. Ama kitlelerin psikiyatrik hastalıklardan haberdar olması, çözüm arayışına girmesi ve sağlıklı bir çözüme ulaşması açısından medya psikiyatri ilişkisinin çok gerekli olduğunu düşünüyorum."
   <br/>
   <br/>
   Türkofondan psikiyatrik hizmet
   <br/>
   <br/>
   Burç FM yayılma potansiyeli taşıyan bir radyo. Azerbaycan'da da yayına başladı. Burç FM'in yayın ağı, planlara göre, bütün Türk cumhuriyetlerini, hatta Kuzey Afrika'yı da içine alacak şekilde genişletilecek. Haluk Savaş bu durumu Radyoterapi açısından şöyle yorumluyor: "Öncelikle bir "Türkofon", yani Türkçe konuşan milletler topluluğu içerisinde doğrudan psikiyatrik hizmet sunacak bir program olmasını amaçlıyoruz Radyoterapi'nin. Bu programın da dünyaya hızla yayılma istinadı gösteren bir radyo olan Burç FM'de yayınlanması bence önemli. Aslında psikiyatrinin de kendi içinde bir evrensellik sorunu var. Kültüre göre değişen sorunlar var. Aynı kültürü az çok paylaşan bir coğrafyada benzer kavramlarla psikiyatriyi tartışmanın bir katkısı olabilir diye düşündük."
   <br/>
   <br/>
   Radyoterapi'ye dinleyicinin ilgisi oldukça fazla, yani tutulan bir program. Normalde iki saat sürüyor. Fakat bu süre yetmiyor. Çoğu zaman yarım saat kadar uzuyor program. Haluk Savaş bazen programı kapattıktan sonra telefonları almaya devam ediyor. Radyodan geç saatlere kadar çıkamadığı oluyor. Böylelikle evine geç gidip kendi deyimiyle fırça yiyor ve "Ben de böylece psikiyatriste muhtaç oluyorum" diyor.
   <br/>
   <br/>
   İki ay sonra yaşgünü
   <br/>
   <br/>
   Radyoterapi Eylül 97'de başladı ve iki ay sonra bir yaşına girecek. Haluk Savaş'a, program amacına ulaştı mı diye sorduk; "Bu süre içerisinde Eskişehir'den (bir kaç kez oldu), Ağrı'dan, Kayseri'den, Amasya'dan ve daha pekçok yerden bize danışıp da daha sonra bir uzmana gidip tedavi olmuş hastalar aradı. Aradan beşaltı ay geçmiş ama sesi bir yerlerden hatırlıyorsunuz. Bulunduğunuz tavsiyelerle psikiyatriste gitmiş, iyileşmiş hastalar arayıp size teşekkür ediyor. O anda yaşanan duygu gerçekten dünyaya bedel. Program esnasında arayan bu insanlar, bakın biz çok çektik fakat iyileştik, siz de kurtulabilirsiniz mesajı veriyorlar. O anda tatmin oluyorsunuz işte."
   <br/>
   <br/>
   Her çarşamba, saat 22 ile 24 arası, 88.8 Burç FM'de derdine çare arayıp dertleşen birilerine rastlarsanız, bilin ki orası Haluk Savaş'ın Radyoterapi'sidir. Siz de dertleşmek isterseniz eğer; (0216) 344 85 5859 numaralı telefonu çevirebilirsiniz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3930-34-radyoterapi.html), [web.archive.org (arşiv bağlantısı)](http://web.archive.org/web/20140511081013/http://www.aksiyon.com.tr:80/aksiyon/haber-3930-34-radyoterapi.html)
