# Beyazsaray'ın düşüşü

*Yasin Aras 2001.02.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sağ kesimin dini, milli ve ideolojik olarak ortaya çıkan istek dışı bir zemin kat birlikteliği ya da muhafazakâr yayıncılar topluluğu olarak da adlandırılabilecek bir mekanın ismiydi "Beyaz Saray".
  </font>
 </div>
 <div id="newsText">
  <font class="detail-text">
   Sağ cenahın bu kitapçılar kalesi, zamanın uçarılığına dayanamayıp yıkıldı, mahkeme emriyle tahliye edildi desek daha doğru olur... Sağ camianın en meşhur yayın odağı olan Beyaz Saray'ın kitapçı esnafı, mekan değişikliği ile birlikte eski ruhunu da eski mekanda bıraktı.
   <br/>
   <br/>
   N. Fazıl ve Beyaz Saray
   <br/>
   <br/>
   Kimler inmedi ki "Beyaz Saray" isimli hanı meşhur eden kitapçıların bulunduğu zemin kata... Bugünün bakanları idealist öngörülerini geliştirmek için ayak izlerini kazıdılar merdivenlere. Kimileri de Üstad Necip Fazıl gibi; "bir hışımla geldi geçti" dedirtecek cinsten bir kereye mahsus uğradı. Enderun Yayınevi'nin sahibi İsmail Özdoğan anlattı, biz dinledik. O, Beyaz Saray'ın en eski esnaflarından biri, şimdiki yeni çarşının da en eskisi... Ayaküstü görüştüğümüz yaşlı kitapçı, Beyaz Saray'da Necip Fazıl'la aralarında geçen anısını gülümseyerek anlatıyordu: Üstad Kısakürek, Beyaz Saray hakkında ağır bir yazı kaleme alır; "Üçkağıtçı Beyaz Saray" esnafı yazmıştır makalesinde... İsmail Özdoğan da Beyaz Saray'ın ismini korumak maksadıyla dava açılması gerektiğini dile getirir çarşıda... Bu feveran edişler N. Fazıl'ın kulağına gider; "Yanında iki tane Kayserili badigardıyla çarşıya geldi, benim kim olduğumu sordu, dükkanımı gösterdiler. Kapıdan içeri baktı, selam verdi. Ben hemen ayağa kalktım, selamını alıp, içeri buyurmaz mısınız efendim dedim; öylece bakıp bir süzdü beni, sonra Allah'a emanet ol diyerek gitti... Herhalde kendisini mahkemeye verme fikrini ortaya atanın kim olduğunu merak etmişti..."  M. Şevket Eygi de Beyaz Saray'ın meşhur simalarından biridir. Eygi içtiği bardak bardak nefis çayları hâlâ unutamamış; "Beyazıt'taki "Beyaz Saray", Sahhaflar Çarşısı kadar eski ve antika kitap işine sahne olamadı. Yine de İsmail Özdoğan Bey'in Enderun Kitabevi tek başına bir çarşı olacak derecede bir sahhafiye ve kültür merkeziydi. 70'li, 80'li yıllarda Türklerden, yabancılardan kimler gelmezdi ki oraya... Cumartesi günleri hararetli sohbetler yapılır, bardak bardak nefis çaylar içilirdi. Dünyanın bütün türkologları o dükkanı bilirdi. Arapça, dini ağırlıklı eski kitaplar konusunda Dersaadet Kitabevi vardı. Sonra çarşı kapandı... Bir tarih sayfası daha çevrildi..."
   <br/>
   <br/>
   Saray'dan çıkan bakanlar
   <br/>
   <br/>
   ANAP kabinesinin çalışma bakanı Yaşar Okuyan eski Beyaz Saray müdavimlerinden biriydi. Sık sık çarşıya gelen Okuyan, Ahmet Karabacak'ın sahibi olduğu Milli Ülkü Yayınları'nı ziyaret eder, vatan kurtarma senaryolarına iştirak edermiş. Milli Ülkü, Dede Korkut, Türkmen yayınevleri çarşının ülkücü kanadını oluşturuyormuş. Türkmen Yayınevi, ülkü ocakları genel merkezi gibi çalışırdı diye anlatılıyor... Üniversitede okuyan ülkücü gençlerin kurduğu bir yayınevi olarak dikkat çekiyor o dönem. 1970'li yılların sonunda, 80 ihtilalinden hemen önce kurulan bu yayınevine gidip gelen tanıdık bir sima da o sıralarda İstanbul Hukuk'ta okuyan şimdinin turizm bakanı Erkan Mumcu'dan başkası değil... Türkmen Yayınevi ve ihtilalden sonra kurulan Burak Yayınevi'nin kapısını arşınlayan, Beyaz Saray'ın havasını yoğun şekilde teneffüs etmiş bir delikanlıymış Erkan Mumcu...
   <br/>
   <br/>
   Beyaz Saray efsanesi
   <br/>
   <br/>
   Beyaz Saray Hanı'nın kitapçılar ismiyle anıtlaşmasının ilk adımları nasıl mı atılıyor? 1964 yılında Bahar Yayınevi'nin sahibi Osman Başpehlivan Hoca'nın çarşıya taşınmasıyla... Önceleri kuyumcu, derici, ayakkabıcı gibi esnaflardan oluşan çarşının ticarethane yapısı zamanla yerlerini kitapçılara bırakıyor. "Şamil, Sinan, Sebil, İrfan, Dede Korkut, Hisar, Demir, Vural, Dersaadet, Pamuk, Enderun, Milli Hareket, Ferşat, Aslan, Çile, Yunus Emre, Çelik, Berekat Yayınevleri" takib eden yıllarda çarşıya gelen ilk yayınevleri oluyor. 1970'le 80 yılları arası Beyaz Saray çarşısının zemin katı, tamamen kitapçı dükkanlarıyla ün salmış, işlerin en yoğun olduğu dönemdir. Çarşının bu parlak günleri Kenan Evren'in başkanlığındaki askeri darbeye kadar sürer... İhtilalin kasveti Beyaz Saray'ın üzerine de çöker ve yaklaşık üçdört yıl kadar bu sessizlik devam eder... Kitap okuyan insanların hapislere girmesi, kitapların bir bakıma suç unsuru sayılması, ideolojik kimliği bulunan Beyaz Saray'ın da sessizliğe bürünmesini zorunlu kılar... Kitapların toplatılıp yakıldığı, depolara kilitlendiği bir dönemdir çünkü... Bu esnada bazı yayınevleri kapanıp tarihe karışırken, bazıları da Cağaloğlu piyasasına kayar. Turgut Özal'ın iktidara gelip başbakan olmasıyla birlikte "Beyaz Saray'da da kıpırdanmalar başlar ve çarşı ihtilal öncesi hareketliliğine sahip olmasa da yavaş yavaş canlanır. Bu canlılığın sesini bu sefer Körfez Savaşı'nın Scut ve Patriot füzeleri keser... Oldukça yakınımızda gerçekleşen, her an içine dahil olabileceğimiz savaşın insanlar üzerinde yarattığı gerilim, yayıncılık piyasasını da vurmuştur. Kötü gidişat 199495 yıllarına kadar devam eder. Tüm bunların akabinde Beyaz Saray'da o zamana kadar yayınevlerinde yerleşik olan toptan satış hadisesinde de kırılmalar başlamıştır. Kitap satışı konusunda yaşanan seçicilik; "dükkanımda her kitabı satmam" anlayışı İstanbullu kitap okuyucularını Beyaz Saray'dan soğutur.
   <br/>
   <br/>
   Genelde Anadolu'ya toptan kitap ihracatı yapılıyor ve bu durum yayıncıların da kolayına gelen bir alışveriş oluyordu, özellikle perakende satışa göre... Türkiye'de yaşanan değişimlerin Beyaz Saray'ı etkilemesi de bu yıllarda başlıyor. Önceden Anadolu'dan gelip Beyaz Saray'dan kitabını toptan alan kitabevleri, eskisi gibi uğramaz oluyor. Bunun üzerine Cağaloğlu yayıncılarının yaptığı gibi minibüse kitaplar doldurulup, Anadolu turlarına çıkılıyor.
   <br/>
   <br/>
   Solcular Beyaz Saray'a girdi
   <br/>
   <br/>
   9697 yıllarında Beyaz Saray'da da kitap çeşidi açısından farklılıklar gözlemlenmeye başlanıyor. Yayıncılığın yanında artık kitabevi olarak vitrinler daha çok ön plana çıkmaya, sol fikirlere, solcu yazarlara ve  yayınevlerine ait romanlar görülmeye başlıyor. Vitrinlerdeki bu çeşitliliğin öncülüğünü Burak, Pınar ve Vural yayınevleri yaparak Beyaz Saray'da bir yenilik başlatıyorlar... Böylelikle yayınevi kimliğine artı olarak kitabevi kimliği de ekleniyor... 1998 yılına gelindiğinde çarşının boşaltılmasıyla ilgili söylentiler ayyuka çıkar. ANAP'a iki bakan yetiştiren Beyaz Saray darbeyi yine iki ANAP'lıdan yer. Çünkü çarşının büyük ortakları Mesut ve Turgut Yılmaz kardeşlerdir... Son yıllarda sürekli boşaltılacağı söylentileri çıkmaktadır. Her yıl çıkan bu söylentilerin çarşıda getirdiği kiracı psikolojisiyle gelen tembellik de kendini hemen belli eder; elektrik kablolarının sarktığı, örümcek ağlarının görselliği kapladığı bir hava insanları Beyaz Saray'a çeken otantik bir atmosfer bile oluşturur...
   <br/>
   <br/>
   1999 yılının ilk aylarında Beyaz Saray'ın 35 yıllık kiracıları olan yaklaşık kırk yayınevi, hiçbir şekilde kendileriyle muhatap olunmadan, mahkeme emriyle bekledikleri sonla karşılaştılar, yani boşaltın tebligatını almışlardı. "Ne yapacağız"ın derdine düşen yayıncılar bir çeşit ihtiyar heyeti oluşturarak  Büyükşehir, Eminönü belediyeleriyle ve Vakıflar'la görüşmeler yaparak yardımcı olmalarını isterler. Hiçbirinden olumlu cevap alamazlar. Tarihi birliktelik son bulmak üzereyken; bir yayıncının Laleli'de bulduğu yere taşınırlar.
   <br/>
   <br/>
   Saded: İstanbul Kitap ve Kültür Merkezi (İKKM), Beyaz Saray'ın yeni adı. Pırıl pırıl, insanın içini ferahlatan, 90 kişilik sohbet salonu ve kütüphanesiyle gelenlerin çaylarını yudumlayıp sohbet edebildiği bir kültür merkezi hüviyetini taşıyor. Beyaz Saray'dan yetişen yeni jenerasyon yayıncılardan Oğuz Tektaş'ın söylediklerine bakılırsa oradan ayrılmaları iyi olmuş; "İnsanlar Beyaz Saray'daki hengameyi görünce hayallerinde kurguladıklarından çok farklı bir yerle karşılaşıyorlardı... Şimdiki yerimiz daha derli toplu, görüntü olarak kültür merkezine yakışır bir havası var."
   <br/>
   <br/>
   Email: hundez@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=722C7FD42AAA7F9271301E8ADDD1F402?newsId=7244), [web.archive.org (arşiv bağlantısı)](http://web.archive.org/web/20140108155209/http://www.aksiyon.com.tr:80/aksiyon/newsDetail_getNewsById.action;jsessionid=722C7FD42AAA7F9271301E8ADDD1F402?newsId=7244)
