# Orda bır göl var uzakta

*Yasin Aras 1997.09.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tatil hayali kuran insanların en çok beğendiği yerler arasına giren Uzungöl'deyiz. Hayal alemi geniş bir ressamın fırçasından tabloya aksetmiş sanırsınız,
  </font>
 </div>
 <div id="newsText">
  <font class="detail-text">
   kartpostalların en güzel ve nadide konuğu Uzungöl'ü. Karadeniz'in güzellerinden Uzungöl, Trabzon'un Çaykara ilçesine 19 km. mesafede bir yer. Deniz seviyesinden yüksekliği 1090 metre. İnsanlar şehir hayatından Uzungöl'e taşıdıkları stresi onun serin sularında eritip dönüyorlar. Hele bir de ilk defa Uzungöl'ü görenler var ki onlar tek kelimeyle büyüleniyorlar. Gölün yanıbaşında kurulmuş köy, karşı bayırdaki eski evler, deniz bisikleti ile gölde gezenler, yine gölün hemen dibindeki çifte minareli camisi ile oluşan manzara insanları buraya hayran bırakıyor. Nem oranının azlığı, rahat ve temiz havası, içmeye doyamadığınız suyu ile bırakın tatil yapmayı ömür boyu ayrılmak istemezsiniz.
   <br/>
   <br/>
   Her güzelin bir kusuru vardır derler. Uzungöl'ün kusuru yoktu lakin kusurlandırılıyor yavaş yavaş. Uzungöl'ü bekleyen  tehlikeler var. Jeologların yaptığı araştırmaya göre Uzungöl, üst tarafından akıp gelen Balestal Deresi tarafından doluyor. Yani 1015 yıl sonra Uzungöl tarihe karışabilir. Derenin taşıdığı toprak tersubat bendleri ile durdurulmazsa göl tamamen dolacak. Gölün bir kısmı gitgide yayılan sazlıklar tarafından istila edilmiş. Sazlıkları temizleyecek makina 38 ton ağırlığında ve yolun yetersiz oluşu nedeni ile göle çıkartılamıyor. Sivrisinek ve kurbağa artışına neden olan sazlıklar eğer temizlenmezse gölün üzeri tamamen kapanacak ve timsah yetiştirmeye uygun hale gelecek.
   <br/>
   <br/>
   İnsanlar tarafından meydana getirilen çevre kirliliği ise diğer bir faktör. Uzman doktor Ertan Üzen başkanlığında Karadeniz'de incelemelerde bulunan bir grup Uzungöl'ün eski güzelliğini ve özelliğini kaybettiğini vurguluyorlar. Göl, birkaç yıl önce geldiklerindeki kadar temiz değilmiş. "Birileri Uzungöl'ün yavaş yavaş tükendiğini görmeli" diyorlar.
   <br/>
   <br/>
   Uzungöl'de canavar var!
   <br/>
   <br/>
   Uzungöl'deki turistik tesislerin toplam yatak kapasitesi 800. Yani, yetersiz. Yatak kapasitesinin artırılması da insan sayısının artmasıyla beraber çevrenin hızla kirlenmesine neden olacak. Uzungöl Belediye Başkanı Mustafa Kanık'a göre hükümetler gerekli yatırımları gerçekleştirmiyor. Uzungöl'e gelen siyasiler ve bürokratlar alışılanın dışında birşey yapmıyorlar, her zaman olduğu gibi vaad vermekle yetiniyorlar: "Uzungöl'e yeterli önem verilmez ise bunun zararını bütün Türkiye çekecek. Uzungöl sadece yerli halkın değil bütün Türkiye'nin malı" diyor.
   <br/>
   <br/>
   Devlet Uzungöl'ü turistik yer ilan ettikten sonra sırtını dönmüş. Başkanın makam şoförü yok, belediyede 14 çalışanı var. Maddi imkansızlıktan kendi aracını kendi kullanıyor. İlginç bir de fikri var; "Uzungöl'le ilgilenilmesi için gölde canavar olduğunu iddia edeceğiz."
   <br/>
   <br/>
   Başkanın yakındığı en önemli sorunları başta Uzungöl'ü şark'a bağlayacak yolun mutlaka biran önce yapılması. ÇaykaraUzungöl turizm yolu çalışmaları ödeneksizlik yüzünden durmak üzere, yolun yapılamaması Uzungöl'ün imajının bozulmasına neden oluyor. Günde ortalama 1015 bin kişinin geldiği Uzungöl'ün kanalizasyon şebekesi dahi yok, herşeyden önce çevre sağlığı açısından bir an önce gerçekleşmesi gerekiyor. Uzungöl'de sorunlar arasında sağlık da var. Nüfusun 20 bine çıktığı zamanlarda öyle zaman oluyor ki beldede bir doktor bir hemşire olan sağlık ocağında yıllık izinlerde doktor kalmıyormuş ve hastanın geldiğinde yatacağı tek yatak bile mevcut değilmiş.
   <br/>
   <br/>
   Mustafa Kanık gelen turistlerin haberleşme sorununun çözümü için Uzungöl'e acilen yer uydu istasyonu kurulmasını istiyor. Bununla ilgili Ulaştırma Bakanlığına ve PTT Genel Müdürlüğüne konu 96 yılında iletilmiş lakin yaklaşık iki yıldır hiçbir cevap alınamamış. "Sorunları çözülüp yeterli tanıtım ve bilinçli şekilde doğayı tahrip etmeden tesisleşme yapıldığı takdirde Uzungöl ve Uzungöller Türkiye'ye çok şey kazandırır" diyor.
   <br/>
   <br/>
   Tarihi mescid...
   <br/>
   <br/>
   Uzungöl doğa güzelliğinin yanı sıra aynı zamanda tarihi güzelliklere de sahip. Jandarma Karakolunun yanından yukarı doğru çıkan patika yolu takip ettiğinizde karşınıza iki katlı eski ahşap bir yapı çıkacak; işte orası Hocalı Mescidi. Mescid tamamen ahşaptan imal edilmiş ve şimdiye kadar Uzungöl'de çeşitli sebeplerden üç kere yer değiştirmiş. Virane bir durumda aslına uygun olarak restore edilmeyi bekliyor. Yerel halk maddi imkansızlıklardan restore edemiyor. Devlet tarafından koruma altına alındığına dair hiçbir uyarıcı levha yok. Hocalı Mescidi'nde eğitim görmüş yaşlı Mustafa amcaya göre mescidin yapımı hicri 1280 yıllarına tekabül ediyor.
   <br/>
   <br/>
   Mescid iki katlı. İlk katı iki odalı. Bir odası sınıf olarak kullanılıyor. Duvarda kırmızı bir kalpak, gaz lambası, eskiden abdest almak için kullanılan alüminyumdan yapılmış abdestlik, tahtadan yapılmış uzun rahleleri, yere serilmiş kilimleri, kışın ısınılan soba mescidin dikkat çekici diğer öğeleri. Asıl önemli kısmı ikinci katı, mescid kısmı. Topu topu 910 metrekare, mihrabı ve tavan kısmı süslemeleri tamamen ahşaptan yapılmış. Küçük çocukların ağızlarından dökülen Kur'an harfleri hâlâ duvarlarda çınlıyor sanki. Küçük kapıyı açıp da dar merdivenden ikinci katına çıktığınızda insan birden eskinin hülyalarına dalıp gidiyor. Dışarıdan mescide baktığınızda normal eski bir ev görünümünde. Minaresi yok. Hocalı Mescidi, aslına uygun olarak yeniden elden geçirilmeyi bekliyor. Bulunduğu yerden dördüncü defa kaldırılıp daha açık bir yere alınabilir. Tarihimize ne kadar sahip çıktığımız ortada. Bu tür işlerde pek ciddi davranmıyoruz. Hep aklımız başımıza sonradan geliyor. Bazen öyle oluyor ki burnumuzun ucunda duran tarihi değerlerimizin ancak çalındıktan sonra farkına varabiliyoruz. Uzungöl sadece doğa güzelliği ile değil eski mescidiyle, köy evleri ve aynı zamanda tarihi ile de daha orijinal bir mekana dönüşebilir. Biraz ilgi ve gayretle.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2987-orda-bir-gol-var-uzakta.html), [web.archive.org (arşiv bağlantısı)](http://web.archive.org/web/20120412165233/http://www.aksiyon.com.tr:80/aksiyon/haber-2987-orda-bir-gol-var-uzakta.html)
