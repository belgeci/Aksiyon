# ÖDÜLLER VERİLDİ... Mİ ACABA?

*Yasin Aras 2001.03.24*

<div>
 <p class="spot">
  Bazı yarışma programlarıyla ilgili olarak; kazanılan ödülleri  vermiyorlar şeklinde fısıltı  gazetelerinden duyulan  söylentiler resmiyete geçti. Bir iddiaya göre ATV'nin  Ağırlığınca Altın yarışmasında  şimdiye kadar kazanıp da  ödülünü alan olmamış. İddianın  sahibi ise; programın ana  sponsoru olan Ana Gold firması
 </p>
 <p class="metin">
 </p>
 <img border="0" src="/web/20020329050940im_/http://www.aksiyon.com.tr/2001/329/resimler/odul.jpg"/>
 <p class="metin">
  "Ödülümüzü alamadık diye telefon edip bir hayli şikayette bulunan var. Yarışmada sponsor firma olarak bizim Telefon numaralarımız verildiği için herkes burayı arıyor. Bize gelen haber, şimdiye kadar kazanılan ödüllerin hiçbirinin ödenmediğiydi. Hatta ödülünü alamayan bir yarışmacı mahkemeye başvurarak kazandı ve o şekilde kazandığı altınlara sahip olabildi." "Ağırlığınca Altın" programının ana sponsoru olan; Ana Gold'un yaptığı bu açıklama durumun ne kadar vahim olduğunu anlamaya yetiyor. Tabii zenginlik hayaliyle yarışmalara katılan insanların durumlarını da. Bir çok yarışma programının vaadettiği ödülleri vermemesi nedeniyle pek çok yarışmacı mağdur oldu. Böylelikle, Radikal yazarı Yıldırım Türker'in; "İnsanların yarışmalarda ağırlığınca altınla tartılıp uyutulduğu model er—geç çökecek" fütüristliği de gerçekleşmiş oldu.
 </p>
 <p class="metin">
  Adınız, soyadınız; biz sizi ararız
 </p>
 <p class="metin">
  Nilgün Alvi İstanbul—Fındıkzade'de oturuyor. ATV'nin "Ağırlığınca Altın" yarışma programına katılarak 30 Cumhuriyet altını kazanmış. "İki—üç gün sonra ATV'den Esin Gök'ü arayın, kazandığınız altınları alacaksınız" denmiş. Nilgün Alvi, denileni yapar ve Esin Gök'ü arar ve 4 ila 6 hafta içinde altınlara kavuşabileceği taahhüt edilir ancak yine de belirtilen süre geçtikten sonra arayan soran olmaz. Nilgün Alvi noter kanalıyla protesto çeker ama yine sonuç alamaz. Sanayi ve Ticaret Bakanlığı'nın, Tüketici Haklarını Koruma Genel Müdürlüğüne başvuran Alvi'nin şikayet dilekçesi şimdi RTÜK başkanı Nuri Kayış'ın önünde duruyor. Nilgün Alvi'nin şikayet dilekçesinde bahsettiği Esin Gök'ü ATV'den aradık. Telefona çıkan kişi yardımcısıydı; Aksiyon dergisinden aradığımı söyledim. "Yarışmacı mıydınız?" diye bir soru geldi karşıdan. Hayır "Gazeteciyim" dedim ve yarışmayla ilgili sözkonusu iddiaları araştırdığımı söyledim. Esin Hanım'a görüşme talebimi ve konuyu aktaracağını, eğer gerek görürse görüşeceğini, gerek görmezse yardımcısı olan kendisinin hemen arayıp sorularımı cevaplayacağını söyledi. Her iki türlü de görüşmenin gerekli olmadığı düşünüldü herhalde. Çünkü arayan soran, iddiaları cevaplayan biri olmadı... Şikayetlerin yapıldığı mercilerin başında gelen, Sanayi ve Ticaret Bakanlığı Tüketici ve Rekabetin Korunması Genel Müdürü Özcan Pektaş ise; "Şimdiye kadar bize dört tane şikayet geldi. Bu şikayetler ağırlığınca altın yarışmasıyla ilgiliydi. Taahhüt edilen ödüllerin verilmediğini bildirdiler. Biz de yapılan şikayetleri RTÜK'e bildirdik, gereken neyse yapılacaktır" dedi.
 </p>
 <p class="metin">
  Sahnede verdiler, sonra geri aldılar
 </p>
 <p class="metin">
  Nadide İlke ise Bandırma'da oturuyor. Vücudunun sahip olduğu ağırlık kadar altın kazanmayı hayal ederek katılmış yarışmaya, üçlü takı seti kazanarak kısmetine razı olmuş. Hemen orada, yarışma sahnesinde, kazandığı seti eline teslim etmişler. Ancak daha sonra eline tutuşturdukları bu altın setini geriye almışlar; ödülün daha sonra adresine postalanacağı söyleyerek. Beklenen gelişme yaşanır ve yarışmada alın teriyle kazanılan üçlü takı setine sahip olamaz Nadide Hanım. Ağırlığınca Altın hakkında şikayette bulunan yarışmacılardan biri olarak Nadide İlke'nin dilekçesi de RTÜK Başkanı'nın önüne konur.
 </p>
 <p class="metin">
  İstanbul—Mecidiyeköy'den yarışan bir başka vatandaşımız olan Aslan Behar ise Ağırlığınca Altın yarışması olmasa da yine bir ATV mağduru yarışmacı. Mehmet Aslantuğ'un sunuculuğunu yaptığı; "Aslan Payı" isimli programda yarışmış. Beraber yarıştıkları yarışmacı grubu toplam 20 milyar kazanmış yarışmadan. Aradan bir buçuk ay geçmesine rağmen Aslan Bey'in payına düşen 4 milyar ödenmemiş.
 </p>
 <p class="metin">
  RTÜK sadece kapatır
 </p>
 <p class="metin">
  RTÜK Başkanı Nuri Kayış; İnter Star, Show, ATV, Kanal D'ye birer yazı gönderdiklerini. On gün içinde cevap beklediklerini, gelen cevaplara göre, toplanacak olan RTÜK kurulunda gerekli yaptırımların uygulanacağını dile getirdi. "Kim 500 Milyar İster Yarışması"nın Yapımcısı Meltem Kayalı'nın RTÜK tarafından beklenen açıklaması ise şöyle; "Bazı televizyon kanallarında yarışmacıların kazandıkları ödülleri alamadıklarını biliyorum. Ancak Kim 500 Milyar İster programında şimdiye kadar parasını alamayan kimse yok. Yarışmaya katılıp ödül kazanan kişiler paralarını en geç bir hafta içinde alıyor. Programda verilen göstermelik çekler ertesi günü gerçeğiyle değiştirilip; bir hafta içinde de ödeme yapılıyor."
 </p>
 <p class="metin">
  Kayış'ın dikkat çektiği önemli nokta; eğer yapılan şikayetler haklı görülürse seyirciyi yanıltıp, kandırmaktan ancak kapatma cezası verebileceklerini, verilmesi gereken ödüllerin hak sahipleri tarafından ancak mahkeme yoluyla tahsil edilebileceğini söylüyor. RTÜK'ün kazanılan ödüllerin ödenmesinde suçlu bulunacak olan televizyon kanallarına herhangi bir yaptırımı bulunmuyor. RTÜK Başkanı önünde duran yazılı şikayet dilekçeleri dışında telefonla yapılan çok sayıda şikayet başvurusunun olduğuna, en çok da ATV'nin Ağırlığınca Altın yarışma programından şikayet geldiğine dikkat çekiyor. Ayrıca gerek Tüketiciyi Koruma Genel Müdürlüğü'ne, gerekse RTÜK'e, yarışma programlarıyla ilgili yapılan şikayet başvurularının yazılı olması gerekiyor. Telefonla yapılan şikayetler ise istatistiksel veri olarak kalıyor.
 </p>
 <p class="metin">
  Saded: Siz siz olun Midyat'a yarışmaya giderken evdeki bulgurdan olmayın sakın. Ama ne de olsa mühim olan yarışmaya katılmaktı değil mi? Şimdi bu yarışma programı özdeyişini, kazanıp da kaybedenler de söyleyebilir!
 </p>
 <p class="metin">
 </p>
 <p class="arabaslik">
  Hülya ALTINOĞLU (Kanal D Kazanılan Ödüller Dağıtım Sorumlusu): Üç ay içinde veriyoruz
 </p>
 <p class="metin">
  Çarkıfelek gibi yarışma programları Milli Piyango İdaresinin denetimi altındadır. Verilecek ödüllerle ilgili önceden teminat mektubu veriliyor, veraset ve intikal vergileri yatırılıyor. Ödül kazanıldıktan sonra geçen üç aylık dönemde kazanan kişiye teslim edilir. Genel Kültür ve Bilgi yarışmaları uygulanan bu prosedürün dışında tutuluyor. Şimdiye kadar Çarkıfelek programından kazandığı ödülü alamayan kimse yok. Herkes ödülünü almıştır.
 </p>
 <br/>
 <center>
  <a class="anaorta" href="http://web.archive.org/web/20020329050940/mailto:hundez@hotmail.com">
   hundez@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/329/haberler/1.htm), [web.archive.org (arşiv bağlantısı)](http://web.archive.org/web/20020329050940/http://www.aksiyon.com.tr:80/2001/329/haberler/1.htm)
