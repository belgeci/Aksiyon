# Bırak eşkıya bellesınler!

*Yasin Aras 2000.04.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Önce Zamanı Süzerken, sonra Donmuş Zaman Manzaraları ve nihayet Bırak Eşkiya Bellesinler.
  </font>
 </div>
 <div id="newsText">
  <font class="detail-text">
   İsmi kamuoyunda pek çok unvanla (mafya, kabadayı, çek senet tahsilatçısı gibi) birlikte gösterilmeye çalışılan Haluk Kırcı yapılan bütün psikolojik baskılara rağmen, 80 öncesinde yaptığı hataya bir daha düşmemeye yemin etmiş. Gerçi yapılan saldırılar, haksızlıklar, zulümler karşısında zaman zaman eline silah almaya karar verdiğini söylese de sonunda silah yerine kalemi tercih etmiş. İlk kitabı Zamanı Süzerken'de geçmişiyle yaptığı muhasebeyi anlatan Haluk Kırcı şimdiki gençlere de öğütler veriyor ve kendilerinin düştükleri hataya düşmemelerini yazıyordu. İkinci kitabında ise cezaevinde yaşadıkları, karşı görüşteki mahkumlarla aralarında başlayan dostlukları anlatıyordu. Kırcı'nın üçüncü kitabı "Bırak Eşkıya Bellesinler" ise önümüzdeki günlerde vitrinlerdeki yerini alacak.
   <br/>
   <br/>
   Bu kitapta Kırcı Susurluk Çete Davası ile ilgili savunmasını yazmış. Genelde mahkemelerde sözlü savunmayı tercih eden Kırcı, bir açık görüş sırasında eşinin getirdiği ve kendisi için yazılmış şiirden o kadar etkilenmiş ki, 'bir şeyler yapabilmek' için savunmasını yazılı olarak yapmaya karar vermiş. Eşkiya isimli şiiri kimin yazdığı belli değil. Ancak içeriği Kırcı'yı oldukça etkilemiş;
   <br/>
   <br/>
   <br/>
   <br/>
   Gül dalında bulunsun isterdim, parmak izim
   <br/>
   <br/>
   Bağışlayın beni!
   <br/>
   <br/>
   Kanıma kan, canıma can aldım,
   <br/>
   <br/>
   Acımadım, vurdum, gözümü kırpmadım,
   <br/>
   <br/>
   Her kavgamın gecesi rüyamda.
   <br/>
   <br/>
   Geleceğimin büyük ülkesinde,
   <br/>
   <br/>
   Kavga etmeyen çocuklar gördüm.
   <br/>
   <br/>
   Rabbim bilir ki; dinim, devletim
   <br/>
   <br/>
   Bayrağım, ülküm için geçti ömrüm.
   <br/>
   <br/>
   <br/>
   <br/>
   Ve Haluk Kırcı Susurluk'u, Abdullah Çatlı'yı, 80 sonrası yaşadıklarını ve "Susurluk devam ediyor logosunun altındaki gerçekleri, bilmem kaçıncı kez ekranlarda yer alan Mercedes hurdasının ne ifade ettiğini" anlatmış.
   <br/>
   <br/>
   Çatlı MİT'in teklifini reddetti
   <br/>
   <br/>
   Kırcı savunmasında Çatlı'nın MİT ile ilişkisine geniş yer ayırmış. Abdullah Çatlı'nın 80 sonrası MİT'le çalıştığını ancak MİT'in onu yüzüstü bırakması nedeniyle Çatlı'nın 1991 yılından sonra MİT'ten gelen birlikte çalışma teklifini reddettiğini söylüyor. MİT içindeki bazı isimlerin Susurluk davası süresince Çatlı'yı hedef alan konuşmalar yapmalarının sebebi de bu imiş. "Türkiye'ye döndükten kısa bir zaman sonra çoğu emekli edilmiş veya kendi istekleri ile emekli olmuş operasyonel MİT'çilerle birlikte bir yemeğe katıldı. Bana anlattığına göre; yemekte, Mehmet Eymür ve Hiram Abas gibi isimler ile Mete Bey isminde yine emekli bir MİT'çi varmış. Yemek tam bir hesaplaşma şeklinde geçmiş. Çatlı, kendisini ASALA operasyonlarına sokanlardan ve ismini deşifre edenlerden hesap sormuş. Ortam çok gerginleşmiş hatta bir ara, o sıralar emekli olan Mehmet Eymür'e küfretmiş". 90'lı yıllarda emniyet ile çalışmayı tercih eden Çatlı'nın 80 sonrası MİT'e çalışmasının öyküsünü de Kırcı şöyle anlatıyor; "Çatlı'nın mecburiyete dayalı olarak, 12 Eylül sorasında devletle birtakım ilişkileri olduğu doğrudur. Legal örgütlenmeler çerçevesinde kalan ülkücüler MİT'in ASALA operasyonu teklifine sıcak bakmazken Çatlı ve onun durumunda olan kaçak ülkücüler sonuçları pek de garantili olmayan pazarlık sonucu MİT'e evet der. MİT ile pazarlığa oturan kişi Çatlı'dır. Çatlı, MİT'ten, dolayısıyla devletten dört şey istemektedir. 1Alparslan Türkeş serbest bırakılsın. 2 İçinde benim de bulunduğum, Bahçelievler davasından tutuklu olanlar tahliye edilsin. 3 İdamlara son verilsin. 4 Operasyonların bitiminde, ülkelerine serbestçe dönecek ortam hazırlansın. MİT'in istediği tek şey, operasyonlar esnasında çıkabilecek aksilikler karşısında, devlet ile bağlantılarının olmadığını söylemeleridir. Zaten devlet, bir aksilik çıkacak olursa, yakalanan şahıslara sahip çıkmayacaktır."
   <br/>
   <br/>
   Asala'yı Çatlı'lar çökertti
   <br/>
   <br/>
   Haluk Kırcı medyaya da Susurluk sonrası yaptığı taraflı yayınlardan dolayı bir isim bulmuş: Medya Çetesi. Ona göre medya çetesinden kendisine teklifler gelmiş ancak bu teklifleri olumlu karşılamadığı için kendisine aba altından sopa gösterilmiş. Çatlı ve arkadaşlarının ASALA terör örgütüne karşı hiç bir eylem yapamadıklarını yazan medyayı suçlayan Kırcı'ya göre içinde Çatlı'nın da yer aldığı "Marsilya Operasyonu"nun zaferlerle dolu gerçek dökümü şöyleydi;
   <br/>
   <br/>
   Paris'te, ASALA lideri Ara Toranyan'ın arabasına ve babasına ait emlakçı dükkanına bomba konması. Yine Paris'te bir Ermeni'ye ait kitapçı dükkanının bombalanması.
   <br/>
   <br/>
   Fransa Alfortville Ermeni Kültürevi ve ASALA'nın basın bürosunun bombalanması.
   <br/>
   <br/>
   Marsilya Ermeni Gençlik Teşkilatı'nın bombalanması.
   <br/>
   <br/>
   Henri Papazyan'ın otosuna bomba konması.
   <br/>
   <br/>
   Alfortville Ermeni Anıtı, Ermeni Gençlik Teşkilatı Binası, Spor Salonu, Karakol ve İtfaiye aracının bombalanması.
   <br/>
   <br/>
   Ermeni Gençlik Yurdu'nun bombalanması.
   <br/>
   <br/>
   Fransa Salle Pieyel'de 16 Ermeni örgütünün toplantı yaptıkları salonun bombalanması.
   <br/>
   <br/>
   Paris'te bir Ermeni'nin öldürülmesi.
   <br/>
   <br/>
   Lyon'da, Hayk Demirciyan'ın öldürülmesi.
   <br/>
   <br/>
   Çatlı'nın çantası
   <br/>
   <br/>
   Haluk Kırcı kendisinin kaza sırasında Susurluk'ta arkadan gelen otomobilin içinde olduğu iddialarını şiddetle reddediyor; "Çatlı'nın arandığını bilen biri olarak, üzerindeki bilgi ve belgeleri, en azından sahte kimlik kartını almadan onu hastanaye gönderir miydim? Hastaneye göndermeyi bırakın, kimseye haber vermez, kimseden habersiz defnederdim". Kendisiyle ilgili bu iddiaları dile getirenlere bir de sorusu var; "Kaza sonrasında telefonla kazayı değişik insanlara duyurduğumu iddia edenler, benim telefonumu dinleyenlerdir ve onlar (MİT mensupları) niçin konuşma bantlarının çözümlemelerini mahkemeye göndermemişlerdir?" Kırcı kendisinin orada olup olmadığından daha önemli bir şeye de dikkat çekiyor ve Abdullah Çatlı'nın çantasının ne olduğunu soruyor; "Benim esas merak ettiğim, rahmetli arkadaşım Abdullah Çatlı'nın daima yanında taşıdığı çantasıdır. Arabada arama yapan ve silahları bulan jandarma, niçin çantayı bulamamıştır? Çatlı'nın özel evrakının, not defterinin ve telefon rehberinin bulunduğu çanta nereye gitmiştir? Mehmet Özbay'ın Çatlı olduğunu bilmediklerini söyleyenler bu çantayı almamışlarsa, kim veya kimler almıştır? Burada aklıma şu gelmektedir: Birileri, kazadan hemen sonra, yani daha cesetler arabadan çıkarılmadan kaza yapan araç kamyonun kasasına yapışıkken o sahnenin fotoğrafını çekmişlerdir. Çantayı da acaba o resmi çekenler mi aldı?"
   <br/>
   <br/>
   Kırcı çantanın neden önemli olduğunu da açıklıyor; "Eğer bir şeyler çözülmek isteniyorsa ve Çatlı'nın kimlerle bağlantısı olduğunu ortaya çıkarmak arzusu varsa, Çatlı'nın çantasını olay yerinden alanların bulunması gerekmektedir. Bildiğim kadarıyla Çatlı, bütün özel evrakını bu çantada taşırdı. Telefon numaraları, kullandığı telefon kartları, günlük gibi tuttuğu not defteri, kimliklerinin bazıları, yaptığı çalışmalara dair dokümanlar hep çantasının içindeydi. Bu çantaya ulaşmaya çalıştım, başta ailesi olmak üzere kimse yerini bilmiyordu. Kanaatime göre çantayı yok edenler Çatlı'nın kaza sonrasında üzerindeki sahte kimlikleri bile alamayacak kadar onu tanımayanlar olamaz."
   <br/>
   <br/>
   Haluk Kırcı eğer af çıkmazsa 2024 yılında özgürlüğüne kavuşacak. Susurluk ile ilgili yargılandığı iki davadan ise beraat etti. 1991 yılında tahliye olmasına rağmen zamanın Adalet Bakanı Seyfi Oktay'ın çabaları sonucu yeniden cezaevine döndü. Kitabında buna da dikkat çekiyor Kırcı ve soruyor; "Onlarca güvenlik görevlisini, masum halkı öldüren PKK'lılar tek bir suç işlemiş gibi yargılanırken neden ben her öldürmeden dolayı ayrı idam cezasına çarptırılıyorum?"
   <br/>
   <br/>
   Bırak Eşkiya Bellesinler, Burak Yayınları, Tel: 0(212) 527 05 77
   <br/>
   <br/>
   Email: aksaras@yahoo.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6130-birak-eskiya-bellesinler.html), [web.archive.org (arşiv bağlantısı)](http://web.archive.org/web/20140429125348/http://www.aksiyon.com.tr:80/aksiyon/haber-6130-birak-eskiya-bellesinler.html)
