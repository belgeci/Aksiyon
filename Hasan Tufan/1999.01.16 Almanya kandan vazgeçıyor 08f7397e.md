# Almanya kandan vazgeçıyor

*Hasan Tufan 1999.01.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Almanya'da 1913 yılında çıkartılan ve Alman olmayı kan bağı esasına dayandıran vatandaşlık yasasının değiştirilmesi uzun bir süredir gündemde.
  </font>
 </div>
 <div id="newsText">
  <font class="detail-text">
   Almanya ile birlikte İsveç, Avusturya ve Lüksemburg Avrupa ailesi içinde çifte vatandaşlığı tanımama bakımından istisna ülkeler konumunda.
   <br/>
   <br/>
   Mevcut şekliyle günümüz şartlarına cevap vermeyen ve uluslararası uygulamalardan farklılık arz eden yasanın değiştirilmesi, değişikliğe karşı şimdi bayrak açan muhalefetteki muhafazakar Hıristiyan Birlik Partileri'nin (CDU/CSU) iktidarda bulunduğu 16 yıllık dönemde de zaman zaman gündeme gelmiş ancak, her defasında Meclis'te gerekli uzlaşma sağlanamaması nedeniyle sonuçsuz kalmıştı. Geçtiğimiz yıl 27 Eylül'de yapılan ve Birlik Partileri'nin yenilgisiyle sonuçlanan genel seçimlerin propaganda döneminde vatandaşlık yasası reformu, önemli malzemelerden biri olmuş ve seçimden sonra kurulan koalisyon hükümetinin küçük ortağı olan Birlik 90/Yeşiller Partisi tarafından ön plana çıkartılmıştı. Vatandaşlık yasasında reform yapılması ve çifte vatandaşlığa imkan tanınması seçimlerden zaferle çıkan Sosyal Demokrat Parti (SPD) ile Yeşiller tarafından kurulan koalisyon hükümetinin protokolünde de yer almıştı. Almanya'da "kırmızıyeşil" olarak adlandırılan hükümet, söz konusu reform tasarısını bu yasama döneminde Federal Meclis gündemine getirmeyi ve yaz tatilinden önce yasanın çıkartılmasını planlıyor.
   <br/>
   <br/>
   Çifte vatandaşlığa karşı bayrak açan ve geleceğini bu yasa tasarısının engellenmesine bağlamış gibi görünen Birlik Partileri ise, uzun yıllar süren iktidar döneminden sonra muhalefette bir tür bocalama döneminde bulunuyor. Seçim şokunun atlatılamaması ve yenilgi sonrası gidilen yeniden yapılanmanın tamamlanmasıyla birlikte Helmut Kohl'den sonra federal düzeyde ve Bavyera eyaletinde ayrı ayrı yapılanmış olan partinin her iki kanadını bir arada tutacak güçlü bir ismin bulunmaması oldukça karışık bir durum arz ediyor.
   <br/>
   <br/>
   Birlik Partileri, yeni koalisyonun kurulmasından hemen sonra çifte vatandaşlık uygulamasının hayata geçirilmemesi için her yola başvuracağını ilan etmişti.  Tasarının Meclis'te engellenme şansı bulunmaması nedeniyle tasarı Meclis'e gelmeden harekete geçen Birlik Partileri'nin radikal kanadı ve sadece Bavyera eyaletinde yapılanmış olan Hıristiyan Sosyal Birlik (CSU), kamuoyu tepkisi oluşturmak amacıyla çifte vatandaşlık aleyhinde ülke çapında imza kampanyası başlatılmasını gündeme getirdi. Yılbaşı öncesinde gündeme getirilen imza kampanyası, teklifin sahibi Bavyera eyaleti Başbakanlık Dairesi Başkanı Erwin Huber tarafından "Biz bu yolla vatandaşların çifte vatandaşlık konusundaki  düşüncelerini ortaya koymaya çalışacağız. Kırmızıyeşil koalisyon hükümetinin,  planladığı çifte vatandaşlık uygulamasıyla halkın çoğunluğunun  isteğinin aksine hareket edeceğini göstereceğiz" şeklinde gerekçelendiriliyor.
   <br/>
   <br/>
   Politikalarını yabancı aleyhtarlığı üzerine kuran aşırı sağ grupların işine yarayacağı ve muhalefetin Meclis dışına taşırılmak istendiği gerekçesiyle ülkedeki sağduyu sahipleri tarafından tepkiyle karşılanan teklif, önce teklifin asıl sahibi olduğuna kuşku bulunmayan Bavyera Başbakanı ve gelecekteki CSU Genel Başkanı Edmund Stoiber tarafından alkışlandı. Yabancılar politikası konusunda öteden beri çok sert bir söylemin temsilcisi olan Stoiber, tartışmayı alevlendirmek için olsa gerek, çifte vatandaşlığın ülkenin iç güvenliği için, bir dönem Almanya'nın başına bela olan Kızıl Ordu Fraksiyonu (RAF) teröründen daha tehlikeli olduğu tezini ortaya attı. Stoiber'in iddiasına göre kırmızıyeşil koalisyon hükümetinin çifte vatandaşlık uygulamasıyla Alman vatandaşlığını almaya hak kazanacak olan 4.2 milyon yabancı, yüzbinlerce aile ferdini aile birleşimi yoluyla Almanya'ya getirecek.
   <br/>
   <br/>
   Bu iddialarla ortaya atılan imza kampanyası teklifi, kardeş parti CDU Genel Başkanı Wolfgang Schaeuble tarafından hemen kabul edildi ve geçtiğimiz hafta sonu yapılan Merkez Yönetim Kurulu (MYK) toplantısında üyelere onaylattırıldı. MYK kararında, yabancıların topluma uyumuna engel olacağı gerekçesiyle partinin çifte vatandaşlığın kural haline getirilmesine karşı olduğu ve planın hayata geçirilmesini engellemek amacıyla imza kampanyasıyla birlikte bir  tasarı hazırlanacağı da kaydedildi. Ancak Hessen eyaletinde yaklaşan seçimler nedeniyle kampanyanın resmi start tarihi olarak belirlenen 24 Ocak'tan 10 gün öne alınması da kampanyanın seçmen avından başka amacı olmadığını gösteriyor.
   <br/>
   <br/>
   Hükümet
   <br/>
   <br/>
   Çifte vatandaşlık ve imza kampanyası, yılbaşı tatilinden sonra ülke gündemindeki en önemli siyasi tartışma konusu haline geldi. Hükümet üyelerinin "mantıksız" olarak nitelendirdiği kampanya, "Der Spiegel" dergisinin iddiasına göre aynı zamanda koalisyon tarafından kaşınıyor. Çünkü yüz günlük icraat sonunda özellikle ekonomik konularda muhalefetten sert eleştiri bekleyen hükümet çifte vatandaşlık konusunda bombardımana tutuluyor ve bundan hoşnut görünüyor. Dergi, iddiasıyla ilgili olarak tatil dönüşü çifte vatandaşlık konusunda geri adım atılmayacağını açıklayan ve daha sonra konuya hiç temas etmeyen Başbakan Gerhard Schröder'in tavrına da dikkat çekiyor.
   <br/>
   <br/>
   Hükümet kanadından çifte vatandaşlık konusunda gelen eleştirileri İçişleri Bakanı Otto Schily (SDP) ile Yabancılar Görevlisi Marieluise Beck (Yeşiller) cevaplandırıyor. Beck, Birlik Partileri'nin imza kampanyasına karşılık kendilerinin de geniş çaplı bir tanıtım kampanyası başlatacaklarını ve bunun için bütçeden pay ayrılacağını açıkladı. Beck, Birlik Partileri'nin kendi konumlarını güçlendirmek için çifte vatandaşlığa karşı çıktıklarını, bununla halk arasında güvensizlik ve düşmanlık oluşturmaya çalıştıklarını savunuyor. İçişleri Bakanı Schily ise, tasarısının Meclis tatile girmeden yasalaşacağı ve geri dönüş olmadığı garantisini veriyor.
   <br/>
   <br/>
   Buna karşılık SPD'nin ve özellikle Başbakan Schröder'in popülist yapısı ülkedeki yabancıları endişelendiriyor. Çifte vatandaşlıkla ilgili olarak yapılan az sayıda ankette şimdilik halkın yüzde 50'sinden fazlasının çifte vatandaşlığa karşı olduğu görünüyor. Bu anketlerin sayısının çoğalması ve kamuoyu tepkisinin artmasıyla birlikte, SPD'nin "Halk böyle istiyor" gerekçesi arkasına sığınarak yasa tasarısında muhalefetin istediği yönde değişiklikler yapması gündeme gelebilir.
   <br/>
   <br/>
   Tartışmalar sürerken İçişleri Bakanı Otto Schily, geçtiğimiz çarşamba günü vatandaşlık yasası reformu tasarısını açıkladı. Tasarı, 8 yıl Almanya'da yaşamış olan yabancılara asıl tabiyetlerini bırakmadan vatandaşlık verilmesine  imkan tanıyor. Bu haktan yararlanmak isteyen yabancılardan sosyal yardım almadan geçimini temin etme, yeterli derecede Almanca bilme, sabıkasız olma ve Alman Anayasası'na bağlılık isteniyor.
   <br/>
   <br/>
   Yeşiller Partisi'nin Türk asıllı milletvekili Cem Özdemir, tasarıyla ilgili olarak yaptığı değerlendirmede,  "dengeli" olarak tanımladığı tasarıda hem Almanya'nın çıkarlarının gözetildiğini, hem de ülkede yaşayan yaklaşık 7 milyon yabancının beklentilerine cevap verildiğini dile getirdi. Çifte vatandaşlığın geçiş dönemi için gerekli bir uygulama olduğunu söyledi. Özdemir, mevcut şartlarda kaçınılmaz olan çifte vatandaşlığın gelecek nesiller için önemini kaybedeceğini savundu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4571-almanya-kandan-vazgeciyor.html), [web.archive.org (arşiv bağlantısı)](http://web.archive.org/web/20120228154504/http://www.aksiyon.com.tr:80/aksiyon/haber-4571-almanya-kandan-vazgeciyor.html)
