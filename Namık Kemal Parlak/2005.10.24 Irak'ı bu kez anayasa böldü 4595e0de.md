# Irak’ı bu kez anayasa böldü

*Namık Kemal Parlak 2005.10.24*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117131644im_/http://www.aksiyon.com.tr/resim/568/50.jpg" vspace="5"/>
   <!--- Resim Burada ---------->
  </p>
 </font>
 <font class="content">
  BAĞDAT  -  Irak halkı 15 Ekim’de anayasa oylaması için sandık başındaydı. 30 Ocak’ta genel seçimler için oy kullanan Iraklılar için anayasa referandumu da bir o kadar tartışmalı ve zorlu geçti. Genel seçimleri boykot eden Sünni Araplar, anayasa oylamasına da ya katılmadı ya da sandık başına giderek büyük oranda hayır dedi.
 </font>
 <p>
  <font class="content">
   <br>
    27 milyon nüfuslu Irak’ta, 6 bini aşkın merkezde oylar kullanıldı. Irak’ın 18 idari bölgesinin en az 3 tanesinde halkın üçte ikisi ‘hayır’ demediği takdirde, yeni Irak Anayasası yürürlüğe girecek. Ülke nüfusunun yüzde 20’den fazlasını oluşturan Sünni Araplar, Anbar, Selahaddin, Ninova ve Diyala’da nüfusun çoğunluğunu oluşturuyor.
    <br>
     <br/>
     Bu 4 eyaletten Anbar ve  Selahaddin’de seçmenlerin büyük oranda ‘hayır’ dedikleri açıklandı. Ninova ve Diyala’da ise referandumun üzerinden bir hafta geçmesine rağmen Irak Bağımsız Seçim Kurulu (IBSK) kesin sonuçları açıklamadı. Sızan bilgiler, bu bölgelerde halkın üçte ikisinin ‘hayır’ demediği şeklinde.
     <br/>
     <br/>
     Sünni Araplar, seçimlere hile karıştırıldığını iddia ediyor. Diyala’da seçim sandıkları resmî görevliler tarafından bilinmeyen yerlere götürülmüş. Musul’da, seçim yetkilileri oy kullanma merkezlerini seçim sabahı ilân etmeden değiştirmiş. Amaç, Sünni Arapların mutlak çoğunluk olmadığı bölgelerde sonuçları ‘evet’ yönünde değiştirmek. Sünni liderler bu sebeple, referandum sonucuna gölge düştüğünü iddia ediyor.
     <br/>
     <br/>
     Aslında, IBSK Başkanı Adil El Lami’nin de sonuçların açıklanmasını geciktirmesi bu açıklamalara haklılık kazandırdı. Lami Şiilerin çoğunlukta olduğu 9 bölge ile Kürtlerin çoğunlukta olduğu 3 bölgeden gelen oylama sonuçlarının şaşırtıcı olduğunu söyledi. Bazı bölgelerden yüzde 99 ‘evet’ oyu gelirken, bazı bölgelerde çıkan oy sayısının seçmen sayısını aştığı kaydediliyor. Lami, bu sebeple sandıkları merkeze alarak, oyları yeniden saydıklarını duyurdu.
     <br/>
     <br/>
     Seçimleri izleyen 600’den fazla uluslararası gözlemci ile Birleşmiş Milletler temsilcilerinden şu ana kadar, seçimlere hile karıştığını doğrulayan açıklama gelmedi. Dolayısıyla, yeni anayasanın yürürlüğe girmesi ihtimali oldukça yüksek. Ancak, anayasa onaylansa da onaylanmasa da Irak’ta 30 Ocak’ta yapılan genel seçimlerle oluşan Meclis, fesholacak. 15 Aralık’ta yeni bir genel seçim yapılacak. Anayasa onaylandıysa, yeni bir hükümet kurulacak. Reddedildiyse, yeni bir hükümetle birlikte yeni bir anayasa hazırlanacak ve 15 Ekim 2006’da yeniden halkın onayına sunulacak.
     <br/>
     <br/>
     2500 yabancı gazetecinin takip ettiği referandumda, uygulanan yoğun güvenlik önlemleri yaygın bir terör saldırısı olmasını engelledi. Daha doğrusu 30 Ocak’a göre daha az saldırı oldu. Seçimlere 3 gün kala, yurtdışından girişler kaldırıldı. Seçim günü araçların trafiğe çıkması yasaklandı. Oy kullanma merkezleri de bariyerlerle koruma altına alındı. 30 Ocak’ta 299 saldırı gerçekleşirken, 15 Ekim’de bu sayı ‘8’i intihar saldırısı, 89’a düştü.
     <br/>
     <br/>
     Referandumda, Şiilerle Kürtlerin yoğun bir şekilde ‘evet’ oyu kullanmaları ortak nedenlere dayanıyor. Yeni anayasa, yaklaşık 70 yıldır ülke yönetiminde ciddi olarak temsil edilemeyen, kültürel haklarını kullanamayan bu gruplara geniş haklar tanıyor. Arapça ile birlikte Kürtçe ülkenin resmî dili oluyor. Resmî gazeteden Meclis kararlarına, kimlikten pasaporta kadar her şey artık Kürtçe ve Arapça olacak.
     <br/>
     <br/>
     Irak federal, Kürtçe resmi dil oluyor
     <br/>
     <br/>
     Ancak her iki grup için daha da önemlisi, yeni anayasa ülkede federal bölgeler oluşturulmasına izin veriyor ve federal bölgelere kendi bayrağından yerel parlamentoya kadar geniş haklar tanınıyor. Irak Kürdistan Demokratik Partisi (IKDP) lideri ve Kürdistan Federal Bölgesi Başkanı Mesud Barzani anayasa taslığının oluşturulmasının ardından 30 Ağustos’ta yaptığı açıklamada, “Yıllardan beri hedeflediğimiz federalizme, bu anayasa sayesinde ulaştık.” açıklaması yaptı. Bu görüş Iraklı Kürtler arasında yaygın olarak paylaşılıyor. Bağdat’ın Şeyh Maruf bölgesinde görüştüğümüz Iraklı Kürt Kadir Ahmed (32), “Saddam rejiminden çok zulüm gördük. Çok sayıda insanımız katledildi. Bu referandumda sevinçle ‘evet’ dedim.” şeklinde konuştu.
     <br/>
     <br/>
     Kürtler açısından anayasayı cazip kılan başka unsurlar da var. 2007 sonuna kadar, Kerkük’ün referandumla geleceğine karar verilecek. Anayasa, 18 bölgeden herhangi birinin referandumla bir federal bölgeye katılmasına müsaade ediyor. Kürtler, yaklaşık 100 bin kişilik Peşmerge ordusunu da korumayı başardı. Peşmergeler, merkezî orduya bağlı olacak, ama Kürdistan’da görev yapacak. Dahası, Bağdat’tan gelen talimatlara da Kürdistan yerel hükümeti yetkililerinin onayı ile uyacak. Kürtler, istedikleri Irak Büyükelçiliği’nde ‘kültürel’ amaçlı büro açma hakkına da sahip.
     <br/>
     <br/>
     Şiiler açısından da yeni anayasa birçok avantajlar içeriyor. Referandumda halkın üçte ikisi evet dediği takdirde, birden fazla idari bölge bir araya gelerek federasyon kurabilecek. Irak nüfusunun yarısından fazlasına sahip olan Şiiler, yaklaşık 9 bölgede çoğunluğa sahip. Bu durumda, ülkenin güneyinde güçlü bir federasyon kurmaları mümkün Şiilerin. Saddam zulmüne son verilmiş olması da, Kürtler gibi Şiilerin de memnuniyetini artıran önemli bir unsur.
     <br/>
     <br/>
     Şiilerin anayasaya sıcak bakmalarının bir diğer nedeni, bin yıl aradan sonra Irak yönetimini yeniden elde etmiş olmaları. Şiiler, demokratik süreç işlediği sürece, hem inançlarını rahat yaşama hem de yönetimi elde tutma hakkına ulaşmış olacaklar. Başta Ayetullah Uzma Ali el Sistani olmak üzere Şii din adamları da, anayasaya ‘evet’ denmesi çağrısında bulundu.
     <br/>
     <br/>
     Dinî liderlerin çağrısında, anayasada yer alan iki madde etkili oldu. Anayasaya göre, Irak’ın resmî dini İslam. İslam, anayasanın temel kaynaklarından biri ve bundan sonra çıkacak yasa ve düzenlemelerin hiçbiri İslamın temel esaslarına aykırı olamayacak. Bu maddeler Irak’ta ‘şeriat’ yasalarının uygulanması anlamına gelmiyor, ama anayasanın İslami inançların çatışmasının önlenmesi anlamına geliyor. Şii din adamlarının çağrısının taraftarları üzerinde büyük etkisi olduğu bir gerçek. Bağdat’ın Şii nüfus ağırlıklı Kazımiye bölgesinde görüştüğümüz kuyumcu Abbas Muhsin’in açıklamaları da bunu doğruluyor. “Ayetullah Sistani’nin çağrısına uyarak, hiç okumadan anayasaya ‘evet’ oyu kullandım.” diyor 45 yaşındaki Iraklı Şii Muhsin.
     <br/>
     <br/>
     Sünniler, anayasa sürecinde dışlandı
     <br/>
     <br/>
     Şii ve Kürtlerin anayasaya ‘evet’ demelerinde önemli bir etken olan “federalizm”, Sünni Arapların ‘hayır’ demelerinde en önemli faktör olarak öne çıkıyor. Sünniler, ülkenin etnik ve mezhebi tabanlı federal bölgelere ayrılmasının bölünme ile sonuçlanacağı inancında. Bir diğer endişe de, parçalanma olmasa bile güneyde oluşacak Şii federal bölgesinin, İran’ın nüfuzu altına gireceği şeklinde. Dile getirilmeyen bir diğer kaygıysa, ABD desteğiyle petrol zengini Kerkük’ün Kürtlere, Basra’nın da Şiilere verilerek Irak’ın zenginliklerinin yok edilmesi. Ya da Sünni Arapların bundan mahrum bırakılması.
     <br/>
     <br/>
     Sünni Arapların bir bölümü, işgal sürdüğü müddetçe herhangi bir siyasi adıma kökten karşı. Bir kısmı da, anayasa hazırlık sürecine katıldıkları halde, sonuca bir uzlaşma ile varılmaması sebebiyle referandumda ‘hayır’ dediler. Anayasa çalışmalarına ilk başlandığında, 55 kişilik komisyonda sadece iki Sünni Arap temsilciye yer verildi. Ancak gelen tepkiler ve Sünni Arapların referandumda ‘hayır’ kullanma ihtimalleri görülerek geri adım atıldı. Sünni üye sayısı 15’e çıkarılarak 10 tane de Sünni danışman kadrosu tahsis edildi.
     <br/>
     <br/>
     Çalışmaların temelini, 2003 yılında ABD’nin gözetiminde Iraklı uzmanların yurtdışında hazırladıkları taslaklar oluşturdu. Ancak, Sünni Arapların nihai metne onayları alınmadı. Sünni üyelerin güvenliği de sağlanmadı. İki Sünni üye 20 Temmuz’da Bağdat’ta saldırıya uğrayarak öldürüldü. Bu durum Ulusal Diyalog Konseyi gibi Sünni grupların süreçten uzaklaşmasına sebep oldu. 275 üyeli Meclis’te 221 sandalyeye sahip olan Şii-Kürt ittifakı, özellikle federalizm konusunda ABD Başkanı George W. Bush’un telefonla rica etmesine rağmen geri adım atmadı.
     <br/>
     <br/>
     Sünnilerin anayasaya hayır demesinde önemli bir faktör de eski Baas partililere kamu görevlerinde yer verilmeyecek olması. Baas Partisi ağırlıklı olarak Sünni Araplardan oluşuyordu. Tek parti olduğu için de, çoğu insan bu partiye üye olmuştu. Şimdi, Baas’lıların yeni süreçten dışlanması, ABD müdahalesi öncesi Irak ordu ve bürokrasisinde görev alan binlerce Sünni Arap’ın saf dışı bırakılması anlamına geliyor. Bununla beraber, 30 Ocak’taki genel seçimleri Sünni Arap partileri büyük oranda boykot ederken, anayasa referandumunda parçalandıkları görüldü. Yüzde 7 ile 10 arasında desteğe sahip olan Irak İslam Partisi, referandumda ‘evet’ çağrısı yaptı. Partiyi bu kararı almaya, Parlamento’nun referandumdan kısa süre önce aldığı bir karar sevk etti. Parlamento, anayasa şayet onaylanırsa, 15 Aralık sonrası yeni oluşacak Meclis’te Sünnilerin taleplerinin ele alınmasına ve değişiklik yapılabilmesine kapı araladı. Tabii, bu değişikliklerin yapılabilmesi için Sünnilerin Meclis’te yeterli desteğe sahip olmaları gerek ki, matematiksel olarak Kürt ve Şii gruplardan destek olmadan bu mümkün görünmüyor.
     <br/>
     <br/>
     İslam Partisi’ni Büyükelçi Halilzad ikna etti
     <br/>
     <br/>
     Amerikan Newsweek dergisi 24 Aralık 2005 tarihli sayısında Irak İslam Partisi’nin tavır değiştirmesinde, ABD’nin Bağdat Büyükelçisi Zalmay Halilzad’ın girişimlerinin etkili olduğunu belirtiyor. Irak Sünni Ulema Şûrası’nın sözcüsü Muhammed Beşşar el Fevzi de Aksiyon’a yaptığı açıklamada Irak İslam Partisi’nin bu kararı Halilzad’ın baskıları sonucu almak zorunda kaldığını ifade ediyor. Referandum sonrası partinin merkezine yaptığımız ısrarlı görüşme talepleri ise cevapsız kaldı. Zira, Irak İslam Partisi yetkilileri ‘direniş gruplarından’ aldıkları yoğun tehditler nedeniyle bilinmeyen bir yerlere çekilmişti.
     <br/>
     <br/>
     Amerikalılar, ‘hayır’ demek için bile olsa, Sünnilerin bir kısmının referanduma katılmasının sağlanmasını başarı olarak kabul ediyor. Sünnilerin en azından bir grubunun 15 Aralık’ta düzenlenecek yeni genel seçimlere katılması ve giderek ‘demokratik sürece’ dahil olması bekleniyor. Nitekim, bir çok Sünni Arap partiyi çatısı altında toplayan Ulusal Diyalog Konseyi’nin başkanı Salih el Mutlak, şayet hileli bir şekilde anayasa oylamasında ‘evet’ kararı çıkarsa, bunun sivil itaatsizlik eylemlerine sebep olabileceği uyarısında bulundu. Ancak Mutlak, referandumda hilesiz ‘evet’ kararı çıkarsa 15 Aralık’taki genel seçimlerde en fazla sayıda milletvekili çıkararak anayasayı değiştirme girişimlerini sürdüreceklerini açıkladı. Irak Sünni Ulema Heyeti ise, işgal sürdüğü için yeni süreçte de yer almayacaklarını kaydediyor.
     <br/>
     <br/>
     Irak anayasasına Türkmenlerin tepkileri de farklı oldu. Irak Türkmen Cephesi, yeni anayasada Türkmenlerin haklarının tam olarak tanınmadığı için ‘hayır’ diyeceklerini açıkladı. Buna karşılık, Türkmenlerin yarıdan fazlasını oluşturan Şii Türkmenlerin Şii dini liderlerin çağrısına uyarak ‘evet’ dedikleri ifade ediliyor. İlginç bir bölünme de, Irak Türkmen Cephesi’nin Erbil bürosundan geldi. Kürt bölgesindeki ofis ‘evet’ oyu kullanacaklarını açıkladı. Anayasada, Türkmenlere okullarda Türkmence öğrenme imkanı veriliyor. Türkmenlere ayrıca çoğunlukta oldukları idari bölgelerde ya da bölge halkının üçte ikisinin referandumla onaylaması halinde ana dillerinin üçüncü resmi dil olması hakkı tanınıyor. Türkmenler aralarındaki parçalanmışlık sebebiyle, 30 Ocak’ta parlamentoya ancak 3 vekil sokabilmişlerdi. Bu durum, Türkmenlerin anayasa hazırlama sürecinde yeterli bir etki göstermelerini de engelledi.
     <br/>
     <br/>
     Irak anayasası bölge ülkelerini etkileyecek
     <br/>
     <br/>
     Irak’ta yeni anayasa sadece Şii ve Kürt gruplar ile, Sünniler arasında etnik ve mezhep tabanlı bölünmelere sebep olmadı. Kadın hakları ve laiklik yanlıları da taslağa önemli eleştiriler yöneltti. Özellikle kadın hakları savunucuları, anayasada medeni hukuk olarak dinî esasların uygulanmasına izin verilmesinin, kadın özgürlüğünü kısıtlayacağını ileri sürdüler. Evlilik ve miras hukuku alanlarında, kadınların haklarının kısıtlanacağı gerekçesiyle eleştirilerde bulundular.
     <br/>
     <br/>
     Anayasa tartışmasının önemli taraflarından bir diğeri de,  laiklik yanlıları. Onlar da, yeni anayasanın fazla dinî özellikler taşıdığını iddia ediyor. Kadın hakları konusunda olduğu gibi, bu görüşü savunanlar arasında da Iraklı grupların tümüne mensup insanlar yer alıyor. Başka bir deyişle, Şii, Sünni ve Kürtler arasında laiklik ve kadın hakları konusunda aynı çizgide buluşan az da olsa insan var. Anayasanın temel kaynaklarından birinin İslam olması ile ilgili bir diğer tartışma da, Sünni ve Şii öğretileri arasındaki itikadi farklılıklardan kaynaklanıyor. Yasalar, bu öğretilerden hangisine göre şekillenecek.
     <br/>
     <br/>
     Sonuçta, Irak anayasasının kısa vadede Irak halkında bölünmüşlük ve farklılaşmayı azaltmak yerine artırdığı, belki yeni bölünmelere sebep olduğu görülüyor. Derin etnik ve mezhebi bölünmelere sahip, demokrasi tecrübesi olmayan Irak’ta yeni anayasanın bu sebeple yakın vadede huzur getireceği konusunda önemli şüpheler mevcut.
     <br/>
     <br/>
     Bununla beraber, Irak anayasası mevcut haliyle Batılı ülkelerdeki anayasal hakların çoğunu, hatta yer yer fazlasını da içeriyor. Din, dil ve ifade hürriyetinin yanı sıra, tutuklama ve gözetleme, insan hakları alanlarında özgürlükçü ve bireysel hakları ön plana çıkarıyor. Irak anayasası, şayet Irak’ta bütün sıkıntılara rağmen başarılı bir uygulama alanı bulursa, özellikle komşu ve bölge ülkeler üzerinde de olumlu bir demokrasi rüzgârının esmesine sebep olacak. Tersi bir sürecin gelişmesi yani, Irak’ın toplumsal parçalanmasının artması ve ülkenin iç savaşa sürüklenmesi hâlindeyse, tüm bölgeye yayılma potansiyeli taşıyan bir yangın başlamış olacak.
     <br/>
     <br/>
     <br/>
     <br/>
     İŞGAL ALTINDA SEÇİMLERE DE, REFERANDUMA DA KARŞIYIZ
     <br/>
     <br/>
     <br/>
     <br/>
     Anayasa referandumunu işgalci güçlerin oyunu olarak niteleyen Sünni Ulemalar Heyeti Sözcüsü M. Beşşar el Feyzi, bazı kesimlerin işgal sürecinden fayda sağlamak peşinde olduğunu söylüyor.
     <br/>
     <br/>
     <br/>
     Sünni Ulemalar Heyeti resmî sözcüsü Muhammed Beşşar el Feyzi, Aksiyon’un sorularını cevapladı. Feyzi, heyetin merkezi konumundaki Bağdat’ın Gazaliye semtinde bulunan Ummul Kurra Camii’nde tartışmalı referanduma ve Sünni Arapların bundan sonra izleyecekleri politikaya ilişkin çarpıcı değerlendirmelerde bulundu.
     <br/>
     <br/>
     -Sünni Ulemalar Heyeti niçin anayasaya karşı çıktı?
     <br/>
     <br/>
     Biz halkımızdan anayasaya “hayır” demelerini istemedik. Bizim başlangıçtan bu yana bir görüşümüz var: Irak’ta işgal devam ettiği sürece atılacak her türlü siyasi adıma karşıyız. Bu düşüncemiz, işgal güçleri ülkemizde bulunduğu sürece değişmeyecek. Sünni Ulemalar Heyeti olarak Iraklı tüm grupları, işgal altında alınan bütün kararlara karşı çıkmaya çağırıyoruz. Onun için de 30 Ocak’taki genel seçimleri boykot ettiğimiz gibi bu referandumu da kabul etmiyoruz. Bazı Sünni gruplar ise, referanduma katılıp “hayır” dedi. Biz bu görüşte değiliz, çünkü referandum işgalci güçlerin oynadığı oyunlardan biridir. Referanduma karşı çıkmak, onu boykot etmek en meşru yoldu.
     <br/>
     <br/>
     -Eyaletlerden gelen ilk sonuçlar anayasanın geçtiği yönünde. Sünnilerin yüksek oranda sandığa giderek “hayır” demelerine rağmen anayasa kabul edilirse, Sünni Araplar bundan sonraki süreçte nasıl bir politika izler?
     <br/>
     <br/>
     Bizim için anayasanın kabul edilip edilmemesi önemli değil. Çünkü ister kabul edilsin ister edilmesin işgalci güçler yine Irak’ta bulunmaya devam edecek. Onlara karşı olan gruplar, barışçı yollarla mücadelelerine devam edecek. Silahlı gruplar ise aynı şekilde bu mücadelelerine devam edecek. Çünkü bunların amaçları Amerikan güçlerinin Irak topraklarından ayrılmasıdır. Ancak şunu da ekleyeyim bu anayasayı hazırlayan ve hızlandırılmış bir şekilde halkın onayına sunanlar, bu anayasadan istifade edemeyecek.
     <br/>
     <br/>
     -Anayasanın kabulü, ülkede etnik, dinî ve siyasi gruplar arasındaki ayrılığı daha da derinleştirir mi? İç savaş ihtimali söz konusu olur mu?
     <br/>
     <br/>
     İster “hayır” densin ister “evet” bu ülke, birlik beraberlik içinde kalacaktır. Anayasa referandumu halkımızı birbirine kırdırmak için kurulan ilk tuzak değildir, bundan önce de Şiiler ile Sünnileri birbirine vurdurup ülkede kan dökülmek istendi. Anayasa bir fitne olabilir, bazı yeni sorunlar çıkarabilir, ancak iç savaş çıkartacak çok tehlikeli bir durum olmaz. Biz bu anayasaya saygı duymuyoruz, bu anayasa Amerikalıların öngördüğü bir anayasadır.
     <br/>
     <br/>
     -Referandumda usulsüzlük yapıldığına dair sizlere bilgi geldi mi?
     <br/>
     <br/>
     Seçim sırasında denetim istenilen düzeyde olmadı. Seçim tüzüğüne aykırı birçok durum oldu. Mesela Sünnilerin çoğunlukta olduğu Diyala eyaletinde bazı hükümet görevlileri tarafından sandıklar çalınıp götürüldü. Aynı durum Musul vilayetinde referandum komisyonu görevlilerinin önünde oldu, zorla sandıklar alınıp bilinmeyen yerlere götürüldü. Ve ayrıca referanduma katılımın yüksek olduğu da doğru değil. Çoğu Iraklı Sünni Ulemalar Heyeti’nin çağrısına kulak vererek sandık başına gitmedi. Yalnız Sünniler değil, Şiilerin de çoğu bu anayasaya karşı çıktı. Mesela Şii bölgesi Divaniye’de halkın ancak yüzde 33’ü sandık başına gitti.
     <br/>
     <br/>
     -Irak’taki en büyük Sünni siyasi parti konumundaki İslam Partisi, sizce niçin son dakika anlaşmasını kabul etti? Sünni Araplara taahhüt edilen anayasa değişiklikleri yerine getirilir mi?
     <br/>
     <br/>
     İslam Partisi’nin anayasaya evet kararı bizim için sürpriz oldu, çünkü bu parti, Sünni Arap liderlerin aldığı karara uymadı. İslam Partisi’ni bu yüzden esefle kınıyoruz. Ancak bu partinin evet kararında Şii ve Kürt partilerin çabalarından ziyade, Amerika’nın baskısı etkili oldu. ABD’nin Bağdat Büyükelçisi Zalmay Halilzad, birçok kez partinin genel sekreteri ile görüşerek baskı sonucu bu kararı aldırdı. Anayasa kabul edilirse, üzerinde bir değişiklik yapılmadan aynen kalacaktır. Çünkü değişiklikler Irak için büyük problemler çıkarır. Şöyle ki: Bu anayasada Kürtlere bazı haklar tanınmış, bazı imtiyazlar verilmişse artık bunları geri istemek sorun çıkarır. Onun içindir ki biz esasen anayasanın hızlı bir şekilde hazırlanmasını istemiyorduk. Öncelikler, işgal güçleri ülkemizden ayrılsın, sonra bir araya gelelim, ülke için hayırlı olan bir anayasa hazırlayalım dedik. Ancak, ABD’nin işgali devam ettirmesinden istifade edip bundan sonuna kadar faydalanmak isteyenler var.
     <br/>
     <br/>
     -Sünni Ulemalar Heyeti 15 Aralık’taki genel seçimlerde hangi partiyi destekleyecek? Taraftarlarınıza herhangi bir adres gösterecek misiniz?
     <br/>
     <br/>
     Amerikan ordusu ülkemizden çekilmediği sürece hiçbir seçime katılmayacağız. Ancak bazı Sünni, gruplar, ırkçı ve mezhepçi grupların iktidarı ele geçirmemesi için seçimlere katılmayı bir görev sayıyor. Bu gruplar ülkede siyasi denge sağlanabilmesi için seçimlere katılacak.
     <br/>
     <br/>
     -Türk Dışişleri Bakanı Abdullah Gül de, anayasada ülkenin parçalanmasına zemin hazırlayacak tuzaklar bulunduğunu söyledi. Bu konuda, Türkiye’den bir beklentiniz var mı? Öncelikle Türkiye, aziz komşu ülkemizdir. İki ülke birbirine tarihî, kültürel ve sosyal bağlarla bağlanmıştır. Türkiye Irak’taki duruma iki açıdan bakıyor: Kürt endişesi ve Türkmenlerin hakları. Türkiye, Kürt sorunu zaviyesinden anayasaya baktığında Irak’ta oluşturulacak federal bir yapıyla Kürtlerin güçlenmesinden endişe etmekte. Türkmenler açısından da her zaman onların yanında olduğunu hissettirmeye çalışmakta. Ancak Türkiye, Irak’a bu kadar dar bir açıdan bakmamalı. Bazı ülkeler, Irak’ın tümden parçalanması ve yıkımında büyük rol oynamakta. Biz, Türkiye’nin dar Irak çerçevesinden sıyrılarak, bütün Irak’ın yapılmasında rol oynamasını istiyoruz.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22721&yorum_id=1), [web.archive.org (arşiv bağlantısı)](http://web.archive.org/web/20060117131644/http://www.aksiyon.com.tr:80/detay.php?id=22721&yorum_id=1)
