# Eyüp'te minyatür evler özleniyor

*Ebru Akın 2006.10.09*

<div>
 <p>
  <font>
   Eyüp Sultan’da düzenlenen etkinliklerin sembolü minyatür Osmanlı evleri bu yıl kurulmadı. Eyüp Sultan’a ziyarete gelenler eski ramazanları arıyor.
   <br/>
   <br/>
   Hayatî önem taşıyan kararlar, sınavlar ve başvurular öncesinde Eyüpsultan ziyaretine gidilir. Onun aziz hatırına, onu vesile ederek yüce Allah'tan bağışlanma ve yardım dilenir.
   <br>
    Ramazanda da bu gelenek devam ediyor. Normal zamanda her daim aç şehir güvercinlerinin ve onları besleyen güvercin dostlarının mesken edindiği meydanı bu defa ellerinde iftariyelikleri ile ezanı bekleyen insanlar dolduruyor. Yaşlı teyzeler komşuları ile yerleşmişler meydana serile n halılar üstüne, kucaklarında bebekleri ile genç anneler var hemen yanlarında. Neden evlerinde rahat içerisinde iftar etmek varken burada oldukları sorulduğunda, ramazanın yılda bir kez geldiğini onu da ihya etmenin en güzel yolunun Eyüp Sultan Hazretleri'nin türbesi başında bulunmak, oruçlarını burada açıp dua etmek olduğunu söylüyorlar.
    <br>
     <br>
      Hafta içindeki kalabalık, hafta sonu iki katına çıkıyor. Adım atılacak yer kalmayan Eyüp'te mezar taşları üzerinde ve kaldırım kenarlarında bile iftar etmeye çalışıyor insanlar. Önünde uzun kuyruklar oluşan Bereket Döner çalışanları Eyüpsultan'ın önceki ramazanlara göre çok hareketli olmadığı görüşünde. Minyatür Osmanlı evlerinin bu yıl kurulmaması, her yıl meydanda yerini alan esnafın gönlünü kırmış doğal olarak. Stant olarak kullanılan bu evlerin her birinde farklı türden el sanatları ve folklorik ürünlerin sergilenip satılması ile farklı bir hava oluştuğunu anlatan esnaf, bu yıl gelenlerin sadece kitap fuarını gezip türbe ziyaretinde bulunduklarını söylüyor. Eyüpsultan'ın avlusunda yer bulanların yanında, camiyi uzaktan bile göremeyen önemli bir kitle var. Bütün bunlara rağmen Eyüpsultan'a gelenler, toplu yapılan iftar ve kılınan namazdan buradan mutlu şekilde ayrılıyor.
      <br>
       <br>
        Eyüpsultan Camii'nde ilk on gün oruç tutmakla ilgili, ikincide şefaat ve son on günde ise "elveda ramazan" konulu sözlere yer verilen mahyâ, ramazan boyu üç kez değişiyor. Meydanı kuşatan dükkânların hafta sonları sahur vaktine kadar açık kalması, mahyâlar, nostaljiyi yaşatmak için atılan iftar topu, belediyenin iftar ve kitap çadırı, eski ramazanları anmak isteyenlere de mutluluk veriyor. Ramazan bereketinin en çok hissedildiği yer olarak bilinen Eyüp'te kitapçılar ramazanda en çok Kur'an-ı Kerim cüzlerine ilgi gösterildiğini söylüyor. İftar ve teravih sonrası insanların tercih ettiği mekân ise Feshane. Eyüp'teki iftarın güzelliklerini yansıtan bir isim de Tarık Tufan. Her gün Kanal 7'deki İftar programıyla bu mekandaki çoşkuyu ekrana taşıyor.
        <br>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 120 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr/yazdir.php?id=25551), [web.archive.org (arşiv bağlantısı)](http://web.archive.org/web/20061010212457/http://www.aksiyon.com.tr/yazdir.php?id=25551)
