# MTV kuşağına eklenen son halka

*Ebru Akın Bilinmeyen-tarih*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dünyanın ilk müzik kanalı MTV artık bazı ülkelerde yerel yayın yapıyor. MTV Türkiye de ‘Ramazan Bayramı hediyesi’ olarak 23 Ekim’de yayına başlıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061025175006im_/http://www.aksiyon.com.tr/resim/619/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Doksanlı yılların ilk yarısında henüz ortaokul, lise sıralarında bulunan gençler için bambaşka bir yeri ve önemi vardı MTV’nin. Teneffüs aralarında bir türlü bitmeyen, ders başladığında da devam eden, dersin hocasından azar işitmeye neden olan sohbetlerin merkezinde hep o olurdu. Ve onun tanıtıp sevdirdiği gruplar, müzisyenler, şarkılar, video klipler... Okul sonrası eve dönenleri ‘Dial Up MTV’ programı karşılar, herkes telefon tuşlarını kullanarak oy verdiği favori şarkısının bir numara olması için ‘dua’ ederdi.
   <br>
    <br>
     ‘Müzik Televizyonu’ anlamına gelen ismiyle bu kanal öyle bir tutkuya dönüşmüştü ki, sunumların yabancı dilde oluşu da, şarkıların yabancı oluşu da fark edilmiyordu. İngilizce bilmeyenler dahi büyük bir hayranlıkla takip ediyordu ‘özgürlüğü ve barışı arzuluyorsan Batı’ya gitmelisin’ söylemli musiki eserlerini. İnternetin henüz olmadığı, müzik dergilerinin ve özel radyoların ise çok yeni olduğu o günlerde ‘MTV kuşağı’ olarak anılan bu gençler, ne dinleyecekleri kadar ne giyip ‘cool’ görünmelerini sağlayacak kıyafetlere bile MTV’nin karar vermesine izin veriyordu.
     <br/>
     <br/>
     MTV, bugün 25 yaşında ve 48 ülkede yayında. Ama, zamanın kendisi için tersine işlediğini ve her zamankinden de genç olduğunu iddia ediyor. 28 ülkede yerel yayını olan MTV’nin Türkiye ayağı ise 23 Ekimde ‘Ramazan Bayramı hediyesi’ olarak geliyor. Oysa artık öğrenciler ne eve dönüş yolunda ne de okul koridorlarında konuşuyor MTV’yi. Bugünün gençleri, kendi video kliplerini çekip, sevdiklerine yollamaya imkân tanıyan teknolojilerle iç içe yaşıyor ne de olsa. Hatta, geçtiğimiz günlerde Google’a satılan YouTube sitesi üzerinden dünyanın her köşesinden hayran kitlesi bile oluşturabiliyor. Lilly Allen gibi isimlerin keşfedildiği Myspace.com internet portallarının onlarcası MTV’nin yerini almış durumda. Hatta bazıları bu sitelerin MTV’nin forsunu solladığını bile düşünüyor.
     <br/>
     <br/>
     Greenwich Üniversitesi medya bölümü öğretim üyesi Alev Adil bu platformların samimi ve demokratik bir alan oluşturduğunu söylüyor, örneğin... Bu tür oluşumların, gençleri büyük bir sosyal ağ içine aldığını ve kendilerini özgürce, plastik barbie bebek estetiği sınırları içine hapsolmadan ifade etme imkânı tanıdığını belirterek, yine de internetin hâlâ belli bir zenginlik içindeki gençlere hitap ettiğini hatırlatıyor.
     <br/>
     <br/>
     Radyo Eksen DJ’lerinden Ayça Şen ise, “MTV modern çağın sanat anlayışı ile yürütülüyor olabilir ama son yıllarda bir kısırdöngü içinde ve kendini tekrar ediyor.” sözleriyle ortaya koyuyor MTV’nin bugünkü durumunu. Yayınladığı müzikler ve öne çıkardığı sanatçılarla hiçbir zaman orta yoldan, en bilinen sanatçılardan, ana dalgadan vazgeçmeyişi ile de ‘tutucu’ olmakla itham edilen MTV, çare olarak ilgi gruplarına göre yayın yapmaya çalışıyor. Alternatif müzikler için MTV2, dans müzik tutkunlarına hitap eden MTV Dance, eskiler için VH1 ve VH1 Classics…
     <br/>
     <br/>
     ‘Kavram’ televizyonculuğunun ilk örneklerinden olan MTV’nin, reklamcılığa yeni bir renk getiren estetik anlayışının da zaman içinde kaybolduğu, tekdüze bir tarz oluşturduğu gözlerden kaçmıyor. MTV’de yayınlanan klipler de eskiden olduğu gibi albümleri yok sattırmıyor. Müzikal baskınlığı azalan televizyon da Dissmissed, Punk’d, Jackass, Laguna Beach gibi şov programlarıyla izleyicilerini farklı bir alanda yakalamaya çalışıyor.
     <br/>
     <br/>
     MTV, YEREL DEĞERLERİ YANSITMALI
     <br/>
     <br/>
     “MTV Türkiye kendini görseliyle gösterebilirse, kendi sanat anlayışını adapte edebilirse dünyada kült olabilir. Dünyanın görmediği ve tanımadığı batılı oryantalliği güzel sunabilir ve serinkanlılığını da sergileyebilirse MTV Türkiye için çok hoş olur.” diyen Ayça Şen’e karşılık Alev Adil, MTV Türkiye’nin ancak Türk müzik sahnesinde oluşan çeşitliliği yansıtabilecekse ortaya çıkmasının bir anlamı olacağını savunuyor: “Sufî müziğinden hip hopa, arabeskten etnik müziklere uzanan çok geniş bir yelpazede kendini gösteren bu müzikal oluşumu MTV’ye taşımak müzisyenler için çok mühim bir atılım olabilir.”
     <br/>
     <br/>
     MTV Türkiye’nin yayın hazırlıkları ile birlikte, halen yayın yapan yerli müzik kanallarının duruşunda bir değişim olma ihtimali de konuşuluyor. Türkiye’den başka Almanya’ya ve Türk cumhuriyetlerine de yayın yapmayı hedefleyen MTV Türkiye’nin sadece Türkçe klip yayınlayan kanalların lideri Kral TV’yi nasıl etkileyeceğinin cevabını kanalın üst yönetiminden aldık. Kral TV ve Kral FM medya grup başkanı Yüksel Evsen, “MTV’nin Türkiye’de yayına başlıyor olmasından sadece memnuniyet duyarım.” diyor. Kral TV’nin, müzik sektörünün lider kanalı olmayı sürdüreceğini savunan Evsen, MTV’nin ağına Türkiye’yi de dâhil etmesinin grubu hiçbir şekilde endişelendirmediğini söylüyor.
     <br/>
     <br/>
     MTV’nin beş dakikalığına eğlenceli olabilen şov programlarını ‘sığ’ olarak yorumlayan Alev Adil, “MTV, günümüzün mühim politika ve sanat meselelerinin çok dışında, genç nesillerin ifade özgürlüğü üzerinde hegemonya oluşturuyor ve hiçbir zaman ne Türkiye’nin ne de diğer ülkelerin sahip olduğu kültürel zenginliği yansıtabiliyor.” diyor. Gençlere, sadece ‘alışveriş ve görüntü’ ile var olabileceklerini hissettirip bu endişe ile yaşayan bireylere dönüştürmekle suçladığı MTV’nin, insanları toplumdan soyutladığını ifade ediyor. Dışarı çıkıp bir şeyin parçası olarak dünyayı değiştirebilme inancından uzaklaştırdığını düşünüyor.
     <br/>
     <br/>
     Alev Adil’e göre, MTV kültürel bir duvar kâğıdı. MTV’nin şaşaalı bir perdenin gerisinden pazarladığı materyalizmden daha önemli şeyler olduğunu göstermek istediğini belirten Adil, ünlü müzisyenlerin ve film yıldızlarının evlerinin ayrıntılı şekilde tanıtıldığı “MTV Cribs” gibi programların gençleri sadece zengin olmaya özendirmesini üzücü ve endişe verici bulduğunu söylüyor: “Oysaki tüketimden başka kendini ifade etme yolları da var. Türkiye ve dünya üzerindeki heyecanlı ve hayat dolu gençliğin sesi de MTV değildir.”
     <br/>
     <br/>
     MTV Türkiye’nin patronu Esra Oflaz’a göre müzik kanalı olduğu kadar MTV, bir hayat tarzı kanalı da... “Gerçekleştirdiği sosyal sorumluluk projeleriyle MTV gençlerin sorunlarına dikkat çekiyor ve olumlu gelişmelerin gerçekleşmesine katkı sağlıyor.” diyen Oflaz, MTV’nin yayına başladığı günden beri dünya liderlerinin de desteklediği birçok projeye imza attığını söylüyor. “Sosyal sorumluluğa bu denli önem veren bir kanalın gençleri sürekli tüketime teşvik etmesi düşünülemez.” diyerek eleştirileri cevaplayan Oflaz, “Bu zaten MTV’nin misyonu ile de bağdaşmaz.” diyor.
     <br/>
     <br/>
     MTV Türkiye’nin yüzü olacak VJ’leri seçebilmek için gerçekleştirilen çekimler halen sürüyor. İki aydır devam eden çekimlerde adayların eğitimleri, müzik bilgileri, kendilerini geliştirebilme yetileri gözden geçirildi. “MTV Türkiye’nin ekrandaki yüzü olacak VJ’lerin MTV izleyicisinin bakış açısını doğru ve kaliteli yönde geliştirebilmesi bizim için çok önemli” diyen Oflaz, seçilen VJ’lerin MTV Lansmanında açıklanacağını ifade ediyor. “Müzikle MTV’yi birbirine karıştırmamak gerekiyor” diyen eski MTV VJ’lerinden Toby Amies, müziğin insanlar arasında iletişimi duygusal ve mantıksal olarak sağlayabilen en etkili yol olduğunu savunuyor ve böyle mühim bir aracın televizyon gibi reklam araçlarında harcanmasının haksızlık olduğunu dile getiriyor. O günlerde MTV’de çalışmak istemesini müziğe duyduğu aşkla açıklayan Amies, günümüz VJ’lerinden farklı bir “spiker” portresi çiziyor adeta.
     <br/>
     <br/>
     TEKNOLOJİYLE ŞARTLAR DA DEĞİŞTİ
     <br/>
     <br/>
     Bugün niteliği ve niceliği arasında ters bir orantı olan müzik kanallarının VJ’leri izleyicilerine kendilerini kabul ettirmek istiyorlar ama bunu “müzik bilgim onlardan fazla olmak zorunda” gibi bir anlayışla gerçekleştirmeye kalktıkları için işin boyutu değişiyor. Amazon.com veya Ideefixe.com sitelerine girip CD veya plak sipariş eden, yeni grupları “bunu alan bunu da aldı” bölümleri ile tanıyan yapay sunucular türüyor. Ders çalışır gibi müzikle ilgileniyorlar. Grupları ve sanatçıları ve müziklerini sıfır merakla, sadece daha fazlasını bilme arzusu ile ve bir yarış hırsı içinde dinliyorlar. Oysaki müzik, mağazaların tozlanmaya yüz tutan raflarında keşfedildiğinde güzeldir, bunu bilemiyorlar. Şehir hattı vapurunun üst katına yerleşip, harçlığından arttırdığı parayla alınmış bir CD ya da kaseti jelatininden çıkarmak, ilk notalarla batan İstanbul güneşine dalmak gibi zevkler nostalji oldu artık.
     <br/>
     <br/>
     Şimdi herkesin elinde iPod’ları, dijital müzik çalarları, evlerinde beş kuruş harcamadan indirdikleri mp3 müzikleri var. Müzik, yapmak ve hatta dinlemek amatör olmayı gerektirmiyor muydu yoksa, o yüzden değil miydi ki Beatles milyonlarca insanı kendine hayran bırakıyordu o basit tınılarıyla. Dinleyicilerinin kalplerinde bir yere dokunuyordu… Doğaldı çünkü ve doğalı yakalamak hâlâ çok güç…
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25589), [web.archive.org (arşiv bağlantısı)](http://web.archive.org/web/20061025175006/http://www.aksiyon.com.tr:80/detay.php?id=25589)
