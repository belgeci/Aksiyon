# Osmanlı Sultanları Türkçe öğreniyor

*Ebru Akın 2006.09.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Osmanlı Hanedanları geçen hafta İstanbul’da buluştu. Kenize Murad ve kuzenleri Mediha Nami Martinez ile Resan İris Aksiyon’a konuştu...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010185912im_/http://www.aksiyon.com.tr/resim/616/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İstanbul… Zamanın tozu silinince geçmişten, tarihin anlamını bulduğu şehir. Önce Doğu'nun binbir gece masallarından mistik bir renk doluyor şehrin varlığına; sonra Eski Roma'nın mitolojik gölgesi… Fikirlerin karmaşasında an an tarih demleniyor…
   <br>
    <br>
     3 Mart 1924… Bahar hükümdar olmuştu İstanbul'un zamandaki tahtına. Kıştan arta kalan ince bir soğuk şehre dolarken derinden, şehrin gerdanında; Boğaz'da, Dede Efendi'yi kıskanırcasına musiki tadında esen rüzgâr gösterişli konakların ağır tokmaklarını yalıyordu. Şafağın ışığında yapraklar rüzgârda dans ediyor, İstanbul bir gelin misali süzgün, gündüze varıyordu. Bir zamanlar içten içe kaynayan bir hayat vardı sükûnetin ardında. Ürkek ceylan misali kadının yay bıyıklı, eli kılıçlı erkeğini tamamladığı, kazanların kalktığı, yeniçeri naralarının sokak başlarını inlettiği bir şehirdi İstanbul.
     <br/>
     <br/>
     Marmara'nın Sarayburnu kıyılarını okşadığı bir gün doğumunda, Topkapı Sarayı'ndaki her zamanki coşkun telaş adeta bir neşesiz tembelliğe bırakmıştı yerini. Gökyüzü solgun, saray sessizdi. Avluda ne nedimelerin narin ayak sesleri vardı ne de kemerlerde sallanan kılıçların keskin sesleri.  Sarayburnu'na etek salmış sarayın balkonunda Hatice Sultan, endişeli, hüzünlü bir suret, vakur bir edayla ufka dalmış düşünüyordu. Beyaz Şam ipekten mor işlemeli elbisesi zarif duruşunun asaletini yansıtıyordu. Bakışları nemliydi, içi buruk. Dokunduğu taşların dile geldiğini duyuyordu; dalgındı. Tarih o büyük fetihte çağ devrederken mehteran takımının heyecanını hissetti bir an yüreğinde ve adeta Bizans'ın son nefeslerini duydu ensesinde. Sonra medeniyet fethindeki Kasımpaşa'dan denize inen gemiler girdi düşüne…
     <br/>
     <br/>
     OSMANLI HANEDANINI BULUŞTURAN BELGESEL
     <br/>
     <br/>
     Bir çılgın gürültü geldi avludan! Hatice Sultan irkildi. Arnavut kaldırımlarının canını çıkarırcasına koşar adımlarla bir yaver girdi kapıdan; mahcup, üzgün ama itaatkâr bir emir eri. Elindeki kanun fermanını açtı ve sesi ağlamaklı okumaya başladı: "Hilafetin ilgasına ve… Hanedan-ı Osmaniye'nin Türkiye Cumhuriyeti memalik-i hariciyesine çıkarılmasına…"
     <br/>
     <br/>
     Masala gerçek değdi ve bir gerçek masal oldu…
     <br/>
     <br/>
     Türkiye Büyük Millet Meclisi'nin 3 Mart 1924'te aldığı kararla Türkiye Cumhuriyeti sınırları dışına çıkarılan Osmanlı hanedanı mensupları geçtiğimiz hafta Dolmabahçe Sarayı'nda bir araya geldi. Çoğunluğunun birbirini ilk kez gördüğü hatta hiç tanımadığı yüzden fazla hanedan mensubunu bir araya getiren şey, TRT'nin çekmiş olduğu "Osmanoğlu'nun Sürgünü" isimli belgeseldi.
     <br/>
     <br/>
     Lübnan, Fransa, İngiltere, Amerika ve Macaristan gibi dünyanın muhtelif yerlerine dağılmış olan hanedan üyeleri koca bir imparatorluğun son gösterişli eseri olan Dolmabahçe'de karmaşık duygular içindeydi. Küçük şehzadeler sarayın bahçesinde mazinin gösterişli hayatından bîhaber masum heyecanlarla koştururken büyükler aynı kanı taşıyıp da birbirini hiç tanımıyor olmanın burukluğu içindeydi. Masal gibi bir hayat yaşayıp baş döndürücü iniş-çıkışlar ve taşkın fırtınalar atlattıktan sonra pek de kolay olmayan bir şekilde hayata tutunan insanlardı Dolmabahçe'de bir araya gelenler. Aksiyon, Osmanlı'nın yaşayan son kuşağından Kenize Murad'la görüştü. Kenize Murad, Sarayburnu kıyısı ve Topkapı Sarayı'nı gören Cihangir'deki evinde hanedan üyelerini bir araya getiren belgeselin gala gecesinde hissettikleri dahil bir çok hatırasını anlattı.
     <br/>
     <br/>
     Kenize Sultan V. Murad'ın torunu Selma Sultan'ın kızı. Annesi Selma Sultan, imparatorluğun çöküşüne tanık olduğu sırada henüz yedi yaşındaydı. Önce babasını kaybeden, sürgün edildikten sonra vatanından olan Selma Sultan, validesi Hatice Sultan'la Lübnan'a yerleşir. Ardından, daha önce hiç görmediği bir Hint racasıyla aniden evlenmeye karar verir ve Hindistan'da mihracelerin şatafatlı hayatına tanık olur. Osmanlı'nın medeni hayatından sonra Hindistan'da kadının toplum hayatından soyutlanmasını kaldıramayan genç sultan, Hindistan'a da "yabancı" kalır ve Paris'e kaçar. Kenize Murad'ı Paris'te dünyaya getiren Selma Sultan, 29 yaşında sefalet ve yoksulluk içinde vefat eder.
     <br/>
     <br/>
     Annesinin bahsi açıldığında Kenize Murad'ın yüzüne bir hüzün çöküyor ve annesine böylesi bir ölümün reva görülmesine duyduğu sitemini ifade etmekten kendini alamıyor. Sorbon Üniversitesi'nde Sosyoloji ve Psikoloji öğrenimi gören Kenize Murad, geçtiğimiz yıllarda annesinin dramatik hayat hikâyesini konu alan "Saraydan Sürgüne" isimli bir kitap da yazdı. Kitabında Batılı bir oryantalist yaklaşımdan ziyade Osmanlı'ya olduğu gibi bakan Kenize Murad, Batı'da Osmanlı'nın doğru tanınmadığı görüşünde. Belgeselin gala gecesi için "Çok mutlu oldum. 1923'te sürgün edilmemizden beri aile ilk kez bir araya geldi." diyor. Esasında önceki yıllarda Çırağan Sarayı'nda buluşmayı planladıklarını, lâkin büyük Marmara depremi nedeniyle herkesin acı içinde olduğu bir zaman diliminde bu resepsiyonu ertelemeyi uygun gördüklerini belirtiyor.
     <br/>
     <br/>
     Belgeselin yönetmeni Kerime Senyücel'le bir basın toplantısında tanıştıklarını ifade eden Kenize Sultan, ona Osmanlı Ailesi'ni, sultanlara karşı nasıl davranması gerektiğini anlattığını, kimlerle bağlantıya geçebileceğine dair bilgiler verdiğini söylüyor. Şimdilik sadece belgeselin 15 dakikalık bölümünü gördüklerini dile getirerek, rahatsız olduğu halde galaya katıldığını anlatıyor. Kenize Murad, Bir ay kadar önce mutfakta iş yaparken dengesini kaybederek sert zemine düşmüş ve kaburgasında kırıklar oluşmuş. Konuklarına karşı o denli nazik ki sırtını muhafaza etmesi için takılmış olan ortopedik korseyle görünmek istemediğinden üzerine bir şal alması dikkatlerden kaçmıyor.
     <br/>
     <br/>
     BU TARİHİN BİR CİLVESİ ASLINDA
     <br/>
     <br/>
     Kenize Murad'ın evi hat sanatlarıyla süslü tablolarla dolu. Tarihten esintilerle yüklü bu evin salonunun duvarını büyük bir Sultan V. Murad portresi süslüyor. Sehpalardaki örtüler ince motiflerle işlenmiş ve detaylarda bir sultan zarafeti göze çarpıyor. Saraysız bir sultan olan Kenize Murad, bir hatıra kaftanı olup olmadığını sorduğumuzda, olumsuz bir cevap veriyor ve ekliyor: "Bu tarihin bir cilvesi aslında!"
     <br/>
     <br/>
     "Annem Osmanlı sultanlarından biri, babamsa Hindistan'ın ileri gelen ailelerinden… Her ikisi de çok zengindiler ama annem sürgün edildiği Beyrut'ta çok sıkıntı çekti. Fakirlik içinde yaşadı ve Paris'te sefalet içinde öldü. Babam da Hindistan cumhuriyet rejimine geçtiğinde tıpkı annem gibi her şeyini kaybetti. Gurur duyarak söylemek isterim ki elimde ne varsa hepsi benim kendi kazancımla elde ettiğim şeyler. Ne anne ne de baba tarafımdan bir mendil dahi kalmadı bana." diyen Kenize Sultan, duvardaki bir çerçeve içerisindeki bohçanın teyzesinden hediye olduğunu söylüyor. Simlerle ince ince süslenmiş, hediye sarmak için kullanılan bu yeşil bohçanın kendisini ne kadar heyecanlandırdığını şöyle anlatıyor: "Bunca işlemelerle süslü olması ve o günlerde insanların bir hediye paketlemek için bile ne derece ince hisler taşıdığını görmek beni hep düşündürüyor." Kenize Murad, bu bohça dışındaki tüm tabloları ve fermanları kendi kazancıyla antikacılardan ve benzeri yerlerden toparladığını dile getiriyor.
     <br/>
     <br/>
     Kenize Murad fikrî anlamda entelektüel bir Batılı ama kalben kendini Batı'ya ait hissetmiyor. Batı'nın Doğu hakkındaki tasavvurlarından ve peşin hükümlerinden şaşırtıcı bir şekilde kendini soyutlamış tam bir "Osmanlı hanımefendisi" kendisi. Geçtiğimiz süreçte Papa 16. Benedict'in İslam dünyasını hedef alan sözleri hakkında Batı'da doğmuş ve yetişmiş bir aydın olarak ne düşündüğünü soruyoruz kendisine. Kenize Murad'a göre Papa'nın sözleri kazara söylenmekten öte "kastî" dile getirilmiş ifadeler: "Papa gayet eğitimli, zeki diyebileceğim biri ve sağlam danışmanları da olan politik bir kimliğe sahip. Söylediği her şey kesinlikle söylemeyi istediği sözlerdi." Bir önceki Papa Jean Paul'ün ve Vatikan'ın genel duruşunun dinleri yakınlaştırma ve barış endeksli olduğuna dikkat çekerek, Papa 16. Benedict için "Her zaman kavgacı ve aşırı uçlarda durmayı seviyor." yorumunda bulunuyor.
     <br/>
     <br/>
     Kenize Murad, Batı dünyasının rasyonel bir analizini yaptığında Hıristiyanların giderek dinden uzaklaştığını ve dinlerine daha az sahip çıkar hale geldiklerini ifade ediyor. Papa'nın ise buna tepki olarak Hıristiyan zihniyetini yeniden canlandırmak için böyle sahte düşmanlar ortaya çıkardığının altını çiziyor. "Bu yaklaşım Bush'un İslam politikasıyla paralellik arz ediyor." diyen Kenize Murad, Bush'un da İslam için "Kötüdür; Müslümanlar kötüdür." şeklinde pek çok demeç verdiğini hatırlatıyor. "İkisi de dünyayı Müslümanlar ve Hıristiyanlar olarak iki kutba bölme heveslisi." diyerek kızgınlığını dile getiriyor. Haçlı Seferlerinden beri ilk kez böyle bir demeç verildiğini belirtip, "Rastlantısal olmadığı çok ortada." diyor.
     <br/>
     <br/>
     PAPA NE SÖYLEDİĞİNİN FARKINDA
     <br/>
     <br/>
     Papa'nın bu söyleminin yeni tehlikelerin önünü açtığını ifade eden Murad, "Bir zamanlar Hıristiyanlar için ırkçılık çok rencide ediciyken 'Hıristiyanım' demek iyi bir tabir olarak gösteriliyor." diyor. "Bush'un Irak'ı bombalamadan önce izlediği politikayı hatırlatan Kenize Murad, Bush'un dünya kamuoyuna Saddam Hüseyin'i ve Iraklıları önce düşman; hatta şeytan olarak gösterdiğini ifade ediyor. Murad'a göre bu tutumla Bush'un amacı sonrasında kimsenin insanlık dışı savaş görüntülerine ses çıkartmaması için psikolojik bir altyapı oluşturarak işgallere destek sağlamak.  Öte yandan Papa'nın da bu konuşmayı yaparken amacının Bush'la aynı doğrultuda olduğunu belirtiyor. "Müslümanlar düşman olarak görülmeli ki toprakları rahatça işgal edilsin, bombalansın." diyen Kenize Sultan, "Irak'ta böyle oldu. Sırada Suriye ve İran'ın olmadığını kim söyleyebilir ki?" sözleriyle geleceği sorguluyor.
     <br/>
     <br/>
     "Papa söylediklerinin Müslüman dünyada ne tür tepkiler bulacağının farkında" hatta İslam dünyası aleyhinde sarf ettiği sözlerin kilise yakma olayları, rahip cinayetleri gibi şiddet eylemlerini tetikleyeceğini iyi bildiğini ifade ediyor. Müslüman ülkelerdeki fanatik grupların galeyana gelmeye hazır olduğunu söyleyerek Papa'nın bu kitleyi hedeflediğine işaret ediyor.
     <br/>
     <br/>
     Papa'nın sarf ettiği sözlerin alıntı olduğunu söylediğini ama "ben böyle düşünmüyorum" demediğini belirten Kenize Sultan şimdi de tepkiler için üzgün olmasına bir anlam veremediğini ifade ediyor. Bu tavır aynen "İsrail'in bombaları yağdırıp peşi sıra 'üzgünüz, aslında çocukları öldürmek değildi amacımız' demesine benziyor. Onlar da üzgün olduklarını söylüyorlar ama bombaları da masum sivillerin ve çocukların üzerine yağdırmaktan geri durmuyorlar." sözleriyle eleştiriyor
     <br/>
     <br/>
     Ayrıca Murad, Papa 16. Benedict'in Türkiye'nin Avrupa Birliği'ne dahil olmasına her zaman karşı olduğunun altını çiziyor: "Türkiye'ye geleceğini düşünmüyorum. Hükümet ne kadar ısrarcı olursa olsun güvenliği problem edecektir. Halbuki gerçek, modern yüzünü görmesi adına Türkiye'ye gelmesi iyi olabilirdi.
     <br/>
     <br/>
     Konuşmamızın ilerleyen dakikalarında Amerika'ya yerleşmiş olan hanedan üyelerini ziyaret etmek istediğini, lâkin prensip olarak bunu yapmayacağını ifade ediyor Kenize Murad. Bunun nedeni sorulduğunda "Çünkü Müslüman bir isme sahibim ve bu ülkeye iner inmez, didik didik aranacağım, küçük düşürülmek istemiyorum."  diyor.
     <br/>
     <br/>
     Sohbet, uluslararası politikanın tahliliyle devam ederken çalan kapı zili, sohbete katılacak olan iki kuzeni daha müjdeliyordu. Şen kahkahalarla eve giren Mediha ve Resan kuzenler, Kenize Murad'ın neşesini artırıyordu. Meksika'nın Macaristan büyükelçiliğini yapan eşiyle Budapeşte'de yaşayan Mediha Nami Martinez, Osman Nami Osmanoğlu'nun (hayattaki fertlerin en yaşlısı) kızı aynı zamanda.
     <br/>
     <br/>
     Fatma Sultan’ın torunu Resan İris ise, kuzenlerine Türkçe öğretme misyonu edindiği için heyecandan uçuyordu. Resan Sultan'ın babaannesi ile Kenize Murad'ın anneannesi kardeş. (Sultan V. Murad'ın çocukları)
     <br/>
     <br/>
     Gala gecesinde Türkçe öğrenmeye karar veren Mediha Sultan, "Muhteşem bir geceydi. Çok mutlu oldum. Bütün ailemle karşılaşmak çok güzeldi. Hepsiyle tek tek tanışmak istedim fakat çok kalabalık olduğundan zaman yetmedi. Yıllar süren hasreti gidermeye bir gecelik vuslat yetmedi." sözleriyle duygularını anlatıyor.
     <br/>
     <br/>
     TÜRKÇE ÇOK ZOR
     <br/>
     <br/>
     "Herkesin birbirine merakla sen kimsin, nereden geliyorsun sorularını yönelttiği gecede bir arada olmak çok güzeldi. Duygusal anlar yaşandı. Dolmabahçe, ışıklandırmasıyla, dekorlarıyla muhteşemdi. Yanlarında getirdikleri fotoğraflara bakıp annelerinin babalarının arkadaşlarını, teyzelerini, halalarını, amcalarını tanımaya çalışmaları heyecan vericiydi." diyen Mediha Sultan, organizasyon sayesinde bir aileye, eve ve vatana sahip olduklarını anladıklarını itiraf ediyor: "Sürgünden sonra doğanlar olarak bunca zaman dışarıda yaşadıktan sonra burada bir araya gelince kendimizi evimizde hissettik. Ailemizin maruz kaldığı zorlukları görmek üzücü ama birliktelik çok güzeldi."
     <br/>
     <br/>
     Kuzenleri Kenize ve Mediha Sultan'a Türkçe öğretmeye başlayan Resan Sultan, Türkçeye büyük heves duyan kuzenlerinden duyduğu "Türkçe çok zor" sözleri karşısında cesaret telkin ediyor.
     <br/>
     <br/>
     <br/>
     LÜBNAN’DA EVİNİZ VAR!
     <br/>
     <br/>
     -Belgesel çekim aşamasında danışman kimdi?
     <br/>
     <br/>
     Osman Vasip Osmanoğlu. Kendisi, İngiltere'de ve İstanbul-Beylerbeyi'nde yaşıyor ve benim Sultan Murad tarafından kuzenim. İngiltere'de yaşayan, o birbirinden güzel beş çocuğun annesi Ayşe'nin de babası. Sultan Murad'ın, bilindiği gibi, bir oğlu ve dört kızı var ve Osman Osmanoğlu da bu tek oğuldan geliyor, Selahaddin Efendi'den. Bense en küçük kızının soyundan geliyorum, Hatice Sultan'ın.
     <br/>
     <br/>
     -Bunca zaman sonra bir araya geldiğinizde sohbetlerinizin merkezinde neler vardı?
     <br/>
     <br/>
     Lübnan'dan gelen fertler özellikle benimle çok ilgilendiler. Lübnan'da çok kıymetli olduğumu, orda bir sultandan bile daha mühim kabul edildiğimi söylediler. Elbette kitabım (Saraydan Sürgüne) sayesinde. Lübnan'da çok iyi tanınıyorum çünkü kitabın büyük bir bölümü özenli Lübnan tasvirleri ile eski güzel Beyrut ile dolu. Lübnan halkı için de bu çok önemli tabii ve okuyup seviyorlar. Bana "Lübnan'da bir eviniz var lütfen unutmayın, gelin" dediler sıklıkla. Bunun ilk karşılaşmamız olduğu düşünülürse yaklaşımları aşırı nazik ve içtendi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25387), [web.archive.org (arşiv bağlantısı)](http://web.archive.org/web/20061010185912/http://www.aksiyon.com.tr/detay.php?id=25387)
