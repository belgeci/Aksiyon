# İçindeki çocuğa“üçüncü” tur...

*Deniz İlhan Bilinmeyen-tarih*

<div>
 <font>
  <img border="0" height="1" src="/web/20050227093632im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093632im_/http://www.aksiyon.com.tr/resim/356/54.jpg" vspace="5"/>
  </p>
 </font>
 <font class="content">
  “İnsanın anayurdu, çocukluğudur” der Jorge Amado... Boşuna değildir bu söz, öyle olmasa durmadan çocukluğunu hatırlayıp içlenmez insan.
 </font>
 <br/>
 <p>
  <font class="content">
   Çocukken bambaşka bir dünyanın içinde olduğumuzu, ancak büyüyünce anlar, kapıları çoktan kapanmış o büyülü ülkeye dönmek için neler feda edebileceğimizi düşünürüz bazen. Hatta bazı hesaplar yaparken yakalarız kendimizi. Bu noktada Rowling’in albenili kitabı Harry Potter girer devreye.
   <br>
    <br>
     Birkaç yıldır, yalnız çocukları değil büyükleri de kendi dünyalarının yavanlığından kurtarıp, onlara yine hayaller kurduran ve günlük yaşamın sınırlarının ötesinde gerçeküstü bir yolculuğa çıkarmanın sırrını keşfeden bir yazar var: Joanne Kathleen Rowling. İngiliz orta sınıfının sıradan bir üyesiyken, büyü yetenekleri olan Harry Potter adlı bir çocuğun sıradışı hikayelerini yazmaya başlayarak efsane haline gelen J. K. Rowling, kendi hayatını da bir peri masalına dönüştürmeyi başarmış.
     <br>
      <br>
       Sosyal yardımla geçinmeye çalışan ve tek çocuğunu büyütmek için türlü zorluklar yaşayan genç bir anne olan Rowling, Harry Potter fikrini çok bunaldığı bir gün trende evine dönerken bulmuş ve kafasındakileri hemen kağıda dökmeye başlamış. 1997 yılında yayınlanan ilk kitap “Harry Potter ve Felsefe Taşı” İngiltere’de kısa sürede en çok satanlar listesine girmiş. Sınırların dışına çıkıp bir fenomen haline gelişi ise Amerikalı yayıncıların kitabı keşfetmesiyle başlamış ve “Amerika’da başarırsan her yerde başarırsın” teorisi bir kez daha ispatlanmış. Harry Potter serisinin ilk kitabı ABD’de yayınlanışının ardından, tam 42 hafta boyunca en çok satan “yetişkin romanları” listesindeki yerini korumuş. Basın, kahramanı bir çocuk olan romana yetişkinlerin büyük ilgisini farkedince de Harry Potter’in mucidinin kim olduğu konusunda efsaneler yayılmaya başlamış. Yazarın kamuoyunda pek fazla görünmemesi, “büyülü” serinin esrarengizliğini perçinleyerek kitabın satış rakamlarını daha da artırmış.
       <br/>
       <br/>
       Bugün Harry Potter, “Felsefe Taşı”nın ardından yayınlanan “Sırlar Odası”, “Azkaban Tutsağı” ve “Ateş Kadehi” kitaplarıyla 42 dile çevrilen ve tüm dünyada yaklaşık 100 milyonluk bir satış rakamına ulaşan ve çok satanlar listelerinin demirbaşı olan bir seri...
       <br/>
       <br/>
       Ne sihirdir, ne keramet...
       <br/>
       <br/>
       Çocukken hepimizin hayatında, bizimle uğraştığını ve haksızlık ettiğini düşündüğümüz bir öğretmeni, alaycı sevimsiz sınıf arkadaşları olmuştur. Zaman zaman onlarsız bir hayatın ne kadar güzel olacağını düşünmüşüzdür. Büyüyüp yetişkin olduğumuzda da haksız eleştirileri ya da kayıtsızlığıyla bizi canımızdan bezdiren patronlar ve kaprisleri, düşüncesizlikleriyle hayatımızı zorlaştıran iş arkadaşlarıyla karşılaşırız. Potter kitaplarında, bu tür kişiler ve yol açtıkları zor durumlar için uygun bir büyü her zaman bulunur. Akrabanız bile olmayan biri anne-babanızı mı eleştirdi, hemen bir büyü yapıp onu balon gibi şişirerek tavana çıkarabilir, “Görünmezlik Pelerini”ne bürünerek gıcık olduğunuz sınıf arkadaşınızı sinir edebilirsiniz. Bir yönüyle Harry Potter kitapları, çocuklara ve büyüklere kendi masallarının kahramanı olma fırsatı verir.
       <br/>
       <br/>
       Zaten kitapların yazarı Rowling, yola çıkış fikrini ifade ederken “Bir çocuğun yetişkinlerin dünyasından kaçıp her açıdan güçlü olduğu bir yere gitmesi fikri çok çekici geldi” diyerek, Potter’in neden bu kadar çok insana ulaştığının ipuçlarını verir. Aslında yalnız çocuklar değil yetişkinler de bazen yetişkinlerin dünyasından kaçma ihtiyacı duyar ve Harry Potter’ın sırrı da budur...
       <br/>
       <br/>
       Bir baykuşla hayatı değişti
       <br/>
       <br/>
       Serinin ilk kitabı Felsefe Taşı, sıradan biri olduğunu düşünen 10 yaşındaki Harry Potter adlı çocuğun, bir baykuşun getirdiği mektupla başlayan büyücülük “kariyerini” anlatıyor. Anne ve babasını çok küçükken kaybeden ve kendisinden hiç hoşlanmayan, bunu da her fırsatta gösteren akrabaları Dursley’lerle yaşayan Potter onuncu yaşına girdiği günlerde garip mektuplar almaya başlar. Bir baykuşun getirdiği mektuplarda başvurmadığı halde Hogwarts Cadılık ve Büyücülük Okulu’na kabul edildiği yazmaktadır. Sıkıcı akrabalarının yanında, merdivenin altındaki dolapta berbat bir yaşam süren Potter kendini bir anda sihirli değneklerin, büyücülerin ve renkli bir okul hayatının içinde bulur. Okul alışverişi için Londra’ya gittiğinde kareli defterler ya da hayat bilgisi kitabı yerine “Sihir Tarihi” kitabı ve “kalaylı, orta boy bir kazan” alması gerekir. Hogwarts, öğrencilerin uçan süpürgeleriyle dolaşabildiği, haberleşmek için cep telefonu yerine baykuşların kullanıldığı olağanüstü bir okuldur. Potter, iki yakın arkadaşı Ron ve Hermione’yle birlikte kötü niyetli büyücüleri alt etmesi gereken maceralara atılır. Kitabın kötü karakteri, Potter dışında herkesin adını anmaya bile korktuğu Lord Voldemort’un Potter’la geçmişten gelen bir hesabı vardır.
       <br/>
       <br/>
       Harry Potter Türkiye'de
       <br/>
       <br/>
       İnsanlık tarihinin en eski ve her zaman ilgi gören “iyilerle kötülerin savaşı” teması, Harry Potter serisinin de temelini oluşturuyor. Büyücü bir baba ve “muggle” (büyü yapamayan sıradan insan) bir annenin oğlu olan Harry’nin hikayesini yazan J. K. Rowling, Hıristiyan kültürünün unsurlarından da fazlasıyla yararlanıyor. Bu durum, Paskalya, Cadılar Bayramı, hayaletler vs. gibi kavramlarla dolu kitapların batıda gördüğü ilgiyi artıran etkenler olabilir. Ama kitabın sevilmesinin tek nedeni bu tür dinsel ve kültürel faktörler olmasa gerek. Zira kitap Türkiye’de de iyi bir okuyucu kitlesine ulaştı, Japonya ve Çin’de olduğu kadar büyük bir hayran kitlesi olmamasına rağmen, rakamlar oldukça iyi... Potter’ın Türkiye’deki macerası Dost Yayınevi’yle başladı ancak kitap piyasaya çıktığında hiç bir şekilde ses getirmedi. Kitabın iyi bir tanıtımının yapılmamış olmasının bunda büyük bir etkisi vardı tabii, çünkü Harry Potter ve Felsefe Taşı’nın Türkiye macerası Yapı Kredi Yayınları’na geçişiyle birlikte değişti. İlk olarak 25 bin basılan kitap, yoğun bir tanıtım kampanyasıyla yeni baskılar yaparak 80 bin satış rakamına ulaştı. Türkiye koşullarında başarı sayılabilecek bu rakamın ardından, ikinci kitap Sırlar Odası ise 75 bin sattı.
       <br/>
       <br/>
       Çin'de Mao'dan sonra ençok satan kitap
       <br/>
       <br/>
       Potter yalnız Avrupa ve ABD’de değil Çin ve Japonya’da da bir çılgınlık halini aldı. Serinin ilk üç kitabı Çin’de yarım milyondan fazla baskı yaptı ve komünist Çin’in kurucusu Mao’nun Küçük Kızıl Kitabı’ndan sonra en büyük yayıncılık başarısına imza attı. Çin’de son 50 yılın “ilk baskı” rekorunu kıran Harry Potter ve maceralarının binlerce korsan baskısı yapılırken, kitabın satışa çıkacağı gün çocuklar anne-babalarıyla kitapçıların önünde saatlerce beklediler. Japonya’da da 1999 yılında basılan ilk Harry Potter tam 2.5 milyon sattı. Üçüncü kitap Azkaban Tutsağı da sekiz yüz bin baskıyla piyasaya çıktı ve hemen arkasından 200 bin daha basıldı.
       <br/>
       <br/>
       Pazarlama başarısı mı?
       <br/>
       <br/>
       Bütün çok satan kitaplar için söylenen, aslında kitapta bir numara olmadığı, “pazarlama başarısı”yla beğenildiği ve çok sattığı eleştirileri Harry Potter serisi için de yapıldı. Belki ABD’de basılışının ardından olanlar, kitapla ilgili yan ürünlerin ortaya çıkışı, film ve internet haklarının milyonlarca dolara Warner Bros tarafından alınışı başarılı bir pazarlama yapıldığını kanıtlıyor ama sırf bunlar oldu diye kitabın kötü olduğunu düşünmek veya iddia etmek önyargılı, kötücül bir davranış gibi geliyor. Başlangıçta bu kadar satacağı tahmin edilmeden İngiltere’de yayınlanan yüzlerce kitaptan biri olan Harry Potter’ı farklı kılan şeyler var: Yazarın kısa cümlelerle oluşturduğu sürükleyici anlatım, biraz sivri dilli ve esprili ifadeler, mitoloji ve günlük dilden yararlanarak oluşturduğu renkli kavramlar kitapları hem büyüklere hem de küçüklere sevdirdi. Batıda giderek bilgisayar ve televizyonun esiri haline gelen çocuklara -tabii büyüklere de- okumanın keyfini yeniden hatırlattığı söylenilen Potter, “yetişkinlerin dünyasından” kaçmak isteyen “her yaştan” çocuğa ışıltılı bir kapı aralıyor. “Abrakadabra” demek ve oradan girip girmemek size kalmış...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12807), [web.archive.org (arşiv bağlantısı)](http://web.archive.org/web/20050227093632/http://www.aksiyon.com.tr:80/detay.php?id=12807)
