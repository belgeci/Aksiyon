# Biri göze öteki gönüllere sesleniyor

*Hacı Hasdemir Bilinmeyen-tarih*

<div>
 <font>
  <img border="0" height="1" src="/web/20031024072852im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024072852im_/http://www.aksiyon.com.tr/resim/45/24.jpg" vspace="5"/>
  </p>
 </font>
 <font class="content">
  Berkant Göktan, G.Saray’ın başarısı için yeşil sahalarda ter dökerken, amcası Bedirhan Gökçe ise Radyo Tatlıses’te 3. Sayfa isimli şiir programıyla insanların duygularına tercüman oluyor. Biri Fatih terim’in diğeri İbrahim Tatlıses’in gözdesi. İkilinin kaderinde ise pek çok ortak nokta var. İmparator payesi toplum tarafından pek çok insana yakıştırıldı. Bazıları bu unvanın hakkını verirken bazıları da altında ezildi.
 </font>
 <p>
  <font class="content">
   Önceleri herkese imparator denmezdi ama zamanla gazete ve televizyonlarda o kadar çok kişi için imparator yakıştırması yapıldı ki artık yeni unvanlar aranmaya başladı. Fatih Terim ve İbrahim Tatlıses imparatorluk payesi alan iki isim. Biri müzikte diğeri sporda elde ettikleri başarılarla bu payeyi almayı başardı. Toplumun ne kadarı onları imparator olarak görüyor ve bu iki ismi aynı düzlemde telaffuz etmek ne kadar doğru olur bilinmez ama iki ismin ortak bir yönü var. İki “imparator”un da prensleri birbiriyle akraba.
   <br/>
   <br/>
   Fetih Terim’in prensi Berkant, Tatlıses’in ki ise radyocu Bedirhan. Yeğen Berkant, Fatih Terim’in teknik direktörlüğünü yaptığı Galatasaray’da oynadığı futbolla göze hitap ederken, amca Bedirhan da Radyo Tatlıses’teki “3. Sayfa” isimli programla gönüllere hitap ediyor.
   <br/>
   <br/>
   Bedirhan Gökçe, futbola ne kadar uzaksa Berkant da şiire o kadar uzak. İbrahim Tatlıses gibi Fenerbahçeli olan Gökçe, futbolun hiçbir kuralını bilmiyor. Sadece yeğenini izlemek için üç kez Ali Sami Yen’e gitmiş, bunlardan biri de Galatasaray—Fenerbahçe derbisi imiş. “Berkant sahaya çıktığında bana boğa gibi geliyor. Adı anons edildiğinde ağlamaya başlıyorum. Futbolcu düşer ama Berkant düşünce içim sızlıyor” diyor.
   <br/>
   <br/>
   Göktan ailesi yıllar önce Ardahan’dan Ankara’ya taşınırken, Berkant’ın babası Fahrettin Bey, Almanya’nın Münih şehrine yerleşince ikilinin yolları çocukluk yıllarından itibaren ayrılır. Bedirhan Gökçe’nin bütün hayatı Ankara’da geçerken, Berkant Münih’te doğup farklı bir kültürle yaşamaya başlar. Yıllar sonra ikilinin yolu İstanbul’da kesişir. Bu koca şehirde gurbet özlemlerini doya doya içinde hisseden ikili, sık sık bir araya gelerek bu hasreti dindirmeye çalışır. Bizde amca—yeğenle Berkant’ın Florya’daki evinde buluştuk ve ikilinin hayat öyküsünü dinledik. Ama önce bir not. Amcası olsa da Berkant, Bedirhan Gökçe’ye ‘abi’ diyor; çünkü aradaki yaş farkı fazla değil.
   <br/>
   <br/>
   Vogts, milli takıma çağırdı, o reddetti
   <br/>
   <br/>
   Çocukluk yılları Münih’te geçen Berkant, 6 yaşında babası tarafından futbol okuluna yazdırılır. Küçükken biraz da şişman olduğu için fizik yapısı futbola pek de uygun değildir. Ancak iki yıl gibi kısa bir sürede hem kilo verir hem de futbolun bütün inceliklerini keşfeder. 8 yaşında Münih’te yapılan özel bir turnuvada Bayern Münih kulübü yöneticilerinin dikkatini çeker. Bu kulübün alt yapı hocaları tarafından beğenilir ve antrenmanlara davet edilir.
   <br/>
   <br/>
   Bayern Münih’in genç takımlarında oynayan Berkant, kısa zamanda Alman Federasyonu’nun da dikkatini çeker. 14 yaşında Almanya Genç Milli Takımı’na davet edilir. Bu genç yeteneği Türkiye’ye kaptırmamak için Berkant’ı direkt Almanya Milli Takım Teknik Direktörü Berti Vogts arar. Daha sonra Bayern Münih’in yöneticisi Uli Hoeness, Berkant’ı odasına çağırarak milli takım davetini iletir. Bu olaylar karşısında şaşıran Berkant, üç gün düşündükten sonra teklifi reddeder.
   <br/>
   <br/>
   16 yaşında B. Münih’te
   <br/>
   <br/>
   Berkant, 16 yaşında Bayern Münih’in ünlü İtalyan çalıştırıcısı Trapattoni döneminde A takımla antrenmanlara çıkmaya başlar. O günleri Berkant şöyle anlatıyor: “İlk antrenmana çıktığımda Giovanni Elber, Lothar Mathaeus gibi yıldızlarla oynamak inanılmaz bir mutluluktu. Kendimi rüyada gibi hissediyordum. Trapattoni beni oğlu gibi seviyordu. Her antrenmandan sonra ilgileniyor ve eksiklerime yönelik özel antrenman yaptırıyordu. 17 yaşında Bayern Münih forması ile ilk kez Şampiyonlar Ligi’nde son 25 dakikada Manchester United karşısında forma giydim. O zaman bir topum direkten döndü. Oynadığım futbolla büyük övgü aldım.”
   <br/>
   <br/>
   En büyük hatam B.Münih’ten ayrılmaktı
   <br/>
   <br/>
   Ligin ortasında genç futbolcuya Moenchengladbach’tan teklif gelir. 6—7  forvet oyuncusu arasında forma şansı bulamayacağını düşünen Berkant, yarım sezon da olsa bu kulübe kiralık gitmeye karar verir. Ancak yeni kulübünde de istediği kadar oynama şansı bulamaz. Bu kez sezon başında yine forma giyememe endişesiyle Bielefeld’in kiralık teklifini kabul eder. Ancak orada da istediği kadar oynama şansı bulamaz. Berkant, hayatının en büyük hatasının Bayern Münih’ten kiralık olarak başka takımlara gitmek olduğunu söylüyor; “Bayern Münih’te kalacaktım. Kiralık hiç bir yere gitmeyecektim. Belki ara sıra amatör takımda oynardım ama Bayern Münih’te kalarak inanılmaz bir tecrübe kazanırdım. Belki de şimdi hâlâ orada oynuyor olurdum. Ama çok genç yaşta zirveye çıktım. Kendimi hayalde gibi hissediyordum. Merdivenleri hızlı hızlı çıkıyordum. Şimdi merdivenler durdu. Tekrar yükselişe geçmek için çok çalışıyorum.”
   <br/>
   <br/>
   Bielefeld’den yeniden Bayern Münih’e dönen Berkant, yaptığı birkaç hatadan sonra bu büyük kulüpten 1 yıllık anlaşması olmasına rağmen ayrılmak zorunda kalır. Türk Ümit Milli Takımı’nda oynadığı futbolla üç büyüklerden teklif alan yıldız futbolcu, Avrupa’daki başarılarından dolayı G.Saray’ı tercih eder: “G.Saray hem Avrupa’da tanınmıştı hem de sistemi bana uygundu. O zaman teknik direktör olan Mircea Lucescu ile görüştüm. Kendisi beni çok istediğini söyledi. Bu yüzden G.Saray’ı tercih ettim.”
   <br/>
   <br/>
   B.Münih’te ve Ümit Milli Takım’da forvet veya forvetin arkasında serbest olarak oynayan Berkant, ilk yılda farklı mevkilerde oynadığı G.Saray’da çok az forma şansı bulur. Lucescu’dan sonra göreve gelen Fatih Terim, Berkant’a şans verir. Ancak yıldız futbolcu, gerçek mevkiinde oynamadığı için kendisini gösterme fırsatı bulamaz: “Genç olduğun zaman istediğin yerde oynayamazsın. Her yerde oynamak zorundasın. Ben forvet veya forvetin arkasında oynamak istiyorum. Ama hocanın da verdiği her görevi en iyi şekilde yapmak zorundayım. B.Münih’te ve Ümit Milli Takım’da hep hücum düşünüyordum. Şimdi ise savunmayı da düşünmek zorundayım. Ama benim hücum yönüm defans yönümden daha güçlü.”
   <br/>
   <br/>
   ‘Hüzünlerle sevdim şiirleri’
   <br/>
   <br/>
   Ankara’da 1993 yılında Dünya Radyo’da sesini duyurmaya başlayan Bedirhan Gökçe ise aynı zamanda TRT’de seslendirme, Kanal 6’da perfore ve Kanal A’da da şiir programı yaparak radyoculuk hayatına merhaba der. Küçük yaştan itibaren şiirle haşır neşirdir. Ardahanlı olması nedeniyle çocukluğunu Murat Çobanoğlu, Şerif Taşlı gibi halk ozanlarını dinleyerek geçiren Gökçe, “Tam gelişme dönemimde şiire merak saldım. Şiir gibi şiir diyebileceğim ilk şiirimi 1988 yılında yazdım. Ben şiir yazmaktan ziyade şiir okuyan biriyim” diyor. Ve yazdığı bir dörtlüğü okuyor: “Ben hüzünlerle sevdim şiirleri / Ben hüzünlerle büyüttüm kendimi / Küçükken gamzelerim vardı benim / Büyüdükçe hüzne sattım hepsini.”
   <br/>
   <br/>
   Bedirhan Gökçe, sesinin güzelliği ve duygusal şiir okuduğu için kısa sürede Başkent’te tanınır. Artık o, geceleri insanların dert ortağıdır. Ancak iki yıl sonra daha çok dolmak ve insanlara daha çok şeyler anlatmak için bir çılgınlık yapar ve 300 bin lira maaşla çalışırken tam 4 milyon liralık kitap satın alır. Alınan kitaplar arabanın arka koltuklarına sığmaz. Neden mi böyle yapar. İşte Gökçe’nin cevabı; “Her akşam programda insanlar birşeyler bekliyor. Her zaman şarz olmalıyım ki insanları şarz edeyim. Bu yüzden bir gün kitapçıya gittim ve tam 4 milyon liralık kitap aldım. Ondan sonra başladım kendimi doldurmaya. Hâlâ da dolduruyorum. Dolmanın sonu yok.”
   <br/>
   <br/>
   Şiir; radyo ve televizyonların en az rağbet ettikleri husustur. Radyolar müzik yayınlarına ağırlık vermiştir. Özellikle 1995–96 yıllarında özel radyoların artmasıyla birlikte niteliksiz programlarda patlama yaşanır. Bedirhan Gökçe zor, reytingi olmayan bir alana girer. Zaman zaman pişmanlık duysa da gelinen noktadan hoşnut. Edebiyatla bir türlü barışamayan bir toplumun şiiri dinleme konusundaki iştiyakı onu sevindiriyor.
   <br/>
   <br/>
   Bedirhan, arkadaşları tarafından TRT gibi programlar yaptığı gerekçesiyle eleştirilse bile Türkçenin bozulmasına engel olacak, öğretici programlar yapma kaygısıyla kaliteden ödün vermeyecektir. Bugün iç hesaplaşmasını yapan Gökçe, kendisini şöyle değerlendiriyor: “O gün ben de farklı programlar yapıp hemen önemli insan olabilirdim. Ben değerli, kıymetli insan olmak istedim. Bugün geldiğim nokta olarak bunu başardığımı söyleyebilirim.”
   <br/>
   <br/>
   Neden 3. Sayfa?
   <br/>
   <br/>
   Şiirin hayatın ta kendisi olduğunu üstüne basa basa vurgulayan genç yapımcı, şiir programının ismini bu yüzden ‘3. Sayfa’ koymuş. Bakırköy Ruh ve Sinir Hastalıkları Ana Bilim Dalı Başkanı Arif Verimli’nin bir gün kendisine söylediği ‘Sen bütün psikolojik sorunları olan hastalara tavsiye edilmelisin’ sözlerinin kendisini memnun ettiğini söyleyen Gökçe programın isminin neden “3. Sayfa” olduğunu ise şöyle açıklıyor; “Gazetelerin 1. sayfalarında gündem vardır. 2. sayfasında magazin ve televole haberleri, 3. sayfasında ise hayatın kendisi vardır. Orada çıkan şahısları bir tek komşusu tanır. Reytingi işte o kadardır. Geceki programda gündüzün bütün muhasebesini yapıyoruz. Gündüz biri bir sorun yaşıyor. Akşam dinlediği bir şiirde o sorunu şairin çok önceden yaşadığını anlayınca rahatlıyor.”
   <br/>
   <br/>
   Bedirhan Gökçe nasıl bir toplumda yaşadığının farkında. “Biz acılar toplumuyuz” diyor. “Toplum olarak 25 yılda bir savaş, 10 yılda bir darbe görmüşüz. Bir tarafımız yıkık bizim. En kral üniversitelerde okuyalım, yurtdışında master yapalım, gelelim bir eğlence salonuna gran tuvalet girelim; çıkarken halay çekeriz.
   <br/>
   <br/>
   Hemen özümüze döneriz.”
   <br/>
   <br/>
   Bu arada Bedirhan’ın başka yönlerini de öğreniyoruz. “Ben siyah kuşak karateciyim. Babam futboldan nefret ederdi. Ama abim kaleciydi. Futbolu çok severdi. Berkant’ı futbolcu yaptı” diyor. Duygusallığı çocukluğunda belirginmiş. Bu yönleri de Berkant ile ortak; “Yıkıldığımızda kimseyle konuşmak istemeyiz. Bizi o an konunun muhatabının arayıp rahatlatması gerek. Uykuyu ikimiz de çok seviyoruz” diyor.
   <br/>
   <br/>
   Berkant’ın kırmızı kartı yok
   <br/>
   <br/>
   Bedirhan Gökçe, Berkant’ın en çok efendiliğini seviyor. Çevresindeki bütün spor yazarlarının övücü sözleri, adının magazin basınında geçmemesi, ukala ve havalı bir kişilikten uzak durması onun için çok daha önemli. “Babam, yükseldikçe alçal oğlum, derdi” diyor. “Berkant’ı hiçbir zaman kavganın içinde bulamazsınız. Hem aile yapısından hem de Bayern Münih’ten aldığı terbiye ile rakiplere ve hakemlere saygılı. Daha kırmızı kartı yok.”
   <br/>
   <br/>
   Peki Berkant amcası Bedirhan’ın yaptığı programla ilgili neler düşünüyordu. “Söz büyüğün...” geleneği burada da geçerliydi ve büyük olarak Bedirhan yeğenini överken Berkant’a susmak düşüyordu. Türkçesi çok iyi olmayan Berkant’ın amcasının radyo programlarını ne kadar dinleyip sevebileceğini de siz tahmin edebilirsiniz artık. Ama küçük bir ipucu; “Berkant’ın Türkçesi her geçen gün daha iyiye gidiyor.”
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2444), [web.archive.org (arşiv bağlantısı)](http://web.archive.org/web/20031024072852/http://www.aksiyon.com.tr:80/detay.php?id=2444)
