# Yalnızız dostlar, yalnız

*Sezai Kalaycı Bilinmeyen-tarih*

<div>
 <font>
  <img border="0" height="1" src="/web/20050302225147im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225147im_/http://www.aksiyon.com.tr/resim/300/18.jpg" vspace="5"/>
  </p>
 </font>
 <font class="content">
  Kalabalıklar arasında kendinizi yapayalnız, ‘terkedilmiş’ bir çocuk gibi hissettiğiniz ve kendinizden bezdiğiniz zamanlar oldu mu hiç? Veya metropolün en kalabalık yerinde insanları izlerken, beyninize sorular üşüştü mü?
 </font>
 <br/>
 <p>
  <font class="content">
   Hani Üstat Necip Fazıl’ın, “soru içinde sorular” dediği türden beyin kemirici sorular... Üniversiteyi kazanıp taşradan Ankara’ya geldiğimde Kızılay meydanında insanların koşuşturmacalarını hayretle izlemiştim ve, “Hadi benim işim var ve ben bu yüzden hızlı yürüyorum, peki size ne oluyor, hepinizin işi acele olacak değil ya!” demiştim kendi kendime.
   <br>
    <br>
     Avrupa’da özellikle aydınlanma ile birlikte birey kavramı üzerinde kafalar yoruldu. Birey nedir? Bireyin toplum ile ilişkisi nasıl olmalıdır gibi daha nice soruların cevapları arandı. Bu cevaplar bulundu bulunamadı deme konumunda değiliz ancak bugüne bakarak buna olumlu cevap vermek mümkün değil. Zira Avrupa’nın düşmüş olduğu yalnızlık bataklığı, insanlarını içten içe kemiren en büyük sorunların başında geliyor. Birey kavramı artık Avrupa’da veya Batıda egoist bireyciliğe dönüşmüş durumda. Doğu toplumlarında ferdin konumu, Batı bireyinden daha iyi değil, hatta daha kötü olduğunu söylemek de mümkün. Batıda asıl sorun, birey ile toplum ve devlet arasında katalizör görevi gören yapılanmaların ortadan kaldırılması idi. Ancak bunun olumsuz sonuçlarını gören Batı, 1970’lerden itibaren sivil toplum örgütlerini destekleyerek bu yanlıştan döndü. Ferdinand Tönnies’in, sözlü kültüre dayalı bir iletişim içinde yaşayan topluluk olarak tanımladığı Gemeinchaft (cemaat), özellikle farklılıkları bir potada eritme anlayışındaki ulus—devlette, bireyin kamusal alanda temsiliyetini sağladığı gibi, bireyi devlet karşısında koruyan bir ara mekanizmadır.
     <br>
      <br>
       ‘Genom projesi’ ile insanın genetik haritası geniş ölçüde çözüldü. Allah’ın yarattığı en mükkemel varlık olan insanın, karmaşık genetik yapısını çözme, (getireceği birçok olumsuzluğu bir kenara bırakarak) önemli bir adım ancak, ontolojik bir varlık olarak bireyin konumu, toplum ve devletle ilişkisi konusu kuramsal ve pratik olarak sağlıklı bir yapıya kavuşturulmuş değil. Aslında insanın tarih boyunca giriştiği mücadeleler, felsefi, siyasi ve sosyolojik kuramlar hep bu arayışların bir sonucudur.
       <br/>
       <br/>
       Bireyin konumu, devlet ve toplumla ilişkisinin ‘sorunlu’ bir alan olmasının bir çok nedeni var kuşkusuz fakat asıl sorunun yine insanın bizzat kendisinden kaynaklandığı gerçeği inkar edilemez. İdealize edilen dinî, toplumsal, felsefi ve siyasi argümanların, iktidar gücünü eline geçirenler tarafından dumura uğratılarak, kendi varlıklarını ve iktidarlarını öncelikli olarak koruma çabası içerisine girmeleri ve bunun için bireyin hak ve özgürlüğünü kısıtlamalarının ana gerekçesi her zaman ‘devlet ve toplumun yararı’ argümanları öne sürülerek belirtilmiştir. Bireyi ‘kitleselleştiren’, yani ferdi kendi öz benliğinden koparan bu anlayış, zaman zaman tersyüz edilerek, bireyi, toplumun dışında, toplumdan bağımsız bir varlık olarak sundu. İnsanın toplumsal bir varlık olduğu, ancak bir topluluk içerisinde yaşayabileceği gerçeğini inkar eden ve bireyi yalnızlığa iten bu anlayış insan psikolojisi üzerinde derin yaralar açtı. Sanayi devrimi sonrasında Batılı bir çok düşünürün akıllarını yitirmeleri, ruhsal depresyonlara girmeleri ve intihar etmelerinin temelinde bu ‘yalnızlık’ sendromu yatar.
       <br/>
       <br/>
       Birey—toplum karşıtlığı...
       <br/>
       <br/>
       Batı düşüncesinin bireye bakışının sorunlu olduğunu söylemek mümkün. Aristo’dan bu yana bir çok Batılı düşünür insanı ‘siyasi hayvan, düşünen hayvan, akıllı hayvan’ olarak tanımladı. Prof. Sami Şener, Batı düşüncesindeki bu geleneğin, Hıristiyanlığın yanlış ve eksik ruhi doktrinine bir tepki olarak ortaya çıktığını söylüyor: “Çünkü bir üst doktrine olan güvensizlik, insanı, kendisini daha aşağı bir yaratık ile açıklama noktasına götürmüştür.” İlahi niteliği kaybolmuş Hıristiyanlığın, insan yaşamının her alanına müdahale eden baskıcı politikaları ve taassubu, aydınlanma hareketi ile birlikte bu dinin toplumsal yaşamdan izole edilmesi ile sonuçlandı. Aydınlanma hareketi, Kilisenin egemenliğine son vererek, bireye bir soluk aldırmayı, kişinin kendini özgürce ifade edebileceği yeni bir toplumsal yapı ve devlet düzeni kurmayı hedefliyordu ancak bunlar gerçekleşmedi. İnsanlar, Kilisenin baskısından kurtuldular ancak bu kez kendilerine dayatılan ve zamanla adeta bir din halini alan sekülerizmin ortaya çıkardığı sorunlarla karşı karşıya kaldılar. Özellikle Fransız ihtilalinden sonra hızla yayılan ‘ulus—devlet’, bireyi merkezî devlet ile yüzyüze getirdi. Ulusal bir üst kimlik oluşturma çabasındaki ulus—devlet, dinî, etnik ve kültürel alt grupların kendilerini ifade etmelerine izin vermeyerek, ‘eşit vatandaşlık’ argümanı ile farklılıkları ortadan kaldırma arayışı içerisine girdi. İnsanların, farklılıklarını önemsedikleri, kendi kimlikleri ile kamusal alanda temsil edilmek istedikleri gerçeği gözönünde bulundurulduğunda, ulus—devletin birey için yeni bir sorun olduğunu söylemek zor değil.
       <br/>
       <br/>
       Cemaat denince, ‘dinî cemaat’
       <br/>
       <br/>
       akla gelir bizde...
       <br/>
       <br/>
       Bügün gelinen noktada Batının insana bakışında önemli değişikliklerin olduğu, eski çağlarla kıyaslanamayacak ölçüde bireye değer verildiği gerçeği inkar edilemez. Kilisenin hegemonyasından kurtulmak ve ‘birey’ olarak, her insanın kendini sergileyebildiği, farklı düşüncelerin birarada yaşadığı, bireyin devletin ve toplumun baskısından korunduğu bir toplumsal yapı oluşturma arayışı ilk meyvelerini 20. yüzyılda verdi. Batı, bir yandan bireyin, kendini gerçekleştirmesi için önünü açarken, diğer yandan ‘hukuk önünde eşitlik’ presibi ile bireyi koruma altına aldı. Ama insanlar ailelerinden ve kan bağıyla veya manevi bağlarla bağlı olduğu topluluklardan koparılarak, kentin kalabalıkları arasında yalnızlığa itildikleri için bu ‘koruma’ hep eksik kaldı. Tüketim anlayışı, bireyi üreten ve tüketen monotom bir varlık haline getirdi, aile bağları çözüldüğü ve insanın manevi tarafı gözardı edildiği için, maddi refah insanları huzura kavuşturamadı; zaten kavuşturması da mümkün değildi, çünkü Kur’an—ı Kerim’de, kalplerin ancak Allah’ı anmakla mutamin olacağı buyruluyor.
       <br/>
       <br/>
       Türkiye’de birçok alanda olduğu gibi cemaate bakış açısı da çarpık bir bakış açısıdır. Ülkemizde cemaat denince akla hemen ‘dinî cemaat’ gelmekte. Oysa, T. Bender’in tanımıyla cemaat karşılıklı ve duygusal bağlarla temelli toplumsal ilişkiler şebekesidir. Dinî olabileceği gibi seküler de olabilir. Bu yanlış anlayıştan dolayı bizde zaman zaman cemaatler, cemiyet olarak adlandırılmıştır. Sekülerist bir toplum oluşturma amacında olan ve dine ait sembollerin kamusal alanda temsiliyetine izin vermeyen sistemin, cemaati ‘din’ formatı içerisine koyarak, kendi varoluşuna bir tehdit olarak görmesi, cemaatlerin sağlıklı bir yapıya kavuşmasını engellediği gibi, toplumsal dokunun zedelenmesine de yolaçmakta.
       <br/>
       <br/>
       İslam’da aslolan ferttir
       <br/>
       <br/>
       İslam’ın ferde bakışı, Batının bireye bakışından, temel değerler ve yaşama felsefesi açısından tamamen farklıdır. Yaratılan varlıklar arasında en mükkemel varlık olan ve Allah’ın kendisine yeryüzünün halifesi kıldığı insan, İslam anlayışına göre masum ve İslam fıtratı üzerine doğar. İslam’a yöneltilen ve bazı ilahiyatçılar arasında da kabul gören ithamlardan biri, İslam’ın, bireyi yok saydığı, onun yaşam sahasını, kişisel benliğini ortadan kaldırarak toplum içinde erittiğidir. Bu yanlıştır. Çünkü her insan Allah karşısında kendi yaptıklarından sorumludur ve ahirette de bundan hesaba çekilir. Unutulmamalıdır ki, dinleri din yapan eskatolojidir, yani ahiret inancıdır. Ahirette ise herkes Allah’ın huzuruna fert olarak çıkacaktır. Nitekim Abese Sûresi 34—36. ayetlerde, ‘O gün (kıyamet günü) kişi, kardeşinden, annesinden, babasından, karısından ve oğullarından kaçar’ buyruluyor. Yine kıyametle ilgili pek çok ayette insanların mahşere tek başlarına getirilecekleri ve kimsenin kimseye yardımının olmayacağı, bu nedenle insanların dünyada ona göre hazırlık yapmaları gerektiği buyruluyor.
       <br/>
       <br/>
       Fakat, daha önce de ifade ettiğimiz gibi birey tek başına yaşayamaz, ancak bir topluluk içinde varlığını sürdürebilir; yani bireyin yapıp etmeleri toplum içinde gerçekleşir. Mustafa İslamoğlu bu hususa dikkat çekerek, “Bu dinin iki boyutu vardır: Biri bireysel boyutu, diğeri toplumsal boyutu. Ayetlerde de bunu görüyoruz. Çoğu ayet çoğul emir formatıyla gelir, dolayısıyla muhataplarını birden fazla olarak karşında görmek ister. Çünkü Kur'an’ın insanın değişmez değerlerini yeniden üretirken getirdiği, aslında fert tarafından yaşanamayacak, toplum isteyen bir toplumsal erektir” diyor.
       <br/>
       <br/>
       Bununla beraber Asr—ı Saadet’ten sonra  Emeviler döneminden başlayarak, bireyin geri plana atıldığını görüyoruz. Toplumun bireylerden oluştuğu ancak bireylerin toplamı olmadığı anlayışından hareketle, insanın hem maddi hem de manevi tarafının olduğu, sırf maddi refah ile insanın huzura eremeyeceği bilinciyle yeni bir yapılanmaya gidilmesi gerekiyor. Böyle bir anlayış, insanları yalnızlıktan kurtaracağı gibi, toplumların kurtuluşuna da vesile olacaktır.
       <br/>
       <br/>
       Nilüfer bir parçasında, “Yalnızlık bize gelir geldiği gibi gitmez” diyordu. Yalnızlık bize gelir mi bilinmez ama kesin olan bir şey var, o da bizim yalnız gelip, yine yalnız başımıza toprağın bağrına gireceğimizdir. Veysel Âşık da, “Benim sadık yarim kara topraktır” sözleri ile hem biz insanların vefasızlığını, sadâkatsizliğini, hem de yalnızlığımızı anlatıyordu.
       <br/>
       <br/>
       e—mail: cgengoru@yahoo.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14031), [web.archive.org (arşiv bağlantısı)](http://web.archive.org/web/20050302225147/http://www.aksiyon.com.tr:80/detay.php?id=14031)
