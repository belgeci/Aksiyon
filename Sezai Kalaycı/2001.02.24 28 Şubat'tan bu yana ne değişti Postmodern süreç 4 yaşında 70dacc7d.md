# 28 Şubat’tan bu yana ne değişti, Postmodern süreç 4 yaşında

*Sezai Kalaycı 2001.02.24*

<div>
 <p class="spot">
  28 Şubat ile birlikte bir çok  mânâsını yitirdi. Meclis,  adeta uzaktan kumanda ile yönetilen bir yer  olarak yorumlandı. Siyasi arena  iyice daraltılarak, düşünce ve  düşünürler potansiyel tehlike  durumuna düşmekten kurtulamadı. İnsanlar adeta  fişlenerek, devlet kendi halkını  tehlike olarak gördü
 </p>
 <p class="metin">
 </p>
 <img border="0" src="/web/20020527043305im_/http://www.aksiyon.com.tr/2001/325/resimler/Post.jpg"/>
 <p class="metin">
  27 Mayıs, 12 Mart ve 12 Eylül günleri, Türk demokrasisinin darbe yediği tarihler olarak bilinir. Bu darbeler askerler tarafından dönemin iktidarlarına doğrudan ve dolaysız olarak yapılan eylemlerdi. 28 Şubat'ın bu darbelerden daha farklı olduğu ise kamuoyunun ortak görüşü. Bugünlerde 28 Şubat'ın örtülü ya da postmodern darbe olduğu yazılıp tartışılıyor. Dönemin kuvvetli komutanlarından emekli general Erol Özkasnak'ın dediği gibi 28 Şubat kararları postmodern bir darbe miydi?
 </p>
 <p class="metin">
  Bu darbenin üzerinden tam 4 yıl geçti. "28 Şubat sürecinin başlangıcından geçtiğimiz yıla kadar hep irtica 'birinci tehdit' olarak kabul edildi. Fakat geçtiğimiz yıl İçişleri Bakanı Sadettin Tantan'ın yaptığı başarılı operasyonla gerçek tehlike gün ışığına çıktı ve birinci tehdit yolsuzluklar oldu. Yolsuzluklara karşı yapılan operasyonların ortaya çıkardığı tablo, irticanın birinci tehdit olarak topluma gösterilmesi, hırsızların yıllarca ekmeğine yağ—bal sürmüş bir değerlendirme.
 </p>
 <p class="metin">
  Neler uygulandı, neler uygulanmadı?
 </p>
 <p class="metin">
  28 Şubat kararlarının üzerinden tam dört yıl geçti. Peki 4 yılda alınan 18 maddelik kararın ne kadarı uygulanabildi, ne kadarı uygulanamadı? Bu sorulara cevap verilecek olursa alınan kararların büyük bir kısmı uygulandı ve bazı maddeler de uygulanmaya devam ediliyor.
 </p>
 <p class="metin">
  28 Şubat'ta alınan ve hemen uygulanmaya konulan kararların başında 8 yıllık temel eğitim kanunu geliyor. 28 Şubat kararlarının 3. maddesinde özetle; "Genç nesillerin körpe dimağlarını Atatürk, vatan, millet sevgisiyle bilinçlendirilmesi için;
 </p>
 <p class="metin">
  a) 8 yıllık kesintisiz eğitim uygulanmaya konulmalı
 </p>
 <p class="metin">
  b) Kur'an kursları M.E.Bakanlığı'na bağlanmalı" deniliyordu. Bu karar doğrultusunda imam hatiplerin ve meslek okullarının orta kısımları kapatılarak 8 yıllık temel eğitime geçildi. Bunu takip eden süreçte de Kur'an kursları Milli Eğitim Bakanlığı'na bağlanarak 3. madde tam olarak uygulandı.
 </p>
 <p class="metin">
  28 Şubat kararlarının 5. maddesi; "Dini tesisler Diyanet İşleri Başkanlığı'nca incelenerek gerçekleştirilmelidir" diyor. Bu karar da tam olarak uygulandı ve bütün camiler Diyanet İşleri Başkanlığı'na bağlanarak tam kontrol sağlandı. Camilerde verilen hutbelerde Diyanet İşleri'nin bizzat kendisinin kaleme aldığı konuların okunması sağlandı.
 </p>
 <p class="metin">
  Deri ve silahlar kontrol altında
 </p>
 <p class="metin">
  Şubat kararlarının 14. maddesi de; "Silah ruhsat işlemleri yeniden düzenlenmeli, pompalı tüfeklere olan talep dikkatle değerlendirilmelidir" diyordu. Silah ruhsatı ile ilgili yeni düzenleme yapılarak, önüne gelen rahatça silah sahibi olamıyor. Bu maddenin polis ile ilgili bir bölümü de vardı. Bu açıkça yazılmadı ancak polisin elinde bulunan ağır silahların Türk Silahlı Kuvvetleri'ne devredilmesiydi. Bu da büyük oranda gerçekleştirildi.
 </p>
 <p class="metin">
  15. madde; "Kurban derilerinin rejim aleyhtarı örgütler tarafından toplanmasına mani olunmalıdır" deniliyordu. Bu madde için yeni bir kanun çıkarılmadı fakat daha sıkı bir şekilde var olan kanunlar uygulanmaya konuldu. Kurban derilerinin toplanmasının daha sıkı bir şekilde tatbiki için, Türk Hava Kurumu Başkanı Atilla Taçoy görevden alınarak yerine Hava Pilot Tümgeneral Erdoğan Karakuş getirildi.
 </p>
 <p class="metin">
  8. madde ise ordudan atılan personelin başka kamu kuruluşlarında istihdamını önlemek amacındaydı. 8. madde aslında ordudan atılan askerlerin kapatılan Refah Partili belediyelere girişini engellemek içindi. Bu madde de tam olarak uygulandı/uygulanıyor.
 </p>
 <p class="metin">
  Düşünce ve ifade
 </p>
 <p class="metin">
  11. madde ise şahısların ya da tüzel kişiliği bulunan kimselerin milleti din, mezhep kamplarına ayıracak konuşmaları hakkında cezai işlemlerin yapılmasıydı. TCK'nın 312. maddesi bu alınan karar çerçevesinde daha işlerlik kazandırılarak, gerek Recep Tayyip Erdoğan'a, gerekse Hasan Celal Güzel'e ve bir çok siyasiye uygulandı/uygulanıyor.
 </p>
 <p class="metin">
  13. madde kılık ve kıyafet ile ilgili. Bu madde hem kamu dairelerinde hem de üniversitelerde tavizsiz olarak uygulanıyor.
 </p>
 <p class="metin">
  9. maddede; "Orduya dinci kesimden sızmaları önlemek için alınan tedbirler diğer kamu kuruluşlarında da uygulanmalı" deniliyordu. Bu madde bugün bütün kamu kuruluşları ile belediyelerde de uygulanan bir karar. Devlet dairelerine alınan şahıslar hakkında öylesine 'titizlik' gösteriliyor ki, insanların mezun olduğu okul ya da eşinin kapalı olup olmaması, işe alınmalarında belirleyici etken oldu/oluyor. Bu maddenin uygulamasında son yaşanılan olaylardan birisi de, hükümetin Memur Kararnamesi olan KHK'yı çıkarmasıydı. Ancak Cumhurbaşkanı KHK'yı veto edince, iktidar 9. maddenin tam uygulanmasını sağlayamamış oldu.
 </p>
 <p class="metin">
  28 Şubat'ta toplanan MGK'da alınan kararlardan birisi de, "Tarikatlara bağlı özel yurt ve okulların Tevhid—i Tedrisat Kanunu gereği Milli Eğitim Bakanlığı'na devredilmesi"ni öngörüyordu. Bu hükmün uygulanma şekli de ilgili tarafları tam anlamıyla memnun etmedi. Fakat bu karar çerçevesinde, özel okullarda denetim arttırıldı ve denetimi yapan kimselere de oldukça geniş yetkiler verildi.
 </p>
 <p class="metin">
  "677 sayılı yasa ile menedilmiş tarikatların faliyetlerine son verilmelidir" diyor 28 Şubat'ta alınan kararların 6. maddesi. Bu karar sonucunda tarikatlar kapatılmadı fakat yakından takibe alınarak faaliyetleri daraltıldı.
 </p>
 <p class="metin">
  Her alanı belirledi 28 Şubat
 </p>
 <p class="metin">
  "Özel üniforma giymiş korumalar ve bunun sorumluları hakkında yasal işlemler ivedilikle sonuçlandırılmalı" deniliyor 28 Şubat kararlarının 16. maddesinde. Bu da büyük oranda uygulandı.
 </p>
 <p class="metin">
  28 Şubat kararlarının alınmasındaki etkenlerden birisi de 'Sincan Olayları'ydı. Sincan olayları gibi birtakım münferit olaylar ülke genelini yansıtıyormuşcasına 28 Şubat kararları, bu ve buna benzer gerekçelere dayandırıldı. Bir kısım gazeteler de o dönemin zinde güçleri tarafından kullanılarak, irtica hortladıldı. İrticanın kaynağı olarak da kapatılan Refah Partisi ve buna bağlı belediyeler ile bazı tarikatlar gösterildi. Refahlı belediyeleri kontrol altına almak amacıyla, "Belediyeler Yasası'na aykırı olarak sergilenen olayların sorumluları hakkında yasal işlem yapılmalı" kararı benimsendi 28 Şubat'ta.
 </p>
 <p class="metin">
  Düşüncenin suç olarak görüldüğü bu postmodern darbe döneminden bazı gazeteler de payına düşeni aldı. 'Dinci' basın olarak bahsedilen gazeteler için de, "İrticai faliyetleri nedeniyle ordudan atılan personel konusunu istismar ederek orduyu dine karşı gösteren medya yayınları kontrol altında alınmalıdır" diyor 7. madde. 28 Şubat'ın yaşandığı o dönemlerde 7. madde uygulandı.
 </p>
 <p class="metin">
  28 Şubat postmodern darbe sürecini kısaca özetlemek gerekirse, o dönemde alınan kararların bir bölümünün hemen, diğer kısmının ise zamanla uygulandığını görmek mümkün. Türkiye'nin daha önce yaşadığı üç darbeden farklı olan bu postmodern durum, daha uzun zamanlı ve daha kapsamlı. 21. yüzyılın yaşandığı dünyamızda, Avrupa Birliği'ne girmeye çalışan ülkemiz maalesef hâlâ yasakların, hâlâ büyük baskıların ve düşünceyi suç sayan bir yönetim anlayışının hakim olduğu ülke.
 </p>
 <br/>
 <center>
  <a class="anaorta" href="http://web.archive.org/web/20020527043305/mailto:sezai_kalayci@hotmail.com">
   sezai_kalayci@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/325/politika/3.htm), [web.archive.org (arşiv bağlantısı)](http://web.archive.org/web/20020527043305/http://www.aksiyon.com.tr:80/2001/325/politika/3.htm)
