# Türkiye partiler mezarlığı

*Sezai Kalaycı 2000.03.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bilgisayar ya da araba mezarlığı olur da parti mezarlığı olmaz mı? Türkiye deyim yerindeyse tam bir 'siyasi partiler mezarlığı'. Siyasi partilerimiz arasında bir sörf yaptık ve ilginç durumlara rastladık.
  </font>
 </div>
 <div id="newsText">
  <font class="detail-text">
   29 Ekim 1923 Cumhuriyetin ilanından bugüne kadar Türkiye'de 57 hükümet kuruldu. Bu hükümetlerde 779 bakan görev yaparken, 23 de başbakan gördü bu ülke. İlk hükümet 30 Ekim 1923'te yani Cumhuriyetin ilanından bir gün sonra İsmet İnönü'nün başkanlığında kurulur. Yine cumhuriyetin ilk siyasi partisi 'Halk Fırkası' da 9 Ekim 1923'te kurulacak ancak 10 Ekim 1924 tarihinde, kapatılan Terakkiperver Cumhuriyet Fıkrası'ndan 'cumhuriyet' kelimesini alarak 'Cumhuriyet Halk Fırkası' olarak ismini değiştirecektir. Partili dönemlerin Türkiye'de başlanmasına ilk adım atılmış olur böylece. Ancak bu tek partili dönem olarak kalacaktır uzun süre. Zira Terakkiperver Cumhuriyet Fırkasının kurulmasına her ne kadar izin verildiyse de bu parti, muhalefetine müsamaha gösterilmeyerek kapatıldı.
   <br/>
   <br/>
   Herşey abartılıyor...
   <br/>
   <br/>
   Türkiye'de herşeyin abartıldığı gibi parti kurma isteği de abartılacak ve 1946 yılından sonra birçok insanın ismini bile bilmediği veya ismini duyduğu zaman kahkahalar attığı partiler kurulacaktır. Bunların bır kısmı Anayasa Mahkemesi tarafından, bir kısmı askeri darbeler sonucu kapatılırken, bir kısmı kendisini feshedecek ve bir kısmı da büyük partilere katılarak misyonunu yoketmemeye çalışacaklardır.
   <br/>
   <br/>
   Anayasa'nın siyasi partilerle ilgili 68. maddesi; 'Vatandaşlar, siyasi parti kurma ve usulüne göre partilere girme ve partilerden ayrılma hakkına sahiptir. Parti üyesi olabilmek için onsekiz yaşını doldurmuş olmak gerekir' diyor. Ülkemizde buluğa erenlerin önemli bir kısmının ilk düşündükleri işlerden biri de siyasi parti kurmak olsa gerek. Türkiye Cumhuriyeti'nin siyasi tarihinde kurulan 185 parti ülkemizin demokrasi yönünde aldığı yolda hiç şüphesiz önemli mihenk taşlarının başlarında yer alırlar. Ancak, bunların çoğunluğu  Meclis çatısı altına girmeyi başaramamışlardır. Bir çoğunu cumhuriyet aristokratlarının kurduğu bu partilerden oldukça farklı isimleri olanları ile bugün bile tanıdığımız kurucuları sizler için seçtik.
   <br/>
   <br/>
   Partiler arasında neler yok neler!
   <br/>
   <br/>
   Türk Cumhuriyet Amele ve Çiftçi Partisi; 1930 yılında mimarmühendis Kazım tarafından Edirne'de kurulur.
   <br/>
   <br/>
   Laik Cumhuriyetçi İşçi ve Çiftçi Fırkası; 1931 yılında Arif Oruç tarafından kurulur.
   <br/>
   <br/>
   Demokrat Parti; 1 Temmuz 1946 yılında kurulan Demokrat Parti, 1960'ta yapılan askeri darbe ile kapatılır. Türkiye'nin geleceğine ve de yaşadığı döneme önemli imzalar atmış olan Demokrat Parti'nin kurucuları; Celal Bayar, Prof. Fuat Köprülü, Refik Koraltan ve Adnan Menderes'tir.
   <br/>
   <br/>
   Yalnız Vatan İçin Partisi; 1946 yılında İstanbul'da kurulur. Kurucuları; gazeteci Yaşar Çimen, Adil Aktaç, Kaya Mutlu.
   <br/>
   <br/>
   Ergenekon Köylü ve İşci Partisi; 1946 yılında İstanbul'da kurulur. Kurucuları ise; Silindir Makinist Arif Hikmet Adsız, Suat Uzer, Cahit Ateş, Adnan Dik.
   <br/>
   <br/>
   Arıtma Koruma Partisi; Yine 1946'da İstanbul'da kurulur. Kuranlar; Öğretmen Selçuk Köroğlu, Kemal Köymen ve Halil Sümer.
   <br/>
   <br/>
   İslam Koruma Partisi; Bu parti de 46 yılında İstanbul'da kurulur ve kurucuları Necmi  Hüneş, Mustafa Özbek ile Siya Süer'dir.
   <br/>
   <br/>
   Yurt Görev Partisi; 46 yılında İstanbul'da siyasi hayatı başlar. Kurucuları; Abdülkadir Gönüllü, Abdullah Mursaloğlu, İhsan Akşehirli.
   <br/>
   <br/>
   Millet Partisi; 1948'de Ankara'da kurulur ancak 1953 yılında kapatılır. Genel Başkanları Hikmet Bayur, Enis Akaygen, Mustafa Kentli ve Suna Tural  olan partinin kurucuları arasında Mareşal Fevzi Çakmak, Osman Bölükbaşı, General Sadık Aldoğan ve bugün Bilkent Üniversitesi öğretim görevlisi Hasan Koni'nin amcası Osman Nuri Köni de vardı. Merhum Türkeş de burada bulundu.
   <br/>
   <br/>
   Öz Demokratlar Partisi; 1948'de Afyonkarahisar'da kurulur. Av. Halil Hilmi Bozca, Hüseyin Haşim, Yusuf Mazhar Aren kurucularıdır.
   <br/>
   <br/>
   Toprak, Emlak ve Serbest Teşebbüs Partisi; 1949'da İstanbul'da kurulur. Süreyya İlmen Paşa, Asaf İlbay, Zühtü Bilimer kurucularıdır.
   <br/>
   <br/>
   Müstakiller Birliği; 1950'de İstanbul'da kurulur. İsmail Hami Danişment, Hazım Dağlı, Fuat Demiroğlu kurucuları arasında yer alır.
   <br/>
   <br/>
   Ufak Parti; 1957'nin Mayıs ayında kurulur ancak aynı yıl kendisini siyasi hayattan çekerek kepenkleri indirir.
   <br/>
   <br/>
   Vatan Partisi; 1954'te İstanbul'da Hikmet Kıvılcımlı kurdu.
   <br/>
   <br/>
   1960 ile 1980 arasında kurulan partiler
   <br/>
   <br/>
   Memleketçi Serbest Parti; 1961'de Ankara'da kurulur. Ancak iki yıl sonra kapanır. Kurucuları ise; Esat Çağa, Enver Adakan.
   <br/>
   <br/>
   Cumhuriyetçi Mesleki Islahat Partisi, Mutedil Liberal Parti ve Düstur Partisi;  1961'de Ankara'da kurulurlar. Ancak siyaset arenasında bir varlık gösteremeyerek geldikleri gibi sessiz sedasız giderler.
   <br/>
   <br/>
   Adalet Partisi; 1961 yılında Ankara'da kurulur. Bu partiyle birlikte ülkemizi 35 yıldır en üst makamlarda yöneten ve halen de yönetmeye talip olan Süleyman Demirel, Türk siyasi tarihine girer. 12 Eylül darbesi ile kapatılır.
   <br/>
   <br/>
   Millet Partisi; 1962'de Osman Bölükbaşı başkanlığında kurulur.  Bölükbaşı'nın yerine ilkin 1972'de Cemal Tural, 1975'te de Celal Kargılı gelir.
   <br/>
   <br/>
   CKMP(Milliyetçi Hareket Partisi); 1965'te Ankara'da kurulur. Bu partinin ismi Cumhuriyetçi Köylü Millet Partisi iken  Genel Başkanı Osman Bölükbaşı, daha sonraları Ahmet Oğuz ve nihayetinde de Alparslan Türkeş olurlar. Türkeş 1965'te partiye arkadaşları ile katıldığı yıl genel başkanı da olur. 1969 yılında  partinin ismini değiştirecek olan Alparslan Türkeş artık seçmenlerin karşısına  MHP'yle çıkacaktır.
   <br/>
   <br/>
   Milli Nizam Partisi; 1970'te Ankara'da kurulur ancak bir yıl sonra kapatılır. Genel Başkanı bugünün siyasi yasaklısı olan ve bir dönem de başbakanlık yapmış Necmettin Erbakan'dır.
   <br/>
   <br/>
   Demokratik Parti; 1970'te Ankara'da Ferruh Bozbeyli'nin genel başkanlığında kurulur. Saadettin Bilgiç, Yüksel ve Mutlu Menderes gibi isimler yer alır.
   <br/>
   <br/>
   Milli Selamet Partisi; 1972'te Ankara'da Süleyman Arif Emre'nin genel başkanlığında kurulur. Kurucuları Necmettin Erbakan, Fehim Adak, Recai Kutan ve Korkut Özal.
   <br/>
   <br/>
   Türkiye Ulusal Kadınlar Partisi; Türkiye'nin ilk kadın partisi olan Türkiye Ulusal Kadınlar Partisi'nin kurucusu ve genel başkanı Mübeccel Göktuna'dır.
   <br/>
   <br/>
   Vatan Partisi; Babasının partisini tekrar hayata geçirme amacında olan Emine Kıvılcımlı başkanlığında 1975 yılında kurulur ve 12 Eylül darbesiyle kapatılır.
   <br/>
   <br/>
   1983 ve bugüne kadar kurulan partiler
   <br/>
   <br/>
   Yüce Görev Partisi; 1983 yılında Baha Vefa Kutay'ın genel başkanlığında Faruk Erbil, Ahmet Güngör gibi kurucuların yer aldığı parti kuruluş aşamasında kapatılmıştır. Kurucu üyelerinden 62'si MGK tarafından veto edilmiş, yerlerine yenileri seçilemediği için parti kendiliğinden dağılmıştır.
   <br/>
   <br/>
   Bizim Parti; Yine 83'te kurulur ancak kuruluşundan 45 gün sonra kendini fesheder. Genel Başkanı Mithat Ceylan'dı.
   <br/>
   <br/>
   Türkiye Huzur Partisi; 83 yılında kurulur ancak aynı yıl Anayasa Mahkemesi'nce kapatılır. Genel Başkanı Ahmet Çelebi'nin olduğu partinin kurucuları arasında Bahattin Yücel ismi de yer alır.
   <br/>
   <br/>
   Anavatan İçin Bütünleşme Partisi; 1994 yılında kuruldu ancak çok ilginçtir ki, kuruluşundan birgün sonra ANAP'a katıldı.
   <br/>
   <br/>
   Türkiye Sultan Partisi; Türk siyasi tarihine katkı sağlayacak kadar ömrü uzun olamadı çünkü Anayasa Mahkemesi tarafından kapatıldı.
   <br/>
   <br/>
   Diriliş Partisi; 1990 yılında A. Sezai Karakoç'un genel başkanlığında kurulur. Yaklaşık yedi yıl kadar ayakta kalmayı başaran Diriliş Partisi 1997 yılında Anayasa Mahkemesi tarafından kapatılır.
   <br/>
   <br/>
   Medeniyet ve Hayvansever Ekonomi ve Tarım Partisi; 1988 yılında kuruldu ve iki yıl sonra kendini feshetti. Ancak partinin ismi öylesine farklı ki insanın bunda bir muziplik sezmemesi neredeyse olanaksız.
   <br/>
   <br/>
   Türkiye Özürlüsüyle Mutludur Partisi; 1996 yılında kurulur. Genel Başkanı Murat Dilmen'dir.
   <br/>
   <br/>
   Kurtuluş Huzur Partisi; 1999 yılında kurulan partinin Genel Başkanlığını Hacer Söğütdelen yapıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=6002), [web.archive.org (arşiv bağlantısı)](http://web.archive.org/web/20130713005402/http://www.aksiyon.com.tr:80/aksiyon/newsDetail_getNewsById.action?newsId=6002)
