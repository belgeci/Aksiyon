# Bu İŞ MHP'ye yaradı

*Sezai Kalaycı 2000.04.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'nin yıllardır bir kördüğüm haline getirdiği özelleştirmeler ve bunun üzerindeki şaibeler sanki sihirli bir değnekle 2000 yılında hallediliyor.
  </font>
 </div>
 <div id="newsText">
  <font class="detail-text">
   Bu sihir hükümetin ortaya koyduğu ekonomik istikrar paketinin başarıyı yakalama şansını da arttırıyor. Hükümetin 2000 yılı enflasyonla mücadele paketinde öngördüğü 7.6 milyar dolar  özelleştirme hedefini ekonomistlerin büyük bir kısmı abartılı bulmuşlardı. Ancak üçüncü GSM ihalesinde alınan sonuçlardan sonra ekonomi kurmayları bunun abartılı olmadığını, yıl sonu hedefine ulaşılacağını hatta geçeceğini bile söylüyorlar.
   <br/>
   <br/>
   Türkiye 2000 yılıyla birlikte çok önemli gelişmelere sahne oluyor. Bu gelişmeler Türkiye'nin 21. yüzyıla daha güvenilir adımlarla girmesinin işaretlerini taşıyor. Ekonomide taşların oynaması ve buna paralel daha sağlam zemine oturmasıyla Türkiye'deki zenginler kulubü sıralaması da değişti. Bu değişimi gerçekleştiren ise, cep telefonu ihalesi oldu. Günümüz dünyasında iletişimin hızlı gelişmesi, sektörün cazibesini oldukça artırıyor. Oldukça kârlı olan sektörün pazar alanı da çok geniş ve bu alanda yatırım yapan şirketler de inanılmaz bir hızla büyüyor. Bunun en güzel ve en büyük örneği de ABD'de Bill Gates'in sahibi olduğu Microsft firması. Türkiye'de ise Turkcell ve Telsim. Türkiye'nin yıllardır en büyük devleri olarak bilinen Koç ve Sabancı artık Turkcell'in sahibi Karamehmetler'in ardından sıralanıyor zenginler kulübünde.
   <br/>
   <br/>
   Türkiye'de yaklaşık 20 yıldır her iktidarın diline doladığı özelleştirmede bu yıl ilk defa planlanan hedef tutturuldu hatta bu hedefi aşma noktasına gelindi.
   <br/>
   <br/>
   Özelleştirmede atılan dev adımın ilk halkası POAŞ oldu ve bu kurumun %51'i 1 milyar 260 milyon dolara İş BankasıDoğan Medya konsorsiyumuna satıldı. Ardından TÜPRAŞ'ın  önce %15'inin halka arzı kararlaştırıldı ancak talep çok fazla olunca bu miktar yüzde 27'ye yükseltildi ve 1 milyar 125 milyon dolarlık satış gerçekleştirildi. Türkiye'nin tarihinde gördüğü en büyük ihale olan GSM 1800'ün satışı zincirin son halkası oldu. Üçüncü GSM ihalesi, 2 milyar 525 milyon dolar veren İş BankasıTelecom Italia ortaklığının oldu. Oysa önceki yıllarda yapılan birinci ve ikinci GSM ihalelerinde 'satkurtul' anlayışıyla hareket edilmiş ve iki GSM şebekesi 500 milyon dolar gibi (üstelik KDV bile alınmadan) komik bir rakama satılmıştı. İlk iki GSM operatörünün bu kadar ucuza satılması devleti önemli bir gelir kaynağından mahrum bıraktı. Bugün itibariyle Turkcell'in ve Telsim'in toplam değeri yaklaşık 25 ile 30 milyar dolar arasında.
   <br/>
   <br/>
   Türkiye bu yıla kadar özelleştirmede  satkurtul mantığı ile hareket etti ve bu anlayış bir yandan devleti önemli bir gelirden mahrum ederken öte yandan çeşitli spekülasyonlara yol açtı. Özelleştirmelerin çoğu birilerine peşkeş çekme olarak değerlendirildi kamuoyunda. Artık özelleştirmede; sat ama kârlı sat anlayışıyla hareket ediliyor ve bundan hem devlet hem de vatandaş kazançlı çıkıyor. Ekonomi uzmanlarına göre özelliştirmedeki bu anlayış değişikliğinin lokomotifi iktidar ortağı MHP oldu. Geçtiğimiz günlerde sonuçlanan üçüncü GSM ihalesi bu savı destekler mahiyette. Sözkonusu ihalede ulaşılan rakamın büyüklüğü kadar ihaleye herhangi bir şaibenin bulaşmamış olması da olumlu bir gelişme olarak değerlendiriliyor.
   <br/>
   <br/>
   Peki devletçi bilinen MHP özelleştirmeden neyi anlıyordu, özelleştirme ile MHP'nin devletçi anlayışı çelişmiyor muydu? Bu sorulara MHP'nin İstanbul milletvekili ve Genel Başkan Yardımcısı Nazif Okumuş cevap veriyor: "MHP yapısı itibariyle devletçi bir parti görünümünde. Bu devletçilik klasik anlayışın ötesinde, devleti zarara uğratmadan özelleştirmeyi gerçekleştirmek , bununla birlikte tekelciliği de önlemek".
   <br/>
   <br/>
   Okumuş, Türkiye'nin uzun yıllar özelleştirmeden kaynaklanan sıkıntılar çektiğini belirtiyor ve "Milletin alın terinin olduğu bu devlet kurumları, çok iddialı olarak söylüyorum; birilerine peşkeş çekildi" diyor. Zaman zaman kamuoyuna da yansıyan ve hatta belgeleri ile ortaya çıkarılan, karşılıklı 'al gülüm ver gülüm' hesapları ile milletin devlete olan inancının ciddi olarak sarsıldığını belirtiyor. Yapılan bir çok özelleştirmenin de yayılan şaibeler nedeniyle yüksek mahkemelerden döndüğüne dikkat çekiyor.
   <br/>
   <br/>
   Yıllardır MHP'nin liberal ekonomiyi savunduğunu bunun bir gereği olarak da özelleştirmenin bir an önce yapılması gerektiğini söyleyen Okumuş, "Bizim parti 1970'li yıllarda devletçi yapıyı ortaya koymuş bu devletçi anlayışı da liberal anlayışı kendi hayat standardı ve siyasi malzemesi haline getirmiş bir partidir. İşçinin çalıştığı kuruma ortak olmasını ilk dile getiren ve de parti tüzüğüne alan tek partiyiz" diyor.
   <br/>
   <br/>
   KİT'lerin satılmasıyla devletin gücünü yitirmeyeceğini vurgulayan Nazif Okumuş, 'Devlet yapı itibariyle küçülmüyor. Devlet iş gücü itibariyle küçülüyor. Devlette güç kaybı olmuyor, aksine güçleniyor. Çünkü kamburlar sırtından atılınca daha da zinde oluyor" şeklinde konuşuyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6104-bu-is-mhpye-yaradi.html), [web.archive.org (arşiv bağlantısı)](http://web.archive.org/web/20131017054812/http://www.aksiyon.com.tr:80/aksiyon/haber-6104-bu-is-mhpye-yaradi.html)
