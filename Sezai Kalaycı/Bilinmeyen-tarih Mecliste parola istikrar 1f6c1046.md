# Mecliste parola “istikrar”

*Sezai Kalaycı Bilinmeyen-tarih*

<div>
 <font>
  <img border="0" height="1" src="/web/20050302230129im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302230129im_/http://www.aksiyon.com.tr/resim/292/22.jpg" vspace="5"/>
  </p>
 </font>
 <font class="content">
  21. Dönem yasama yılı hararetli tartışmaların yaşandığı bir yıl oldu. Meclis’teki ilk fırtına milletvekili yemin töreninde yaşandı.
 </font>
 <br/>
 <p>
  <font class="content">
   Meclis’e başörtüsüyle giren FP İstanbul Milletvekili Safa Merve Kavakçı, başta DSP’liler olmak üzere milletvekillerinin sözlü saldırısına uğradı, Başbakan Ecevit, kürsüye çıkarak, “Bu kadına haddini bildirin” deyince gergin anlar yaşandı. Ecevit’in, sözlerini kağıttan okuması ise, çeşitli yorumlara neden oldu. Sonuçta Kavakçı’nın yemin etmesine izin verilmediği gibi Bakanlar Kurulu kararı ile vatandaşlıktan çıkarıldı.
   <br>
    <br>
     Abdullah Öcalan hakkında Ankara Devlet Güvenlik Mahkemesi’nin verdiği ve Yargıtay’ın da onayladığı idam cezası, Hükümet ortakları arasında ilk kez ciddi görüş ayrılıklarına neden oldu. DSP, Avrupa İnsan Hakları Mahkemesi’nin, idamın infazını durdurma kararına uyulmasını savunurken, şehit ailelerinin büyük çoğunluğundan oy toplayan MHP, infazın gerçekleşmesini isteyen bir görüntü çizdi. Ancak liderlerin kendi aralarında yaptıkları görüşmeler sonunda MHP ‘ikna edildi’ ve infaz gerçekleşmedi. Şehit ailelerinin tepkisini çeken karar MHP içinde sıkıntılara neden oldu.
     <br>
      <br>
       Yabancı sermayeyi çekmek için çıkarılan ve bir ülkede meydana gelen bir anlaşmazlığın, ülke dışındaki mahkemeler tarafından çözümlenmesini öngören Tahkim Yasası tüm partilerin ortak desteği ile çıkarıldı.
       <br/>
       <br/>
       Emeklilik yaşını erkeklerde 60, kadınlar da 58’e çıkaran Sosyal Güvenlik Yasası çalışanların ve sendikaların itirazlarına rağmen hükümet ortakları tarafından insanların depremle meşgul olduğu bir dönemde sessizce Meclis’ten geçirildi.
       <br/>
       <br/>
       Rahşan Ecevit’in isteği ve Başbakan Bülent Ecevit’in önerisiyle gündeme gelen af konusu, hükümet ortakları arasında yeniden bir görüş ayrılığına neden oldu. DSP ve ANAP terör suçlularının da af kapsamına alınmasını isterken, MHP bu suçtan hüküm giyenlerin kapsam dışında tutulmasını istedi. Düşünce suçlularının af kapsamına alınmaması sert eleştirilere neden oldu. Af konusu hâlâ tartışılıyor.
       <br/>
       <br/>
       MHP Türk Ceza Kanunu’nun devleti bölmeye yönelik faaliyetler içerisinde bulunanları idam etmeyi öngören 125. maddenin değiştirilmesine karşı çıkıyor. MHP milletvekilleri, böyle bir tasarıya destek vermeyeceklerini söylerken, DSP önümüzdeki yasama döneminde kanunu çıkarmayı hedefliyor. İşin ilginç yanı Öcalan’ı İmralı’da yargılayan Ankara DGM Hakimi Turgut Okyay da geçtiğimiz günlerde idam cezasının kalkmasını savundu.
       <br/>
       <br/>
       Karne orta...
       <br/>
       <br/>
       Geçtiğimiz hafta tatile giren Meclis, bir yıl boyunca neler yaptı, toplumun beklentilerine ne derece cevap verdi, yapmayı planlayıp da yapamadığı faaliyetler neler? Hangi kanunları çıkarabildi, hangilerini çıkaramadı gibi soruları bir basın toplantısı ile T.B.M.M. Başkanı Yıldırım Akbulut cevapladı. 2 Mayıs 1999’da çalışmalarına başlayan Meclis, geçtiğimiz yıla göre başarısız bir performans sergiledi. Bunda hiç şüphesiz en önemli neden Meclis’in gereksiz yere aylarca 5+5 formülü ile meşgul edilmesiydi. Cumhurbaşkanı Süleyman Demirel’in görev süresini uzatmaya yönelik Anayasa’nın 101. maddesinin değiştirilmesini öngören teklif Başbakan Bülent Ecevit’in tüm ısrarlarına rağmen Meclis’ten geçemedi. İddia edildiği gibi Demirel’in seçilememesiyle kıyamet kopmadı, istikrar da bozulmadı.
       <br/>
       <br/>
       21. Dönemde Meclis çalışması sonunda 202 adet kanun çıkardı. 20. Dönemde ise bu rakam 226 idi. Yine bu dönem Meclis, 123 birleşim, bunun sonunda 700 saat süren çalışma süresi sonunda 31 bin 200 sayfa tutanak tuttu. 20. Dönemde ise; 412 birleşim gerçekleştirmiş, bu çalışmalar toplam 2026 saat sürmüş ve 72 bin 972 sayfa tutanak tutulmuştu. Yani 21. Dönem Meclis çalışması 20. Döneme nazaran daha pasif geçti.
       <br/>
       <br/>
       Cumhurbaşkanlığı seçimi sürecinde liderlerin değil, kendi özgür iradeleriyle hareket eden ve halkın takdirini kazanan milletvekilleri, aynı tavrı Yüce Divan oylamalarında ortaya koyamadılar. Mesut Yılmaz hakkında 8, Çiller hakkında 1, toplamda 15 soruşturma dosyasından Yüce Divan kararı çıkmadı. Partiler karşılıklı olarak birbirlerini akladılar ve bu da Meclis’e ve siyasetçiye olan güveni bir kez daha zedeledi. Özellikle FP’nin tavrı akla durgunluk verecek nitelikteydi. Temiz toplum, temiz siyaset istekleri yine bir başka bahara kaldı.
       <br/>
       <br/>
       Önemli tasarılar tatile takıldı
       <br/>
       <br/>
       Acil olarak çözüm bekleyen sorunlar yine önümüzdeki yasama yılına kaldı. Başta Anayasa’nın 25 maddesinde değişiklik olmak üzere Yerel Yönetimler ve RTÜK yasası, af gibi konular 1 Ekim’de açılacak 22. yasama yılında ele alınacak. Kopenhag kirterlerine uyum için anayasada ciddi değişikliklerin yapılması şart. Cumhurbaşkanı A. Necdet Sezer, hak ve özgürlükleri kısıtlayan 82 Anayasası’nın değiştirilmesi gerektiğini, bu anayasa ile Avrupa Birliği’ne girilemeyeceğini çeşitli platformda dile getirdi. Sezer’in de çabalarıyla önümüzdeki dönemde somut adımlar atılması bekleniyor. Nitekim Ecevit, partisinin son grup toplantısında Anayasa’nın 25 maddesinde değişiklik yapmayı hedeflediklerini açıklamıştı. Anayasa Komisyonu Başkanı Ertuğrul Yalçınbayır’ın çabaları da bu konudaki umutları artırıyor.
       <br/>
       <br/>
       Af konusu önümüzdeki dönemde yine en önemli gündem maddelerinden biri olacak. Affın kapsam ve niteliği konusunda hükümet ortakları anlaşabilmiş değil. Özellikle MHP ile DSP arasında derin görüş ayrılıkları var. Yerel Yönetimler yasasının bir an önce çıkarılması için belediye başkanları bastırıyor ancak belediye başkanlığı az olan DSP bu konuda pek istekli görünmüyor.
       <br/>
       <br/>
       Kartelleşmenin önünü tamamen açacak olan yeni RTÜK Yasası alt komisyona havale edildi. MHP’nin özellikle medya sahiplerinin devlet ihalelerine girmesini yasaklayan 29. madde ile bu kuruma seçilecek kişilerin Meclis’in ataması yerine Bakanlar Kurulu’na ve MGK’ya verilmesi konusunda çekinceleri var. Kızını trafik kazasında kaybeden Boray Uras’ın Ankara’ya yürümesiyle tekrar kamuoyunun gündemine gelen trafik yasasının öncelikli olarak ele alınması bekleniyor önümüzdeki dönemde.
       <br/>
       <br/>
       Türk Ceza Kanununun 312 ve terörle mücadele kanununun 8. maddesi de Avrupa’ya uyum için değiştirilmesi gereken maddeler. Ancak askerler ve MHP buna karşı çıkıyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14221), [web.archive.org (arşiv bağlantısı)](http://web.archive.org/web/20050302230129/http://www.aksiyon.com.tr:80/detay.php?id=14221)
