# TRT kendini arıyor

*Sezai Kalaycı 1998.05.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Başkentin sınıfsal açıdan 'yükselen' semtlerinden olan Oran Şehri'nde görkemli bir yapı yükselir.
  </font>
 </div>
 <div id="newsText">
  <font class="detail-text">
   Tarihinin en şaşaalı günlerini yaşadığı Tunca Toskay'lı yıllarında BBC dahil tüm dünya yayın kuruluşlarının yönetim alanından daha büyük bir 'kompleks'e kavuşan TRT, bugünlerde yine gündemde. 30. yayın yılını idrak münasebetiyle Genel Müdür Yücel Yener ve ekibi hergün daha da kötüye giden ve tedavisi imkansız bir hastalığa yakalanmış olan kurumu kurtarmanın telaşı içindeler.
   <br/>
   <br/>
   'Kerameti kendinden menkul' anonslara artık TRT ekranlarında da sıkça rastlanıyor. Bir zamanlar eleştirilen anonslara TRT'nin de iştirak etmesi bir yana yıllardır seviyeli program yapmakla övünen kurum rating uğruna özel kanallarla didişir bir halde. Devletin ciddiyetini yansıtan TRT, bu tür söylemlerle ve programlarla yıllardır zihinlere kazınan kurumun seviyeli yayın iddiasına taban tabana zıt. TRT, Türkiye'de televizyonculuğun okulu olarak anılıyor ve nostaljik bir edayla sürekli yüceltiliyor. Şimdilerde her biri bir özel televizyonun başında olan eski TRT'ciler, 30. yıl özel programlarında ekran karşısında gerdan kırarak konuşuyorlar: 'Efendim hepimiz Mithatpaşa'daki o mütavazı stüdyonun tozuna borçluyuz performansımızı. Televizyonculuk adına ne yapıldıysa TRT tarafından ve sayesinde yapıldı bu ülkede vs. vs..' Fakat kimse durup düşünmüyor ve sormuyor: Altıbini aşkın kadrolu personeli, onlarca gereksiz ünitesi, memur başına bir müdürün düştüğü hantal yapısı, dünyanın hiçbir yayın kuruluşunda olmadığı kadar kanalı, anayasanın belirlediği sınırlardan daha dar ve katı yayıncılık anlayışı, kılık kıyafet ve sigara gibi ayrıntılarda boğulup asıl işini düşünmekte acze düşen yayıncılık anlayışı TRT'yi nereye götürüyor? Önümüzdeki günlerde yapılacak bir imtihanla da yetersiz sayıda(!) olan personel sayısını artıracak. TRT'nin yayınları halktan uzak, toplumun özüne ters ve bol bol müzik yayını yapmaktan vatandaşların sorunlarını dile getirmekten aciz. Oysa TRT devletin sırtından geçinen ve halkın vergileri ile ayakta duran bir kurum. Bu kurumun kendi öz kaynağına bu kadar duyarsız olması anlaşılır gibi değil. Ertürk Yöndem, Güntaç Aktan ve Seynan Levent gibi fenomenleri, çok sesli ve demokrat olması gerekirken ideolojik dayatmacılığı ve nihayet milletin bütçesine verdiği milyarlarca zararıyla bu kurumun hangi olumlu işlevinden söz edilebilir? Ödenen her elektrik faturasından TRT'ye kesilen paralar ise işin başka bir trajik yönü.
   <br/>
   <br/>
   Bugünlerde 'sürgün' atamalarla gündemde olan TRT'de % 30 civarında emekliliği gelen personelin terki için zorlamalarda bulunulup hantal gövde rahatlatılmaya çalışılırken, bir yandan da iktidar partilerinin kadro taleplerine cevap telaşıyla onlarca yeni eleman alınıyor. Hatta emekli olmuş personel yeniden göreve başlatılıyor. Mayıs ayında yapacağı 'sınav' ile yeni elamanlar alacak olan TRT'nin kanallarının bir kısmını 'özelleştirme çabası' içinde olduğu genel müdürü tarafından daha önceleri dile getirildi. Bir taraftan özelleştirmeye gidilirken bir taraftan da yeni personel alınması anlaşılır gibi değil. Bu ne perhiz bu ne lahana turşusu dedirten bu uygulamayı yöneticiler nasıl mazeretlendirir bilemiyoruz. Ama bildiğimiz birşey var: Kurum'un bu türden politikalarla uzun süre 'ıslah edilmesi' mümkün gözükmüyor.
   <br/>
   <br/>
   Kökten politika değişikliği şart
   <br/>
   <br/>
   TRT gibi bir kurumun Batılı ülkelerde olduğu gibi bir devlet kanalı haline gelebilmesi için öncelikle köktenci bir politika değişikliği ve bir kanunî düzenleme gerekiyor. Özel televizyonlarla rekabet ortamına girebilmesi içinse, yayıncılık etiğini herşeyin önünde tutma konusunda kararlı bir yönetim... TRT'nin geçmişte de, bugün de önündeki temel handikap 'özerk'sizliği. Her yıl basılan TRT Yayın İlkeleri kitapçığında belirtilen 'Milli ve manevi değerlere..' diye başlayan ilkelerinin aksine yayınlarla, TRT toplumu kendinden uzaklaştırdı. Halkın değil çalışanların ve devletin taleplerine aracılık edişi kurum açısından olumsuz bir performanstı. Bu 'günah'ını yavaş yavaş terkederek doğası gereği daha demokrat bir yayıncılık formatına kavuşması gerekirken gitgide merkezcil odağın çekim alanına kayması TRT'nin handikapını büyütüyor.
   <br/>
   <br/>
   Fırtınalı günlerin genel müdürü Şaban Karataş'ın ifadesiyle, bir zamanlar koridorlarında 'kendisini Fellini zanneden yeteneksiz ve tembel yapımcıların' gezindiği Kurum'da şu an birşey değişmiş değil. Aynı psikoloji sürüyor personelde. Fakat bu atmosfere bir hüzün ve yılgınlık egemen. TRT, çağın gerisinde kalma hususunda ısrarlı görünüyor. Arşiv konusunda Türkiye'de yayın yapan bütün televizyon istasyonlarından daha zengin ama kullanma noktasında da bir o kadar beceriksiz. Genel Müdür Yücel Yener tarafından ifade edildiğine göre arşivlerinin bir kısmı satılıyor. Personeli ideolojik zanlarla atıl durumda tutuyor. Kurum dışı yapımlara rüşvet gölgesi düşmeye devam ediyor. Altıbini aşkın çalışanına rağmen her ne hikmetse TRT, fragmanlarını bile dışarıdan bir şirkete veriyor. Bu durumda Kurum'un yönetimi kronikleşen sorunlara pansumancı bir tutumla yaklaşımın geçersizliğini de görmekte zorlanıyor. Sahip olduğu teknolojik imkanlar, araçgereç, teknik personel ve yayın hacmi bakımından dünyanın birçok yayın kuruluşlarından daha 'güçlü' olan TRT'nin bir reforma ihtiyacı olduğunu odacısından daire başkanına hemen herkes yüksek sesle dile getirmesine rağmen, tıkanıklık ve tıknefeslilik sürüp gidiyor.
   <br/>
   <br/>
   GAP TV gibi özel amaçlı ve 'milli çıkarlar'ın gerektirdiği bir kanalda yöre insanı açısından rasyonelini anlamakta güçlük çektiğimiz bir dizi yapım boca ediliyor ekrandan. Seslendiği kitle tarafından seyredilmemekte ısrarlı bir kanal GAP TV. Televizyonculuk açısından oldukça özensiz hazırlanmış izlenimini veren, ne eğiten ne enforme eden ve ne de eğlendiren can sıkıcı bir yığın 'malzeme' hangi yayıncılık mantığıyla sunuluyor, anlamak zor.
   <br/>
   <br/>
   İNT ve Avrasya yayınları ayrı bir sorun olarak duruyor karşımızda. Devlet başkanı düzeyinde bile eleştirilere konu olan Avrasya yayınlarının protipin ayrıntılarına inilerek ele alınması ve analiz edilmesi halinde karşımıza ilginç sonuçlar çıkabiliyor. Asya ülkelerinin kültürleriyle ilgisi olmayan ve antipatiyle hatta tepkiyle karşılanan kimi yayınlar ve tekrarlar sürüyor. İNT kanalında ise özellikle Almanya'da yaşayan gurbetçilerin ilgi duyduğu 'Yöremiz Türkülerimiz' ya da 'Radyo Sanatçıları Konseri' türünden birkaç program dışında ilgi çeken ve yayın amacına uygun bir yapıma rastlamak mümkün değil. Bir eğitim ve belgesel kanalı olarak tasarlanmış olan TRT2'de zaman zaman yayımlanan birkaç belgesel ve kültür kuşağı dışında seyre değer bir yapıma rastlanmıyor.
   <br/>
   <br/>
   Kurum yöneticilerinin geçtiğimiz mart ayında yaptıkları ziyarette benzer eleştirilerde bulunan Cumhurbaşkanı Süleyman Demirel'in de vurguladığı gibi, TRT, kendisini radikal biçimde ve hızla reforme etmek zorunda. Aksi takdirde kan kaybı büyüyecek ve hantal gövde ürettiği sorunların üstesinden gelme noktasında sıkıntıya düşecek. Genel Müdür Yücel Yener'in 'ticari televizyonculuk' tecrübesi de Kurum'un düzelmesine yetmeyecek.
   <br/>
   <br/>
   İmkanlarla rating ters orantılı
   <br/>
   <br/>
   Oran'da Ankara'ya hakim bir yerde konuşlanan TRT'nin yeni binası son derece modern ve içerisinde ihtiyaç duyulan herşey var. Ayakkabıcıdankafeteryaya, markettenbeyazeşya dükkanına kadar personelin bütün ihtiyaçları düşünülerek yapılmış adeta küçük bir şehir. Türkiye'deki özel televizyonların, yarısına bile ulaşamadığı imkanlar içerisinde TRT. Ancak sürekli olarak insanların beyinlerine zorla sokulan rating savaşlarında TRT'nin izlenme oranının esamesi bile okunmuyor.
   <br/>
   <br/>
   Bu kadar teknik imkana, kalabalık personele ve kanala sahip bir Kurum'dan beklenen performansın sağlanması için öncelikle yasal düzenlemeye ihtiyaç var. Belki söylendiğinden fazla 'özerk'leşmesi ve televizyonculuğun gereklerine daha çok riayet eden, kendi toplumunun taleplerine ve gerçeklerine daha çok önem atfeden, 'Perde Arkası'nda yapıldığı gibi kaba ve dayatmacı söylemle değil, çağın gerektirdiği demokrat ve hoşgörülü bir dille topluma seslenen bir TRT, sanıyoruz halkın daha çok ilgisine mazhar olabilecektir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3743-trt-kendini-ariyor.html), [web.archive.org (arşiv bağlantısı)](http://web.archive.org/web/20121001023600/http://www.aksiyon.com.tr:80/aksiyon/haber-3743-trt-kendini-ariyor.html)
