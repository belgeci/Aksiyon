# 309, 310, 311, ...., 313

*Sezai Kalaycı Bilinmeyen-tarih*

<div>
 <font>
  <img border="0" height="1" src="/web/20050302230013im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302230013im_/http://www.aksiyon.com.tr/resim/293/21.jpg" vspace="5"/>
  </p>
 </font>
 <font class="content">
  10 Aralık 1999’da Helsinki’de düzenlenen zirve ile Türkiye Avrupa Birliği’ne aday ülke statüsüne alındı. Türkiye adaylık için ilk ciddi sınavını bu sonbaharda verecek.
 </font>
 <br/>
 <p>
  <font class="content">
   Zira Avrupa Komisyonu’nun genişlemeden sorumlu komiseri Günter Verhugen, bu hafta içinde Türkiye’yi ziyaret edecek ve üst düzey yetkililerle görüşerek Türkiye’nin Kopenhag Kriterlerine uyumda geldiği aşamayı, AB’ye uyum için ne gibi adımlar atıldığını inceleyecek ve Katılım Ortak Belgesi’ni düzenleyecek.
   <br>
    <br>
     AB, başta düşünce özgürlüğü olmak üzere, demokratikleşme ve insan hakları konusunda Türkiye’nin pek çok alanda yeni düzenlemelere gitmesini istiyor. AB ile ilişkilerin ele alındığı bir dönemde kapatılan Refah Partisi’nin Genel Başkanı ve eski Başbakan Necmettin Erbakan hakkında Diyarbakır DGM tarafından ‘halkı kin ve nefrete sevkettiği’ gerekçesiyle verilen 1 yıl hapis cezasının Yargıtay 8. Dairesi tarafından onanması Türkiye’nin insan hakları alanında yerinde saydığını gösterirken, düşüncenin suç olmaktan çıkarılmasını isteyen AB ile ilişkileri de olumsuz yönde etkileyeceği uzmanların ortak görüşü.
     <br>
      <br>
       Siyasetçiler ‘üzgün’ ama...
       <br/>
       <br/>
       Necmettin Erbakan’ın mahkumiyetine neden olan 312. madde yaz tatili olmasına rağmen bir anda siyasetin birinci gündemi oluverdi. Kararın açıklanmasından sonra siyasiler ‘üzüntülerini’ ifade ederken, Fazilet Partisi, düşüncenin önündeki en büyük engellerden biri olan ve Avrupa Birliği’nin kaldırılmasını istediği Türk Ceza Kanunu’nun 312. maddesinde değişiklik yapılması için harekete geçti. Karardan hemen sonra kurmaylarıyla bir toplantı yapan FP Genel Başkanı Recai Kutan karara sert tepki gösterdi. Erbabakan hakındaki mahkumiyet kararını Başbakan Ecevit “sevindirici bulmadığı”nı söyledi. Ecevit, 312. maddedenin 2. fıkrasının değiştirilmesi için yeşil ışık yakarken, Türkiye’deki şartların uygun olmadığı gerekçesiyle 312’nin kaldırılmasına karşı çıkan MHP’de ise farklı sesler yükseliyor. Genel Başkan Bahçeli, FP lideri ile görüşmesinde, durumu hukukçulara inceleteceklerini ve uygun bulunması halinde sözkonusu maddede bazı değişikliklerin yapılabileceğini ifade etti. Ancak MHP’li bakanlar 312’nin “devletin ve sistemin temel taşı” olduğunu savunuyorlar ve bu değişikliğe karşı çıkıyorlar.
       <br/>
       <br/>
       ANAP ve DYP’nin yanısıra Meclis’te temsil edilmeyen CHP ve BBP de 312. maddenin değiştirilmesi konusunda Kutan’a destek verdiler. CHP Genel Başkanı Altan Öymen, Cumhurbaşkanı Sezer’le görüşmelerinde, Meclis’in derhal olağanüstü toplanarak, 312 dahil yasakçı tüm maddelerin kaldırılmasını istediklerini Kutan’a aktardı.
       <br/>
       <br/>
       “Ekimde değişir”...
       <br/>
       <br/>
       312. maddenin değiştirilmesi için destek turuna çıkan Kutan değişiklik için umutlu. MHP dışındaki tüm partilerin desteğini alan Kutan, ekim ayında açılacak Meclis’te ilk olarak 312. maddenin görüşüleceğini söyledi. Kutan, idam cezasının kaldırılmasını da görüşebileceklerini söyleyerek pazarlığa hazır oldukları mesajını verdi.
       <br/>
       <br/>
       Meşhur maddenin ikinci fıkrasının yeniden düzenlenerek soyut ifadelerin somut hale getirilmesini isteyen FP’nin elindeki en büyük koz idam cezasının kaldırılması ve af. Bilindiği gibi MHP ile hükümet ortağı DSP arasında idam cezasının kaldırılması ve af konusunda görüş ayrılıkları bulunuyor. Ecevit, diğer partilerin uzlaşmasıyla MHP olmadan da gerekli değişikliklerin yapılabileceğini birkaç kez söyledi. İşte bu aşamada Ecevit, Anayasa değişikliği için gerekli olan çoğunluğu sağlamak için FP’nin desteğine ihtiyaç duyuyor. Bunu bilen FP yönetimi, öncelikle 312’nin değiştirilmesini isteyecek, aksi takdirde pakete destek vermeyecek.
       <br/>
       <br/>
       Yargıtay’ın kararı siyasetteki dengeleri de değiştirecek gibi görünüyor. Uzun zamandan beri önümüzdeki yasama döneminde MHP yerine DYP’nin koalisyona dahil edileceği ifade ediliyor kulislerde. DSP, daha önceden söz verdiği gibi idam cezasını kaldırmayı ve af yasasını çıkarmayı planlarken, MHP, 125. maddenin kaldırılmasına karşı çıkarak şehit ailelerinin tekrar desteğini kazanmayı planlıyor. MHP, böylece hem hükümeti bozan taraf olmaktan kurtulacak, hem de, “Katil Apo’yu affettiler” diye propaganda yapabilecek.
       <br/>
       <br/>
       Siyasi gözlemcilere göre 312. maddenin kaldırılması ile Türkiye sadece uluslararası arenada rahatlamayacak, aynı zamanda ülkenin siyasi geleceğinde de önemli değişiklikler olacak. Sözkonusu maddenin kalkması ile, potonsiyel lider adayı olarak gösterilen Tayyip Erdoğan’ın siyaset yasağının kalkacağına dikkat çeken uzmanlar, Erdoğan’ın Türk siyasetine yeni bir soluk getireceğini ifade ediyorlar. Uzmanlara göre, 312’ye karşı çıkanların en büyük korkusu Erdoğan’ın siyasi arenaya çıkması. Özellikle de merkez sağda siyaset yapan ve bu alanda istedikleri gibi at oynatanların korkulu rüyası Erdoğan.
       <br/>
       <br/>
       163. madde yerine işletiliyor
       <br/>
       <br/>
       Yargıtay’ın, Erbakan ile ilgili kararı onamasının ardında hemen her kesimden tepkiler geldi. Herkesin ortak görüşü, düşüncelerinden dolayı insanları cezalandırmanın bir ilkellik göstergesi olduğu yönünde. FP Grup Başkanvekili Bülent Arınç, 312’nin Mussolini’nin Faşist İtalyası’ndan alındığını ve bir giyotin haline geldiğini, bir baskı aracı olarak kullanılan bu maddenin derhal değiştirilmesi gerektiğini söylüyor. Arınç, Türkiye aleyhine AİHM’ne açılan davaların çoğunun düşünce suçundan kaynaklandığına dikkat çekiyor.
       <br/>
       <br/>
       Ankara Baro Başkanı Hakkı Suha Okay, tüm dünyada düşüncenin sınırlarının olduğunu, ancak 312. maddedeki ifadelerin muğlak olduğunu, suçu tanımlarken objektif kriterlerden hareket edilmesi gerektiğini belirtiyor. Okay’a göre hukuki zorlamalar sözkonusu ve 312, kaldırılan 163. maddenin yerine işletiliyor.
       <br/>
       <br/>
       İnsan Hakları İnceleme Komisyonu Başkan Yardımcısı Diyarbakır Milletvekili Sebgetullah Seydaoğlu, kararı kınayarak Yılmaz’ın sözlerine atıfta bulundu, “Millet olarak hâlâ düşünceye özgürlük sloganları atıyoruz. Ama devlet olarak hemen her gün düşüncelerinden dolayı yazarları, gazetecileri hapse göndermekten de geri kalmıyoruz” dedi.
       <br/>
       <br/>
       Ord. Prof. Sulhi Dönmezer ise 312. maddenin kaldırılmasına karşı çıkıyor, ancak belli değişiklikler yapılabileceğini kaydediyor. Dönmezer, “2. fıkradaki mesele yorum meselesidir, eğer yargıçlar AİHM’e uygun olarak karar vermiş olsalar değişikliğe de gerek olmazdı. Ancak, eğer hakimlerin aldıkları kararların AİHM’e uygun olmadığı düşünülüyorsa değişiklik yapılabilir” görüşünde.
       <br/>
       <br/>
       312. maddeyi büyük bir ayıp olarak gördüğünü söyleyen Çağdaş Hukukçular Derneği Başkanı Ali Ersin Gür, 312. maddeyi büyük bir ayıp olarak gördüğünü vurgulayarak, bu konuda çağdaş düzenlemelerin bir an evvel yapılmasını istedi.
       <br/>
       <br/>
       AB ve ABD karardan rahatsız
       <br/>
       <br/>
       Yargıtay’ın kararına Avrupa ve Amerika da sert tepki gösterdi. Avrupa Konseyi Parlamenterler Meclisi (AKPM) Başkanı Lord Russel Johnston, kararın çoğulcu demokrasinin kurallarına uymadığını ve Türkiye’nin AB üyeliği için bir tehdit olduğunu bildirdi. Johnston’a göre, “Sözlerinden dolayı yaşlı bir adamı hapis cezasına çarptırmak yanlış ve üzücüdür ve modern Avrupa toplumunu kızdıracaktır”. ABD Dışişleri Bakanlığı sözcüsü Richard Boucher, bütün Türk vatandaşlarının uluslararası insan haklarının tanıdığı gibi ifade özgürlüğü hakkını kullanabilmesi gerektiğini düşündüklerini, ifade özgürlüğü önündeki kısıtlamaları kaldırması için Türkiye’ye telkinde bulunduklarını dile getirdi.
       <br/>
       <br/>
       Almanya’nın Ankara Büyükelçisi Rudolf Schmith de, 312. maddenin kapsamının çok geniş tutulduğunu, maddenin AB standartlarına göre yorumlanmadığını ve kişiden kişiye değişen uygulamaların AB standartlarına uymadığını, 312’nin kaldırılması gerektiğini söyledi.
       <br/>
       <br/>
       Bu ne hız...
       <br/>
       <br/>
       Tepkiler sürerken Yargıtay 8. Dairesi, Erbakan’ın hapis cezasını onamasından bir gün sonra gerekçeli kararı açıklayarak ayrı bir rekor kırdı. Gerekçede, Erbakan’ın, ‘Anayasa’ya göre devlete vatandaşlık bağıyla bağlı olan herkesin Türk olduğunu, bu nedenle Türk sözünün ırk değil vatandaşlığı ifade ettiğini bilmesine karşılık’ buna aykırı olarak halkı kin ve düşmanlığa sevk ettiği açıklandı.
       <br/>
       <br/>
       Yıllardır tartışılıyor
       <br/>
       <br/>
       Türkiye yıllarca TCK’nın 141, 142 ve 163. maddelerini tartıştı ve yıllarca halka kan kusturan bu maddeler Rahmetli Özal tarafından kaldırıldı. 163. madde yürürlükteyken 312. madde pek kullanılmıyordu. 163. maddenin kaldırılmasından sonra 312. madde kullanılmaya başlandı ve yüzlerce aydın, siyasetçi bu suçtan cezaevine girdi. Hukukçular özellikle 28 Şubat Süreci ile birlikte maddenin bir siyasi tasfiye aracı olarak kullanılmaya başlandığını ifade ediyorlar. İstanbul eski Büyükşehir Belediye Başkanı Tayyip Erdoğan da, şiir okuduğu için 1 yıl hapse mahkum olmuştu.
       <br/>
       <br/>
       Hasan Celal Güzel, Eşber Yağmurdereli, Yaşar Kemal, Oral Çalışlar gibi tek amaçları ülkenin daha da ileri gitmesi için fikir beyan eden insanlar 312’nin mağdurlarından sadece birkaçı.
       <br/>
       <br/>
       Yıllardır tartışılan 312. maddenin kaldırılmasına yönelik ilk ciddi çalışma 55. hükümet döneminde yapılmıştı. Dönemin Başbakanı Mesut Yılmaz, 312 mağdurları olan Eşref Yağmurdereli ve Yaşar Kemal gibi aydınları kurtarmak için harekete geçmiş ve partisi tarafından bu maddenin düzeltilmesi için bir önerge hazırlanmıştı. DSP ve CHP’nin de desteklediği teklif tam gündeme getirileceği sırada İstanbul Büyükşehir Belediyesi eski Başkanı Tayyip Erdoğan hakkında Diyarbakır DGM’nin verdiği karar Yargıtay 8. Dairesinde onanmış ve bunun üzerine tasarı askıya alınmıştı. Anayasa Komisyonu Başkanı Ertuğrul Yalçınbayır’ın, “Erdoğan yararlanmasın diye 312’yi askıya aldılar” şeklindeki sözlerini Adalet Bakanı Hikmet Sami Türk de Meclis Genel Kurulu’nda doğrulamıştı. Evet, burası Türkiye. Bir yandan şahıslar için Anayasa değişikliğine gidiliyor diğer yandan, kendilerinin gündeme getirdiği bir değişiklikten siyasi bir rakip yararlanmasın diye bundan vazgeçiliyor.
       <br/>
       <br/>
       Yine o malum and...
       <br/>
       <br/>
       Erbakan’ın mahkûmiyetine sebep olan ulusal and daha önce de bir ilkokul çocuğunun, “Ülküm, yükselmek...” ile başlayan cümleyi küfür ile sonuçlandırması ile gündeme gelmişti. Bunun üzerine psikologlar, bu tür andların aşırı ruhsal güdümlemelerin çocuklarda böyle tepkilere yolaçabileceğini belirtmişler ve normal karşılanması gerektiğini açıklamışlardı. Erbakan her sabah ilkokul öğrencilerine zorunlu olarak okutulan ve Çetin Altan’ın, “İçi boş safsata korosu” olarak tanımladığı ulusal andı eleştirdiği ve bunun ‘bölücü’ olduğunu savunduğu için 1 yıl hapse mahkûm edilmişti.
       <br/>
       <br/>
       Ve Radikal gazetesi yazarı İsmet Berkan, “Türkiye’de ilkokul çocuklarının her sabah etmeye zorlandıkları bir yemini siyasetçi eleştiremeyecekse neyi eleştirebilecektir?” diye soruyor.
       <br/>
       <br/>
       Çelişkiler ülkesi...
       <br/>
       <br/>
       Türkiye bir yandan idamın kalkmasını tartışırken öbür yandan yıllarca ülkeye hizmet etmiş, başbakanlık görevinde bulunmuş bir insanı, sırf düşüncelerinden dolayı cezaevine göndermeye hazırlanıyor. İşin trajikomik tarafı, bazı siyasiler Avrupa Birliği’ne uyum amacıyla idamın kaldırılmasını istediklerini söylerken, yine AB’nin kaldırılmasını istediği 312. madde konusunda yan çiziyorlar.
       <br/>
       <br/>
       Düşünce özgürlüğünün olmadığı, insanların fikirlerini rahatça ifade edemediği, “Şunu yazarsam veya şunu dersem başıma ne gelir” endişesi taşıdığı bir ülkenin, en büyük değer olan bilimsel gelişmeyi ve bizden 40, 50 yıl ileride olan gelişmiş ülkeleri yakalaması bu anlayış ve mantık ile pek mümkün görünmüyor. Aykırı fikirleri susturarak, farklı düşünenlere, “Bak döverim haa” diye gözdağı vermekle nereye varabiliriz? AİHM, DGM’leri tanımadığını defaatle açıkladı. Vatandaşı devlete karşı korumak yerine devlet vatandaşa karşı koruma altına alınmış ülkemizde. Bu çarpıklığın giderilerek, insan merkezli, vatandaşının huzur ve mutluluğunu önplana çıkaran bir yapılanma kaçınılmaz. ‘Burası Belçika değil, bizim kendimize göre şartlarımız var’ şeklindeki anlayış, insanın gen haritasının bile çözüldüğü bir yüzyılda geçerli olamaz.
       <br/>
       <br/>
       Elbette yargı kararları bağlayıcıdır ancak verilen kararların toplumun vicdanını yaralamaması gerekiyor. 28 Şubat sürecindeki brifinglerden sonra insanlar yeterince tedirgin edildi ve artık kimse hukuka güven duymuyor. Yargıtay Başkanı Sami Selçuk’un dediği gibi, ‘hukuk devleti ilkesi hukukun üstünlüğü prensibine evriliyor, gelin ülkemizi bu gelişmeden mahrum bırakmayalım.’
       <br/>
       <br/>
       E—mail: cgengoru@yahoo.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14198), [web.archive.org (arşiv bağlantısı)](http://web.archive.org/web/20050302230013/http://www.aksiyon.com.tr:80/detay.php?id=14198)
