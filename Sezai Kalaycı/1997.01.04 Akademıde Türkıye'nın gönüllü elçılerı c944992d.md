# Akademıde Türkıye'nın gönüllü elçılerı

*Sezai Kalaycı 1997.01.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Polis Akademisi, emniyet teşkilatında görev yapacak elemanların yanısıra ülkemizin tanıtımını yapacak gönüllü elçiler de yetiştiriyor
  </font>
 </div>
 <div id="newsText">
  <font class="detail-text">
   Türkmenistan, Azerbaycan, Kazakistan, Kırgızistan ve K. Kıbrıs ile yapılan içişleri bakanlıkları seviyesindeki anlaşmaya göre Polis Akademisi bu ülkelerden 1991 yılından beri öğrenci alıyor. Daha sonraki yıllarda Akademi'ye öğrenci gönderen ülkeler arasına Arnavutluk ve Gürcistan da katıldı. Türkiye'de öğrenimini tamamlayan yabancı uyruklu öğrenciler ülkelerinde emniyet teşkilatında göreve başlıyor.
   <br>
    <br>
     Polis Akademisi Başkanı Hasan Yücesan'a göre yabancı uyruklu öğrencilerin Türkiye'ye gelmesi her zaman ülkemizin lehine. Bu öğrencilerin 5 yıl boyunca bizim kültürümüzle yetişip bizim insanlarımızla birlikte olduğuna ve mezun olduktan sonra ülkelerine burada kazandığı özellikleri taşıyacaklarına dikkat çeken Yücesan, "Bu gönüllü elçilerimiz gelecekte Tiflis'in, Aşkabat'ın, Tiran'ın, Bakü'nün emniyet müdürleri olacaklar. Burada ticaret yapan ya da görevli olan Türk vatandaşlarının  işlerini  kolaylaştıracaklar. Bu da, Avrupa'da yıllardır haksızlığa uğrayan Türk vatandaşlarının  özlemini duyduğu bir olayı gerçekleştirmek demektir" şeklinde konuşuyor.
     <br>
      <br>
       Halkla İlişkiler Dersi Öğretmeni Nurullah Öztürk ise bu öğrencilerin Türkiye'nin kendini tanıtması için çok önemli fırsat olduğunu belirterek,  "Bunu çok iyi değerlendirmemiz lazım. Yıllardır  ülkemizin  tanıtımı  için milyonlarca dolar harcadık, başarılı olduğumuzu söylemek maalesef mümkün değil. Fakat bu öğrencilere yaklaşımlarımızda daha yumuşak olmamız gerekli. Çünkü bu insanlar Ruslar'ın yıllar boyunca zulmü altında ezilmiş ve çok acı çekmişler" diyor.
       <br>
        <br>
         Uyum sorunları yaşıyorlar
         <br/>
         <br/>
         Polis Akademisi'nin toplam 2426 öğrencisinden 149'u yabancı uyruklu. Her ülkeden belli sayıda öğrenci alan Akademi'de, Türkçe bilmeyen yabancı uyruklu öğrencilerin seviyelerine göre kendi bünyesinde kurs veriliyor. Bu kurs süresi bir buçuk ay ile bir öğretim yılı arasında değişebiliyor.
         <br/>
         <br/>
         Akademi'de bir senelik hazırlık sınıfı var. Bu hazırlık sınıfları son derece önemli. Bu kursta öğrenciler hem Türkçe öğreniyor, hem de akademiye uyumu. Çünkü uyum başarının temel taşlarından birini teşkil ediyor. Polis Akademisi psikoloji dersi öğretmeni Necmettin Gürsoy, öğrencilerin başarılarının genellikle orta seviyede olmasını dil problemine bağlayarak "Yabancı uyruklu öğrenciler bir yıl hazırlık sınıflarında dil öğreniyorlar, ancak yine de zorluk çekiyorlar. Buna paralel olarak da başarıları orta düzeyde kalıyor. İşin gerçeği, beklenen de bu" diyor. Gürsoy, bu öğrencileri daha başarılı kılmanın hangi kültürel iklimde yetişmişse onun analiz edilebilmesi ile mümkün olacağını belirtiyor.
         <br/>
         <br/>
         Bugüne kadar yabancı uyruklu öğrencilerin Türk öğrencilerle birarada kalmalarının getirdiği ciddi bir problem yaşanmamış. En yakın arkadaşları  yine Türk öğrenciler. Dolayısıyla kendi aralarında gruplaşma olayı da olmuyor.
         <br/>
         <br/>
         Yabancı uyruklu öğrencilerin önlerindeki en büyük engel, öğrenimlerini tamamlayıp ülkelerine gittiklerinde emniyet teşkilatlarına adaptasyon sorunu yaşıyor olmaları. Zira ülkeler arasında kanunlarda farklılıklar olduğu gibi, uygulamalar da farklılıklar arz edebiliyor. Türkiye'de öğrenim görmelerinin yanısıra ülkelerinde tekrar bir eğitime tâbi tutulmalarının kendileri için çok zaman kaybı olduğunu söyleyen öğrenciler, teori bilgilerinin  yeterli düzeyde olmasının yanısıra uygulama derslerinin de yeterli seviyeye gelmesi gerektiği inancını taşıyorlar. Tekrar eğitime tâbi tutulmalarıyla  Türkiye'nin de itibar kaybedeceğini kaydeden öğrenciler, "Bize ülkemizde Türkiye'nin yetiştirdiği insanlar olarak bakıyorlar. İyi bir emniyet mensubu olamazsak, bunun faturasını  yalnız şahsımıza  kesmiyorlar, Türkiye'yi de bundan  sorumlu tutuyorlar" diyorlar.
         <br/>
         <br/>
         Bütün masrafları karşılanıyor
         <br/>
         <br/>
         Diş macunundan ayakkabılarına kadar her türlü masrafları Polis Akademisi tarafından karşılanan yabancı uyruklu öğrencilere ayrıca aylık burs da veriliyor. Birinci sınıftaki 1 milyon 395 bin liralık  aylık burs miktarı 4. sınıfta 1 milyon  776 bin liraya yükseliyor.
         <br/>
         <br/>
         Akademi Başkanı Yücesan "Öğrencilerin bir çoğu, ekonomik düzeyi iyi olmayan aile çocukları. Verdiğimiz harçlıkları dolara çevirip ailelerine gönderenler var. Verdiğimiz harçlıklar öyle yüksek değil ama 1015 dolara bile ihtiyaç duyan alileler var. Ancak hepsi için geçerli değil bu. Daha ziyade Kazaklar, Gürcüler ve Türkmenler böyle" diyor.
         <br/>
         <br/>
         Akademi'de öğrenim gören öğrencilerin her birinin hikayesi ayrı. Mesela Türkmenistanlı Begi Arovov, ülkesinde teknik liseyi bitirdikten sonra  o dönemde SSCB henüz dağılmadığı için Ukrayna'da tankçı olarak 25 ay askerlik yapmış. "Askerliğim bittikten sonra memleketime dönüp trafik polisi oldum. 4 sene bu görevde hizmet ettim. 1993'te Türkmenistan Yüksek Polis Okulu'nu kazandım. İçişleri Bakanlığımızın düzenlemiş olduğu bir sınavla Türkiye'de eğitim görmeye hak kazandım. Ülkeme dönünce  çift yıldızlı komiser olarak göreve başlayacağım" diye konuşuyor.
         <br/>
         <br/>
         1990 yılında evlendiğini ve derslerden değil gurbetin verdiği özlemden dolayı zorlandığını  söyleyen Begi Aravov ise "Allah'tan bir dert, keder olmaz  ise önümüzdeki nisan ayında bir çocuk bekliyoruz. Yanında olmayı çok isterdim. En büyük sıkıntım, ailemden sık sık haber alamamam. Çünkü bizim devletimizde telefon imkanları kısıtlı"  diyerek bu özlemi dile getiriyor.
         <br/>
         <br/>
         Tiflis doğumlu olan 1. sınıf öğrencisi Nodar Kharşiyadze liseyi bitirdikten sonra üniversite sınavında iktisat fakültesinin ekstern bölümünü kazanmış. Fakat iktisat mezunları ülkesinde iş bulmakta zorlandığı için polis akademisi sınavlarına girmiş. İngilizcece'si iyi olduğu için de Türkiye'ye gönderilmiş. Babası bir bankada müdür, annesi de müzede araştırmacı. En büyük sıkıntısı ise Türkçe'yi yeterli derecede bilmemesi.
         <br/>
         <br/>
         Azerbaycanlı Yunis ise "İki kardeşim var. Babam ticaretle ugraşıyor. Annem ise ev hanımı.  yılda birkaç kez memlekete gidebiliyorum. Bu açıdan benim bir sıkıntım yok" diyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2117-akademide-turkiyenin-gonullu-elcileri.html), [web.archive.org (arşiv bağlantısı)](http://web.archive.org/web/20131018025539/http://www.aksiyon.com.tr/aksiyon/haber-2117-akademide-turkiyenin-gonullu-elcileri.html)
