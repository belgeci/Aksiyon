# Korumalar artık gazetecileri de koruyacak

*Sezai Kalaycı 1996.11.09*

<font class="agenda2NewsSpot">
 Her toplumsal olayda kan görmeye öylesine alıştık ki öğrenciler, işçiler, memurlar, dövizzedeler, cumartesi anaları sokağa dökülünce mutlaka kan bekler olduk. l
</font>
<font class="newsDetail">
 Mayısları, Nevruzları olaysız kutlamamız imkansız hale geldi neredeyse. Bu olaylar heryerde konuşuluyor, tartışılıyor, çözüm önerileri ortaya atılıyor. Ancak, ne başlatanlar, ne de onları kontrol altında tutmak zorunda kalan emniyet kuvvetleri sağduyusunu koruyabiliyor. Olayların suçlusu ya bir grup provokatör ya da formalite icabı yakalanmış bir kaç kişi oluyor. Bu arada herkesin kabul ettiği gerçekler de var tabii. Birincisi; insanımız sokakta birşeyleri protesto etmesini bilmiyor. İkincisi ise; güvenlik güçleri de toplumsal olayları yatıştırmakta, kontrol altına almakta yeterli değil.
 <br>
  <br/>
  Kore'de sokağa dökülen binlerce öğrenciye karşı Kore polisinin inanılmaz sabrı televizyonlarda, gazete sütunlarında yer aldıkça, bu kez Türkiye'deki olayların suçlusu polis oluyor. Kore polisinin, Alman polisinin toplumsal olaylarda kullandığı techizat  emniyet güçlerimize de sağlanıyor ancak yine her olayda kan eksik olmuyor.
  <br/>
  <br/>
  TEHLİKENİN DİĞER ADI: POLİSLİK
  <br/>
  <br/>
  Hata kabul etmeyen, ihmalkarlığı pahalıya ödeten, son derece stresli bir meslek polislik. 198994 yılları arasında emniyet verilerine göre 294 polis terör ile mücadele sırasında veya görevi başında şehit oldu. Yine aynı süre içinde 55 emniyet mensubu da intihar etti. Polis ismi bizim gibi ülkelerde bir anlamda tehlikenin diğer adı. Her sabah eşi, çocukları ile helalleşmelerinin altında işte bu tehlike yatıyor. Kendi canını korumanın ötesinde toplumun güvenliği de yükleniyor omuzlarına. Stresle yaşamayı hayat tarzı olarak benimsemesi gereken polisler, halkla daima iyi ilişki içinde olmak zorunda. Trafikten asayişe kadar vatandaşla sürekli iç içe olan polislerin bu münasebetlerinde 'iyi olma' zorunluluğu, demokratik bir devlet yapısının ötesinde insanlık gereği.
  <br/>
  <br/>
  Cumhurbaşkanının, başbakanın gözleri önünde hırpalanan insanların, basın mensuplarının feryadından etkilenmiş gözüken yetkililer sonunda ciddi kararlar almaya başladılar. Başbakanlık Koruma Müdürlüğü bünyesinde görev yapan polislere halklapolis, basınpolis ve kişilerarası iletişim konulu kurslar verilmeye başlandı.
  <br/>
  <br/>
  Kamu ve özel kuruluşlarda çalışan görevlilere, varlıklarının devamı için halkla ilişkiler kursu verilmesinin şart olduğunu söyleyen Polis Akademisi Öğretim Görevlisi Nurullah Öztürk, Başbakanlık korumaları için açılan kursun amacını da aynı sebebe dayandırıyor: "Halkın taleplerinin karşılanması, demokratik ülkelerde bir zorunluluktur. Bankalar, vergi daireleri, belediyeler, hastaneler, özel kuruluşlar hizmetlerden yararlanan vatandaşları memnun edebildikçe başarılıdır. Bu başarı, halkla sağlıklı bir iletişim ile mümkündür. Halktan kopuk bir kurum ya da kuruluşun verimli çalışması mümkün değildir."
  <br/>
  <br/>
  Halkla ilişkileri, herhangi bir kurum veya kuruluşun, hizmet verdiği kitle ile bütünleşmesi, frekanslarını ayarlayıp sağlıklı iletişime ve yönetimine döndürme çabası olarak gören Nurullah Öztürk, Batı'daki durumu örnek olarak gösteriyor ve Avrupa'da hemen her kurum ve kuruluşun kendi bünyesinde işin gerektiği niteliklerinin yanında halkla iletişime yönelik hizmet içi eğitim verdiğini hatırlatıyor. Öztürk, çok yakın bir gelecekte tüm Emniyet teşkilatında halkla ilişkiler dersi verilebileceğini müjdeliyor: "Bir çiçekle bahar olmaz, ancak her bahar bir çiçekle başlar".
  <br/>
  <br/>
  ÖĞRENİNCEYE KADAR EĞİTİME DEVAM
  <br/>
  <br/>
  Başbakanlık bünyesinde çalışan emniyet mensublarına, halklapolis, basınpolis ve kişilerarası ilişkiler konulu dersler verilmesini sağlayan Koruma Müdürü Hasan Gül de yaptıkları işin son derece zor olduğunu, sorumluluğu çok olan bu görevden yüzlerinin akı ile çıkacaklarını söylüyor. 6 hafta sürecek kursun, yalnız polishalk, polisbasın ve kişilerarası iletişim dersleriyle sınırları kalmayacağını söyleyen Gül, "Başbakanlıkta bulunan emniyet görevlilerini her alanda iyi yetiştirme çabasındayız. Polisbasın, polishalk ve kişilerarası iletişim  kurslarından sonra CMUK ve PolisVazife ve Selaliyet Kanunu alanlarında hizmet içi eğitime devam edilecek. Kurslar kalitesinden emin olununcaya kadar devam edecek." Türkiye'de ilk defa böyle bir hizmet içi eğitim gördüklerinden dolayı son derece mutlu olduklarını söyleyen kursiyerler ".. şunu da unutma, insanı yaşat ki, devlet yaşasın' diyen Şeyh Edebali'nin sözlerini örnek alarak görevlerini yapacaklarını belirtiyorlar.
  <br/>
  <br/>
  Korumalar için düzenlenen kursta gösterilen derslerden birisi de  kişilerarası iletişim. Bu derse giren Polis Akademisi Öğretim Görevlisi Uzman Psikolog Necmettin Gürsoy, toplumsal hayatta sağlıklı bir hayat için sağlıklı bir diyalog kurmanın kaçınılmaz olduğunu söylüyor. Karşımızdaki kişilere saygı duymayı, onların varlığını kabul etmeyi, gerçekçi ve doğal davranmayı iletişimin başlıca unsurları olarak değerlendiren Gürsoy, "İletişimin en önemli öğesi olaylara ve objelere karşımızdaki insanın gözüyle bakmaya çalışmadır" diyerek kursa katılan arkadaşlara bunu vermeye çalıştıklarını söylüyor. İletişimin temel prensibini başkalarını oldukları gibi 'kabul etmek', olarak gören Gürsoy, "Bu, ilişkileri güçlü kılmada çok önemlidir. İnsanları oldukları gibi kabul ederek daha sağlıklı diyaloglar kurulabilir. Bizim kursta vermeye çalıştığımız da bu. Bunu yalnız bu kursa katılanlara değil de aslında mümkün olsa da toplumun her kesiminden insanlara verebilsek" diyerek bir başka yaraya parmak basıyor.
  <br/>
  <br/>
  GAZETECİLER POLİSİ DE DÜŞÜNSÜN
  <br/>
  <br/>
  Başbakanlık Koruma Müdürlüğü'nde görev yapan polislerin en çok katıldığı ve en tartışmalı geçen dersleri ise polisbasın ilişkileri. Kursa katılan polislerin, basından çok dert yandığını, basının taraflı tutumunun kendilerini fazlaca rahatsız ettiğini ve bunu kursiyerlerin çokça dile getirdiğini kaydeden Nurullah Öztürk, "Kursiyer arkadaşlar bizlere olanları anlatıyor, biz de onlara olması gerekeni. Bu ikisinin kesiştiği yer kısa vadeli hedef. Uzun vadede ise çok daha sağlıklı, basının, halkın ve birbirlerinin işlerini kolaylaştırıcı hoşgörüyü kazandırma amacındayız." Gerekli gereksiz her olayda poliste kusur aramayı kendilerine alışkanlık haline getirmiş gazetecilerin de böyle bir kurs görmelerini isteyen kursiyerler, "Hiçbir suç tek yanlı değildir. Kimse kimseye, gözünün üstünde kaşın var diye birşey yapmaz. Gazeteci arkadaşlar kalemi ellerine aldığında, polislik mesleğinin ne kadar zor olduğunu ve stresi ne denli yoğun yaşadığımızı unutmasınlar" tavsiyesinde bulunuyorlar. Kamu hizmeti gören kimselerin kendilerine küsenlere küsmelerinin tepki vermek anlamına geleceğini, bunun devlete ve devleti temsil edenlere yakışmayacağını söyleyen kursiyerlerin bir başka tavsiyesi daha var: "Bizlerin de insan olduğumuzu unutmasınlar."
  <br/>
  <br/>
  Kursun halkla ilişkiler dersinin hocası Doç. Dr. Remzi Fındıklı, suçları önlemenin yalnız polisin değil, halkın da görevi olduğunu belirterek polishalk ilişkilerinin halkın bu sürece ve hizmete katılmasını sağlamak olduğunu söylüyor. Polishalk ilişkilerini halka yardım amacı, halkın polise yardımı ve halkın şahitliği şeklinde üç noktada belirleyen Fındıklı, bunu "Buradan şu sonuç çıkmaktadır; polishalk ilişkileri zorunlu bir ilişkidir" diye yorumluyor.
  <br/>
  <br/>
  <br/>
  270 GÖREVLİ KURSİYER
  <br/>
  <br/>
  Polisbasın, polishalk ve kişilerarası iletişim olmak üzere üç dalda verilen hizmet içi eğitim kurslarına 270 polis memuru, komiser yardımcıları, komiser ve başkomiser katılıyor. Polisbasın kurslarına başbakanlıkta görevli yakın korumalar katılıyor. Polishalk ve kişilerarası iletişim kurslarına ise şu anda ve önceden başbakanlık binasında bulunup müracaat eden, başbakanlık konutunda görev yapan emniyet mensupları katılıyor. 6 hafta sürecek olan kurs, toplam 20 saat ve hafta içi hergün yapılıyor. Gündüz polisbasın, akşamları ise polishalk ve kişilerarası iletişim dersleri veriliyor.
  <br/>
 </br>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-1927-34-korumalar-artik-gazetecileri-de-koruyacak.html), [web.archive.org (arşiv bağlantısı)](http://web.archive.org/web/20120120012857/http://www.aksiyon.com.tr:80/aksiyon/haber-1927-34-korumalar-artik-gazetecileri-de-koruyacak.html)
