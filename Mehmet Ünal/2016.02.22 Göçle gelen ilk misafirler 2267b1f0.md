# Göçle gelen ilk misafirler

*Mehmet Ünal 2016.02.22*

<div class="pNewsDetailMainContent ctx_content" itemprop="articleBody">
 <p>
  Fotoğrafçı Mehmet Ünal’ın ‘Almancılar’ isimli fotoğraf sergisinde, Türkiye’den Avrupa’ya doğru yapılan işçi göçü konu ediliyor.  Son yüz yılın en önemli olgularından biri olan göç, gurbetçi Türk işçilerinin yaşadığı deneyimlerle özel bir yere sahip. Ege Üniversitesi Atatürk Kültür Merkezi Sanat Galerisi’ndeki sergide Almanya’ya göç etmiş olan misafir işçiler kadraja alınıyor.
 </p>
 <p>
  <img alt="" src="http://web.archive.org/web/20160224084343im_/http://medya.aksiyon.com.tr//aksiyon/2016/02/23/575381.jpg "/>
 </p>
 <p>
  Worms / Rbein 1982: Bu adam her hafta en az bir kez danışmaya gelirdi. Onun geldiği neredeyse bin metre uzaktan belli oluyordu. Neden mi? Çünkü çok ağır bir esans kullanıyordu. Tanıdık bir koku değildi. Motor yağı gibi kokan bu kokudan bana da minik bir şişe vererek “Mehmet beyciğim, lütfen bu kokuyu alınız. Vücudunuzun herhangi bir yerine bir damla sürünüz. Göreceksiniz tüm hanımlar arkanızdan koşacak! Sizin onlara kur yapmanıza gerek kalmayacak!” derdi. Bense, “Diğer hanımları bilmem ama bu kokuyla eve gidersem eşim bile beni eve almaz!” dedikten sonra basıyorduk kahkahayı. Böyle söylememe karşın o bu kokunun kudretine çok inanıyordu. Çalıştığım büronun dış duvarında fotoğrafladım kendisini. Yazık ki bu koku fotoğrafa yansımıyor.
 </p>
 <p>
  <img alt="" src="http://web.archive.org/web/20160224084343im_/http://medya.aksiyon.com.tr//aksiyon/2016/02/23/575382.jpg "/>
 </p>
 <p>
  Mainz 1978: Oturma odasından bir köşe. Duvarlara asılan resimler, ailenin ‘dünya görüşü’ hakkında ipuçları veriyordu. Fotoğraftaki kız çocuğuna yıllar sonra tekrar rastladığımda evlenmişti ve kucağında bebeğini taşıyordu. Ve o gün kameramı yanıma almamıştım...
 </p>
 <p>
  <img alt="" src="http://web.archive.org/web/20160224084343im_/http://medya.aksiyon.com.tr//aksiyon/2016/02/23/575383.jpg "/>
 </p>
 <p>
  Mainz 1983: Türklerin danışmaya geldikleri büro. Bu bayan, fotoğrafı çekildiği için utanıyordu.
 </p>
 <p>
  <img alt="" src="http://web.archive.org/web/20160224084343im_/http://medya.aksiyon.com.tr//aksiyon/2016/02/23/575384.jpg "/>
 </p>
 <p>
  Hilmi M.: “Almanya’ya ilk geldiğimde bizi bir gemiyle herhangi bir yere götürdüler. Nereye götürüldüğümüzü hâlâ bilmiyorum. Ama güzel bir seyahatti.”
 </p>
 <p>
  <img alt="" src="http://web.archive.org/web/20160224084343im_/http://medya.aksiyon.com.tr//aksiyon/2016/02/23/575385.jpg "/>
 </p>
 <p>
  Mainz / Gustavsburg 1983: Yine bir işsizle birlikte. Oturma odasının duvarında asılı olan resimlerin birbirleriyle ilişkisi olduğu söylenemez. Eski şansölye Willy Brandt, ağlayan çocuk, Ecevit… Elinde saz, Sosyal Demokrat Parti’nin (SPD) “Almanların Çıkarları İçin” afişinin altında türküler okuyordu.
 </p>
 <p>
  <img alt="" src="http://web.archive.org/web/20160224084343im_/http://medya.aksiyon.com.tr//aksiyon/2016/02/23/575386.jpg"/>
 </p>
 <p>
  Ani K.:
  <br>
   “Buraya ilk geldiğimden beri çocuk yetiştiriyorum. Hiç dışarı çıkmadım. Çocuk yetiştirmek, yemek pişirmek, ev temizlemek... İşte böyle.”
  </br>
 </p>
 <p>
  1951 yılında Çanakkale’de doğan Mehmet Ünal, bir süre tiyatroyla ilgilendi. 1976 sonbaharında Almanya’ya yerleşti. Orada tiyatro yapma imkânı kısıtlı olduğundan, fotoğrafa olan ilgisi arttı. Türkçe ve Almanca yayımlanan günlük, haftalık veya aylık dergi ve gazeteler için serbest olarak çalıştı. Özellikle belgesel/portre alanında çalışan Ünal, Almanya’ya göç eden insanları günlük hayatlarıyla birlikte belgeleyen tek fotoğrafçı olduğundan, ‘Göçün tek fotoğrafçısı’ unvanına sahip. Çağın en önemli sorunlarından olan göç, Ünal için ayrı bir önemde. Çünkü o, bir getirisi olmamasına rağmen yıllardır Türk göçünü fotoğraflıyor.
 </p>
 <p>
  Türklerin günlük hayatlarını fotoğraflayan Mehmet Ünal, aynı zamanda tarihi de belgelemiş oluyor. Ünal, göçün büyük bir kısmına tanıklık ederek göçmenleri dört ayrı projede fotoğraflamış. Ünal’ın fotoğraflarından oluşan ‘Gölgemle Dansım / Vatan Almanya’ (Der Tanz mit meinem Schatten / Heimat Deutschland) isimli bir filmi de bulunuyor.
 </p>
 <p>
  <img alt="" src="http://web.archive.org/web/20160224084343im_/http://medya.aksiyon.com.tr//aksiyon/2016/02/23/575387.jpg "/>
 </p>
 <p>
  Mainz 1977: Türk işçilerin uğrak yeri olan Mainz Tren Garı’na sık sık gidiyordum. Buradaki insan ilişkilerini anlatmaktan ziyade bu fotoğrafı gösteriyorum.
 </p>
 <p>
  <img alt="" src="http://web.archive.org/web/20160224084343im_/http://medya.aksiyon.com.tr//aksiyon/2016/02/23/575388.jpg "/>
 </p>
 <p>
  Bochum 1981: Bochum Kent Müzesi, bu kentte ikamet eden Türklerin konut sorununu işleyen bir sergi siparişi vermişti. İki kişinin oturduğu odanın bir köşesinde mutfak bulunuyor. Tuvalet ve banyo koridorda, merdiven aralığındadır.
 </p>
 <p>
  <img alt="" src="http://web.archive.org/web/20160224084343im_/http://medya.aksiyon.com.tr//aksiyon/2016/02/23/575389.jpg "/>
 </p>
 <p>
  Rüsselsheim 1977: Bir gün bir işçi yurdundaki büroma giderken bu işçiyi görmüştüm. Kameramı hemen çıkartarak tek kare çekim yaptım ve bu fotoğraf oluştu. İşçi yurtları, içinde kalanların çalıştıkları fabrikanın hemen bitişiğindeydi. Bu yurtlarda ikamet eden diğer uluslardan insanların pencereden bakınca gördükleri ilk şey çalıştıkları fabrikaydı.
 </p>
 <p>
  <img alt="" src="http://web.archive.org/web/20160224084343im_/http://medya.aksiyon.com.tr//aksiyon/2016/02/23/575390.jpg "/>
 </p>
 <p>
  Mainz 1978: Göçün başlangıcında, eş ve çocuklar henüz babalarının yanına gelememişlerdi. Bir süre sonra bu süreç başladı. Ben de resmî bir dairede işlemlerini yaptırmak üzere bekleyen bu bayanın ve çocuklarının fotoğrafını çektim.
 </p>
 <p>
  <img alt="" src="http://web.archive.org/web/20160224084343im_/http://medya.aksiyon.com.tr//aksiyon/2016/02/23/575391.jpg "/>
 </p>
 <p>
  Rüsselsheim 1978: Yaz gelmişti. Çocuklar, akrabalar, yakınlar için hediyeler satın alınmıştı. Ve yola çıkmadan kısa bir süre önce, bu eşyaları yüklemek gerekiyordu. Otomobilin modeli ise Ford M 17… O tarihlerde Almanlar bu otomobile ‘Türk faytonu’ lakabını takmıştı.
 </p>
 <p>
 </p>
</div>


Kaynak: [www.aksiyon.com.tr](http://www.aksiyon.com.tr/foto-roportaj/gocle-gelen-ilk-misafirler_553920), [web.archive.org (arşiv bağlantısı)](http://web.archive.org/web/20160224084343/http://www.aksiyon.com.tr/foto-roportaj/gocle-gelen-ilk-misafirler_553920)
