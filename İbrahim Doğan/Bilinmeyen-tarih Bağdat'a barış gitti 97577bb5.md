# Bağdat’a barış gitti

*İbrahim Doğan Bilinmeyen-tarih*

<div>
 <font>
  <img border="0" height="1" src="/web/20031226160827im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031226160827im_/http://www.aksiyon.com.tr/resim/44/38.jpg" vspace="5"/>
  </p>
 </font>
 <font class="content">
  Canlı kalkanlarla birlikte Bağdat’a doğru yol alırken her geçtiğimiz yerde candan bir karşılamaya şahit oluyorduk. Böyle büyük bir coşkuyu yabancı bir toplumla yaşamak bir daha mümkün olmaz sanırım. Bu kaynaşmaya ayrılıkların sebebi savaş sebep olmuştu ama sonuç değişebilecek miydi acaba?
 </font>
 <p>
  <font class="content">
   İnsanların büyük bölümünün karşı çıktığı bir savaşa dur demek için, iletişimin gücünü de arkasına alarak, dünya tarihinde eşine rastlanmayan bir sivil hareket başladı. Harekete öncülük eden Amerikan eski Deniz Piyadesi Kenneth Nicholes O’keefe kendi hayatını Iraklı insanlar için ortaya koyacağını dünyaya duyurdu. Harekete Humain Shields (canlı kalkan) adı verildi. Dünyanın her köşesinden birçok insan canlı kalkan olarak Irak’a gitmeye karar verdi.
   <br/>
   <br/>
   Londra’dan yola çıkan canlı kalkan grubu, harekete simge olan iki katlı otobüslerle  8 Şubat’ta İstanbul’a ulaşmışlardı. İki gün İstanbul’da konakladıktan sonra Türkiye’den de 26 kişinin katılmasıyla toplamı 70’i bulan grup Bağdat’a ulaşmak için zorlu yolculuğa başladı. 70 kişilik grubun içinde biz de vardık. Önce kar fırtınasını, ardından Bolu Dağı’nı geçtikten sonra Ankara’ya ulaşabildik. AKP’li Fatma Bostan Ünsal gruba Ankara’dan katıldı. Objektiflere Norveç güzeli Katharina’yla birlikte poz verdi.
   <br/>
   <br/>
   Her geçtiğimiz yerde büyük ilgi ile karşılanıyorduk. Kırmızı otobüsü görenler kornaya basarak, el sallayarak, zafer işareti yaparak selamlıyordu. İncirlik’teki Amerikan askerlerinin evleri göründüğünde, Katharina’yı ve Filistinli Raja’yı uyarıp burasının Amerikan üssü olduğunu söyledim. İncirlik’in önüne geldiğimizde kırmızı otobüslerin rotasını belediyeye çevirip eylem yapmaya çalışan kalkanlar, askerin engellemesiyle geri adım atarak direksiyonu tekrar yola çevirdiler. Şaşırmış bir ifadeyle askerlerin bize izin vermemesini izleyen Katharina’ya Türk askerlerini gördüğünde ne düşündüğünü sordum; “İnip onlara çiçek verip doğruca geri dönmek isterdim” cevabını verdi.
   <br/>
   <br/>
   Üçüncü günün sabahında Cilvegözü’nden Suriye’ye  geçtik. Halep’e girdiğimizde insanlar savaş konusunda duyarsız mı diye düşünmeye başlamıştık. Ama yanıldığımızı anlamamız uzun sürmedi. Şehir merkezine geldiğimizde bütün araçlar yine kornalarını çalıyor, el sallıyor ve zafer işareti yapıyordu. Kalacağımız otele geldikten sonra bitmeyen toplantıların belki de ilki yapıldı. Türkler gruptan ayrılalım mı sorusuna yabancılarla birlikte hareket edelim diyerek karşı çıktılar.
   <br/>
   <br/>
   Rakka’da muhteşem karşılama
   <br/>
   <br/>
   Ertesi sabah yola koyulduğumuzda çöl havası da yavaş yavaş hissedilmeye başlamıştı. Buralardaki insanların tepkisi Türklerden daha farklıydı. Bu farkı Rakka’ya ulaştığımızda gördük.
   <br/>
   <br/>
   Yol üzerinde Huveydi Aşireti’nin yemek davetine iştirak ettik. Rakka’ya girdiğimiz andan itibarense bütün halk sokaklara dökülmüştü. Taş evlerin balkonlarına çıkan aileler, dükkanlarının önünde biriken esnaf, çocuklar, duvar diplerinden bakan kadınlar kırmızı otobüsleri gördüklerinde gülüyorlar, bağrışıyorlardı. El sallamalarımıza karşılık vermeyen kimse yoktu neredeyse. Çocuklar otobüslerin arkasından koşuyor, motosikleti olan gençler bizimle birlikte konvoyun bir sağına bir soluna geçiyordu.
   <br/>
   <br/>
   Böyle büyük bir coşkuyu yabancı bir toplumla yaşamak bir daha mümkün olmaz sanırım. Her zaman ayrılıklara, acılara sebep olan savaş bir kez daha yaşanmasın diye farklı milletlerden, farklı dilleri konuşan insanlar bir araya gelmişlerdi. Bir avuç canlı kalkan Irak topraklarına doğru yol alırken dünyanın çeşitli bölgelerinde savaş karşıtı faaliyetler devam ediyordu. Ayrılıkların sebebi savaş bir kaynaşmaya sebep olmuştu ama sonuç değişebilecek miydi acaba?..
   <br/>
   <br/>
   Burada da muazzam bir sofra kurulmuştu kalkanlar için. Avrupalı grupdaşlarımızın Doğu insanına has bu misafirperverliğe alışmaları kolay değil elbette. Gruba Finlandiya’dan katılan Gayza da alışamayanlardan. “Ben tüketici bir kültürden geliyorum. Her yerde ikramlarda bulunmalarına henüz alışamadım ama alışmaya çalışacağım” diyor gülerek.
   <br/>
   <br/>
   Irak’ın El—Velid şehrine ulaştığımızda saatler gece yarısını göstermekteydi. Önce pasaportlarımızı sonra da yanımızda elektronik ne var ne yoksa hepsinin bildirilmesini istedi Iraklı yetkililer. En az 4—5 saat bekleyeceğimizi düşünüyorduk ama bütün eşyalarımızın teslim edilmeye başlandığını öğrendik. Türk grubunun koordinatorü Şaban Dayanan uyku tulumuyla çimenlerin üzerinde uyurken, biz de Irak polisiyle top oynuyorduk. Aralarında konuştuklarını anlamıyorduk ama attıkları kahkahalardan çok eğlendikleri belliydi.
   <br/>
   <br/>
   Sıcak bölgeye giriyoruz
   <br/>
   <br/>
   El—Velid’den Bağdat’a kadar önümüzde uzun bir yol olsa da artık Irak topraklarındaydık. Heyecanımız artmıştı. Bağdat yolu üzerindeki ilk kasaba olan El—Qeam’a ulaştığımızda Rakka’dakine benzer sıcak bir ilgiyle karşılaştık. Ama el—Qeam’da renkler canlı değildi. İnsanların yüzleri, duvarlar, sokaklar, her yer sadece bir rengin farklı tonlarıydı adeta. Bu tonlar kimi zaman yokluğun, kimi zaman da savaşın tonlarıydı. Kırmızı otobüslerin çevresine biriken El—Qeamlılar ‘Birrruh, biddem nefdîke yâ Saddam (Ruhumuz, canımız Saddam’a feda olsun) diye bağırıyordu.
   <br/>
   <br/>
   Otobüsün kapısından fotoğraf çekerken Iraklı bir çocuk sımsıcak gözlerini dikmiş bana bakıyordu. Başını okşamak için uzattığım elime şekerini sıkıştırdı. Savaşın eşiğindeki bir ülkede fakir bir çocuk, sevgisini en sevdiği şeyle, şekerle gösteriyordu. Belki başka şekeri ya da başka şeker alacak parası yoktu. İçim burkuldu. Şekeri geri vermek istedim ama gözlerinin içine baktığımda buna cesaret edemedim. Çocuğu kırmamak için şekeri avucumun içine aldım, cebime koydum.
   <br/>
   <br/>
   Bir depo mazot bir dolar
   <br/>
   <br/>
   Otobüslere mazot doldurmak için, istasyon diyemeyeceğim bir mazot hortumuna gittik. Irak’a gelmeden duyduklarımıza inanamamıştık, oysa gerçekti. Bir depoyu sadece bir dolara dolduruyorlardı. Dünyanın ikinci büyük petrol üreten ülkesi Irak petrolü satamadığından dolayı neredeyse bedava dağıtıyordu. Genellikle yabancı araçlardan hiç para almayan satıcılar, mazotun yarısını depoya yarısını da hortumun ucundan dışarıya akıtıyordu. Yerlerin kapkara ve kaygan olmasının nedeni de buydu. Ve bütün fırtına işte şu ayaklarımızın altında akıp giden yağlı kara sıvı içindi.
   <br/>
   <br/>
   El—Qeam’dan ayrılıp uçsuz bucaksız çölün içinde güneşin batışını izliyorduk. Yolculuğumuzun altıncı akşamına girerken yol yorgunluğuna da alışmıştık iyice.
   <br/>
   <br/>
   El—Qeam’da gördüklerimiz yabancıları da etkilemiş, otobüsleri bir sessizlik sarmıştı. Herkes Irak insanının çektiği yokluğu düşünüyordu benim gibi. Kimilerinin gözleri yaşarmış, kimileriyse uzaklara dalmıştı.
   <br/>
   <br/>
   Bağdat gibi diyar
   <br/>
   <br/>
   Altı gün olmuştu yolculuğumuz başlayalı. Akşamın karanlığında Bağdat’a ulaştığımızda mavi plakalı bir Mercedes ve polisler tarafından karşılandık. Bağdat’a gelen bütün canlı kalkanları bir otele yerleştiren Iraklı yetkililer bizi de Cedar Hotel’e getirdi. Odalarımıza çıktığımızda beklediğimizden fazlasıyla karşılaşmıştık.
   <br/>
   <br/>
   Sabah, Irak’taki Sivil Toplum örgütlerinden sorumlu Abdurrezzak Haşimi ile görüştük. Bize istediğimiz yerde canlı kalkan olabileceğimizi söylüyordu; hastaneler, elektrik santralleri veya petrol rafinerileri...
   <br/>
   <br/>
   Irak’taki canlı kalkanlar sadece bizim grubumuzla gelenlerden ibaret değil. Şu an bölgede 500’den fazla canlı kalkan olduğu tahmin ediliyor. Ve bu sayı sürekli artıyor. Tabii bu durumdan herkes memnun değil. Örneğin İngiliz hükümeti, Bağdat’a canlı kalkan olarak gelen İngiliz vatandaşlarına bir an önce çok tehlikeli olan bölgeyi boşaltmaları uyarısında bulundu geçtiğimiz günlerde.
   <br/>
   <br/>
   Bağdat’a geldiğimizin ilk günü öğleden sonra, 1991’deki savaşta Amerika’nın bombaladığı El—Amiriya sığınağındaki anma törenlerine katıldık. Sığınakta 400’den fazla insan ölmüştü. Atılan bombaların, sıcaklığı bin derecenin üzerine çıkarttığı tahmin ediliyordu. El—Amiriya’da bekleyen bir anne ile kızının aşırı ısınmadan dolayı vücutları eriyerek duvara yapışmış halde bulundu.
   <br/>
   <br/>
   Canlı kalkanlara savaşta bekleyecekleri hastaneler, elektrik santralleri, su tesisleri gezdirildi.
   <br/>
   <br/>
   Savaşa Karşı Uluslararası Öğrenci ve Gençlik Forumu tarafından düzenlenen Barış Çağrısı toplantısında Saddam Hüseyin’in mesajını Baas Partisi’nin lider kadrosundaki tek kadın, Dr. Hüda Ammar okudu. Programda olmamasına rağmen Türk canlı kalkanlar sahneye çıkıp halay çektiler. Türklere diğer ülkelerden gelen birçok barış elçisi de katıldı. Sahnede de Irak’taki sivil toplum örgütlerinden sorumlu olan Abdurrezzak Haşimi Türklerin Irak’a verdiği destekten dolayı çok mutlu olduğunu, teşekkür ettiğini bildirdi. Sahneye birçok  dilde barış parçaları söyleyen gruplar çıktı.  Savaş Bağdatlıların pek umurunda değil
   <br/>
   <br/>
   Elinde silahı ile poz veren Saddam, güvenlik dolayısıyla medyanın karşısına çıkmıyor. Ama Bağdat’ı dolaşırken resimlerini her yerde görmek mümkün; elinde silahıyla dolaşan güvenlik güçlerini de. Bağdat’ta asker güvenlik önlemi aladursun, halkın savaştan pek etkilendiği söylenemez. Hayat normal şekilde devam ediyor. Kimsede savaş olacak, dışarıya kaçayım düşüncesi yok.
   <br/>
   <br/>
   Irak’ta yaşam da oldukça ucuz. Öğle yemeği için bir lokantaya giriyoruz. Pala bıyıklı bir Türkmen yer gösteriyor. Çok severim Türkleri diyor pala bıyıklı lokantacı. Kuru fasulye pilav siparişi veriyoruz. Önce bir ikram çorbası geliyor, arkasından çeşit çeşit salatalar, humus ve pilavla birlikte kuru fasulye. Pilavların içine üzüm taneleri konulmuş.
   <br/>
   <br/>
   “Siz İsmail Abi’yi tanıyor musunuz?” diye soruyor lokantacı. “Hayır” deyince “Burada ne iş yapıyorsunuz”u ekliyor. Savaşın durdurulması için Bağdat’a geldiğimizi söylüyoruz. Diğer Iraklılar gibi belli ki o da umursamıyor savaşı, bize diğer arkadaşlarımızı da soruyor ve gülerek “Onları da buraya getirin” diyor. “Savaş konusunda ne duşünüyorsun?” diye ısrarla soruyoruz. “İnşaallah olmaz” deyip geçiştiriyor.
   <br/>
   <br/>
   Bu kadar yemek ve tatlı niyetine getirilen bol şekerli çay için 3000 dinar ödüyoruz pala bıyıklı Türkmen lokantacıya, yani Türk parasıyla yaklaşık 2 milyon.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2419), [web.archive.org (arşiv bağlantısı)](http://web.archive.org/web/20031226160827/http://www.aksiyon.com.tr:80/detay.php?id=2419)
