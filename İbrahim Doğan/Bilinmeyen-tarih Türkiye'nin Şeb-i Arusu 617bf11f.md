# Türkiye'nin Şeb-i Arusu

*İbrahim Doğan Bilinmeyen-tarih*

<div>
 <font>
  <img border="0" height="1" src="/web/20050124040334im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050124040334im_/http://www.aksiyon.com.tr/resim/523/24.jpg" vspace="5"/>
  </p>
 </font>
 <font class="content">
  Hz. Mevlana’nın ölüme gülerek gidişinin 731. yıldönümündeyiz. Hoşgörü ve sevgi, 75 trilyon lira harcanarak bu yıl bitirilen Mevlana Kültür Merkezi’nden dünyaya yayılıyor. 17 Aralık Mevlana’nın şeb-i arus’u idi. Eğer AB’den olumlu cevap alırsa, aynı tarih Türkiye’nin de şeb-i arus’u olur.
 </font>
 <br/>
 <p>
  <font class="content">
   Ölüm, Mevlana için düğündü. 731 yıl önce ‘düğün gecesi’ anlamına gelen Şeb-i Arus’ta bu hasret sona erdi. Aradan yüzyıllar geçmesine rağmen Mevlana’nın dünyadaki son durağı olan kabri hiç yalnız kalmadı. Şeb-i Arus programları da her daim ilgiyle izlendi. Ancak, bugüne kadar törenler sema için uygun olmayan basketbol salonunda yapılıyordu. Mevlana’nın adına yakışır kültür merkezinin inşasına 22 yıl önce başlanmasına rağmen bu merkezin son altı aya kadar sadece üçte biri tamamlanabilmişti. Başbakan Recep Tayyip Erdoğan’ın “bir an önce bitirin” talimatı üzerine Mevlana Kültür Merkezi ‘düğün gecesi’ne yetiştirildi. Ve “Hz. Mevlana’nın 731. Vuslat Yıldönümü; Şeb-i Arus” yeni adresinde başladı.
   <br>
    <br>
     Mevlana’nın ölüm gecesi olan 17 Aralık’ta törenler sona erecek. Türkiye’nin 40 yıllık Avrupa macerasının karar günü ise yeni başlangıçlara gebe. Avrupa Birliği’ne üyelik yolunda son dönemece giren Türkiye’nin beklediği müzakere tarihinin verilip verilmeyeceği Brüksel’de belli olacak. Bu iki önemli olayın aynı günlere denk gelmesini “tesadüf değil, tevafuk” olarak nitelendiren Konya Büyükşehir Belediye Başkanı Tahir Akyürek, Hz. Mevlana’nın kin, husumet, nefret, çatışma ve ayrıştırma yerine birlikten yana olduğunu hatırlatıyor.
     <br>
      <br>
       Semavi dinler düğün gecesinde buluşuyor
       <br/>
       <br/>
       “AB’ye bizi biz yapan değerlerden utanarak girmeyeceğiz.” diyen Akyürek, bu değerlerin beşiği olan Türkiye’nin AB üyeliği ile insanlığa yepyeni bir katkı sağlayacağını söylüyor. Konya’nın dünya barışına sunacağı ikinci katkısı ise Mevlana Barış Ödülü olacak. Akyürek, birkaç yıl içinde dünyada evrensel barışa ve hoşgörüye katkı yapanlara bu ödüllerin verileceğine, hoşgörü nobelleri merkezinin Konya olacağına işaret ediyor.
       <br/>
       <br/>
       Mevlana’nın sadece İslam medeniyetinin bir ürünü gibi görülmemesi gerektiğini söyleyen Akyürek, “O evrensel kurallar koymuş, öneriler getirmiş, doğruları seslendirmiş. İnsanın sadece insan olarak sevilebileceğini, Allah’ın yarattığı her şeyin değerli olduğunu, onlara hoşgörü, sevgi ve şefkatle yaklaşmak gerektiğini ortaya koymuş.” diyor. Başkan Akyürek’e göre, Mevlana’nın ortaya koyduğu bakış açısı, günümüzde maddenin esiri olmuş, materyalizmin tuzağına düşmüş, ruhları fakirleşmiş insanlara çok büyük bir bahar iklimi sunabilir. İnsanlığın böyle barışçı bir bakış açısına ihtiyacı var. Türkiye, AB’ye Mevlana’nın hoşgörüsü ile girebilir.
       <br/>
       <br/>
       Mevlana’nın 1273 yılındaki cenaze törenine farklı dinlerin liderleri de katılmıştı. Üç dinin temsilcisi aradan geçen 731 yıl sonra merkezin tamamlanması ile Mevlana’nın düğün merasiminde ilk kez bir araya gelecek. Hahambaşı İsak Haleva, Fener Rum Patriği Bartholomeos ve Süryani Cemaati temsilcisinin katılacağı törende Diyanet İşleri Başkanı Ali Bardakoğlu, ortak bir barış ve hoşgörü mesajı okuyacak. Şeb-i Arus’a Cumhurbaşkanı Ahmet Necdet Sezer de davet edildi. Türkiye Büyük Millet Meclisi Başkanı Bülent Arınç’ın yanı sıra, Azerbaycan Diyanet İşleri Başkanı ve UNESCO Dinlerarası Diyalog Komitesi’nin üyeleri de Şeb-i Arus’u takip edecek. Başbakan Recep Tayip Erdoğan da törenlerin ilk günlerine katıldıktan sonra Brüksel’e gidecek.
       <br/>
       <br/>
       Buluşma mekanı olacak
       <br/>
       <br/>
       Mevlana’nın dünyaya yeterince tanıtılamadığını söyleyen Konya Büyükşehir Belediye Başkanı Akyürek, kültür merkezinin önümüzdeki yıllarda dünya liderleri için buluşma yeri olmasını planladıklarını söylüyor. Mevlana’nın sevgi ve hoşgörüye dayalı fikirleri özellikle Amerika’da yıllardır büyük ilgi görüyor. Mesnevi en çok satan şiir kitapları arasında. Şüphesiz bu ilgi sadece Amerika ile sınırlı değil. Bu gerçekten yola çıkan Konya Büyükşehir Belediyesi, Mevlana’nın fikirlerinin dünyaya ulaştırılması için yeni projeler geliştiriyor. Buna göre, bir yandan Mesnevi sadeleştirilirken bir yandan da başta Latince olmak üzere İngilizce, Arapça çevirileri yapılıyor. Amaç ise Mevlana’nın eserlerindeki hoşgörü ve sevgiyi farklı renkten, ırktan, dinden herkesin okumasını ve anlamasını sağlamak...
       <br/>
       <br/>
       Merkezinde Mevlana’nın olduğu projeler bunlarla sınırlı değil elbette. Konya, önümüzdeki birkaç yılda Mevlana Barış Ödülü’ne ev sahipliği yapmaya hazırlanıyor. Hem de evrensel barışa ve hoşgörüye katkı yapmak için. Ödül jürisinde uluslararası kamuoyunda hüsn-ü kabul görmüş isimlerin yer alması planlanıyor. Hatta, teklif götürülen bazı isimlerden olumlu cevaplar bile gelmiş.
       <br/>
       <br/>
       Örneğin Kur’an-ı Kerim’i İtalyanca’ya çeviren ve şu an Mesnevi’nin çevirisini yapan Prof. Dr. Gabriel Mandel... Mandel’in jüride olmayı kabul ettiğini söyleyen Başkan Akyürek, görüştükleri birkaç isim daha olduğunu söylüyor; ancak adlarını vermekten kaçınıyor: “Bu ödül, dünya çapında evrensel barışa, hoşgörüye katkı yapan bir kişiye verilecek; bir Türk’e, bir Müslüman’a, bir Hıristiyan’a değil. Böyle bakarsak dünya kenti oluruz, çıkış noktamız barışa katkı yapılması.” diyen Tahir Akyürek “Dünyada insanların birbirini anlamasına vesile olmasını sağlamak lazım. Medeniyetler buluşması Hz. Mevlana’nın fikirlerinde olabilir. Bunun hazırlığını yapıyoruz. Dünyada barış, sevgi ve hoşgörü adına ödül verilecekse şu anda yeryüzünde buna en layık kişi Mevlana’dır.” diyor.
       <br/>
       <br/>
       Mevlana’nın kabrinin bulunduğu müzeye yılda bir milyon civarında yerli, 200 bine yakın yabancı turist geliyor. Yerli ziyaretçi oranında geçen yıla göre yüzde 22 artış yaşanırken, aynı oran yabancı turist sayısında yüzde 30 civarında gerçekleşti. Buna rağmen Topkapı ve Ayasofya gibi müzelere gelen bir milyon yabancı turist sayısına şu an yaklaşması zor görünüyor. Türbeyi Şeb-i Arus nedeniyle bir haftada 50 bin kişinin ziyaret etmesi bekleniyor.
       <br/>
       <br/>
       Türkiye’nin farklı bölgelerinden gelen yerli ziyaretçilerin ilgisine dikkat çeken Başkan Akyürek, törenler için yurtdışından gelen ziyaretçiler için bilet ayırdıklarını söylüyor. Geçmiş yıllarda 15 bin kişinin izleyebildiği törenleri bu yıl 35 bin kişi aynı anda takip etme fırsatı bulacak. Şeb-i Arus başlamadan birkaç gün önce Konya’daki bütün oteller dolarken, Kültür Bakanlığı’na bağlı sema grubu hafta sonuna kadar 12 kez sahne alacak.
       <br/>
       <br/>
       Konya kendini yenileyecek
       <br/>
       <br/>
       Törenlere ev sahipliği yapan Mevlana Kültür Merkezi, Kültür ve Turizm Bakanlığı’na bağlı olduğu son 22 yıldır tamamlanmayı bekliyordu. Yerel seçimlerden sonra Konya Büyükşehir Belediyesi’nin sorumluluğuna verilmesiyle yeni bir döneme girdi. Özellikle son altı ayda yapılan yoğun çalışma ile törenlere hazır hale getirildi. Tesisin geçmiş dönemlerde yapılan harcamalarla birlikte toplam maliyeti 75 trilyon lirayı buldu.
       <br/>
       <br/>
       Mevlana Kültür Merkezi’nde dört bin kişilik açık ve üç bin kişilik kapalı semah alanının yanı sıra çok amaçlı konser, sinema ve sergi salonu yer alacak. Mevlana ile ilgili araştırmaların yapılabileceği bir kütüphane kurulacak. Kültür merkezi sadece sema törenlerine ve tasavvuf musikisine kapılarını açmayacak, tezhip, hat gibi geleneksel Türk halk sanatları için atölyelere ev sahipliği yapacak. 150 ton mermer, 50 tır granit, 50 kamyon küp granit ve 50 kamyon camın kullanıldığı kültür merkezinde önümüzdeki yıldan itibaren Mevlana’nın Konya’ya gelişi de kutlanacak. Büyükşehir Belediyesi, 3-10 Mayıs tarihleri arasında sema törenlerinin yanı sıra, metafizik aşkı konu alan film günleri ve sempozyumlar düzenleyecek. Sponsorlar vasıtası ile de dünyanın önemli şehirlerinde bu festivalin duyurusu yapılacak. Ayrıca belediye bünyesinde kurulacak bir sema topluluğu gösteri için sürekli hazır bulunacak, yaz aylarında ise haftada iki defa turistlere yönelik sema gösterisi yapılacak.
       <br/>
       <br/>
       Mevlana Kültür Merkezi projesinin ardından Konya Büyükşehir Belediyesi, Kentsel Dönüşüm Projesi adıyla tarihi dokuların onarımı ve eski yapıların yıkılması ile şehrin çehresini değiştirmeyi amaçlıyor. Öncelikle Mevlana Kültür Merkezi ile Mevlana Müzesi arasındaki bir yerleşim birimi ve 90 kahve ortadan kaldırıldı. Kamulaştırma için kendi bütçesinden 4 trilyon lira harcayan belediye, Konya şehir merkezinin yaklaşık yüzde 20’sine denk gelen 500 bin metrekarelik alanı da yenilemeyi planlıyor. Ayrıca İstanbul’daki miniatürk benzeri dünyadaki önemli Mevlevihanelerin minyatürleri de yapılacak. Ankara yolu üzerindeki Kayacık mevkiinde 4 milyon metrekarelik alanıyla Türkiye’nin en büyük parkı kurulacak. 2 milyon metrekarelik alanı açılan ve kalan kısmı da kamulaştırılacak parkın içinde dinlenme alanları, kafeteryalar ve 5 bin hobi bahçesi yer alacak.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19086&yorum_id=1), [web.archive.org (arşiv bağlantısı)](http://web.archive.org/web/20050124040334/http://www.aksiyon.com.tr:80/detay.php?id=19086&yorum_id=1)
