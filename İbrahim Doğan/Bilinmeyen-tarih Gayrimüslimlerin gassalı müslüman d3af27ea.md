# Gayrimüslimlerin gassalı müslüman

*İbrahim Doğan Bilinmeyen-tarih*

<div>
 <p>
  <font>
   İstanbul"da yaşayan gayrimüslimlerin itibar etmediği cenaze yıkama ve taşıma işini Müslümanlar yapıyor. Bugüne kadar 10 binden fazla gayrimüslimin cenazesini onların âdetine göre yıkayan Musa Ayar 43 yıldır bu işle uğraşıyor.
   <br/>
   <br/>
   Ağa Camii"nde öğle namazını kıldıran imamın selam vermesinden sonra alelacele dışarıya çıktı. Hızlı adımlarla yürüyordu. Beyoğlu"nun dar ara sokaklarından birine saptı. Kalabalığın arasından bir an önce geçmeye çalışıyordu. Nihayet, Üç Horan Kilisesi"nin kapısından içeri girdi. O sırada, mum taşıyan papazların eşlik ettiği bir tabut çıkarılıyordu kiliseden. Adam gasilhaneye yöneldi. Etrafta bekleyen Ermeni cemaatine bir göz attı. Cenaze sahibi olduğu anlaşılan birinin ölüye giydirilmesi için uzattığı smokini alarak sessizce içeri girdi. Önlüğünü giydi, eldivenlerini taktı. Mermer taşın üstünde yatan cansız bedeni sıcak suyla yıkamaya başladı.
   <br>
    <br>
     Sözünü ettiğimiz bu sahne bir filmden alınmış değil. İstanbul"da yaşayan Ermenilerin bir cenaze törenine ait. Ermenileri yıkayıp kefenleyenler, kiliseden mezarlığa taşıyanlar Müslüman. Aslında İstanbul"da yaşayan tüm ekalliyetlerin cenazelerini Müslümanlar yıkıyor. Ermeniler, Bulgarlar, Rumlar, Ruslar, Kildaniler, Süryaniler, İngilizler... Sadece Yahudiler ölülerini kendileri yıkıyor. İstanbul"da 15 Kasım 2003"teki terör saldırılarında hayatlarını kaybeden Yahudilerin cesetlerine Türk yetkililerin dokunmasına izin verilmemişti. İsrail"den gelen Zaka adlı ekip, saldırılarda ölenlerin parçalarını toplayarak birleştirmiş ve Yahudi mezarlığına defnetmişti.
     <br>
      <br>
       43 senedir gayrimüslim cenazelerini yıkayıp kefenleyen Musa Ayar (60), bu işe başladığında kendisinden başka Müslüman yıkayıcının olmadığını aktarıyor. Ayar, kilise civarında çalışırken, bir yandan da, "abilerimiz" dediği cenaze işlerini yapan gayrimüslimlere yardım edermiş. Gayrimüslim nüfusunun azalması ve ölü yıkamaya itibar edilmemesi Ayar ve arkadaşlarını "mesleğin erbabı" yapmış. "Bu mesleğe bir girdik bir daha çıkamadık. Yapabileceğimiz başka bir iş de yok" diyen Ayar bugüne kadar 10 binden fazla cenazeyi Hıristiyan inancına göre yıkayıp kefenlediğini söylüyor.
       <br>
        <br>
         Ölüye smokin giydiriyor
         <br/>
         <br/>
         Kefenleme tüm dinlerde mevcut. Ancak gayrimüslimlerden kimileri kefenin üzerine bir de smokin giydiriyor. Ölen bekar bir erkekse damatlıkları, kadın ise en sevdiği kıyafeti giydiriliyor. Ama bu her cenaze için geçerli değil, ailenin isteğine bağlı. Yıkama ve kefenleme işini yapan Müslümanların hepsi Antalya"nın Akseki ilçesine bağlı Cevizli kasabasından. İstanbul"a gelen hemşehriler birbirlerine iş bulma adına ölü yıkamayı öğretmiş. Üç gruptan oluşan ve İstanbul"daki tüm kiliselere gelen ölüleri yıkayan 15 kişinin 8"i Müslüman ve Antalyalı. 3"ü Ermeni ve bayan. Mortocu denilen taşıyıcıların ise 8"i Müslüman, 4"ü gayrimüslim. 30 senedir ekalliyet cenazelerini yıkayan bir başka Antalyalı Ramazan Akalın da ölü yıkamaya alıştıklarını söylüyor; "Ölüden korkacağına diriden kork."
         <br/>
         <br/>
         "Cami imamı ölü yıkamayı bilmiyor"
         <br/>
         <br/>
         Musa Ayar, dayısının vefat etmesi üzerine apar topar Antalya"ya gider. İmamın cenaze yıkamasını beğenmeyen Ayar, "Bu ne hal. Ölü böyle mi yıkanır! Ona saygı bile gösterilmiyor" diyerek önlüğünü giyer, eldivenlerini takar. Dayısının naaşını kendi elleri ile özene bezene yıkayıp kefenler. Ayar, "Ben gayrimüslimlerin fakir mi zengin mi olduklarına bakmam. Hatta fakirleri daha iyi yıkamaya çalışırım. Ama maalesef ölülere saygı gösterilmiyor" diyor. Cenaze yıkamak sanıldığı kadar kolay değil. Her dinde, her mezhepte ana hatları birbirine benzemekle birlikte birçok farklılıklar gösteriyor. Müslümanlar ile Ermenilerin cenaze yıkama ritüelleri aynı. Sıcak su ve sabun eşliğinde yıkanan beden kefenleniyor. Rumlar ise ölünün vücudunu şarapla siliyor. Yahudiler ağızdan su vererek, zamanla kokmaması için bağırsakların içini boşaltıyor. Yıkama-kefenleme ve taşıma işlerini yapanların yanı sıra bir de cenaze organizatörleri var.
         <br/>
         <br/>
         Artık cenazecilik babadan
         <br/>
         <br/>
         oğula geçmiyor
         <br/>
         <br/>
         Cenaze levazımatçısı ya da organizatörü, vefat eden kişinin evinden alınıp mezara yerleştirilinceye kadarki bütün işlemleri yerine getiriyor, yıkayıcı ve taşıyıcı bulma, araba ayarlama, kabirde yer bulma, tabut satın alma gibi işleri yapıyor. Meslek, geçmişte babadan oğula ya da babadan kıza devam ediyordu. İstanbul"daki son Rum cenaze levazımatçısı Angelidis"in sahibi Eleni Angelidis baba mesleği diyerek cenazeciliği sürdürüyor. Ancak o, bu mesleği icra eden kuşağın son temsilcisi. İş yerinde şu anda kendi beklemiyor, o da yerini bir Müslümana bırakmış. "İşler yok gibi bir şey. Gelen Rumları da Ermeniler kapıyor" diyen Angelidis"in yanında çalışan Kaya Yenidünya, tek Rum cenaze işletmesinin de kapanacağını belirtiyor.
         <br/>
         <br/>
         Beyoğlu popülaritesini yitirdi
         <br/>
         <br/>
         Beyoğlu, cenaze organizasyonlarında 10 yıl öncesine kadar merkez iken, şimdi bölge nüfusunun göç etmesiyle cenazeciler de taşınıyor. Geçmişte sadece Beyoğlu"nda bulunan ve sayısı 10 olan cenazeciler yarı yarıya azalmış. Bakırköy, Samatya, Yeşilköy gibi yerleşim alanları gayrimüslimlerin yeni gözde semtleri. Cenaze levazımatçıları da nüfusa göre hareket ederek, tabutlarıyla birlikte bu semtlerin yolunu tutmuş. Bu semtlerdeki cenaze işleri ile uğraşanların sayısı dokuz. 25 senedir cenaze işleri ile uğraşan Nevzat Şeker şunları söylüyor: "İlk cenazeciler hep Beyoğlu"ndan başlamaydı. Marangozu, cilacısı, ofisi, her şey Beyoğlu"ndaydı. Sonra buradan taşındılar. Şu anda burası bitiyor. Son birkaç kişi kaldık. Esprisi kalmadı. Cep telefonu çıktı. Bir telefonla işler tamam."
         <br/>
         <br/>
         Ermeni cenaze levazımatçılarından Beyoğlu"nda kalmaya kararlı olan M. Kollaro bu işi 50 yıldır yapıyor. Şirketini 1960"larda Manukyan ailesine devreden Michael Kollaro piyasanın profesörü olarak tanınıyor. Baba Agop Manukyan 1982"de vefat edince, "saltanatı" oğlu devralmış. Ancak Emanuel Manukyan da şirketin başında pek durmuyor. İşi, 25 senelik cenazeci Nevzat Şeker takip ediyor. Şeker, hem ölüleri araba ile mezarlığa taşıyor hem de Kollaro"nun işletmeciliğini yapıyor.
         <br/>
         <br/>
         Ermeni nüfusunun Samatya"da yoğunlaşması, cenazecilerin de en çok buraya akın etmesine neden olmuş. Üç cenaze işletmecisinin üçü de esnaflıktan gelme. Mesleklerini yürütemeyenler cenaze organizatörü olmuş. Aynı sırada bulunan Bedros ve Yeznik Bahçevanoğlu kardeş olmanın yanı sıra birbirlerine de rakip. Bedros Kapalıçarşı"da gümüşçülük yapıyormuş, kardeşi Yeznik ise sünnet malzemesi satıyormuş önceleri. Ancak yaklaşık 10 senedir cenaze malzemeleri ile uğraşıyor her ikisi de.
         <br/>
         <br/>
         Nevzat Şeker, yıllardır cansız bedenlere alıştığını, ceset görmediği zaman rahatsız olduğunu dile getiriyor: "Cesetler katiyen bizim rüyamıza girmez. Ceset görmediğimiz zaman olmuyor. Birkaç gün oturduk mu huzurumuz kaçıyor."
         <br/>
         <br/>
         İstanbul"daki 14 gayrimüslim mezarlığından 8"i Ermeniler"in. En önemlileri Şişli ve Balıklı Mezarlıkları. Bu mezarlıklarda yer sıkıntısı yok. Ancak Avrupa"daki Hıristiyan mezarlıklarında yer sıkıntısı olduğu için ölümün üzerinden iki buçuk yıl geçmişse mezar açılıyor, çıkan kemikler temizleniyor ve tahta dolaba kaldırılıyor. Ya da mezarın bir köşesinde bırakılan kemiklerin üzerine başka bir ölü gömülüyor. Sadece İstanbul"daki Süryaniler 5 tane ölüyü A, B, C, D ve F bölümlerine ayırarak üst üste gömüyor. Diğer ekalliyetler ise bir mezara bir ölü defnediyor. Yeniden gömme Müslüman mezarlıklarında da uygulanıyor. Geçtiğimiz günlerde yaşama veda eden sanatçı Cem Karaca da vasiyeti gereği babasının üstüne gömülmüştü. Türkiye"de bir mezarın açılması için şart olan süre 5 yıl. Bu süre dolduktan sonra mezar açılabilir ve üzerine yeni cenazeler yerleştirilebilir. İstanbul"da bu sistem eski Belediye Başkanı Bedrettin Dalan zamanında bir müddet Topkapı-Çamlık Mezarlığı"nda uygulanmıştı. Yer sıkıntısı gerekçesiyle başvurulan bu yöntem bir daha uygulanmadı. Belediye daha sonra yeni mezarlıklar açtı.
         <br/>
         <br/>
         Bazı Müslümanlar
         <br/>
         <br/>
         Ermenilerden yardım alıyor
         <br/>
         <br/>
         Cenaze kaldırma konusunda bilgili olmayan bazı Müslümanların imdadına Ermeni cenazeciler yetişiyor. Ölüm raporu, mezarlıktan yer alma, camide cenaze namazı kıldırmak için gereken prosedürlerin nasıl yapılacağı konusunda Ermeniler Müslümanlara da yardımcı oluyor. Nevzat Şeker kendilerine gelenlere yol gösterdiklerini söylüyor: "Her dakika ölüm mevcut. Bir Müslüman gelir, panik içerisindedir. Getir nüfusu kardeşim, ölüm belgesini al. 188"e alo de. Al defin raporunu. Git Zincirlikuyu"ya. Yap işlemlerini. Yer var mı? Yok. O zaman Kilyos"tan bir yer al." Bedros Bahçevanoğlu da, çevresindeki Müslüman arkadaşlarını, cenaze için gereken işlemler konusunda yönlendirdiğini aktarıyor.
         <br/>
         <br/>
         <br/>
         MEZAR FİYATLARI
         <br/>
         <br/>
         EL YAKIYOR
         <br/>
         <br/>
         İstanbul"da günde 200-300 civarında Müslüman yaşama veda ederken, gayrimüslimlerde bu sayı 3-4"ü geçmiyor. Müslüman mezarlıklarında sıkıntı olunca, mezar fiyatları da bölge bölge değişiyor. Lüks semtlere yakın mezarlıklar için ödenen fiyatlarla, gecekondu mahallelerindeki mezarlıklara ödenenler arasında uçurum oluşuyor. Zincirlikuyu Mezarlığı"nda en düşük fiyat 1 milyar 250 milyon lira. Karacaahmet Mezarlığı"nda da yaklaşık aynı rakamlar telaffuz ediliyor. Kilyos"ta açılan mezarlıkta ise fiyatlar 60 milyon civarında.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1152 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11162), [web.archive.org (arşiv bağlantısı)](http://web.archive.org/web/20050129004300/http://www.aksiyon.com.tr:80/yazdir.php?id=11162)
