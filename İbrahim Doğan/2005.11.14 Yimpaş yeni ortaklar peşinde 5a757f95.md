# Yimpaş yeni ortaklar peşinde

*İbrahim Doğan 2005.11.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      “28 Şubat tepkisi sermayemizin yüzde 40 artmasını sağladı.” diyor YİMPAŞ’ın patronu Dursun Uyar. Ortaklar, hisselerinin küçük bir bölümünü satabilecek. Ancak tamamen şirketten ayrılmak mümkün değil. Hatta,  120 bin olan ortak sayısının daha da artırılması hedefleniyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060528133515im_/http://www.aksiyon.com.tr/resim/571/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Çok ortaklı holdinglerin Yozgat ayağında en dikkat çekeni YİMPAŞ oldu. 1980-83 yılları arasında edebiyat öğretmenliği yapan Dursun Uyar’ın yönetim kurulu başkanı olduğu şirketin bugün 41 mağazası, 17 fabrikası, 3 hastanesi, 12 oteli, Avrupa’dakilerle (97 bini Türkiye’de) 120 bin ortağı bulunuyor. 28 Şubat sürecine kadar şirket hızlı büyüdü; tıpkı diğer 77’si gibi. Ancak bu sürecin sonunda ‘yeşil sermaye’ damgası yiyen çok ortaklı holdinglerin büyümesine izin verilmedi, teşvikleri kesildi. 1982-87 yılları arasında 21 defa sermaye artışı yapan YİMPAŞ, 28 Şubat 1997’den sonra sadece bir kez sermaye artırdı. “O zaman 21 günde 34 bin kişi kaydoldu. Bu, şirketin yüzde 40’ına denk geliyordu. 600 milyon marklık sermaye, bankalar kanalı ile geldi.” diyen YİMPAŞ Yönetim Kurulu Başkanı Dursun Uyar, üzerlerine gelinmesinin kendilerini büyüttüğünü söylüyor. “Ayrılmak isteyenlere net bir takvim koymanız mümkün mü?” sorusuna “Hayır” cevabını veriyor. Ancak temyiz aşamasında olan davanın sonuçlanmasından sonra ortaklar hisselerinin bir kısmını alabilecek.
   <br>
    <br>
     -YİMPAŞ kurulurken hedef neydi?
     <br>
      <br/>
      1980 yılında işçiler, öğretmenler, memurlar bir araya gelerek tüketim kooperatifi kurduk. 1982’de 7 arkadaşla YİMPAŞ yani Yozgat İhtiyaç Maddeleri Pazarlama Anonim Şirketi kuruldu. 1984’te SPK’ya kaydolarak halka açık şirket haline geldik. Gaye, Yozgat ve civarındaki vilayetlerde mağazalar zinciri kurmaktı. İhtiyaç deyince önce gıda, arkasından giyim ve konut geliyor. Bunların fabrikalarını kurduk. 1988’den itibaren kendi fabrikalarımızın bugün bulunduğu sahayı almaya başladık. 2 bin dönüm arazi alarak özel bir organize sanayi bölgesi meydana getirdik. 1 milyon metrekarelik mağazalar zincirine ulaştık. Sağlık ve otel ihtiyaç oldu, restoranlar ortaya çıktı. Tuğla, plastik, mobilya, tavukçuluk, ayçiçeği yağı fabrikaları kuruldu. Böylece YİMPAŞ sadece gıda maddeleri satan bir yer değil de, hem üreten hem ürettiğini satan hem de insana hizmet eden bir şirket oldu.
      <br/>
      <br/>
      -Benzer holdinglerle fikir alışverişi oluyor muydu?
      <br/>
      <br/>
      Türkiye’nin en büyük işçi birliklerinden Yozgat Taş Çimento Fabrikası’nın 14 binden fazla ortağı vardı. Üç yıl yönetim kurulu üyeliği yaptım. Biz bu modeli o işçi şirketinden aldık. Bizden sonra diğerleri kurulmaya başladı. “İttifak” çok başarılı bir şirkettir. Biz oraya gittik, onlar buraya geldi. Konya’da o arkadaşlarımız başlattı. Ardından Kombassan çıktı. Sonra insanlar birbirine imrenerek kurmaya başladı. Kötü örnekler olması kasıttan çok hızlı bir yatırıma girilmesinden kaynaklanıyor. Deli dolu büyüdüler. Kâr etmeden kârım var zannettiler. Devamlı geleceğini düşündüler. Tabii 2001’deki krizden sonra hepsinin yatırımları yarım kaldı. Ticaretten çok sanayiye yatırım yapmışlardı. YİMPAŞ’ın ticarette olması önemliydi. Bu başarılı olmamızı sağladı.
      <br/>
      <br/>
      -YİMPAŞ zarar mı ediyor?
      <br/>
      <br/>
      Zarar edenler var ama öbür şirketler onu kaldırıyor. Şu anda grip var, beyaz et zararda. Konfeksiyonda zarar var. Ama genel olarak kâr ediyor. 1982’den 2005’e kadar 42 şirket kurulmuş, bunların üçü halka açık: YİMPAŞ AŞ, YİMPAŞ Holding ve YİMPAŞ Gıda Sanayi. Bunlar tepe şirketleri. Çok ortaklı bir şekilde sermayeleri topluyor, alt şirketlere veriyorlar. Nora, Yimteks, Aytaç gibi şirketler yıl sonu kârını konsolide olarak merkezî şirkete aktarıyor. O da halkla paylaşıyor. Bu şirketler bugüne kadar 296 trilyon vergi vermiş. Ortaklarına 136 trilyon lira kâr dağıtmış. Üç şirketin nominal parası 2 trilyon 423 milyara gelmiş. Bunun karşılığında 1 milyar 234 milyon marklık hisse almış. 170 gayrimenkulü var. Topladığı paranın en az iki katı değerinde gayrimenkule sahip.
      <br/>
      <br/>
      -Kâr ediyorsanız ortaklarınıza neden kâr payı vermiyorsunuz?
      <br/>
      <br/>
      Son 5 yılda büyük devalüasyon oldu. 2000 yılından beri dağıtmıyoruz. Kâr edildi ama bu çok azdı. Türk parası bazında yüzde 3-5 civarındaydı. Bu bizim için kâr değildi. Kârları ödemedik. Bugünkü enflasyon muhasebesinde şirketlerin kâr etmesi de kolay değil.
      <br/>
      <br/>
      -1990’lardaki yüzde 25 kârlara ulaşılması bugün mümkün değil mi?
      <br/>
      <br/>
      Mümkün ama bugünkü enflasyon muhasebesinde kolay kolay çıkmaz. Eski muhasebeye geçilince normale dönülür.
      <br/>
      <br/>
      -Şirketin kötü durumda olduğu ve Aytaç’ı satacağınız öne sürülüyor.
      <br/>
      <br/>
      Aytaç tamamen YİMPAŞ’ındır. Satılması söz konusu değil. 4-5 yıldır sürekli satarlar. Kimisi Ülker’e kimisi bir başkasına. Bu yıl 300 milyon ciro hedefleniyor ama umuyorum ki bu sayıyı geçeceğiz. Avrupa’nın ve Ortadoğu’nun alanında bir numaralı şirketi. Günde 2 bin 500 küçükbaş, 750 büyükbaş hayvan kesilebiliyor. 2004’te büyüme hızı yüzde 45. Böyle bir şirketi satmayı asla düşünmedik. Bazen ekonomik krizden bazen de kasıtlı nedenlerden kaynaklanıyor bu iddialar.
      <br/>
      <br/>
      -2001 krizinde şirketin zararı ne oldu?
      <br/>
      <br/>
      Şirketten çok çalışanlarımızın zararı oldu. İnşaat şirketimiz çok iyi çalışıyordu. 5-6 bin işçi vardı. Kriz o dönemde en çok inşaatı vurdu. Mobilya, konfeksiyon sektörlerini vurdu. 15 binden fazla çalışanımız vardı, 9 bine indi. Alım gücünün azalması bizi de vurdu.
      <br/>
      <br/>
      -Yurtdışındaki yatırımlarınızı etkiledi mi?
      <br/>
      <br/>
      2001 krizi Türkiye’nin talihsizliği. Bütün şirketleri etkiledi. Oradaki yatırımları durdurmak zorunda kaldık ama yeniden başlayacağız. İngiltere, Fransa ve Belçika’da fabrikalar var. Türkmenistan, Kırgızistan, Özbekistan, Kazakistan, Azerbaycan, hatta Avustralya’da yatırımlarımız oldu. Rusya’da 4 şirket kurduk. Aytaç tipi hayvancılık ve mağazacılık tipi yatırımlar vardı. Ancak Türkmenistan’daki 22 bin metrekarelik büyük mağazanın durumu çok iyi. Özbekistan da aynı. Belçika’da büyük bir Aytaç fabrikası kuruldu. Avrupa’da Aytaç modelinde fabrikalar kuracağız. Rusya’dakiler şu an işlemiyor, yatırım yapmadık.
      <br/>
      <br/>
      28 Şubat tepkisi bizi büyüttü
      <br/>
      <br/>
      -28 Şubat sürecinin katkısı nedir?
      <br/>
      <br/>
      Medyanın yayınlarından etkilenen bürokrasi bizi “Yeşil veya İslami sermaye” kategorisine ayırarak bu tip şirketlerin önünü kesmek için çalışmalar yaptı. Bürokrasideki insanların etkisi hem bize hem diğer şirketlere kötü bir şekilde yansıdı. Teşviklerimiz bir kanunname ile iptal edildi. Her yıl 15-20 tane açılışımız oluyordu. Sermayemizin yüzde 40’tan fazlası 28 Şubat’tan sonra girmiştir. Bürokrasi ters davranmıştır ama bunları duyan insanlar her yerde bize destek olmuştur. Medyanın bu tip şirketlere 1997’den beri vurması onları büyüttü aslında. Onlara sahip çıkılmasını sağladı. Bu model yaralandı ama halk katında kötülenmedi, desteğin artmasına sebep oldu. Özellikle SPK o dönemde bu tip şirketlere hiçbir zaman kolay kolay artış vermedi. 1982-1997 arasında 21 defa sermaye artışı yaparak büyüdük. 1997’den 2000’e kadar üç yıl uğraştık ve bir defa çok zor izin alabildik. O zaman 21 günde 34 bin kişi kaydoldu. Bu şirketin yüzde 40’ına denk geliyor. 600 milyon marklık sermaye bankalar kanalı ile geldi. Üç defa artış yapacaktık, ona göre ayarlanmıştı. İkinci ve üçüncü izinleri alamadık ve ek sermaye girmedi. İzinleri alabilseydik 1 milyar 800 milyon marklık bir sermayeye ulaşacaktı. SPK’nın hazırladığı bir yasa tasarısı var şu anda. Daha rahat bir sistem olacak. Kötü yapanlar ayakta kalsın demiyoruz ama iyi yapanların da önü açılarak bu modelin bütün Türkiye’ye yayılması lazım.
      <br/>
      <br/>
      -Teşvik konusunda sıkıntılarınız sürüyor mu?
      <br/>
      <br/>
      Hayır, eski günler geride kaldı. Türkiye gelişiyor, dar bakışlar kalmıyor.
      <br/>
      <br/>
      -KOMBASSAN gibi küçülme planınız var mı?
      <br/>
      <br/>
      Biz küçülmeyi düşünmüyoruz, çoğaltmayı düşünüyoruz. Bu modelin önü açılarak 120 bin ortaktan milyonlara ulaşılabilir.
      <br/>
      <br/>
      -Bu mümkün mü?
      <br/>
      <br/>
      Elbette mümkün. Milyonlarca ortağı olanlar var dünyada. Hiç kimse YİMPAŞ gibi, şirketlerin yüzde 100’ünü halka açmıyor. Ancak yüzde 15-18’ini açıyor. Hisselerin devri için temyizi bekliyoruz
      <br/>
      <br/>
      -YİMPAŞ’tan birçok kişi ayrılmak istiyor. Ortakların ayrılmasına izin vermiyorsunuz. İsteyenler ne zaman ayrılabilecek ve net bir takvim koyacak mısınız?
      <br/>
      <br/>
      Mahkemeyi bekliyoruz. Maalesef bankacılık gibi değil şirketler. İsteyen istediği zaman ayrılamıyor. Kâr zarar ortaklığına dayanıyor. Anapara verilemiyor. Türk Ticaret Kanunu’nun 405. maddesinde ‘Ortaklar parasını isteyemez’, bir başka maddede ise ‘Yönetim para ödeyemez’ deniyor. Bu dünyanın her yerinde hemen hemen böyle. Halka açık üç şirket birbirinin hissesini alabiliyordu daha önceden. Böylece çok sıkıntısı olan insanları rahatlatıyorduk. Fakat maalesef SPK yanlış bir yorumla bizim ortağın elindeki hisseyi almamızı veya başkasına satmasını izinsiz borsacılık faaliyeti gibi değerlendirdi, mahkemeye verdi. Önümüzü kesmiş oldu. 5 yıl içinde biz mahkemeleri kazandık. Bir şirketin başka bir şirketin elindeki hisseyi alması kanunen suç değil. Ama dava hâlâ temyizde olduğu için ortağı rahatlatıcı bir yol bulamıyoruz.
      <br/>
      <br/>
      -“Biz vermek istiyoruz SPK engelliyor” mu demek istiyorsunuz?
      <br/>
      <br/>
      Evet. SPK engel çıkarıyor. Ama bütün ortakları çıkaracak değiliz elbette. Ne vereceksiniz? Ya sermaye artırımı yapıp yeni senetler çıkartmak lazım veya bu üç şirketin birbirinin senetlerini almasına izin verilip önlerinin açılması lazım. Halk istediği zaman parasının yüzde 5’ini 10’unu alabilir. Bunda mahzur yok. Ama yakın zamanda ayrılmak isteyen ihtiyaç sahiplerinin ihtiyacı kadar ayrılmasını sağlayacağız. Bu tip şirketlerin hangisi olursa olsun “Gel paranı vereceğim” dediği zaman bunun tamamını vermesi mümkün değil. Hele hele YİMPAŞ gibi sermayesinin yüzde 90’ıyla yatırım yapmış bir şirketse.
      <br/>
      <br/>
      -Ödeme yapabilecek durumda mı holding?
      <br/>
      <br/>
      Elbette. Trilyonlarca lira ciro yapan bir şirket bu.
      <br/>
      <br/>
      -İstanbul’daki mağazalarınız kapandı, Ankara’da kâr yapılamadığı öne sürülüyor.
      <br/>
      <br/>
      İstanbul’dakilerin iki tanesi kiraydı. Sorun vardı, devretmek gerekiyordu. Eyüp’te 15 bin metrekarelik bir mağaza açacağız. Ankara’daki genel bir sıkıntı anlamına gelmez.
      <br/>
      <br/>
      -Peki nerede hata yaptınız?
      <br/>
      <br/>
      Yüzde 90 gibi bir paramızı mülklere bağladık. Nakdi az tuttuk. Enflasyon yüksekti, millet döviz olarak ortak oluyordu.
      <br/>
      <br/>
      -Nakit sıkıntınızı krediyle mi aşıyorsunuz?
      <br/>
      <br/>
      Kredi kullanmıyoruz. Hiçbir banka (yurtdışı dahil) ile anlaşmamız yok. Yurtdışından kredi almayı da düşünmüyoruz. Nakit sıkıntısını ihtiyacımız olmayan gayrimenkulleri satarak gideriyoruz.
      <br/>
      <br/>
      -Ortaklıktan ayrılmak isteyenler dernek kurmuş.
      <br/>
      <br/>
      Sanayi Bakanlığı’na, SPK’ya ve bize direk gelen şikâyetlerin sayısı 1500. Bu şişiriliyor. Almanya’da bir kişi YİMPAŞ’ta hırsızlıktan işten atılmış, gitmiş dernek kurmuş. Bir tanesi Hollanda’da Yimpaş’tan mal almış 60 bin avro’luk. Aldığı malın karşılığını ödememiş. Arkadaşlarımız parayı tahsil etmek için mahkemeye vermiş onu, o da gidip dernek kurmuş.
      <br/>
      <br/>
      -Kapanan şirketiniz oldu mu?
      <br/>
      <br/>
      Birleşen şirketler oldu. 50’ye yakın şirket vardı, birbirine yakın olan ihtisas şirketlerini birleştiriyoruz.
      <br/>
      <br/>
      -Şirketin büyüklüğü için 2,5 milyar dolar deniyor....
      <br/>
      <br/>
      O yanlış. 600 küsur milyon avro.
      <br/>
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Nedim Pehlivan, 16-Mayıs-2006
> Fırsatı ganimet sayıyorlar: 
> Mevcut durumdan faydalanmak istiyorlar. İsteseler herkesin parasını verirler. Bunu yapacak güçleri var. Birçok insanimizi zor durumda bıraktılar, yuvalar yıkıldı, hayatını kaybedenler oldu. İnsanimizin başına gelmedik kalmadı. Bunun hesabını kim verecek? Vebalini kim çekecek? Çok yazık oldu.

### Salih Yıldırım, 05-Aralık-2005
> İnandırıcı değil: 
> Dursun Uyar’ın dediklerinin hiçbirine inanmıyorum. Mağazaların hiçbiri doğru düzgün işlemiyorken zarar etmediklerini nasıl söyleyebiliyor? Büyümeyi düşüneceğine ortaklarının parasını vermeyi düşünsün. Buraya parasını yatıran insanların da en az Dursun Uyar kadar suçu var. Kâr-zarar ortaklığı diye yatırdıkları paralara % 20 kâr alırken kimse bunun kaynağını sormuyordu; zarar edince niye isyan ediyorlar? Röportajı yapan arkadaş daha açık sorular sorup net cevaplar almalıydı. 100 bin ortağın senelerdir ulaşmaya çalışıp bulamadığı bir kişiye bu kadar basit sorular sorulmamalıydı.

### Bekir Uğur, 29-Kasım-2005
> Uzanlar’dan farkları yok: 
> Yeşildirek’te esnafım. YİMPAŞ’la kuruluşundan beri çalışıyoruz. Dursun Bey doğru söylemiyor. İyi niyetli olsalar, Aytaç’ı satıp ortaklarının ve ürün temin ettikleri insanların alacaklarını öderler. Paravan şirketler kurup bunlar adına alım yapıyorlar. Uzanlar’dan hiç farkları yok.

### Osman Tamer, 26-Kasım-2005
> Yönetim kurulu toplanmıyor: 
> Dursun Uyar doğru konuşmuyor. Her yıl yönetim kurulu yapacağız diye ortaklara mektup geliyor; ama yönetim kurulu bir türlü toplanmıyor. Devlet bunların yakasına yapışsın, bizi kurtarsın.

### Vecdi Vecdili, 22-Kasım-2005
> Basının da suçu var: 
> Dursun Uyar’ın doğru söylediğine, siyasi iradenin ve dinî hassasiyeti olan basın yayın organlarının üzerlerine düşen görevleri yaptığına asla inanmıyorum. Mağdurların çoğunun bu basın yayın organlarındaki reklamlara kandığını belirtmeliyim. Sayın yetkililer; feryatlarımızı duyun ve mağduriyetimizi giderin! Allah katında sorumlusunuz!

### Ercan Kalkan, 18-Kasım-2005
> Cevaplar net değil: 
> YİMPAŞ ve KOMBASSAN gibi şirketler, daha önce hiçbir iş tecrübesi olmayan şahıslar tarafından son derece kötü yönetilmektedir. Sorularınızın hiçbirine net bir cevap verilmemiş. Bu cevaplardan, şirketin maddi durumu hususunda en ufak bir kanaat edinmek mümkün değil.

### Ayşe Kaya, 17-Kasım-2005
> Masala değil, çözüme ihtiyaç var: 
> YİMPAŞ yöneticileri gözümüzün içine baka baka yalan söylüyor. Bu kadar kan kaybetmiş bir şirketin/ şirketler grubunun hâlâ büyüyeceğini iddia etmesi, yeni ortaklar arayışı içerisinde olduğunu söylemesi son derece gülünç. Kendi söylediklerine kendileri inanıyor mu acaba? Şirket yöneticilerinin beceriksizliğinden, şirket içindeki yolsuzluklardan kimse bahsetmiyor. Röportajınız da onları incitmeyecek nitelikte. Pembe masallara değil, gerçekçi çözümlere ihtiyacımız var.

### Kenan Kilimci, 16-Kasım-2005
> Mahcup davranmışsınız: 
> YİMPAŞ’ı haber yapmanız isabet oldu. Ama gerekli soruları sormada biraz mahcup davranılmış. Daha net sorular sormalı ve kesin cevaplar almalıydınız. Sizden bir istirhamım olacak: En yakın zamanda bir de “İhlasfinanszedeler” hakkında bir dosya hazırlayın. Bu konuya eğildiğinizde ne içler acısı hikâyelerle karşılaşacaksınız. İnançlı insanlar, diğer bankalarca mağdur edilen vatandaşlar gibi sesini çıkartamıyor, don-gömlek caddelere çıkıp da protesto eylemleri yapamıyor. Lütfen onların da sesini duyurmaya çalışın. Olur ya, belki dertlerine çare olabilecek bazı gelişmelere vesile olursunuz.

### Salih Akkurt, 16-Kasım-2005
> Sözlerinde durmadılar: 
> Sivas Mağaza Müdürü Ömer Günaydın’ın verdiği güvenceyle (Paramı istediğim zaman geri alabileceğimi söyledi) YİMPAŞ’a para yatırdım. Aradan beş yıl geçti. 2000’de emekli ikramiyemi de yatırdım. Şimdi, verdikleri sözlerin gerçek olmadığı ortaya çıktı. Başka maddi gelirim olmadığı için çok mağdur oldum. Muhatap bulamıyoruz. Dursun Uyar makamında oturmaz durumda. Devletin vaziyete el koyması gerekir. Aksiyon aracılığı ile yetkilileri göreve çağırıyorum.

### İrfan Topal, 15-Kasım-2005
> Güven kaybettiler: 
> Dursun Uyar'ın söylediklerinin çoğuna katılmıyorum. Baskılar YİMPAŞ'ı büyüttü. Bu doğru. Ama iyi bir yönetim sergileyemediler. YİMPAŞ’ı, devletin Sümerbank'ı yönettiği gibi yönettiler. Sermayelerinin yüzde 80'i diğer bölgelerden olmasına rağmen çalışanların yüzde 90'ı Yozgatlı. Samsun mağazası açık ama sinek avlıyor. Piyasadan hiç mal alamadıkları söyleniyor. Tokat mağazası için de durum aynı. Halk onlara güvenini kaybetti. Yozgat'taki mağazalarını gördüm. Aşırı lüks ve Yozgat'ın kaldıramayacağı kadar ihtişamlı. Halkın yönelimi olmadan kâr etmeleri, dirilmeleri pek mümkün görünmüyor. Samsun mağazasına cumartesi günü uğrayanlar bunu görürler. Daha önceleri iğne atsan yere düşmeyen mağazaya şimdi uğrayan yok. Sermaye artışı olurken herkes şirketin kâr ettiğini sanabilir. Önemli olan bu zamanda güven sağlamaktır. Yönetimden memnun olmayan hissedarların sayısını da çok düşük göstermiş Uyar. Bu röportajın eleştirilmesi gereken bir yönü de tek taraflı olmasıdır. Bazı vatandaşları etkileyip yanlış yönlendirebilir. Derginizin bu tür yorumlara sebep olmamak için dikkat etmeli.

### Ali Hakbir, 15-Kasım-2005
> Doğruyu söylemiyor: 
> YİMPAŞ Yönetim Kurulu Başkanı Dursun Uyar doğruyu söylemiyor. Şirketler çok zarar ediyor, ortakların parası eriyip gidiyor; ama Uyar kâr ediyoruz diyor.

Kaynak: [www.aksiyon.com.tr](http://www.aksiyon.com.tr:80/detay.php?id=22838&yorum_id=6490), [web.archive.org (arşiv bağlantısı)](http://web.archive.org/web/20060528133515/http://www.aksiyon.com.tr:80/detay.php?id=22838&yorum_id=6490)
