# Devlet, balık tutmayı öğretiyor

*İbrahim Doğan 2007.12.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye, son yıllarda sosyal devletin gereğini yerine getiriyor. Başbakanlığın uyguladığı sosyal riski azaltma projesiyle 5 binden fazla insan artık devletten yardım almıyor, kendi ayakları üzerinde duruyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080228012717im_/http://www.aksiyon.com.tr/resim/681/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Sosyal yardıma muhtaç 12 kişinin bir araya gelip iki ay önce Muş’ta kurduğu yemek fabrikası artık kâr ediyor. Ankara’da açılan unlu mamuller tezgâhı birçok kişiyi istihdam ediyor. Zonguldak’ta gemi tersaneciliği kursuna katılanların büyük çoğunluğu işe yerleşti…’
   <br>
    <br>
     Radyo ve televizyonlarda "şimdi de iyi haberler bülteni" şeklinde yayınlanabilecek bu gelişmeler, devletin sosyal yardım elinin ulaştığı girişimcilerin başarı hikâyesinden bir kesit. En büyük sorunun işsizlik olduğu Türkiye’de istihdama ve girişimciliğe destek veren projelerin mimarı ise Başbakanlığa bağlı Sosyal Yardımlaşma ve Dayanışma Genel Müdürlüğü. Aralık 2004’te genel müdürlüğün yeniden yapılandırılmasıyla hızlandırılan sosyal yardım ve sosyal riskleri azaltma projeleri, Osmanlı’dan günümüze süren yardımlaşma anlayışını yeniden diriltmeye aday görünüyor.
     <br>
      <br>
       Düne kadar onların yardım çığlıkları duyulmuyordu; ancak kameraların evlerine girmesiyle sefaletin boyutu ortaya çıktı. Televizyon kanallarının öncülüğünde yapılan yardımlar sayesinde kiminin sofrasına bir lokma ekmek kondu, kimisinin rüzgâra geçit veren duvarına bir tuğla eklendi. Birçok muhtaç, bu yardımlarla bir nebze olsun nefes aldı. Televizyonlardaki yardım programlarının dışında adı duyulmayan bir kurum vardı ki 81 il ve 850 ilçedeki 931 vakıf aracılığıyla devlet ile vatandaş arasında ‘sosyal köprü’ vazifesi görüyordu.
       <br>
        <br>
         DÖRT YILDA 91 BİN KİŞİ İŞ SAHİBİ OLDU
         <br>
          <br>
           Başbakanlığa bağlı Sosyal Yardımlaşma ve Dayanışma Genel Müdürlüğü (SYDGM), bu vakıflara milyonlarca YTL’lik kaynak aktardı, aktarıyor. Ancak kurumun yardım anlayışı son yıllarda büyük bir değişiklik gösteriyor. Para, gıda, kömür gibi ayni ve nakdi yardımların yerini; işyeri açma ve meslek edindirme, girişimcilik yardımları alıyor. Bir bakıma vatandaşa artık balık tutma öğretiliyor.
           <br>
            <br>
             Geçtiğimiz günlerde Kayseri Valiliği’ne atanan eski Sosyal Yardımlaşma ve Dayanışma Genel Müdürü Mevlüt Bilici, bu projeleri desteklemelerinin altında insanları muhtaç halden kurtarıp üretime katmak yattığını ifade ediyor. Son dört yılda 7 bin 293 projeye ayrılan 508 milyon YTL kaynak ile 91 bin kişi iş sahibi oldu. Bilici’nin verdiği bilgiye göre 2003’ten önce kurum bütçesi içinde yüzde 5 yer edinen bu tür projelerin oranı yüzde 20’lere çıktı. Sağlık güvencesi olmayan ve yeşil kart sahiplerinin başvurabildiği projelerde başarı oranı da yüzde 70’lere ulaştı. Bu da gösteriyor ki sürekli yardım alanların beşte biri artık devlete yük olmaktan çıktı. Devletin yeni hedefi ise her iki yardım alandan birinin kendi ayakları üstünde durmasını sağlamak.
             <br>
              <br>
               MÜFLİS MARANGOZ, ANKARA’NIN YENİ FIRINCISI OLDU
               <br>
                <br>
                 Gelir getirici projeler için üst limit kırsalda şu an 7 bin 500, kentte ise 10 bin YTL. Takı, avize, süs, çeyiz, çorap, terzi, el sanatları, halı dokuma, pideci, büfe, bakkal gibi iş yerleri açılıyor bu desteklerle. Kredi, faizsiz olmasının yanı sıra beş senede geri alınıyor. Birinci sene işini yeni kurduğu için geri ödeme yapılması istenmiyor. İkinci ve üçüncü yıl yüzde 20’lik, dördüncü ve beşinci yıl yüzde 30’luk taksitler şeklinde tahsilât yapılıyor. Her üç ayda bir izleme-değerlendirmeye tabi tutuluyor işyeri açanlar. Bugüne kadar 5 bin 500 civarında kişiye proje desteği verildi. Bunların büyük çoğunluğu da bireysel başvurulardan oluşuyor.
                 <br>
                  <br>
                   Bu projeye başvuranlardan biri Hacer ve Bülent Sarıca çifti. 2001 ekonomik krizinin ardından marangoz atölyesinin kepengini indirerek iflas eden esnaflardan biriydi bu çift. Bodrum’dan Ankara’nın Mamak ilçesine geldikten sonra Bülent Bey bazen işsiz kaldı bazen 50 YTL haftalıkla evine ekmek götürmeye çalıştı. Unlu mamuller üretimi yapan bir akrabalarından işi öğrendiklerinde benzer bir yer açmayı düşündüler. Ceplerindeki sadece 600 YTL’nin 400’ünü kiraya, geri kalanını ise un parasına ayırıp ‘vira bismillah’ dediler. Tabii yatırımsız üretime geçilmesi mümkün değildi.
                   <br>
                    <br>
                     Acil paraya ihtiyacı olan çift, sosyal güvenceleri bulunmadığı için Mamak Kaymakamlığı bünyesinde kurulan Sosyal Yardımlaşma ve Dayanışma Vakfı’nın yolunu tuttu 2005 yılında. 5 bin YTL’lik kredi ilaç gibi geldi; tezgâhtan çıkan ürünler satılmaya başladı. Reis Unlu Mamuller adıyla kurdukları şirketleri şimdi harıl harıl bazlama, gözleme, ev yufkası ve erişte üretiyor. Bugün 12 kişiyi istihdam eden şirket, Migros’un da aralarında bulunduğu 150 civarında gıda satıcısıyla anlaşarak ürünlerini pazarlıyor.
                     <br/>
                     <br/>
                     38 yaşındaki Bülent Sarıca "Çok sıkıntı çektik. Tüplere gaz bastırdık yasak olmasına rağmen. Ama bugün iş oturdu. Bir pazar potansiyeli bile var. Mal satmakta zorlanmıyoruz. Eğer vakıftan kredi almasaydık dükkânı açmamız zor olurdu." diyor. Hacer Hanım da açtıkları dükkân ile kimseye muhtaç kalmadıklarını, birçok insanın duasını aldıklarını ve iki çocuğuna iyi bir gelecek hazırlamaktan duydukları mutluluğu anlatıyor.
                     <br/>
                     <br/>
                     5 BİN 500 PROJEYE DESTEK VERİLDİ
                     <br/>
                     <br/>
                     1986 yılında temelleri atılan Sosyal Yardımlaşma ve Dayanışma Genel Müdürlüğü, ekonomik ve sosyal yoksunluk içindeki vatandaşlara sosyal yardımların yanı sıra proje destekleri de sunuyor. Ancak her isteyen bu krediden yararlanamıyor. Yeşil kart hariç herhangi bir sigorta güvencesi olmayan vatandaşların yararlanabileceği bu kredilerin geri ödemesinde esnek davranılırken herhangi bir faiz de uygulanmıyor. Güneydoğu Anadolu Bölgesi’ne ise terörü önlemek için yüzde 50 daha fazla pay aktarılıyor. Dokuzuncu Kalkınma Planı’nda da "yoksulluğun azaltılmasına yönelik hizmetler, yoksulluk kültürünün oluşmasını önleyici ve yoksul kesimin üretici duruma geçmesini sağlayıcı nitelikler" diye belirlenmişti. Yani vatandaşları pasif alıcı durumunda bırakan karşılıksız, günlük ihtiyacı karşılayan yardım biçiminden, sürdürülebilir gelir elde etmeye yönelik ve onları üretken kılabilecek kalıcı projelerin desteklenmesi daha çok teşvik ediliyor. Bunun için Bülent-Hacer Sarıca çiftinde olduğu gibi gelir getirici iş kurma projelerinin yanı sıra meslek edindirmeye yönelik istihdam projelerine de önem veriliyor.
                     <br/>
                     <br/>
                     MİHALGAZİ’DE MODERN TARIM VE SERACILIK ATAĞI
                     <br/>
                     <br/>
                     Tarım alanı bakımından yoksun olan Eskişehir’in Mihalgazi ilçesi’nde çiftçinin seracılık yapması Kaymakamlık tarafından teşvik edilmiş. Tarladan senede iki mahsul alan ilçe sakinleri, seracılık ile bu sayıyı beşe kadar çıkartmış. Üstelik seracılıkla ürün kalitesi artarken, pazar fiyatı da yükselmiş. İlk defa 1997 yılında 26 muhtaca yapılan yardım, son yıllardaki düzenlemeyle adeta ilçeye şamil hale gelmiş.
                     <br/>
                     <br/>
                     Mihalgazi, şu anda hızlı bir şekilde mevcut arazilerini örtü altı serayla kapatıp yaz ve kış sebzenin her türünü yetiştirir hale geldi. Bugüne kadar 300 seranın kurulduğu ilçedeki vakfın sorumlusu Hülya Doğan, randıman alınmayan ürünlerde artık yüksek verim elde edildiğini ifade ediyor. Halkın da seraya talebinin yüksek olduğunu anlatıyor.
                     <br/>
                     <br/>
                     Sera yapan firmalarla ihaleye giriliyor, en uygun fiyata bu seralar yapılıyor. Yardıma muhtaç çiftçiye ise hiç para verilmiyor. 4 bin 150 YTL’ye mal olan 256 metrekarelik bir seranın bedeli çiftçiye değil serayı yapana veriliyor. Çiftçi senet imzalayıp devraldığı seranın bedelini beş yıl içinde vakfa faizsiz biçimde ödüyor. Hülya Doğan, tek amaçlarının devletin imkânlarından halkın doğru faydalanması olduğunu belirtiyor: "Vatandaş sera yapmasa aç kalır. Hastalıklar da çoğaldı. Toprak eskisi gibi değil. Çiftçinin seradan başka geliri yok. O yüzden bunun sistemli hale getirilmesi, devlet yardımlarının doğru kullanılması gerekiyordu." Doğan’ın verdiği bilgiye göre, bu projede başarı oranı yüzde 100’e yakın.
                     <br/>
                     <br/>
                     MUŞ’UN YEMEK FABRİKASI DA FONLA KURULDU
                     <br/>
                     <br/>
                     Sosyal Yardımlaşma ve Dayanışma Vakfı’ndan destek alıp başarılı olan projelerden bir diğeri ise Muş’ta. 12 kişinin kurduğu yemek imalat fabrikası iki ay önce üretime geçti. Kişi başı 10 bin YTL destek alan 12 kişinin bir araya getirdiği 120 bin YTL, fabrika için yeterli olmuş; başka yerden borç alınmamış. Fabrika ortaklarından Sırdaş Öztekin, diğer arkadaşları gibi iki ay öncesine kadar geçici işlerde çalıştığını anlatıyor. 28 yaşındaki Öztekin, "Projeyi düşünüyorduk, paramız yoktu." deyip paranın bulunmasıyla aşçı, market ve işletme tecrübesi olan elemanların iş paylaşımı yaparak bir araya geldiğini anlatıyor. Herkes hem işçi hem patron olmuş bir bakıma.
                     <br/>
                     <br/>
                     350 metrekare alana sıfırdan kurulan fabrikada banyodan mutfağa her şey düşünülmüş. Şu sıralar çok iş olmasa da yemek fabrikasının geçimlerini karşıladığını belirtiyor Öztekin. 60-65 civarında özürlünün bulunduğu rehabilitasyon merkezinin yanı sıra inşaat, düğün gibi toplu davetlere de yemek veriliyor. "Hepimiz işi gücü olmayan insanlarız. Sosyal yardıma muhtacız." diyen Sırdaş Öztekin’in dört kardeşi daha bulunuyor. Yemek fabrikası kurulmadan önce kardeşleriyle işlettiği küçük marketten pek gelir elde edemediğini anlatıyor. Şu anki işinin de kârlı olduğunu dile getiriyor. Devlete üç öğün 2 YTL 90 kuruşa; özel şirketlere ise çorba, pilav, yemek ve meyveden oluşan bir öğünü 2 buçuk YTL’ye satıyor. Öztekin, "Tabii Maliye Bakanı Kemal Unakıtan’ın önümüzdeki yıl için zam yapmasını bekliyoruz." demeyi de ihmal etmiyor.
                     <br/>
                     <br/>
                     Kış olduğu için günde ortalama 500 civarında yemek satılıyor. Bu rakam yazın 2 bini aşıyor. Mart ayından itibaren inşaatların başlamasıyla yemek satışının da artması bekleniyor. Fabrika ortaklarına aylık 500-600 YTL kâr kalıyor. "Hiç olmamasindan iyidir. Kendi emeğimiz. Şükürler olsun kimseye muhtaç değiliz. Geleceğe yönelik yatırım yaptık." diyen Sırdaş Öztekin, ortakların hepsinin birbiriyle anlaştığını, herhangi bir sorun yaşamadıklarını aktarıyor: "Burada işler hep ortakla. İnsanlar kardeşiyle anlaşmaz, ortağıyla anlaşır." Oniki ortakla kurulan bu fabrika, devletin sosyal yardımlarının başarılı bir örneği olarak çalışıyor.
                     <br/>
                     <br/>
                     MESLEK VE KARİYER SAHİBİ OLDUM
                     <br/>
                     <br/>
                     Askerden döndükten sonra sürekli bir iş sahibi olamayan 31 yaşındaki Yener Akyüz de SYDGM kanalıyla aldığı 7 bin YTL’lik yardımla bir market açtı. "Kredi almasaydım başka işlere gidip gelecektim." diyen Akyüz, şu an bin-bin 500 YTL aylık net kâr elde ediyor. Dışarıda bu aldığının yarısını kazanmasının mümkün olmadığını söylüyor: "Refah seviyem yükseldi. Etrafımdakiler artık bana daha farklı bakıyor. Bir bakıma kariyer sahibi oldum."
                     <br/>
                     <br/>
                     Başbakanlık projeleri bununla da sınırlı değil. Gelir getirici bu projelerin yanı sıra meslek edindirmeye dönük projeler de büyük ilgi görüyor. Mesela Sincan Kaymakamlığı’nın desteğiyle Erkunt Mesleki Eğitim Merkezi’nde CNC (Computer Numeric Control) Operatörlüğü eğitimi verildi. Sosyal yardıma muhtaç kişiler seçildi bu kursa. Beş ayrı grup halinde açılan kursa talep fazla olunca Sincan Kaymakamı Ertan Yüksel’in talimatıyla ikinci proje hazırlandı. 120 saatlik kurs eğitiminden sonra, bilgisayar desteğiyle daha hızlı üretim yapılmasına imkan veren CNC operatörü olunabiliyor. Kursu bitiren 60 kişinin birçoğu bugün Sincan Organize Sanayi Bölgesi’nde 200’ün üzerinde CNC ile çalışan fabrikada iş bulmuş. Hâlâ da bu bölgenin girişinde yer alan levhada CNC operatörü aranıyor.
                     <br/>
                     <br/>
                     17-35 yaş arasındaki katılımcılar bugün ortalama 800-1200 YTL arası maaşla iş sahibi olmuş. Alper ve Beytullah Hoca, derslere ilginin yüksek olduğunu anlatıyor. İnsanların kendi ayakları üzerinde durmayı burada öğrendiğini ifade ediyor her ikisi de. Evlendikten sonra iş bulamayan Uğur Karaçalı (25), bu kursun ardından iş sahibi olmuş. "Kendimi artık daha güvende hissediyorum." diyen Karaçalı, bu alanda ihtiyacın çok fazla olduğunu anlatıyor.
                     <br/>
                     <br/>
                     Mustafa Buz ise yine kaymakamlığını açtığı kaynakçılık kursunu başarıyla bitirip iki ay önce Sincan’da işe başlamış. CNC operatörlüğünün gelecekte daha fazla tercih edileceğini öngördüğü için bu eğitimi de almaya karar vermiş: "Şoförlük yaptım. Buraya gelmeden önce işsizdim. Kaynakçılıkla ilgili en küçük tecrübem yoktu. Ama artık geleceğe güvenle bakıyorum."
                     <br/>
                     <br/>
                     Hasan Say (35) adındaki vatandaş da Kırşehir’den Ankara’ya gelmiş; ancak mesleki becerisi olmadığı için iş bulamamış. Bugünlerde bitirdiği CNC kursunun ardından iş bulmayı umut ediyor.
                     <br/>
                     <br/>
                     GEMİCİ OLDULAR, YURTDIŞINA GİDİYORLAR
                     <br/>
                     <br/>
                     Benzer bir eğitim de Zonguldak’ta verildi. Gemi kaynakçılığı üzerine açılan kurstan yararlanan 20 kişinin büyük çoğunluğu iş sahibi oldu. Projenin direktörü İsmail Düztaşı, bu elemanlardan bir kısmının yurtdışına çıkacağını, kursun ise devam edeceğini anlatıyor.
                     <br/>
                     <br/>
                     Ayrıca sosyal hizmet projeleri de sessiz sedasız uygulanıyor. Çocuk Eğitim ve Rehabilitasyon Merkezi gibi projelerin yanında Bingöl, Hatay, Sivas, Ankara gibi illerde ‘sosyal market’ projesi uygulanıyor. Bu marketlerde para geçmiyor. Bunun yerine ihtiyaç sahibi olanlar, kaymakamlık bünyesinde kurulan vakıftan çek alıp alışverişe geliyor. Giyim eşyalarının yanı sıra, koltuk takımı, buzdolabı, televizyon, okul kıyafeti alınabiliyor.
                     <br/>
                     <br/>
                     Bin 470 ihtiyaç sahibi yoksul ailenin her türlü ihtiyacı bu yıl buradan karşılandı. Ancak bu marketin bir farkı var. Sosyal markete gelenler bir depodan değil normal bir mağazadan kıyafet satın alır gibi alışveriş yapıyor. Market çalışanı Tuba Gülek, buraya gelen birçok insanın yeni kıyafet almak üzere daha önce hiç mağazaya gitmediğini söylüyor: "İnsanlar bu yeni uygulamadan çok memnun. Etek numarasını dahi bilmeyen insanlar var. Çünkü onun bunun verdiğiyle geçinmişler, başkasının verdiği kıyafeti giyinmişler." Buradaki kıyafetlerin bir kısmı kullanılmış olmasına rağmen büyük bölümü yeni ürünlerden oluşuyor. Ünlü markalar da yardımda bulunuyor. Keçiören Sosyal Yardımlaşma ve Dayanışma Vakfı Müdürü Fuat Akarsu, yardım talebinde bulunan vatandaşları ikamet adreslerine gidip araştırdıklarını, muhtaç durumda olanlara yardımda bulunduklarını ifade ediyor.
                     <br/>
                     <br/>
                     Devletin artık, benzer şekilde yüzlerce projesi var. Bugüne kadar ayni ve nakdi yardımlara ağırlık veren devlet, yeni sosyal projelerle vatandaşları iş ve kariyer sahibi yapmaya, onlara balık tutmayı öğretmeye devam ediyor.
                     <br/>
                     <br/>
                     <br/>
                     KURUM BÜTÇESİ HER YIL ARTIYOR
                     <br/>
                     <br/>
                     Sosyal Yardımlaşma ve Dayanışma Genel Müdürlüğü; gelir ve kurumlar vergisi, trafik cezaları ve RTÜK gelirlerinden bütçeye aktarılan ödeneklerden pay alıyor. Bu gelirlerden nüfus ve ekonomik göstergelere göre 931 vakfa her ay düzenli ödeme yapılıyor. 2002’de 608 milyon YTL olan kurum bütçesi 2007’de 1 milyar 400 milyon YTL’ye yükseltildi.
                     <br/>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29135), [web.archive.org (arşiv bağlantısı)](http://web.archive.org/web/20080228012717/http://www.aksiyon.com.tr:80/detay.php?id=29135)
