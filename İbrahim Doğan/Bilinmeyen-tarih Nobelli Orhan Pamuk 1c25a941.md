# Nobelli Orhan Pamuk

*İbrahim Doğan Bilinmeyen-tarih*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Nobel’i alan ilk Türk Orhan Pamuk, artık sadece ‘melankolik İstanbul’un yazarı değil. Acaba siyasî söyleminde ve edebî serüveninde değişiklik olacak mı?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061025175620im_/http://www.aksiyon.com.tr/resim/619/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Orhan Pamuk’un Avrupa seferi Nazım Hikmet’in eski eşi Münevver Andaç’ın Sessiz Ev’i Fransızcaya çevirmesiyle başlar. Bu ilk adımda ona eşlik eden Onk Ajans’ın sahibi  Osman N. Karaca, “Benim görüşüme göre kozlarını iyi kullanıyor.” yorumunu yapıyor.
   <br>
    <br>
     “Daha yolun başında çok iyi bir kitap yazarsam, Türk yazarlara hiç ilgi duymayan yabancı yayınevlerinden biri bir kitabımı belki basar.” diyen biridir Pamuk. Türkçede çıktıktan kısa bir süre sonra yabancı dillere çevrilecektir zaten. Sonrası malum: Uluslararası bir yazar ajansı ile anlaşacak, kitapları yeni dillere çevrilecek, Kar romanıyla kendi yolunu açarken Avrupa’nın Türkiye algısını şekillendirecek, “1 milyon Ermeni, 30 bin Kürt” sözüyle de bütün tartışmaların odağına oturacaktır.
     <br/>
     <br/>
     Orhan Pamuk’a artık müzmin Nobel aday adayı denmeyecek. Nobel Edebiyat Ödülü’nü kazandığı ilân edildikten sonra Türk edebiyat çevrelerinde verilebilecek tepkilerin bütün tonlarını görmek mümkün artık. Birinci yaklaşım, Orhan Pamuk dünyanın en prestijli ödüllerinden birini kazanmıştır, dolayısıyla kendi içimizden böyle bir yazar çıktığı için sevinmeli, mutlu olmalıyız. Ayrıca bu durum pek çok Türk yazarın önünü de açacaktır. İkinci yaklaşım ise Fransız meclisinin Ermeni soykırımı hakkında konuşmama kararı ile aynı güne denk gelmesiyle de neye hizmet ettiği görülmüştür, dolayısıyla siyasidir, butlandır şeklinde. Yaygın görüşe göre de iyi bir romancı olmasaydı bu sözleri de zaten kaale alınmazdı. Dolayısıyla yiğidi öldürelim ama hakkını teslim edelim havasında. Orhan Pamuk eleştirileriyle tanınan ünlü bir yazar özel bir sohbetinde “kazanırsa büyük bir olaydır” sözünü eder. Yani sevinsek de üzülsek de Nobel ödüllü bir yazarımız var artık. Bununla yaşamaya alışmalıyız!
     <br/>
     <br/>
     Kar romanının yazarı gibi 301. maddeden yargılanan ve beraat eden Elif Şafak’a göre, Pamuk’un Nobel Edebiyat Ödülü’nü kazanması olumlu bir gelişme: “Türk edebiyatı için de büyük adım. Hepimizin buna sevinmesi lazım.” Onunla benzer bir süreç yaşamış olmasının, kazanılan ödülün kendisi için farklı bir anlam ifade etmediğini söylüyor. “Emeğine, edebiyat birikimine verilmiş bir ödül olarak algılıyorum. Bizde siyasetin edebi boyutundan daha fazla değerlendirilmesi haksızlık gibi geliyor bana. Kaç yıllık bir birikim var. Tek söze bağlamak haksızlık.” Ayrıca Nobel sonrası dönemde onun değişeceğini düşünmüyor. “Gördüğüm kadarıyla edebiyatı hep öncelikli tuttuğu için söyleminde değişiklik beklemiyorum.”
     <br/>
     <br/>
     Yazı hayatını Hollanda’da sürdüren roman yazarı Sadık Yemni’ye göre bu yeni bir dönemin işareti. “Nobel ödülü çok kapsamlı bir reklâm demektir. Türk edebiyatı uzunca bir süre dünya gündeminde kalacak, Türkçeden diğer dünya dillerine çeviriler artacaktır. 1980’lerde olduğu gibi artık sizde de edebiyat var mı diye sorulmayacaktır en azından.”
     <br/>
     <br/>
     Edebiyat eleştirmeni ve biyografi yazarı Feridun Andaç, “Orhan Pamuk’un roman sanatına getirdiği yeniliği yüksünmeden kabul edelim.” diyor. Ancak, ona göre ancak bu bireysel bir başarı, Türk edebiyatının ödüllendirilmesi olayı değil. Pamuk, romanlarıyla yazarlığını zaten kanıtlamıştı. Ancak Nobel alan diğer yazarlara bakıldığında ödülün o kişilere çok bir şey kattığı da söylenemez. “Kendini kanıtlayan yazarlara verildiğine göre yazarlığına çok şey katmayabilir, köstekleyebilir. Gabriel Garcia Marquez daha mutluydu, istediğini yazabiliyordu, dünya önünde tanınması yanında Nobel’in önüne birçok engeller çıkardığını söylemişti. İstediği gibi yazamadığını, görüşme taleplerinin arttığını, yazmaya vakit kalmadığını vs.”
     <br/>
     <br/>
     AVRUPA’YA ‘KAR’ YAĞDI
     <br/>
     <br/>
     Orhan Pamuk’un yakın arkadaşı ve Boğaziçi Üniversitesi Türk Dili ve Edebiyatı Bölüm Başkanı Prof Dr. Nüket Esen, Pamuk’un ilk olarak Kara Kitap’ını okumuş ve çok etkilenmiş. “Diğer yazarlardan ayıran en önemli fark bence onun her romanında biraz bilinçli olarak farklı bir anlatım tekniği kullanmış olmasıdır.” Esen’e göre Orhan Pamuk’a Nobel verilmesinde geç bile kalındı. “Benim ölçülerime göre Orhan Pamuk dünyanın üst düzey romanlarının da üzerinde yazıyor.” Esen, Orhan Pamuk’un dobra oluşunun pek çok kişiye antipatik geldiğini söylüyor. Özellikle Kar romanından sonra eleştiriler aldığını hatta ‘kötülendiği’ni düşünüyor. “Politik görüşlerini hatta kişiliğini sevmeyebilirsiniz ama kimse ben böyle düşünmüyorum demiyor ve karşı görüşteki kişiye saldırıyor. Ayrıca Orhan Bey de üslubunu ayarlayıp, içinden farklı düşünüp, dıştan farklı konuşmayı becerebilen bir insan değil. Olduğu gibi düşüncelerini dışarıya aksettiren bir insan olduğunu düşünüyorum ve bu hâlleri bazılarına sempatik gelmiyor. Ben ise bu hâlini sevdiğim gibi iyi bir romancı olarak gördüğüm için ödül almasına seviniyorum.”
     <br/>
     <br/>
     “Orhan Pamuk’u Okumak” adında bir kitabı olan Yıldız Ecevit ödülü Türk edebiyatı açısından onur verici buluyor. Sıra dışı bir kurgu ustası olarak nitelediği Pamuk’un edebiyat dışı alanlarda söylediklerini, onun estetik performansıyla ilgili görüşlerini etkilemediğini belirtiyor. Ecevit’e göre sanatı artık siyasetin boyunduruğundan kurtarmak gerekiyor. Ayrıca, ödülün son yıllarda büyük bir patlama yaşamakta olan modern Türk edebiyatının kurgu oyunlarını seven genç kalemleri üzerinde son derece yüreklendirici bir etkisi olacaktır.
     <br/>
     <br/>
     Ömer Lütfi Mete insan öldüren bir buluşun edebiyata, bilime ödül olarak dönmesinden gayr-i memnun.”Cengiz Aytmatov’un aday olmadığı bir yerde ödül kime verilirse verilsin. Beni en çok rahatsız eden şey Nobel’in hayat memat meselesi haline getirilmesi. Çoğunu okumuş birisi olarak Nobel alan yazarlara saygı duyuyorum, ama Nobel’e saygı duymuyorum.” Mete’ye göre Nobel edebiyatın Everest’i olmadığı gibi Nobel almamış, markalaştırılmamış pek çok üstün yazar var. Öte yandan, 1,3 milyon dolarlık maddi getirisinin en somut kazanım olduğunu hatırlatmadan edemiyor.
     <br/>
     <br/>
     Her Nobel Ödülü verildikten sonra yapılan geleneksel Nobel konuşması Orhan Pamuk’la da yapıldı ve bu konuşma Nobel.org sitesinde yayımlandı. İlk haberi duyduğunda ne yaptı, duyguları vs. konuşuluyor. Sözgelimi ödülü kazandığı haberini kendini iyi hissetmediği bir anda almış. İlk ödül alan Türk olmasının kendisi için özel bir anlam ifade edip etmediği sorulduğunda şunları söylüyor: “Ne yazık ki, bu durum ödülü Türkiye’de çok kıymetli yapıyor. Elbette bu ödülü almak Türkiye için çok da güzel bir şey. Fakat durumu daha hassas ve politik yapıyor. Bu, bir nevi yük haline getiriyor benim için.” Pamuk, konuşmanın devamında sadece Türkçe yazdığını belirtiyor. “Ben bir Türk yazarım. Aslında biz dilde yaşıyoruz. Dil, bir bakıma benim. Gerçekten bunu hissediyorum.”
     <br/>
     <br/>
     Orhan Pamuk her ne kadar siyasi sözleriyle tartışılsa bile Kar tek siyasi romanı. Pek çok Avrupalı Orhan Pamuk’u da Türkiye’yi de Kar’la tanıyor. Avrupa’da yaygın hüsnükabul görmesinde bu romanın çok büyük etkisi var. Orhan Pamuk’un bazı kitapları yabancı dillere çevrildi ama Avrupa’ya ve dünyaya açılmasının miladı Kar romanı oldu. Kar’da askerler, türbanlı kızlar, ayaklanmalar, aşk var. Avrupa elitinin Türkiye tasavvurunu büyük ölçüde Kar romanının şekillendirdiği konuşuluyor. AB Karma Parlamento Komisyonu Eşbaşkanı Joost Lagendijk, Kar romanının Türkiye ile ilgili kanaatlerini etkilediğini ve hatta sonrasında Kars’a gittiğini, bir dizi ilginç olay yaşadığını anlatıyor: “Kar, çok güçlü bir roman olduğu için sanki roman değil de gerçeği yansıtıyormuş gibi bir riski de taşıyor.”
     <br/>
     <br/>
     NOBEL’İN TARİHİNİ YAZDIK!
     <br/>
     <br/>
     Nobel Edebiyat Ödülü, ‘dinamiti’ bulan Alfred Nobel adına herhangi bir ülkeden bir yazarın “idealist eğilimlerin en üst düzeydeki başarılı eserine” veriliyor. 1901’de başlayan ödül İsveç Akademisi tarafından ekim ayı içerisinde açıklanıyor. İsveçli yazarlar, dil bilimciler, edebiyat âlimleri, tarihçiler ve ünlü hukukçulardan oluşan 18 kişilik De Aderton (18’ler) adlı akademi üyeleri ödülü kimin alacağına karar veriyor. 18’ler yaşadıkları sürece grup içinde kalma hakkına sahip. Nobel adaylarını akademi üyeleri, edebiyat akademi ve toplulukları üyeleri, edebiyat ve dil profesörleri, önceki Nobel edebiyat adayları ve yazar organizasyonları başkanları teklif ediyor. Önerilen yüzlerce kişiden sadece 50 tanesi aday olma şansını yakalıyor. Akademi, nisan ayında aday sayısını 20’ye düşürüyor. Ekimde toplanarak adayları değerlendiriyor. Oyların yarısını alan aday ödülün sahibi oluyor. İlk yıllarında 150 bin kron olan ödül 1981’de bir milyona, 2001’de de 10 milyon krona (yaklaşık 1 milyon avro) ulaşıyor.
     <br/>
     <br/>
     Seçilenler her zaman kolay kabul görmüyor. 1997’de ödüle layık görülen Dario Fo’nun çok az tanınması ve İsveç Akademisi üyesi Knut Ahnlund’un şiddetle karşı çıkıp üyelikten istifa etmesine kadar varan solcu feminist piyes yazarı Elfriede Jelinek’e 2004’te ödül verilmesi Nobel’in eleştirilmesine sebep olmuştu. Mükemmellik ölçüsü olarak kabul edilmese de Nobel’in ünlü yazarlara verilmemesi eleştiri alıyor. Sully Prudhomme, Eucken ve Heyse’nin yerine Tolstoy, Ibsen ve Henry James ödüllendirilmeliydi diye düşünenlerin sayısı az değil.
     <br/>
     <br/>
     Edebiyat ödül kriterleri devrin özelliğine göre değişiklik gösteriyor. 1901-1912 yılları arasında ulvi, tutarlı idealizm zirvededir. Bu dönemde kiliseyi, aileyi ve devleti kutsal gören “muhafazakâr idealizmi karakterize ettiği” gerekçesiyle Lev Tolstoy ve Emile Zola ödül alamaz. Birinci Dünya Savaşı yıllarında tarafsızlık ilkesi ön planda olduğu için İsveç, Danimarka ve Norveç gibi küçük ülkelere şans tanınır. 1920’lerde mükemmellik, 1930’larda evrensel çıkarlar, insanlık için  en büyük ana ölçüttü. İkinci Dünya Savaşı’na denk gelen 1939-1944 yılları arasında Nobel sahipsiz kalır. 1946’da yenilikler oluşturan, dile ve bakışa yeni açılar katabilen insanlar ödüle layık görülür. Jean Paul Sartre 1964’te samimiyetsizlik hissettiği Nobel Edebiyat Ödülü’nü ‘Evimde yer yok!’ diyerek reddediyor.
     <br/>
     <br/>
     1978’de, tanınmayan ustalar ön plana çıkıyor. Edebiyat ödülüne uluslararası düzeyde bir umursamazlık oluşmaya başlayınca uçlardaki yazarların yerine 1986’da tüm dünyanın edebiyatı kavramı alır. 1990’lara gelindiğinde Nobel’deki yeni akım ‘edebi eser’ler olarak değişir. Son yıllarda ödülle ilgili eleştirilerin sebeplerinden biri de medya. Basının adayları manşetlerde yer alıyor, popüler kişiler ödülün en güçlü adayı olarak sunuluyor, ancak medyanın adayı ödülü alamayınca ‘kıyamet’ kopuyordu. İsveç Akademisi, 2006 Nobel Edebiyat Ödülü’nü alan Orhan Pamuk için “Kentinin melankolik ruhunun izlerini sürerken kültürlerin birbiriyle çatışması ve örülmesi için yeni simgeler bulan” yazar nitelemesinde bulundu. Nobel ödülünün 26’sını İngilizce, 13’ünü Fransızca, 12’sini ise Almanca konuşan yazarlar aldı. Türkçe yirmi beş dil arasında yirmi dördüncü, yirmi beşinci sırada ise Alman İbranicesi olan Yidce var. Ödülü alan ülkeler ise şöyle: Fransa (13), ABD (12) ve İngiltere (9). Nobel alan 39 ülkenin arasında Türkiye 38’inci sıraya yerleşti.
     <br/>
     <br/>
     <br/>
     Türkiye-AB Karma Parlamento Komisyonu Eşbaşkanı Joost Lagendijk:
     <br/>
     KAR SADECE BİR ROMAN AMA ÖYLE ALGILANMADI
     <br/>
     <br/>
     Kar benim Türkiye ile ilgili kanaatlerimi etkiledi tabii ama girift bir şekilde. Kar’ı okuduktan sonra Kars’ı ziyaret etmeye karar verdim. Haziran 2005’te iki arkadaşımla Kars’a gittik. Orada ilginç bir durumla karşılaştım. Kars’takilerle Türkiye-AB ilişkilerini konuşmayı beklerken, Karslıların Kar romanına çok kızdıklarını gördüm ve onlara bunun sadece bir roman olduğunu ve kahramanların hayali olduğunu söyledim. Kitabın bütün aşırıları Karslı gibi göstermesine çok kızmıştılar.
     <br/>
     <br/>
     İnsanların bu kitabın bir gezi rehberi değil, roman olduğunu kavraması gerekiyor. Avrupa’da da aynı sorunla karşılaştım. Kitabı okuyan Avrupalı arkadaşlarımdan “Türkiye’nin bu kadar aşırı insanla dolu olduğunu bilmiyordum” gibi laflar duydum. Onları da aynı şekilde ikaz etmem gerekti. Bu kitabın sadece bir roman olduğunu hatırlatmam gerekiyor. Kar, çok güçlü bir roman olduğu için sanki roman değil de gerçeği yansıtıyormuş gibi bir riski de taşıyor. Kar, Pamuk’un Hollanda ve Avrupa’da en fazla okunan kitabı, Avrupalılar onu bu kitabı ile tanıdı, daha sonra Benim Adım Kırmızı ya da diğerlerini okudular. Türkiye’yi kitaba göre algılama gibi bir risk çıktı. Dolayısıyla Elif Şafak’ta rastladığımız roman kahramanlarının gerçek sayılma hadisesini Kar romanı ile Avrupa’da da yaşadık.
     <br/>
     (SELÇUK GÜLTAŞLI)
     <br/>
     <br/>
     <br/>
     FERİT’İN HAYATI ROMAN
     <br/>
     <br/>
     Orhan Pamuk 1952’de İstanbul’da dünyaya gelir. ‘Türkleşmiş Çerkezlerden’ olduğu ifade edilen Pamuk ailesi, 1850-60’lardaki Kafkas göçüyle Manisa’nın Gördes kazasına yerleşir. 19. yüzyılın ikinci yarısında baba tarafından Sabit Bey, Gördes Müftülüğü yapar. Pamuk’un dedesinin 1933-34’lerde ölmesi, kalan mirasın çocukları tarafından ihalelerde batırılması sonrasında baba Pamuk Paris’e yerleşip, IBM şirketinde çalışmaya başlar. 1959’da ülkeye dönüp bu şirketin Türkiye müdürü olur. 1964’te Koç Grubu’na katılır. Aygaz Genel Müdürlüğü, Koç Holding Plan Grubu Başkanlığı, Arçelik ile Garanti Yönetim Kurulu üyeliği, Petkim Genel Müdürlüğü yapar.
     <br/>
     <br/>
     Orhan Pamuk, ilkokula babası ve amcasının da okulu olan Işık Lisesi’nde başlar. Babasının Ankara’ya tayininin çıkması onu da beraberinde sürükler. Mimar Kemal İlkokulu’na devam eder, İstanbul’a dönüşte Işık Lisesi’ne kabul edilmez. Diplomasını Şişli Terakki’den alır. Ardından Robert Kolej’e kaydını yaptırır. 1970’te mezun olur. O yıllarda ‘tembel, başarısız, şımarık, durmadan şaka yapan ama ressam’ olarak bilinen biridir. 22 yaşına kadar resme ilgisi devam eder. Robert Koleji’nin ardından İstanbul Teknik Üniversitesi’nde mühendislik okumaya başlar, üçüncü yılın sonunda ayrılır. Askere gitmemek için önce İstanbul Üniversitesi Gazetecilik Bölümü’ne geçer ve 1977’de mezun olur. “Kavgalı bir ailede yetişmek… Bütün bunlar bende iz bırakmıştır.” diyen Pamuk, yazma ihtiyacının altında ikili ilişkilerindeki başarısızlığın yattığını da itiraf eder: “Ben bu konularda çok başarısızdım. İstediğim gibi kız arkadaşım olmazdı. Karizma da yoktu. Bu beni yazarlığa kesinlikle itmiştir, ben size göstereyim, bakın ben ne kadar parlağım deme isteği.” Pek bilinmesini istemediği küçük adı Ferit’tir. Nişantaşı’nda başlayan yazı hayatı ancak sekiz yıl sonra ilk meyvesini verecektir…
     <br/>
     <br/>
     <br/>
     ‘AYDINLANMIŞ BİR MÜSLÜMAN’ OLARAK ORHAN PAMUK
     <br/>
     <br/>
     Orhan Pamuk’un 2006 Nobel Edebiyat Ödülü’nü tam da Fransız Parlamentosu’nun Ermeni soykırımını inkâr etmeyi yasakladığı yasayı kabul ettiği gün kazanması bir edebiyat ödülüyle siyasetin ilk kez iç içe girdiği bir ana denk gelmiş değil aslında. Daha öncesinde de pek çok ödül sahibi için bu yorumlar yapıldı. Peki Orhan Pamuk Batı medyası ve aydınları için neyi temsil ediyor? Aslında bu sorunun özetini liberal sol eğilimli Alman gazetelerinden Frankfurter Rundschau (FR) veriyor. Ödülün duyurulmasının hemen ertesinde gazetenin kültür sanat sayfalarında yer alan başlıklardan en çarpıcı olanı Pamuk’tan “Aydınlanmış Müslüman” başlığı ile söz edeniydi. Ina Hartwig, FR’ye yaptığı yorumda Nobel Ödülü Komitesi’nin Orhan Pamuk’un Müslüman oluşunu göz ardı etmiş olamayacağına dikkat çekerek, “Komite fazlasıyla aydınlanmış bir Müslümanı seçerek, İslam dünyasına ve özelde de Türkiye’ye bir mesaj vermiş oldu.” diye yazdı. Hartwig yazısının sonunda ise nereye varmak istediğini şu sözlerle açık ediyor: “Artık Almanya’daki Türk çocuklarının Nobel almış bir yazarı var.”
     <br/>
     <br/>
     Nobel ile siyasetin ne derece birbiriyle ilgili olabileceği konusuna dikkat çekmeye çalışan bir başka Alman gazetesi olan Frankfurter Allgemeine Zeitung’un (FAZ) yayıncılarından Frank Schirmacher, Pamuk’u 1970’te Nobel Edebiyat Ödülü’nü alan tanınmış Rus yazar Aleksander Soljenitsin ile kıyasladı. Schirmacher, “Soljenitsin döneminde dünya iki kutupluydu ve ideolojik olarak ayrışmıştı. Şimdi ise dinî yönü ağır basan bir medeniyetler çatışması yaşıyoruz. Tıpkı Soljenitsin gibi Pamuk da kültürler arasındaki tarihî duvarın üzerinde duruyor.” diye yazdı. Diğer yandan Batı’nın getirileri olmaksızın Orhan Pamuk’un da var olmasının tasavvur edilemeyeceğini belirten FAZ yayıncısı Schirrmacher, ünlü yazarımızı ‘Ankara ve İstanbul’un Amerikalılaşmış genç elitinin yazarı’ olarak tanımlıyor: “İyi ki bu genç elitler var. Onlar tıpkı Pamuk’un kendisi gibi Batılı yaşam tarzını ve Batılı düşünceyi temsil ediyor.”
     <br/>
     <br/>
     Orhan Pamuk’un araçsallaştırılmasının neye yarayabileceği konusunu ise Frank Schirmacher’in şu satırlarıyla anlayabiliyoruz: “Soljenitsin’in aldığı Nobel komünizmin sonunu getirmedi. Pamuk’un aldığı ödül de -ne yazık ki - İslamcılığın sonunu getirmeyecek. Ancak Pamuk şu anda Batı’da kabul gören isimlerden biri haline geldi. Bize bizim dünyamızı onun ölümcül düşmanlarından ayıran sınırları göstermesi gerekiyor.” Münih’te yayımlanan Münchner Merkur gazetesi ise Pamuk’u “Doğu ile Batı’nın uyumlu geleceğinin; İslam ile Hıristiyanlığın sembol figürü” olarak tanıttı. Aynı gazete Pamuk’u ünlü Alman yazar Johann Wolfgang von Goethe ile kıyaslayarak, “Goethe 19. yüzyılın başlarında ‘Doğu-Batı Divanı’ ile iki dünya arasındaki korkuların ve önyargıların giderilmesinin hayalini kuruyordu. Pamuk ise bu hayalin 21. yüzyılda gerçekleştirilmesine yardımcı oldu.” diye yazdı. Sol eğilimli Alman gazetelerinden Die Tageszeitung gazetesi Nobel Edebiyat Ödülü’nün Fransız Meclisi’nin Ermeni soykırımını inkâr edenlerin hapisle cezalandırılmasına ilişkin tasarıyı yasalaştırdığı güne denk gelmesini Orhan Pamuk ve Türk edebiyatı adına talihsiz bir rastlaşma olarak değerlendirdi.
     <br/>
     <br/>
     Almanya’nın ünlü eleştirmenlerinden Marcel Reich-Ranicki ise Nobel Komitesi’nin edebiyat ödülünün sahibini duyurmasının ardından yaptığı açıklamada Orhan Pamuk’u tanımadığını söylüyor. Varşova Gettosu’nu sağ salim atlatabilmiş Polonya Yahudilerinin belki de en ünlülerinden biri olan 86 yaşındaki eleştiri ustası, “Orhan Pamuk’u hiç okumadım, onun için yorum yapamam. Ayrıca Türk edebiyatı benim ilgi alanıma hiç girmedi. Dünyanın bütün edebiyatlarını okumak zorunda değilim.” diye konuştu. Orhan Pamuk’un Nobel’e layık bulunmasının da onun kitaplarını okuma gerekçesi olamayacağını belirtiyor: “Başka okumam gereken birçok kitap var.”
     <br/>
     (Ertuğrul Özgün / Frankfurt)
     <br/>
     <br/>
     <br/>
     <b>
      NOT: Orhan Pamuk’un fikir dünyası için bakınız:
      <br/>
      Aksiyon Dergisi Sayı: 576
      <br/>
      <a href="http://web.archive.org/web/20061025175620/http://www.aksiyon.com.tr/detay.php?id=23051" target="_blank">
       TIKLAYIN!
      </a>
     </b>
     <br/>
     <br/>
     (Katkıda Bulunanlar: Serkan Demir, Melek Çolak, Hayrunnisa Ergezen.)
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25612), [web.archive.org (arşiv bağlantısı)](http://web.archive.org/web/20061025175620/http://www.aksiyon.com.tr:80/detay.php?id=25612)
