# Anafartalar katliamında cevapsız sorular

*İbrahim Doğan 2007.05.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ankara’nın göbeğinde patlatılan hain bomba, başkentteki siyasi gelişmeleri de derinden sarstı. Ancak eylemin ardından kalan cevapsız sorular var: Bombanın hedefi kim ya da kimlerdi? İkinci bombacı varsa o şimdi nerede?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070809110808im_/http://www.aksiyon.com.tr/resim/651/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Esnaf Ramis Güldenoğlu, ikindi namazını Zincirli Camii’nde yeni kılıp gelmişti Anafartalar Caddesi’ndeki işyerine. Kasanın başına geçip oturduğunda, “Hazır abdestliyken biraz Kur’an-ı Kerim tilavet edeyim.” diye geçirir içinden. Kur’an-ı Kerim-i eline aldığında Ankara’nın Ulus semtini ayağa kaldıran o ürkütücü patlama sesiyle irkilir. Patlamanın şiddetiyle dükkânın içinde 3-4 metre öteye savrulur. Ortalık toz duman içindedir. İnsanların çığlık çığlığa bağrıştığını işitir Ramis Amca. Bir terörist, iki büyük alışveriş merkezinin arasındaki caddede, vadi etkisinden yararlanmak (daha çok zarar verebilmek için çift taraflı yüksekliği olan bu tip mekânlar seçiliyor) amacıyla yüklendiği bombayı patlatmış ya da birileri tarafından o bomba patlatılmıştı. Saldırgan paramparça olurken, başkent Ankara tarihinin belki de en büyük terör saldırılarından biriyle sarsılmıştı.
   <br>
    <br>
     Bombanın patlamasıyla 6 masum hayatını kaybetti, 109 kişi de yaralandı. Patlayan bombanın bir tür plastik patlayıcı olan A-4 ya da C-4 olduğu söylendi ilk gün. Emniyet Genel Müdürlüğü Kriminal Laboratuarı ise bombanın cinsini RDX olarak tespit etti. Bombacı ise bir dönem Türkiye İhtilalci Komünistleri Birliği (TİKB) üyesi olarak faaliyet gösteren Güven Akkuş’tu. A-4 ve C-4 gibi patlayıcıların güçlendirilmiş hali denebilecek RDX daha önce başkentteki Ahmet Taner Kışlalı ve Bahriye Üçok saldırılarında, son olarak da İstanbul’da iki sinagog ile HSBC ve İngiliz Konsolosluğu saldırılarında (15-20 Kasım 2003) kullanılmıştı. Saldırıda kullanılan bombanın menşeinin Portekiz olduğu da tespit edildi. Bu yüzden Interpol aracılığıyla bombanın kimlere satıldığı konusunda bilgi isteniyor şimdi.
     <br/>
     <br/>
     1 Mayıs 1996’da Kadıköy’de polis memuru M. Faruk Ersoy’un dövülmesi ve Kadıköy MHP İlçe Teşkilatı’nın molotof saldırısıyla yakılması suçlarından iki arkadaşıyla yargılanarak cezaevine konmuştu Güven Akkuş. Silik bir tipti. Ancak intihar ve ölümlerle bezeli aile hikâyesi potansiyel canlı bomba oluşunun özetiydi. Cezaevinde olduğu sürede bir başka suçtan da aranıyordu. Cezaevinde bulunamadığı için o suç da zaman aşımına uğradı. Ve Akkuş yargılanmaktan kurtuldu. Akkuş’un cezaevi yıllarında (1996-1998) örgüt değiştirmiş olabileceği ileri sürülüyor. Teknik ve taktik olarak eylem PKK’nın işi, deniliyor başından beri. Ancak polisin eylemciyi bu kadar hızlı tespit etmiş olmasına rağmen, örgüt konusunda net açıklama gelmemesi yeni soruları da akıllara getiriyor. “Faili malum, örgütü meçhul” denebilecek bu durum, güvenlik güçlerinin yeni delil ve takipleriyle önümüzdeki günlerde netleşecek. Canlı bomba eyleminin yaşandığı 22 Mayıs günü Ankara polisinin TİKB örgütüne yönelik operasyon yaptığı da cuma günü doğrulandı. Polis aynı gün 10 kişiyi gözaltına aldığı; 4’ü serbest bırakılan bu kişilerin kalanının sorgusu sürüyordu. Sorgu sonuçlanmadan Akkuş’un eylemi bitmişti. Sorgudakiler serbest kalmıştı.
     <br/>
     <br/>
     İKİNCİ BOMBACI NEREDE?
     <br/>
     <br/>
     Patlayıcının kaynağının Irak olduğu da iddialar arasındaydı; ancak bu netleştirilemedi. Doğudan girmesi halinde patlayıcıların izleyeceği iki güzergâh var: Biri Kuzey Irak üzerinden Güneydoğu, diğeri Irak-Suriye-Türkiye üçgeni. Emniyetin üstünde durduğu bir başka nokta ise bombanın çift ateşleyici mekanizmaya sahip olduğu yönünde. Bu yüzden Ulus’taki intihar saldırısında Güven Akkuş adlı teröristin yalnız olmadığı ileri sürülüyor. İddialara göre ikinci kişi jandarma sorgusunda ve bu kişinin dışında jandarma üç şüpheliyi daha gözetim altında tutuyor. Polisin Anafartalar patlamasından sonra gözaltına aldığı kişi sayısı ise 19.
     <br/>
     <br/>
     Ankara’da meydana gelen terör eyleminin ardından ikinci kişi var mı yok mu, çift anahtar düzenekli bombanın kim tarafından patlatıldığı soruları gündeme geldi. Aksiyon, jandarmanın yürüttüğü soruşturma kapsamında bombacı Güven Akkuş’un üç ay kadar önce Ankara’da çalıştığının tespit edildiği bilgisine ulaştı. Bu bilgiye göre terörist Akkuş, Çayyolu’nda Sivaslı inşaat işleriyle uğraşanların yanında çalışıyordu. İşsiz kalınca ilanla iş aramaya koyuldu. Gölbaşı’nda inşaat işleriyle uğraşan Bayburtlu E.A. adındaki bir şahsı duvara asılı iş ilanında görüp telefonla aradı. İnşaatlarda çalıştığını, kendisinin Sivaslı olduğunu söyledi. İş sahibinin “Görüşelim” demesinden sonra Gölbaşı’ndaki büroda bir araya geldiler. Mağdur olduğunu anlatması üzerine E.A., Güven Akkuş’u işe kabul etti. Bir arkadaşıyla beraber E.A.nın yanında amele olarak işe başladı.
     <br/>
     <br/>
     Hatta “Ailem aslında Bayburt’tan Sivas’a gelmiş” diyerek işverenle yakınlık kurmaya çalıştı. Ne var ki bu işte sadece üç gün kaldı. 150 YTL parayı aldıktan sonra kayıplara karıştı. E.A. intihar eylemini gerçekleştiren teröristi şöyle anlatıyor: “Gözlükleri vardı. Yüzü gözü sivilceliydi. Gazetede görünce tanıdım. Mazlum bir çocuğa benziyordu. Bu işi yapacak birine benzemiyordu. Benim yanımda 50’den fazla işçi çalışıyor. Onu daha fazla tanımıyorum.”
     <br/>
     <br/>
     İstihbarat kaynakları, Jandarma’nın Güven Akkuş’un yanındaki ikinci kişiye ulaştığını ileri sürüyor. Yakalanan şüphelinin yüzünde yara izi olduğu tespit edildi. Aynı kaynağa göre bu şu anlama geliyor: “İkinci şahıs eylem esnasında olay yerindeydi. Patlama esnasında yüzünü bir cisim çizdi. Ancak jandarmanın takibinde olduğundan hemen tespit edilip çalıştığı bir inşaatta yakalandı.” Bir jandarma görevlisi, “En önemli 4 şüpheli bizim elimizde.” diyor. Polisin de ikinci bir şahsı aradığı biliniyor.
     <br/>
     <br/>
     APO YAKALANDIKTAN SONRA BÜYÜKELÇİLİK BASMIŞ
     <br/>
     <br/>
     Olaydan hemen sonra ortaya atılan, hedef Genelkurmay Başkanı Orgeneral Yaşar Büyükanıt’tı iddiası da ortada kaldı. Büyükanıt bunu kendi ağzıyla yalanladı. Ancak patlama mekânında yaptığı açıklama kimi yazarlar tarafından eleştirilmekten geri kalmadı. Hedefin Genelkurmay Başkanı olamayacağı, Başbakan Recep Tayyip Erdoğan’ın da bilgi sahibi olduğu hafta içi yapılan terör zirvelerinde ele alındı. Böyle bir hedefin olmadığı net şekilde ortaya kondu.
     <br/>
     <br/>
     Polis, Güven Akkuş’un 10 yıl önce üyesi olduğu Türkiye İhtilalci Komünistler Birliği ve PKK ile bağlantısı olup olmadığını da araştırıyor. Ancak Güven Akkuş hakkında özellikle 2000 yılından sonra kayıt bulunmuyor. Akkuş’un geçmişiyle ilgili önemli ayrıntılardan biri 1998 sonrası yurtdışına çıktıktan sonraki günlerine ait. Teröristbaşı Abdullah Öcalan’ın Kenya’dan paketlenmesinden sonra Avrupa’da Türk ve Yunan Büyükelçilikleri’ni hedef alan baskın ve şiddetli protestolarda Güven Akkuş var. O zaman Hollanda’da olduğu tespit edilen Güven Akkuş, Yunanistan’ın Hollanda’daki Büyükelçiliği’ne karşı girişilen eylemde yer almış. Hollanda polisince gözaltına alınmış. Türk makamları şimdi bu bilgiler ışığında Akkuş ile ilgili örgütsel bağlantılar ve Avrupa’daki fizikî delillerin de peşinde.
     <br/>
     <br/>
     Akkuş’un son dokuz yılı meçhul, bu biliniyor. Ancak Öcalan’ın yakalanmasından sonra gerçekleştirilen Hollanda eylemi nedeniyle Güven Akkuş’un Türk dış istihbaratının da kadrajına girmiş olması gerekiyordu. Akkuş’un Kandil Dağı’nda militan olduğu, sonra Kuzey Irak üzerinden Türkiye’ye girdiği de iddia edildi. Ancak kriminal polisin saldırganın ceset parçaları üstünde yaptığı tespit ve araştırmalar bu ihtimali zayıflatıyor. El ve ayakların nasırsızlığını örnek veren bir yetkili, Kandil’e çıkanın dağ ve arazi şartları nedeniyle vücudunun belirli uzuvlarında iz kalacağını hatırlatıyor. Bu yüzden ‘şehir militanı’ olarak tanımlanıyor Güven Akkuş.
     <br/>
     <br/>
     NEREDEN ÇIKTI BU TİKB?
     <br/>
     <br/>
     Türkiye İhtilalci Komünistler Birliği (TİKB) 1979 yılında Marksizm-Leninizm fikri etrafında, o dönemin Türkiye Halk Kurtuluş Ordusu’ndan (THKO) ayrılıp Bolşevik parti modeline göre örgütlenerek ortaya çıktı. Örgütün kökleri 12 Mart öncesine dayanıyor. Örgütün siyasi geçmişi 1968’lere uzanıyor. Yazar Yaşar Ayaşlı, Sosyalizm ve Toplumsal Mücadeleler Ansiklopedisi’nde TİKB için “12 Eylül yılları bu ölçütleri değiştirdi. Yaşanan bunalım, büyüklüğü hak etmemiş ‘büyük’lerin başını yedi, çürüyeni geriye fırlattı, dirileni ve çelikleşeni ileriye sıçrattı.” diyordu. Diğer sol gruplardan ayrılan en önemli yanı, 12 Eylül’de yok olan sol örgütlerin aksine sert direnişle ihtilale de kafa tutmak istemeleriydi. Bu yüzden terör örgütü TİKB üyeleri için ‘küçük ama çelikten Bolşevik müfreze’ adı takılmıştı. Yaşar Ayaşlı’nın Adressiz Sorgular adlı kitabında bu mücadele anlatılıyor: “Kendi hesabına TİKB, daha ilk anda oportünist ‘geri çekilme’ciliği reddederek, önce yenmek için, ama hiç olmazsa dövüşe dövüşe yenilmek için, diktatörlüğe karşı direnme kararı aldı; mücadelesini de sektirmeden bu rotada yürüttü. Ne var ki, faşist diktatörlüğün devrimci ve komünist hareketi yenilgiye uğratması altı aydan fazla zaman almayacaktır. TİKB, faşizmin üzerindeki yumruğuna ve operasyonlara rağmen, her zamanki ataklığı ile yeraltı gazetesi, bildiri, pul, duvar yazısı, bombalı pankart, askeri eylemler, kitle çalışması gibi faaliyetlerini aralıksız olarak sürdürdü. Düşmanla göğüs göğse geldiğindeyse ölmesini ve öldürmesini bildi, direnişinin faturasını ödemekten kaçınmadı.”
     <br/>
     <br/>
     Örgütün ilk eylemi 1971’de Denizli Ziraat Bankası soygunuydu. 4,5 milyon lira çalan grup bir ay içinde yakalandı. 19-21 Şubat 1979 ileri militanlar toplantısından sonra başta THKO olmak üzere diğer marjinal sol örgütlerle yolunu ayıran grup, örgütleşme aşamasına geçti. 22-24 Nisan 1980’de ihtilalden 5 ay önce Birinci Konferansını yapan örgüt, askerî yönetimin yerleşmesinin ardından 1981 yaz aylarında eylemlerinden geri çekildi. Emniyet kayıtlarına göre, diğer sol örgütler de o dönem ‘direnişçiliği’ ile bilinen TİKB’yi sert dille eleştirmişti.
     <br/>
     <br/>
     TİKB, merkezinin tamamı dâhil olmak üzere, kadrolarının çoğunluğu siyasi poliste konuşmayan Türkiye’deki ilk ve tek örgüt olarak biliniyor. Bu, aynı zamanda sır vermemenin kişiler düzeyinden “örgüt tavrı” seviyesi çıkarılması demek. Yine, ifade vermemek, sahte kimlikte direnmek, tutanak imzalamamak, acıya tepki vermemek, yüzleştirmeleri reddetmek örgüt militanlarının genel tutumu olarak biliniyor. Terör örgütünü yakından tanıyan bir isim, “TİKB asla intihar eylemi yapmaz. DHKP-C yapar ama TİKB tarihinde böyle bir şey yok.” diyor. Güven Akkuş’un 1996’da yakalandığında polis sorgusunda katıldığı eylemleri tek tek itiraf etmesini ise şöyle yorumluyor: “Muhtemelen bu şahıs örgütten ayrıldı. İtiraf ettiyse başka güçlerin kontrolüne girmiş olabilir.”
     <br/>
     <br/>
     Polis kaynakları da örgütün silahlı eylemlerinin 12 Eylül sonrasında kesildiğini doğruluyor. Bu noktada TİKB üyesi bir militanın canlı bomba olarak Ankara’da eylem yapması da beklentilerin dışında. PKK ve TİKB’nin eylemciye sahip çıkmaması da bu noktada ilginç. Bu yüzden Akkuş’un terör örgütlerince farklı amaçlar için “devşirilmiş” olabileceği iddia ediliyor. Bir başka ilginç nokta ise güvenlik güçlerinin 12 Eylül 2006’da Diyarbakır’da bir çocuk parkının yanı başında gerçekleştirilen termoslu saldırı ile Anafartalar saldırısının izdüşümlerinin peşinde olduğu.
     <br/>
     <br/>
     Bir buçuk aydır siyasi bombalar ve çeşitli senaryolarla sarsılan Ankara bu kez bir bombayla sarsıldı. Görünen o ki K. Irak, hükümet, asker, toplumsal barış, seçim ve cumhurbaşkanlığı atmosferinde gerçekleşen bu eylem hem içerideki hem dışarıdaki birçok sosyal-siyasal fay hattını da tetikledi. Ve bu büyük patlama ve değişim, Güven Akkuş adlı, örgütü ve hedefi meçhul bir terörist eliyle yapıldı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27550), [web.archive.org (arşiv bağlantısı)](http://web.archive.org/web/20070809110808/http://www.aksiyon.com.tr:80/detay.php?id=27550)
