# Âmâlar için büyük umut

*İbrahim Doğan Bilinmeyen-tarih*

<div>
 <p>
  <font>
   Doktorların verdiği “bir daha göremez” raporu Konya’da yaşanan gelişmeyle bir kez daha tartışmaya açıldı. Konya merkezli Net Göz Hastanesi, onlarca rapora rağmen görme duyusunu kaybeden yüzlerce hastayı hayata bağladı. Konya’da şehir efsanesi haline gelen hastanenin tek formülü ise yurtdışından teknoloji transfer etmek.
   <br/>
   <br/>
   Sıddık Dölek, Konya’nın Ortakuyu Köyü’nde ailesi ile birlikte yaşayan bir vatandaşımız. 14 yıl önce görme bozukluğu yaşamaya başlar. Son iki yılda ise tamamen “kör” olur. Rahatsızlığın nereden kaynaklandığı bilinemez. Konya’daki göz kliniklerine gidilir; ancak Sıddık Dölek’in derdine bir derman bulunamaz. Ailesi, belki bir çare bulunur umuduyla kızlarını Ankara ve İstanbul’daki hastanelerde de muayene ettirir. Fakat, aldıkları cevap aynıdır: “Yeniden görmesi mümkün değil. Ameliyat edilemez.”
   <br>
    <br>
     Dölek ailesinin umutları tükenir. Sıddık Gölek, yavaş yavaş acı gerçeği kabullenmeye başlar; çünkü yeniden görebilmesi için ortada bir sebep yoktur artık. Bir gün Sıddık Dölek’in abisi Kadir, “çıkmadık candan umut kesilmez” der ve kız kardeşini Konya’daki ‘Net Göz Göz Hastalıkları Merkezi’ne muayeneye götürür. Uzun bir incelemenin ardından Sıddık’ın gençlerde çok az rastlanan şeker hastası olduğu ortaya çıkar. Buna bağlı olarak 33 yaşındaki Sıddık’ın her iki gözünde,  katarakt oluşmuştur. Sinsice gelişen şeker hastalığı yaşlıların yanı sıra düşük bir ihtimal olsa da gençlerde de görülebiliyor. Hastalık; kansızlık, yakını veya uzağı görememe, çok su içme, çok idrara çıkma gibi şikayetlerle başlıyor.
     <br>
      <br>
       Doktorlar ameliyat kararı alır. Ancak, genç bayan son iki senede hayata küsmüş, bakıma muhtaç hale gelmiştir. Üstelik dengeli beslenmediğinden kansızlık hastalığından mustariptir. Kendisini toparlaması için önce dört ünite kan verilir. Sonra da gerekli hazırlıklar tamamlanır. Ameliyata alınan Sıddık’ın sağ gözüne 17, sol gözüne de 23 dakikalık bir operasyon yapılır. Sıddık Dölek’in gözleri yeniden açılır; hem de hiçbir sorun çıkmadan... Genç bayan, sevincini “Dünyaya yeniden gelmiş gibiyim.” sözleri ile açıklıyor.
       <br>
        <br>
         Ameliyatı yapan doktor Net Göz Hastanesi’nin klinik şefi Azmiye Altınışık. Hastasının 33 yaşında olmasına rağmen çok yaşlı gösterdiğini söyleyen operatör doktor Altınışık, “Bize geldiğinde çökmüştü. Hayata küstüğünden ne seviniyor ne de üzülüyordu. Sürekli durgundu. Daha önce kimseyle konuşmayan Sıddık şimdi hem gülüyor hem de konuşuyor.” diyor.
         <br/>
         <br/>
         Sıddık Dölek şimdi hayata başka gözlerle bakıyor. Ancak, ortada acı bir gerçek var: Acaba Türkiye’de Sıddık Dölek gibi umudunu kaybetmiş kaç görme özürlü insanımız boş yere gözlerindeki karanlık perdeye mahkum oluyor? İşin doğrusu Türkiye’deki görme özürlü kişi sayısı tam olarak bilinmiyor. Ancak, yaklaşık 400 bin civarında görme özürlü olduğu tahmin ediliyor. Gerekli teknolojik yatırım yapıldığı takdirde bu rakamın  ameliyat sayesinde 300 bine inebileceği varsayılıyor. İlerleyen teknolojinin körlük oranlarını minimum seviyelere indirdiği gelişmiş ülkelerde yaşanan örnekler ispat ediyor. Türkiye’de, genelde “körlük” iyileşmez bir hastalık olarak kabul ediliyor ve doktorun “bir daha göremez” raporundan sonra hasta yeni yaşamı kabul etmek zorunda kalıyor. Elbette, göz sağlığı konusunda ihtisas  hastanelerinin azlığı da bunda önemli bir rol oynuyor.
         <br/>
         <br/>
         Net Göz Hastanesi, bugüne kadar Sıddık Gölek gibi bin beş yüz görme özürlü hastayı tedavi etmiş. Türkiye’deki temel sağlık probleminin teşhis sırasında olduğunu tespit eden hastane, yatırımlarını buna göre yapmış. Geçmişte sadece görme sinirinin baş tarafının tespit edilebildiği söyleyen Dr. Azmiye Altınışık, geliştirdikleri modern teknolojiyle bugün hipertansiyon şeker hastalığının seviyesi hakkında bilgi sahibi olduklarını, “görmez” denilen hastalara şifa dağıttıklarını belirtiyor. Altınışık, “Şeker hastalığının oranı yüzde 40’lara gelince görme  kusurlarını tespit eden RTA denilen teknolojiyi bir Anadolu kentine getirdik. Maalesef bu teknoloji ülkemizde sadece birkaç yerde kullanılıyor ve binlerce insan kör yaşamaya mahkum bırakılıyor.” diyor.
         <br/>
         <br/>
         Gözden daha detaylı bir görüntü alınmasını sağlayan RTA-OCT’yi almak aslında Ferrari almaktan farklı değil. Yüksek miktarda para ödeseniz de bunları alamayabilirsiniz. Retinanın 3 boyutlu topografik haritasını veren RTA-OCT’yi bir hastanenin alması için hekimin kaç tane vakaya baktığı, kaç tane ameliyata girdiği, kaç hastayı tedavi ettiği dikkate alınıyor. Bugüne kadar bin 500’e yakın katarakt, bin 300 kadar da lazer ameliyatı yapan Azmiye Altınışık’ın tecrübesi sayesinde  Türkiye’de 4 merkezde bulunan RTA-OCT’lerden biri de Net Göz Hastanesi’nde. Ortadoğu’da RTA-OCT’lerden 5 adet, Balkanlarda ise 4 adet bulunuyor.
         <br/>
         <br/>
         Azmiye Altınışık, önce RTA-OCT ile Sıddık Dölek’in hastalığını belirledikten sonra Fako denilen ameliyatı gerçekleştirdi. Katarakt ameliyatlarında gözün içine 3,2 milim kesilerek giriliyordu; ancak Fako yöntemi ile bu 1,5 milime düştü. Ameliyat, göz kesilmeden yapıldığından ameliyat sonrası dikişe gerek kalmıyor. Göz bebeğinin arkasına konulan üç bacaklı lens ile korneal bulanıklıklar da engellenmiş oluyor. Hasta ameliyattan hemen sonra ayağa kalkıp gidebiliyor. RTA-OCT, aynı zamanda miyop ve hipermetrop hastalar için yapılan lazer tedavileri öncesinde de kullanılıyor.
         <br/>
         <br/>
         Azmiye Altınışık, ameliyata engel teşkil edecek göz tansiyonu gibi sorunların varlığının bilinmesi gerektiğini söylüyor. Aksi takdirde, hastanın gözünün fotoğrafı  çekilmeden yapılan müdahalelerde sorunlar çıktığını ifade ediyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 595 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19069), [web.archive.org (arşiv bağlantısı)](http://web.archive.org/web/20050313200601/http://www.aksiyon.com.tr:80/yazdir.php?id=19069)
