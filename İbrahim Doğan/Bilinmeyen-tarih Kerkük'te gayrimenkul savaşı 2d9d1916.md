# Kerkük'te gayrimenkul savaşı

*İbrahim Doğan Bilinmeyen-tarih*

<div>
 <font>
  <img border="0" height="1" src="/web/20050219182541im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050219182541im_/http://www.aksiyon.com.tr/resim/508/32.jpg" vspace="5"/>
  </p>
 </font>
 <font class="content">
  Kerkük'te, Kürtler'e satılan gayr-i menkuller Türkmenleri harekete geçirdi. Emlak ve toprak alımı ile “Kerkük'ün Kürtleştirilmesi” çabalarına karşı Türkmenler bir emlak komisyonu kurdu. Bu komisyon aracılığı ile Türkmenlere ait toprakların Kürtlere satılmasının önüne geçiliyor. Böylece, topraklar sadece Türkmenlere satılıyor.
 </font>
 <br/>
 <p>
  <font class="content">
   Irak'ın kuzeyinde son günlerde emlak ve toprak alım satımlarında artış yaşanıyor. Kerkük'teki en büyük gayr-i menkul alıcısı Kürtler. Bölgeden göç eden Arapların yanı sıra maddi yetersizlikten dolayı Türkmenler de gayr—i menkullerini satıyor. 20 kişilik bir Türkmen grubu, Kerkük'teki toprakların ve gayr-i menkullerin Kürtlerin eline geçmemesi için bir emlak komisyonu kurdu. Söz konusu komisyon, gayr-i menkullerin Kürtler yerine sadece Türkmenlere satılmasına imkan veriyor.
   <br>
    <br>
     Osmanlı Devleti'nin Kerkük ve Musul'u kaybetmesi ile başlayan bölgedeki kargaşa süreci Saddam Hüseyin dönemine kadar sürdü. Devrik lider Saddam Hüseyin, Kuzey Irak'ta yaşayan Kürtlerin devlet kurma arzusunu bildiğinden bölgedeki etnik yapıyı kontrol etme düşüncesi ile güneydeki Arapları bölgeye sevk etti. Arsa ve maddi destekte bulunarak Arap köylerinin ve mahallelerinin kurulmasını sağladı. Demografik yapıyı değiştirmeyi amaçlayan Saddam Hüseyin'in Nisan 2003'te Amerikan güçleri tarafından devrilmesi ile bölgedeki tansiyon yeniden yükseldi. Kargaşa ortamının oluşması yıllardır hayal edilen 'Kürt Devleti'nin kurulması için kaçırılmaz bir fırsatı getirdi. Önce Saddam zulmünden kaçarak güneye ve yurt dışına giden Kürtler, kuzeye dönmeye başladı.
     <br>
      <br>
       Türkmeneli İnsan Hakları Derneği İkinci Başkanı Savaş Avcı, Kerkük'teki Türkmen izlerinin silinmeye çalışıldığını; böylece bölgedeki Türkmen varlığının yok sayılmaya çalışıldığını ileri sürüyor. Kürtler, Bağdat'ın düşmesinin hemen ardından Kerkük'teki Türkmen izlerini silmek için nüfus idaresi ve tapu dairesindeki belgeleri yağmalamış ve birçok evrakı yakmıştı. Kürtler, yağmalama ve yakmanın ardından Kerkük'te emlak ve toprak alımına başladı. Saddam'ın sürdüğü Arapların güneydeki evlerine geri dönmesiyle de boşalan topraklar satın alındı.
       <br/>
       <br/>
       Emlak komisyonu kuruldu
       <br/>
       <br/>
       Savaş Avcı, Kürtlerin Araplara emlak ve toprakların değerinin çok üstünde fiyatlar önerdiğini anlatıyor; "Kürtler arasında Araplara ait toprakların satın alınması için teşvik edici propagandalar sürüyor. Bir arsanın fiyatı 100 milyon ise, 1 milyar ödüyorlar. Misli misli ödeme yapılıyor. Amaçları gayr-i menkullerin tapularını ellerine geçirmek." Söz konusu toprak alımlarının planlı bir şekilde sürdüğünü dile getiren Avcı, Süleymaniye'de yabancı bankerlerin olduğunu ve bunların Kürtlere yüksek miktarlarda kredi verdiğini dile getiriyor.
       <br/>
       <br/>
       Kürtler, Arapların yanı sıra Türkmenlerin de topraklarını almak için girişimlerde bulundu. Maddi sıkıntı içinde olan birçok Türkmen toprağını Kürtlere sattı. Ancak bir grup Türkmen toprakların planlı bir şekilde Kürtler tarafından satın alınması karşısında rahatsız oldu. Kürtleştirme politikasına karşı Türkmenlerin geliştirdiği taktik bir emlak komisyonunun kurulmasıydı. Bu komisyon aracılığı ile Türkmen topraklarının Kürtlere satılmaması amaçlanıyor.
       <br/>
       <br/>
       Selahaddin sinemasına 5 misli fiyat
       <br/>
       <br/>
       4 ay önce kurulan komisyon 15-20 kişilik bir iletişim ekibinden oluşuyor. Bu komisyon, gayr-i menkullerini satmak zorunda olan Türkmenlere, varlıklı Türkmen alıcılar buluyor. Böylece Türkmen gayr-i menkulleri sadece Türkmenlere satılıyor. Kerkük'ün etnik kimliğini değiştirmeye çalışan Kürtlerin başarılı olamadığını söyleyen Türkmeneli İnsan Hakları Derneği İkinci Başkanı Avcı, "Bu komisyonun kurulması Kürtleştirme politikasına karşı geliştirilen refleksin bir göstergesi. Komisyon oldukça etkili bir şekilde çalışıyor. Kürtlerin planı belli olunca mal alım-satımı bayağı engellendi. Toplumumuz bunu gördü ve şuurlu davrandı" diyor.
       <br/>
       <br/>
       Kürtlerin almak istediği gayr-i menkullerden birisi de Kerkük'te bulunan Selahaddin Sineması. 1959 yılında Kerkük Katliamı'nda şehit düşen Türkmenlerden Selahaddin Avcı'nın adını taşıyor bu sinema. Adı Türkmence yazılı olan sinemayı Kürtler alarak ismini değiştirip Kürt sineması yapmak istemiş. Değerinin 5 misli fiyat önerilen sinemanın sahibi Nevzat Avcı,  satmaya yanaşmamış. Bu olaydan sonra sinema yakılmış.
       <br/>
       <br/>
       Irak Türkmen Cephesi (ITC) Washington Temsilcisi Orhan Ketene de Kerkük olmadan Kürtlerin bağımsızlığı istemediğini, bölgedeki Türkmenlere ait gayr-i menkullerin satın alınarak bunun yapılabileceğini dile getiriyor; "Bağımsızlık şu an hiçbirinin işine gelmiyor. Çünkü Kerkük olmadan başarılı olamazlar. Petrolden pay almaya çalışıyorlar. Ekimde yapılacak nüfus sayımında Kerkük'ün Kürt kenti olduğu ispat edilmeye çalışılacak."
       <br/>
       <br/>
       Amerikalı Kürtler de gayr-i menkul alıyor
       <br/>
       <br/>
       Ekim ayı içinde Irak'taki sayımda nüfusun yanı sıra etnik yapı da ortaya çıkacak. Ancak bu sayımlarda tarafsız gözlemciler yer almayacak. Orhan Ketene, sayımlarda Avrupa Birliği ya da Birleşmiş Milletlerin tarafsız gözlemci olmaması durumunda Türkmenler için olumsuz her şeyin gündeme gelebileceğini ifade ediyor.
       <br/>
       <br/>
       Gayrimenkul alımı için harekete geçen sadece Irak'ta yaşayan Kürtler değil. Amerika'da yaşayanlar da Kuzey Irak'tan toprak ve emlak alıyor. Amerika'da 50 bin civarında Kürt'ün yaşadığı tahmin ediliyor. Bunların 10 bini San Diego'da, 10 bini Virginia'da, 10 bini Kuzey Dakota'da yaşıyor. Eğitim ve ticaretle uğraşan Amerikalı Kürtlerden varlıklı olanlar Irak'ın kuzeyinde mal-mülk ediniyor. Bunlardan birisi Sindi Aşireti'nden Rubar Sandi adında bir Kürt.
       <br/>
       <br/>
       Dışişleri Bakanlığı ve Pentagon'la yakın ilişki içinde olan Sandi, üst düzey yetkililerin kaldığı Bağdat Oteli'nin de işletme hakkını elinde bulunduruyor. Emniyet ve güvenlikle ilgili konularda da Amerikan hükümeti tarafından çeşitli ihaleleri alan Sandi, Kerkük'te 80 tane villayı satın almış. ITC Washington Temsilcisi Ketene, bu villaların tanesinin 50 bin dolardan daha fazla fiyata sahip olduğunu ve Rubar Sandi'nin kendi başına büyük miktarda mülk edinemeyeceğini öne sürüyor.
       <br/>
       <br/>
       Kuzey Irak'ta Kürtlerin Türkmenlerle yaşadığı sorunların yanı sıra Kürtlerin arkasında İsrail'in olabileceği gündeme geldi. İsrail her ne kadar bölgede bulunmadığını açıklasa da birçok insan buna inanmakta zorlanıyor. İsrail, Kürt komandoların eğitilmesi, Kürtler aracılığı ile mal-mülk alımı, Kürtlere silah yardımı gibi konularda suçlanıyor. ITC Washington Temsilcisi Orhan Ketene, Amerikalıların İsrail konusunda hassas davranmadığını belirterek, "ABD, İsraillilerin Irak'ta bulunup bulunmamasını önemsemiyor. Zaten Amerikalılar Türkmen varlığını bile kabul etmiyor." diye konuşuyor.
       <br/>
       <br/>
       Türkmeneli Derneği İkinci başkanı Savaş Avcı, Kürtlerin politikalarına karşı Dışişleri Bakanlığı'nın da Türkmenlere destek olması çağrısında bulunarak, "Gerekirse banker sistemi kurularak Türkiye bize kredi versin. Türkmenler maddi olarak güçlü değil. Eğer Türkiye bize destek vermezse gelecekte Kürt Devleti kurulabilir" diye konuşuyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15075), [web.archive.org (arşiv bağlantısı)](http://web.archive.org/web/20050219182541/http://www.aksiyon.com.tr:80/detay.php?id=15075)
