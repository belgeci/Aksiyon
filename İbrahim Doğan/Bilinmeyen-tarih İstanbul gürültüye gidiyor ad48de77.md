# İstanbul gürültüye gidiyor

*İbrahim Doğan Bilinmeyen-tarih*

<div>
 <font>
  <img border="0" height="1" src="/web/20050309082949im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050309082949im_/http://www.aksiyon.com.tr/resim/504/52.jpg" vspace="5"/>
  </p>
 </font>
 <font class="content">
  İstanbul'da her yer yüksek gürültü kirliliği tehdidi altında. Dolmuşların istila ettiği trafikteki gürültü, havalimanında uçakların çıkardığı gürültüden bile fazla. Bu gürültüye 10 dakika maruz kalmanız sinir krizleri geçirmeniz için yeterli...
 </font>
 <br/>
 <p>
  <font class="content">
   "İstanbul yaşanmaz bir şehir haline geldi" sözünü sık sık duyar olduk son günlerde. Bunun altında İstanbul'un çevre sorunlarının artması yatıyor. Bu problemlerin sebebi olarak çöp, trafik ve hava kirliliği gösteriliyor. Ancak görünmeyen ve müdahale edilemeyen büyük bir tehlike daha var aramızda. Trafiğin, iş makinelerinin, müzik aletlerinin oluşturduğu gürültü kirliliği.
   <br>
    <br>
     İnsanlar tahammülsüz ve gergin. Trafiğe çıkan herkes asabi davranışlar sergiliyor. Küçük anlaşmazlıklar, cinayetle sonuçlanan kavgalara dönüşebiliyor. Şehrin gürültü haritasını çıkarmak için İstanbul Büyükşehir Belediyesi Çevre Koruma ve Kontrol Müdürlüğü Çevre Mühendisi Tansel Eray ile sokak sokak dolaştık. İnanılmaz sonuçlar elde ettik. İstanbul'un her yeri adeta uçak pisti gibi. Avrupa Birliği Çevre Komisyonu’un 65 desibelin üzerindeki yerler için belirlediği siyah noktalar İstanbul'u kuşatmış durumda.
     <br>
      <br>
       Korna sesleri yeri göğü inletiyor
       <br/>
       <br/>
       Gürültü kirliliğinin ölçümü için başladığımız yolculuktaki ilk durak Aksaray'dı. Trafik yoğunluğunun bir an olsun durmadığı, günde birkaç milyon insanın güzergâhında yer alan Aksaray-Yusufpaşa Tramvay Durağı'nın yanında gürültü ölçüm cihazını (disebelmetre) çıkarıp verileri topluyoruz. Sağımızdan  solumuzdan geçen insanların yüzünde bir tebessüm bile belirmiyor. Bunun nedenini cihaz söylüyor: 78 desibel (ses şiddet birimi).
       <br/>
       <br/>
       Bu, AB Çevre Komisyonu’nun açıkladığı sağlığı tehdit eden değerin 13 desibel üzerinde. Yoğun araç trafiği her yerde insanların karşısına çıkıyor. 15 milyonluk şehrin merkezi denilebilecek bu yarımadadaki ikinci durağımız Haşim İşcan Alt Geçidi. Burada gürültü sesin yansıması ile 88 desibele ulaşıyor. Gürültünün artmasının en önemli sebeplerinden biri şoförlerin her daim ellerini kornaya götürmesi. Bir ucu Edirne'ye diğeri Kocaeli'ye dayanan İstanbul'da beyinleri uğuldatan trafik gürültüsünden kaçmak neredeyse imkansız.
       <br/>
       <br/>
       Gece eğlencelerinin mekanı Taksim'de gündüz gürültüsü 80 desibel. Trafiğin en yoğun olduğu E-5'te ise 90 desibele kadar çıkıyor. Sürücüler ve bilhassa otobüs yolcuları gürültüden bir an olsun kurtulamıyor. Atatürk  Havalanı Kavşağı üzerinde yer alan Kuleli alt geçidinde ise dolmuşlar adeta orkestra oluşturmuş; bir öndeki basıyor kornaya, bir arkadaki. Bir dolmuş klaksonunun çıkardığı ses 100 desibel. Bırakın yarım saati on dakika burada dolmuş bekleyen birisinin çıldırmaması işten bile değil: Çıkan sonuç 86 desibel.
       <br/>
       <br/>
       Tehlike sınırı 65 desibelden sonra başlıyor
       <br/>
       <br/>
       Çevredeki gürültünün önemli sebeplerinden bir diğeri de tamiri yapılmayan egzozlar. Kuleli'deki büyük korodan, hava taşımacılığının gürültüsü birkaç kilometre ötede görevi devralıyor. Bahçeşehir Üniversitesi Mimarlık Bölümü öğretim üyesi Prof. Selma Kurra'nın yaptığı ölçümler sonucunda Yeşilköy, Sefaköy, Florya civarında oturanlar 90 ila 110 desibel arasında gürültüyle yaşamak zorunda. Avrupa Birliği'nin yayınladığı gürültü yönetmeliğine göre 65 desibelin üzerindeki noktalar siyahla tanımlanıyor. Buna göre, İstanbul'un büyük bölümü yüksek gürültülü, yani sağlık açısından son derece tehlikeli. 55 ila 65 arası gri, 55'in altı ise beyaz olarak niteleniyor. Ancak İstanbul'da gri ve beyaz bölgelerin, yani sakin alanların azlığı dikkat çekiyor.
       <br/>
       <br/>
       Yüksek sesle konuşan insan 70, çalar saat 80 desibellik gürültü çıkarıyor. Bir rock konserinde bu rakam 110'a tırmanıyor. Yakın mesafeden bir uçağın motor sesi 120, uzay roketlerinin ise 180 desibel. İnsan için tehlike sınırı 65'te başlıyor. Bu gürültüye maruz kalan birisinin kan basıncı artıyor, kalp atışları ve solunumu hızlanıyor, beyin sıvısındaki basınç azalıyor. 90 desibelden sonra ise vücut dengeleri bozuluyor ve baş ağrıları hissediliyor. 120 desibelde, kulak zarında patlamaya varan sorunlar oluşuyor, 140'ta beyinde tahribat meydana geliyor.
       <br/>
       <br/>
       Memory Center Nöropsikiyatri Merkezi'nden Uzman Psikiyatr Dr. Oğuz Tan, yüksek sese maruz kalan birinin fizyolojik etkilere varan sorunlar yaşadığını belirterek, "Yüksek gürültüde tansiyon yükseliyor, kalp damar hastalıkları, beyin kanamaları ve dolaşım bozuklukları ortaya çıkıyor" diye konuşuyor. Gürültünün psikolojik etkileri de bulunuyor. Dr. Tan'a göre, sürekli yolculuk eden ve çevredeki gürültüden etkilenen birinin psikolojik bozukluklar yaşaması normal ve kaçınılmaz... Oğuz Tan, bunun davranış bozukluklarına, aşırı sinir ve strese yol açtığını dile getiriyor.
       <br/>
       <br/>
       Memorial Hastanesi'nden Kulak Burun Boğaz Hastalıkları Uzmanı Doç. Dr. Burak Erdamar, 95 desibelin üzerindeki silah patlamaları gibi aniden ortaya çıkan gürültülerin akustik travmalara (kalıcı sağırlık), 65 desibelin üzerindeki sürekli gürültünün ise yavaş yavaş işitme kaybına yol açacağını söylüyor. Seyahat eden veya sürekli gürültü altında çalışanların kulaklarını tıkaçla kapatmalarını tavsiye ediyor. Pamuk veya silikon tıkaçlar gürültünün 30-40 desibel azalmasını sağlıyor.
       <br/>
       <br/>
       Gürültü haritası 18 yıldır bekliyor
       <br/>
       <br/>
       İnsanların 'en duyarsız' olduğu konulardan gürültü kirliliğine yerel yönetimler de yeterince önem vermiyor. Çevredeki gürültünün tespit edilerek, bu sorunun aşılmasını öngören Gürültü Yönetmeliği Aralık 1986'da Resmi Gazete'de yayınlandı. İnsanların yatak odasına kadar giren ve 'dünyada en çok kişinin etkilendiği' tehlikelerden olan gürültü kirliliği ile ilgili yapılan yasal düzenlemelerin birçoğu uygulamaya geçmedi. Bunlardan birisi gürültü haritası.
       <br/>
       <br/>
       Avrupa Birliği'nin Türkiye'den 2005 yılı içinde tamamlanmasını istediği gürültü haritasının hazırlanması durumunda sağlığı tehdit eden gürültü kirliliğine yönelik tedbirler alınabilecek. Gürültünün çevre sorunları içerisinde önemsenmediğini belirten Prof. Dr. Selma Kurra, son 20 yıldır plansız kentleşme ile Türkiye'de gürültü kirliliğinde olağanüstü bir artış olduğunu dile getiriyor: "İstanbul'da gürültü 80-85 desibel civarında. Bunu 55'lere indirmek mümkün değil. Ancak bu, 20 senede araçların kontrolü, planlı yol yapımı ve yapılaşma ile tamamlanabilir."
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13579), [web.archive.org (arşiv bağlantısı)](http://web.archive.org/web/20050309082949/http://www.aksiyon.com.tr:80/detay.php?id=13579)
