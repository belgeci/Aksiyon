# "Şehirleşen Aleviler özünü kaybetti"

*İbrahim Doğan Bilinmeyen-tarih*

<div>
 <font>
  <img border="0" height="1" src="/web/20041225004744im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225004744im_/http://www.aksiyon.com.tr/resim/476/48.jpg" vspace="5"/>
  </p>
 </font>
 <font class="content">
  “Kentleşme Aleviliğin geleneksel yapısını kırmış. Alevilik dinsel bir kimlik olmaktan çıkmış. Kültürel, etnik bir kimlik olmaya doğru gidiyor. Bu tehlikeli bir durum. Türkiye gibi ülkelerde olumlu sonuçlar vermez. Bölünmeye kadar gider” Türkiye’de Alevilerle ilgili sürekli bir şeyler yazılıp çizilir ancak saha çalışması yani yüz yüze görüşme yapılmaz. Bu genel kanıyı Marmara Üniversitesi Sosyal Bilimler Enstitüsü araştırma görevlisi Nail Yılmaz yıktı ve saha araştırması ile Aleviler hakkında çarpıcı bulgular elde etti.
 </font>
 <p>
  <font class="content">
   Araştırmada ortaya çıkan verilere göre Alevi oylarının rengi, tarihsel süreçte hiç değişmedi.
   <br/>
   <br/>
   Buna göre Alevi oylarının yüzde 70’e yakınını Cumhuriyet Halk Partisi (CHP) alıyor. Ancak oy verdikleri partinin sorunları çözüp çözemeyeceği sorusuna ise yüzde 45’i hayır cevabını veriyor.
   <br/>
   <br/>
   1950’li yıllarda köyden kente yaşanan göç ve bunun getirdiği hızlı değişim Alevilere de yansıdı. Marmara Üniversitesi Sosyal Bilimler Enstitüsü Araştırma Görevlisi Nail Yılmaz, yaşanan bu değişimi ‘Toplumsal Değişme ve Kentleşme Sürecinde Alevilik’ teziyle araştırdı. İstanbul—İkitelli ve Aleviliğin havzası denilebilecek Tokat’ın Reşadiye ilçesine bağlı 12 Alevi köyünde 400 Alevi’yle yüz yüze görüştü. Her Alevi’ye 200’e yakın soru yöneltti. 35 yaşındaki Yılmaz, bugüne kadar Alevi kaynakların da, Sünni kaynakların da tarafsız araştırma yapmadığını söylüyor: “Ben çalışmaya başladığım zaman Alevilikle ilgili çalışmalar ya Alevi orijinli yazarlar tarafından ya da Sünni kesim tarafından Alevileri karalamak için yapılmış. Türkiye’deki akademik çalışmalar da oryantalist yazarlar tarafından yapılmış. Bu konu akademik düzeyde objektif olarak ele alınamamış.”
   <br/>
   <br/>
   Birinci parti CHP
   <br/>
   <br/>
   Aleviler kente göçle birlikte sorunlarını ve isteklerini merkezi idareye iletir oldu. Onların oylarının rengi her seçimde çok tartışıldı. Öncüleri kendilerine en fazla yardım yapacak siyasi partiye oy sözü verdi. Çok partili yaşama geçişle birlikte Alevi oyları Demokrat Parti’ye gitmişti. Bu bir kırılma noktası olarak gösterilse de Alevi oylarının büyük çoğunluğu CHP hanesine yazılıyor. Sorunlarının giderilmesini göz önünde bulundurmaksızın mührü her seçimde CHP’ye basıyorlar. İstanbul’da oyların yüzde 72’si, köylerde ise yüzde 58’i CHP’nin. Nail Yılmaz, CHP’nin bu kadar yüksek rakamlarda oy almasını Atatürk’e bağlıyor: “Atatürk, Alevileri ilk defa muhalefet olmaktan iktidar noktasına taşıdı. İlk defa yönetenler sınıfına katıldılar. Cumhuriyet’in ilk Meclisinde 15 civarında Alevi milletvekili vardı. Bürokratlar vardı. Aleviler CHP’yi Atatürk’ün partisi olarak görüyor.”
   <br/>
   <br/>
   CHP de her seçimde Alevi oylarına ‘çantada keklik’ gözüyle bakıyor. Ancak araştırma Alevilerin oy verdikleri CHP’ye güvenmediklerini ortaya koyuyor. Alevilerin yüzde 44’ü oy verdikleri partinin sorunları çözeceğine inanmazken, sadece yüzde 27’si tersini düşünüyor. Yılmaz, Alevilerin bu tutumunun katı olmasına rağmen, Alevilere yaklaşan her partinin oy alabileceğini belirtiyor. 1995’te Tansu Çiller, Cem Vakfı’na 500 milyarlık bir yardımda bulunmuştu. Çiller bugün DYP’de yok ama onun 95’te yaptığı seçim yatırımını vârisi Mehmet Ağar halen kullanıyor. DYP, Alevilerden en çok oy alan ikinci parti konumunda. Yüzde 8 civarındaki oy kırsalda yüzde 15’lere kadar yükseliyor.
   <br/>
   <br/>
   AKP de Alevilerden oy alıyor
   <br/>
   <br/>
   3 Kasım 2003 seçimleri öncesinde yapılan araştırmaya göre AKP, Alevi oylarının yüzde 6.5’ini alıyor. Bu oranlar kırsal kesimde yüzde 10’ları buluyor. Yerel seçimler yaklaşırken her seçim dönemi olduğu gibi Alevi oylarının nereye gideceği yine tartışılacak. Alevi liderler yaklaşık 20 milyon nüfusa sahip olduklarını iddia ederek partilerle oy pazarlığına girecek. Hükümette olan AKP’nin seçimler öncesi en gözde parti olarak öne çıkması, Alevilerden AKP’ye de oy çıkabileceğini gösteriyor. Yılmaz da bu görüşte. Geçmişte İzzettin Doğan, Alevi oyları için birçok parti ile görüşmelerde bulunmuş, “Bizim isteklerimizi yerine getirecek olan parti 10 milyon Alevi’nin oyunu alır. Ben şu partiye oy verin demem ama Aleviler benim oy verdiğim partiye de oy vermeliler” demişti. Nail Yılmaz, İzzettin Doğan’ın Alevilerin bir kısmını temsil ettiğini ve oyları yönlendiremeyeceğini ifade ediyor. Alevi oyların İzzettin Doğan’ın söylediği gibi 10 milyon olmasının mümkün olmadığını kaydeden Yılmaz, “Alevi oylarının yüzde 70’i CHP’ye gidiyor. Eğer Alevilerin 10 milyon oyu olsaydı CHP’nin en az 7 milyon oyu olurdu. Halbuki CHP toplam 7 milyon oya dahi yaklaşamamıştır.”
   <br/>
   <br/>
   Şehre gelen Aleviler
   <br/>
   <br/>
   dinden uzaklaşıyor
   <br/>
   <br/>
   Kente göç eden Alevilerin yaşam şekillerindeki değişiklikler, Alevi kültüründe de değişikliklere neden oldu. Artık siyasi iktidardan istekte bulunan Aleviler, ekonomik alanlarda da söz sahibi olmaya başladı. Onlar da eğitime önem verir, devletin en yüksek kademelerine yükselir oldu. Bu değişim Alevilerin temeldeki İslam anlayışını da, kendi ritüellerini de sarstı. Yılmaz’ın araştırmasının sonuçlarına göre Aleviler şehirde yaşamaktan büyük oranda memnun. Ancak yüzde 32’si kentleşmenin inanç ve ibadetleri olumsuz yönde etkilediğini düşünüyor. İstanbul’daki Alevilerin yüzde 13’ü Allah’a inanmazken, köyde bu oran yüzde 0.5’te kalıyor. İstanbul’da yaşayan Alevilerin yüzde 22’si dinin toplumu uyuşturduğunu belirtirken, bu oran köylerde yüzde 12 civarında. Kentli Alevilerin yüzde 40'ı, “Aleviliği nasıl tanımlarsınız” sorusuna “Yaşam biçimi” cevabını vermiş. Köyde yaşayan Aleviler ise bu soruya daha çok ‘din, tarikat, mezhep’ olarak yanıt veriyor. Nail Yılmaz, Alevilerin dinden uzaklaşmasını siyasal bir kimlik kazanmalarına bağlıyor: “Kentleşme Aleviliğin geleneksel yapısını kırmış. Alevilik dinsel bir kimlik olmaktan çıkmış. Kültürel, etnik bir kimlik olmaya doğru gidiyor. Bu tehlikeli bir durum. Türkiye gibi ülkelerde olumlu sonuçlar vermez. Parçalanmaya, bölünmeye sebep olabilir.”
   <br/>
   <br/>
   İkitelli Cemevi görevlilerinden Abbas Şahin, dinden uzaklaşmanın kentlerdeki özgürlüklerden kaynaklandığını ifade ediyor. Alevi liderlerinden Mansur Dede ise şehirdeki yaşantının Alevileri öz kültürden uzaklaştırdığını aktarıyor: “Geleneğimizi dumura uğrattı şehir yaşantısı. İdeolojik yaklaşanlar bizi kullandı. İşadamlarımız bizi kullandı. Marksistlerimiz kullandı. Budizm düşüncesi, felsefe ile ilgili kitaplar yaygınlaşmaya başladı gençlerimiz arasında. Dedelerimiz de bu çağa uygun açılımlar yapamadı.”
   <br/>
   <br/>
   Aleviler Diyanet İşleri’nin
   <br/>
   <br/>
   kaldırılmasını istemiyor
   <br/>
   <br/>
   Yapılan araştırma sonuçlarına göre Alevilerin yüzde 64’ü Diyanet İşleri Başkanlığı’nın kaldırılmasını istemiyor. Ancak onlar da temsil hakkı istiyor. Yüzde 16’sı kaldırılmasını isterken, yüzde 10’u bugünkü durumunu korumasını istiyor. Alevilerin en güvendiği kurum ise yüzde 75 ile ordu. Yüzde 67'si Meclis'e güvensizlik duyan Aleviler, adli makamları da güvenilir bulmuyor. Aleviler ile Sünniler arasında sorunun olduğu ancak çözülebileceği aktarılıyor. Aleviler ile Sünniler arasındaki sorunların her ikisinden de kaynaklandığını düşünenlerin oranı yüzde 68. Bir Alevi partisinin olup—olmaması gerektiği sorusuna yüzde 62’si hayır cevabını veriyor. Aleviler Türkiye’nin en büyük sorunu olarak yüzde 51 ile ekonomiyi görüyor. Alevi—Sünni ayrımı ise yüzde 2. Alevilere en büyük zararı yüzde 26 ile devlet, yüzde 22 ile de Alevilerin kendisi veriyor. Cemevlerinden ideolojik ya da illegal örgütlerin yararlanıp yararlanmadığı sorusuna ise yüzde 20 ile evet cevabı veriliyor. Yararlandıklarına inanmayanların oranı ise yüzde 65.
  </font>
 </p>
</div>


## Yorumlar

### bora serin, 26-Ocak-2004
> nufus: 
> alevilerin türkiyedeki nufusu yıllardan beri belli çevreler tarafında olduğundan daha az alınmaya ve algılanmaya çalışılmıştır.çünkü neden açıktır, eğer siz alevi nufusunu nekadar az gösterirseniz,demokrasinin bir sonucu olan çoğunluğun söz hakkına sahip olmasından dolayı, aleviler bu ülkede hiçbir hakka sahip olamaz. diyanet işlerinde de alevilerin hiçbir söz hakkı olmaması bunun en açık göstergesidir.

### hursit gokmen, 24-Ocak-2004
> niye düsman olalım: 
> Bir düşünce,anlayış ve inanç evrensel kriterler ve bilimsel istatistiklerle ele alınırsa kıymeti oluyor.Tabir caizse SADIRDAN değil SATIRDAN olunca okumaya değer oluyor.CEMAL ŞENER adlı yazarın YÖN yayınlarında 'TOPLUMSAL BİR BAŞKALDIRININ KISA TARİHÇESİ-ALEVİLİK OLAYI adlı kitabını okudum.Hakikaten insan gerçeği yakalamak düşüncesinden uzak olunca bilimsel kaynağa ihtiyaç duymadan iddialarına dayanak göstermeden ben kitap yazdım diyebiliyor. Aksiyon dan ve saygıdeger yazardan dileğim MAYINLI TARLA da olsa bu konuda bilimsel ve objektif bu tür  yazıların daha çok yazılması ve yer alması.

### ibrahim ipekçioğlu, 21-Ocak-2004
> alevi nüfusu: 
> türkiyedeki alevilerin nüfusu niçin her zaman olduğundan daha çok gösterilmeye çalışılıyor doğrusu bu konu basitçe bir araştırılma yapıldığında bu rakamların gerçeği yansıtmadığı görülebilir kaldı ki bu konuda uzman kişilerin yaptığı araştırmalara bakıldığında rakamın en fazla dört veye beş milyon civarında olacağı anlaşılır fakat bu rakamın açığa çıkarılması herhalde birtakım beklentilere zarar verecektir endişesiyle istenmemektedir

### mustafa, 20-Ocak-2004
> alevilerin gercek nüfusu: 
> Alevi önderleri neden sürekli 20-25 milyon alevi nüfusundan bahsediyorlar bir türlü anlamiyorum. tamam, bu konuda türkiyede bir nüfüs sayimi yapilmiş degil. ancak almanya ve avusturyada yapilan anketlere göre türk göcmenler arasinda alevi nüfüs ancak yüzde 11. ayrica farkli kaynaklarda avrupa türk göcmenleri arasinda alevi orani türkiyeninkinden daha yüksek oldugu belirtiliyor. bu bilgileri türkiye arashtirmar merkezinin bir yayininda okumuştum, yani duisburg üniversitesine bagli bir kurumun. acaba bir takim alevi önderleri yüksek rakamlarla siyasi rant hesabi mi yapiyorlar? eger öyleyse alevi toplumuna haksizlik ediyorlar!

### soner yiğit, 20-Ocak-2004
> Aliveler ve Sünniler: 
> Türkiye'de Aleviler ile Sünniler 1980 olaylarına kadar iç içe yaşarlardı ancak 80 olaylarından sonra aralarında sebebinin dahi ne olduğu bilinmeden bir kopma yaşandı. bir çok ilimizde Aleviler ile Sünniler sürekli karşı karşıya bırakılmışlardır. Örneğin Malatyada ki Hamit Fendoğlunun(BELEDİYE BAŞKANI)  bombalı bir saldırıya kurban gitmesi ile bunun sorumluları olarak şehirde oturan aleviler olarak gösterildi ve şehirde ki alevi dükkanları kalabalık tarafından dağıtıldı ve ciddi olaylar yaşandı. ben şunu demek istiyorum Ülkemizi sevmeyen birirleri sürekli Alevi ve Sünni kozunu kullanmışlardır. Bu kozlar kimi zaman Kürt-Türk oldu Kimi zamanda İhtica-laiklik oldu gelecekte neler bulurlar bilmeme ama bunlara pabuç bırakmayacak yek bütün bir millet duruyor karşılarında. İBRAHİM BEYE BU KONUYADEĞİNDİĞİ ÇİN ÇOK TEŞEKKÜR EDİYORUZ ZİRA NEŞTER ATILMAYAN YARALAR KANGRENLEŞİR VE BÜTÜTN BİR UZVUN KESİLMESİNE SEBEP OLABİLİR

Kaynak: [www.aksiyon.com.tr](http://www.aksiyon.com.tr:80/detay.php?id=11061&yorum_id=1), [web.archive.org (arşiv bağlantısı)](http://web.archive.org/web/20041225004744/http://www.aksiyon.com.tr:80/detay.php?id=11061&yorum_id=1)
