# 100 bin yeni mağdur geliyor

*İbrahim Doğan 2004.06.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kredi kartı çılgınlığı gün geçtikçe artıyor. Geçen yılın ilk üç ayına göre kredi kartı ile yapılan işlemlerde yüzde 40, harcamalarda ise yüzde 64 artış var. Vatandaş  cebinde olmayan parayı gelecekte nasıl ödeyeceğim kaygısı taşımadan harcıyor.
  </font>
 </div>
 <div id="newsText">
  <font class="detail-text">
   Bakırköy Meydanı"ndan geçerken gözü bir an, kredi kartı promosyonu yapan tezgaha ilişti. Kısa bir gülümsemenin ardından başını önüne çevirerek adımlarını hızlandırdı. Meydandan caddeye girdikten sonra sağ tarafta yer alan bir vitrindeki spor ayakkabı dikkatini çekti. Sahip olduğu kredi kartının logosunu da görünce kendini içeride buldu. "Şu ayakkabılara kaç taksit yapıyorsunuz?" diye sordu. Peşin fiyatına 12 taksit yapıldığını öğrendikten sonra ayda 8 milyon ödeyeceğini düşünerek 41 numara bir ayakkabı istedi. Kredi kartını uzattığı kasiyer parayı çekmek için bir süre uğraştı ancak müşterinin limitinin dolmuş olduğunu görerek ikaz etti; "Yaklaşık 4 milyar borcunuz var. Ayakkabıyı kart ile almanız mümkün değil." Aylardır yaptığı alış-verişleri ve ödeyemediği taksitleri düşündü. "Tamam, birikmiş borçlarımı ödeyip bu ayakkabıyı alacağım. Şimdilik kalsın" dedi. Son defa gözlerini ayakkabının üzerinde gezdirdi ve başı aşağıda, arkasına bakmadan mağazadan çıktı.
   <br/>
   <br/>
   Hikayedeki kişi gibi yaptığı alışverişin hesabını bilmeyen çok sayıda tüketici, kredi kartı borcunu ödeyemez duruma geldi. Merkez Bankası"nın verilerine göre borcunu ödeyemeyenlerin sayısı geçen yılın ilk üç ayına göre yüzde 43 oranında yükseldi.
   <br/>
   Bu artışın temelleri 2001 yılında yaşanan krize dayanıyor. Çek ve senet sahtekarlıklarının ortaya çıkması, alıcı ve satıcıları kredi kartlarına yöneltti. Böylelikle bankalar müşteri ile satıcı arasına güvence olarak girdi. Kriz öncesinde hayli zor olan kredi kartı sahibi olmak bugün her köşe başında açılan standlarla çok kolaylaştırıldı. Üstelik kredi kartı alanlara şemsiye, saat gibi hediyeler veriliyor. Kriz sonrasında kredi kartı kullanımının dört kat artması, çılgınlığın boyutunu ortaya koyuyor. Mağazalar ürünlerde 24 aya kadar taksit imkanı sunuyor. Vatandaş için cazip hale getirilen kart kullanımı her yıl daha da artıyor. Geçen yılın ilk üç ayına göre bu yıl kredi kartı kullanımı yüzde 64 oranında yukarı tırmanmış. Bu artış Türk ekonomisine yansımazken, kart kullanımı ve kart sahibi olmada İngiltere"nin ardından bizi Avrupa ikinciliğine taşıdı. Kredi kartı sayısı 22 milyonu aştı.
   <br/>
   <br/>
   Peki bankalar neden herkese kredi kartı veriyor? Garanti Bankası Kart Pazarlama ve Satış Ekibi Sorumlusu Atakan Baydar, bu işten para kazanılması için riske girilmesi gerektiğini söylüyor. Türkiye"de kredi kartının daha da yaygınlaştırılabileceğini söyleyen Baydar, bunun için bankalar arasında farklı uygulamaların olduğuna dikkat çekiyor: "Rekabetten kaynaklanan farklı satışlar mevcut ama bunu yapanlar genellikle pazardaki payı az olan ve daha fazla yer sahibi olmak isteyen bankalar." Kredi kartı çılgınlığını ekonominin bozuk olmasına bağlayan gazeteci-yazar Cüneyt Ülsever, "Sağlıklı bir ekonomide 100 lira kredinin 70"i yatırımcıya, 30"u ise tüketiciye gider. Ancak yatırım olmadığından bankalar elindeki parayı yatırımcıya satamadığı için bunu vatandaşa satmak istiyor. Amaçları para kazanmak. Sokakta önüne gelene kredi kartı veriliyor. Böylelikle kartlar yaygınlaşıyor. Türkiye"de ekonominin hâlâ sağlıklı bir yapıya kavuşmadığının en iyi göstergesidir bu kadar fazla kredi kartı kullanımı" diyor.
   <br/>
   <br/>
   Taksitlendirme çılgınlığının yaşandığı bir başka ülke de Amerika. Ayda 50-100 dolara taksitlerle 10 yılda araba sahibi olmak mümkün. Ancak kişi başına düşen milli hasılanın yüksek olması Amerikan vatandaşlarının geri ödemede problemler yaşamasını önlüyor. Halbuki 3 bin dolar civarında milli gelire sahip Türk vatandaşları kullandıkları kredi kartlarının limitlerini aşarak bunu geri ödeyemiyor. Ekonomik rahatlığın olmadığı ülkede kredi kartı borcunu ödeyemeyenlerin sayısı her yıl artıyor. Yazılarında sık sık sosyo-ekonomik tahliller yapan Cüneyt Ülsever"e göre bunun sebebi, 3 Kasım 2002 seçimi sonrası ekonomide oluşan iyimser havanın halkın beklentilerini artırması. Merkez Bankası, bu yılın ilk üç ayı kredi kartı borcunu ödeyemeyenlerin sayısının geçen yıla göre yüzde 43 oranında arttığını açıkladı. Taksitlerin küçüklüğü alışverişi körüklüyor, bir süre sonra da biriken taksitler ödenemez hale geliyor. Bankaların uyguladığı gecikme faizleri, borçları daha da yukarılara çıkartıyor. Ortaya on binlerce ödenmemiş kredi kartı bakiyesi çıkıyor. Borç, kredi kartı sahiplerini bunalıma sokarken, intihara kadar sürükleyebiliyor.
   <br/>
   Bu yıl 92 bin ila 100 bin kişinin borcunu ödeyemeyeceği tahmin ediliyor. Buna borcunu faiziyle birlikte ödeyenleri de ekleyince kredi kartlarının nasıl da bilinçsizce kullanıldığı açığa çıkıyor. Kullanım bazı özel günlerde daha da artıyor. Sevgililer Günü bunlardan biri. 5 milyon kredi kartı işleminin yapıldığı 14 Şubat"a bir de Yılbaşı, Anneler Günü, Sevgililer Günü, Kurban Bayramı gibi özel günleri de ekleyince, taksitle hediye alma özentisinin ne kadar cazipleştiği anlaşılıyor. Kredi kartı çılgınlığının Türkiye"yi patlamaya götüreceğini öne süren Tüketiciler Birliği Başkanı Bülent Deniz, haziran ayından itibaren ciddi takiplerin başlayacağını söylüyor: "Şu ana kadar 400 trilyonluk batık var. 2001"deki duruma döneceğiz. Vatandaş kriz sonrasında alışverişlerini erteledi. Ama 3 Kasım sonrası olumlu bir hava oluştu. Bugün piyasada bir canlanma var ama bu vatandaşın cebinde olmayan parayı harcamasından kaynaklanıyor" diyen Deniz"in 2001 krizi yaşanabilir düşüncesini rakamlar da doğrular nitelikte. Kriz öncesinde kredi kartı borcunu ödeyemeyenlerin sayısı 53 bin iken, krizde rakam 130 bine çıkıyor. Bir sonraki yıl aşağı düşüyor ancak 2003 ve 2004"te tekrar tırmanışa geçiyor: 2002"de 52 bin, 2003"te 64 bin, 2004"te (tahmini) 92 bin ila 100 bin. Cüneyt Ülsever ise 22 milyon kart kullanıcısının içinde bu rakamların önemli olmadığını ve risk taşımadığını söylüyor.
   <br/>
   <br/>
   Kredi kartı şikayetleri ilk sırada
   <br/>
   <br/>
   Garanti Bankası"ndan Baydar, geçmişe göre, başvuran insanlara çok rahat kart vermediklerini dile getiriyor. "Geçmişte başvuranların yüzde 70"i kabul edilirdi. Şimdi bu rakam yüzde 40-50"lere düştü. Rekabetin artmasından dolayı kredi kartı kampanyaları hız kazandı. Başvuru kalitesi de düştü." Bilinçsiz kredi kartı kullanımının yaygınlaştığı Türkiye"de en fazla tüketici şikayetleri de bu konuda yapılıyor. Tüketiciler Birliği"ne 2003"te gelen 3193 şikayetin 1431"i yüksek bulunan kredi kartı faizleri ile ilgili. Bunların yüzde 34"ü Yapı Kredi Bankası"nın, yüzde 24"ü ise Garanti Bankası"nın uygulamalarına yönelik.
   <br/>
   <br/>
   Veresiye defterleri rafa kalktı
   <br/>
   <br/>
   Vatandaş bir yandan alışverişte kredi kartı kullanımı ile yeniliklere giderken, bir yandan da geçmişteki uygulamalara veda ediyor. Mahalle bakkalları veresiye ürün verir ve yapılan alışveriş sonrası hesabı deftere yazardı. Biriken borçlar ise ay başında ödenirdi. Bakkallar tecrübesi ile kimin borcunu zamanında ödeyeceğini bilirdi. Artık bakkallar da kredi kartı ile alışveriş yapmaya başladı. Geçmişte veresiye defterine yazılan borçlar bankalara yazılır oldu. Bankalar, bakkallar gibi ek süre vermedikleri için de tüketici altında ezildiği faizle tanıştı. 22 yıldır bakkallık yapan ama birçok meslektaşının aksine kredi kartına geçmeyi düşünmeyen İsa Dökecekli, kredi kartının yaygınlaşmasının kendilerini olumsuz etkilemediğini ifade ediyor: "Bize darbeyi marketlerin yaygınlaşması vurdu. Kredi kartları bizi çok etkilemedi. Ancak kredi kartı ile satış yapmaya çalışan meslektaşlarım bugün sallanıyor. Bir sigara satıyor, onu bile taksitlendiriyor. Böyle para kazanmak mümkün değil. Bizim sıcak paraya ihtiyacımız var. Bankanın bir ay sonra verdiğine değil."
   <br/>
   <br/>
   KREDi KARTLARI iLE ALIŞVERiŞ YAYGINLAŞIYOR
   <br/>
   <br/>
   1 OCAK - 31 MART 2003
   <br/>
   Adet (Milyon)        Tutar (Trilyon TL)
   <br/>
   Alışveriş        166,2        6.962
   <br/>
   Nakit-Avans        9,3        755
   <br/>
   TOPLAM        175,5        7.717
   <br/>
   <br/>
   1 OCAK - 31 MART 2004
   <br/>
   Adet (Milyon)         Tutar (Trilyon TL)
   <br/>
   Alışveriş        232,4        11.312
   <br/>
   Nakit-Avans        11,7         1.320
   <br/>
   TOPLAM        244,1                   12.633
   <br/>
   *BKM Verileri
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-9451-100-bin-yeni-magdur-geliyor.html), [web.archive.org (arşiv bağlantısı)](http://web.archive.org/web/20131219135124/http://www.aksiyon.com.tr:80/aksiyon/haber-9451-100-bin-yeni-magdur-geliyor.html)
