# Güneydoğu provokasyon cenderesinde

*İbrahim Doğan Bilinmeyen-tarih*

<div>
 <font>
  <img border="0" height="1" src="/web/20050321231417im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050321231417im_/http://www.aksiyon.com.tr/resim/530/24.jpg" vspace="5"/>
  </p>
 </font>
 <font class="content">
  PKK’nın bölgede çok güçlü olduğu dönemde bile sakin kalmayı başaran Siirt, Kurban Bayramı’nın üçüncü günü adeta patladı. Yarım gün süren gerginlik ve çatışma sonunda halk polisleri taşlarken bazı kamu kuruluşlarına zarar verildi.
 </font>
 <br/>
 <p>
  <font class="content">
   Resmi makamlar halkın cenazeler bahanesiyle provoke edildiğini söylerken cenazelerin sahipleri “PKK’lıların yanına gömülmesi gibi bir talebimiz yoktu.” diyor.
   <br>
    <br>
     “Yeğenimin örgüte katıldığını, askerler tarafından çatışmada öldürüldüğünü televizyondan öğrendim. Cenazesini almak için Mersin’den Şırnak’a gittik. Akrabalarımızın Siirt’te olmasından dolayı orada herhangi bir mezarlıkta gömülmesini istedik. Buna bir engel çıkmadı. Biz, cenazemizin öldürülen diğer PKK’lılarla yan yana gömülmesini talep etmedik. Cenaze törenini kim organize etti bilmiyorum. Ama bizi Siirt’e girmeden önce durdurdular. Şehirde olaylar çıkmış. 14 saat bekledik, sonra cenazeye el koydular.”
     <br>
      <br>
       Cenazesi Siirt’te olaylara sebep olan terörist Sibel Sartık’ın amcası Cemal Sartık, bayramın son günü yaşananları bu şekilde anlatıyor. Özellikle vurguladığı nokta çatışmada ölen yeğenlerinin “adresinin belli olması için” Siirt’te herhangi bir yere gömülmesini istemelerine rağmen, cenaze törenini kimin ya da kimlerin organize ettiğinden haberdar olmadıkları yönünde. Cemal Sartık’ın bu şekildeki beyanı aydınlatıcı çünkü olayların çıkış nedeni olarak gösterilen “Aileler cenazelerini istedikleri yere gömemediler.” tezi de geçerliliğini kaybetmiş oluyor.
       <br>
        <br>
         PKK’nın en etkin olduğu dönemde bile sorun yaşamayan Siirt’in bir anda patlaması, epeydir bölgede gözlenen gerginliğin bir dışa vurumu aslında. Mardin Kızıltepe’de başlayıp Siirt’le devam eden, son olarak Hakkari’de ortaya çıkan protesto olaylarının, Türkiye’nin Kuzey Irak üzerine yoğunlaştığı bir döneme rast gelmesi hayli dikkat çekici. Irak’taki seçim sürecinde Kerkük merkezli Kuzey Irak tartışmalarının tırmandığı bir dönemde Türkiye’nin güneydoğusunda kontrollü bir gerginliğin ortaya çıkması, akıllara “Bölgede yeni bir provokasyon dönemi mi başlıyor?” sorusunu getiriyor.
         <br>
          <br/>
          Provakasyonların amacı ne olabilir?
          <br/>
          <br/>
          Siirt Valisi Murat Yıldırım, sıradan bir cenaze töreninin büyük olaylara sebep olmasının temelinde terör örgütünün ‘şehitlik’ oluşturma fikrinin yatmış olabileceğini, bu amaçla olayın provoke edildiğini söylüyor. 19 Ocak’ta Şırnak kırsalı Gabar Dağı’nda çıkan çatışmada ikisi bayan 5 terörist ölü ele geçirilmişti. Cenazelerin defni sırasında olaylar çıkmış, olayla ilgili sürdürülen soruşturmanın sonunda üçü DEHAP üyesi toplam 9 kişi tutuklanmıştı.
          <br/>
          <br/>
          Siirt’in bir anda patlamasına yol açan olaylara sebep olarak halk arasında yayılan bir dedikodu gösteriliyor. Kulaktan kulağa yayılan fısıltıya göre; “Çatışmada öldüğü dile getirilen 5 kişi silahsızdı. Bu kişiler, çatışmada değil işkencede öldü.” Bir diğer iddia ise, gerginliğin artmasında asıl rolü, son dönemde şehrin varoşlarına yerleşen “koçerler” oynuyor. Geçmişte, dağdaki PKK’ya yakın oldukları bilinen bu kesim, şimdi Siirt’in kenar mahallelerine yerleşmiş durumda ve PKK tarafından kolayca yönlendirilebiliyor. Görgü şahitleri, cenaze törenindeki gerginlik sırasında kalabalığın arasında çok sayıda “koçer” olduğunu söylüyor.
          <br/>
          <br/>
          Siirt’te, PKK’nın en etkin olduğu 1990-95 yılları arasında neredeyse hiç sorun yaşanmadı. PKK, adını duyurduğu ilk katliamlarını Siirt’in Eruh ilçesinde yapmıştı. Örgüt, Güneydoğu’da birçok ilde istediği zaman esnafın kepenklerini indirtebiliyordu. Ancak Siirt esnafı PKK’ya boyun eğmedi. Şehirde meydana gelen en son olay, 28 Mart 2004 gecesi DEHAP’ın yerel seçimleri kaybetmesi üzerine AK Parti’ye yakınlığı ile bilinen birçok işyerine yapılan saldırılardı.
          <br/>
          <br/>
          O günden 22 Ocak 2005 pazar gününe kadar şehir sakinliğini korudu. Bu sakinliği bozan ise Siirt nüfusuna kayıtlı olmalarına rağmen Mersin’de büyüyen Sibel Sartık (24) ile İzmir’de yaşayan Nergis Özer’in (17) Şırnak kırsalında ölü ele geçirilmeleri oldu. Hayatları boyu Siirt’e hiç gelmemiş bu iki terör örgütü üyesinin şehirde gömüleceği yer, provokatörlerin devreye girmesiyle bölge insanını tekrar çatışmaların eşiğine getirdi.
          <br/>
          <br/>
          19 Ocak günü meydana gelen çatışmanın ardından ölü ele geçirilen teröristlerin aileleri, cenazeleri almak üzere Şırnak’a gitti. Burada DEHAP’ın Şırnak yöneticileriyle birlikte cenazeleri teslim alarak bir ambulansla yola çıktılar. Eruh İlçesi’nin farklı köylerinden olan iki teröristin ailesi, cenazelerin “yerinin belli olması için” Siirt’e gömülmesini kararlaştırdı. Siirt’teki mezarlıkları görmediğini belirten teröristin amcası Cemal Sartık’a, Zevye Mezarlığı’nın müsait olduğu söylendi. “Bizim köyümüze yol gitmiyordu. Cenazemizin Müslüman gibi yıkanmasını istiyorduk. Ama illâ o üç teröristin yanına gömülsün diye bir karar almadık. Başkası ‘Orada gömülsün’ demişse onu bilemem.” diyor.
          <br/>
          <br/>
          Sibel Sartık’ın halası Gülbahar Çeltik, “Ben kimseye cenazenin gömülmesi ile ilgili bir şey söylemedim. Herkes cenazenin Siirt’e geleceğini biliyordu. Belediye yetkilileri ya da başka birine illâ buraya gömülsün demedik. Mezarlığı bile görmedik. Sadece Siirt olmasını istiyordum.” diyor. DEHAP İl Başkanı Seraceddin Kayra, ismini bilmediği teröristlerin akrabalarının yanına geldiğini ve yer konusunda yardım istediğini söylüyor. Kayra, partiye üye birkaç kişiyle birlikte hem mezarlıkta bir yerin belirlenmesi hem de dini vecibelerin yapılabilmesi için bir imam bulmak üzere birkaç DEHAP’lıyı görevlendirdiğini, bu kişilerin de daha önce ölen üç terör örgütü mensubunun yanına gömülmesine karar verdiklerini öne sürüyor.
          <br/>
          <br/>
          Cenaze sahipleri mezar kavgasından habersiz!
          <br/>
          <br/>
          Her iki aile de belediyeden yer konusunda resmi ya da sözlü bir şekilde mezarlık için yer talebinde bulunmuyor. Milletvekili eski adayı Mahmud Yıldız ile DEHAP’a yakın İsa Sezek, Belediye Başkanı Mervan Gül’le görüşerek cenazeleri Zevye Mezarlığı’na gömmek istediklerini iletiyor. Belediye Başkanı, “Olur.” diyor ve mezar kazımı için kepçe göndereceğini aktarıyor.
          <br/>
          <br/>
          İşin doğrusu Siirt’te mezarlıklar ücretsiz. İsteyen kişi cenazesini istediği mezarlığa gömebiliyor. Başkan Mervan Gül, kendilerine hiç kimseden yazılı bir talep gelmemesine rağmen iki teröristin cenazesinin Zevye Mezarlığı’na gömülmesini kabul ettiğini söylüyor. Ancak mezar yerlerinde isteyen istediği yere gömdüğü için geçmişten bugüne bir düzensizlik söz konusu. Belediye, uygulamaya koyduğu yeni düzenlemeye uygun olarak, mezarlığın planlı bir şekilde büyümesi için iki teröriste bu çerçevede farklı yer gösteriyor.
          <br/>
          <br/>
          Siirt Mezarlığı’nı görmeyen cenaze yakınları yer konusunda ısrar etmezken, DEHAP’lı yetkililer hem başkanla hem de polislerle pazarlık ediyor. Bunun üzerine valilik, Zevye Mezarlığı’ndaki üç PKK’lı teröriste ait mezarın yanında izinsiz açılan iki çukura teröristlerin gömülmesine izin vermeyeceğini açıklıyor. Bunun üzerine olaylar başlıyor. Mezarlıkta toplanan insanlar bir süre sonra PKK lehine slogan atmaya ve mezarlığa gelen kepçeyi taşlamaya başlıyor. Olayları kontrol altına almak isteyen polis, grubu mezarlıktan çıkartıyor. Siirt Valisi Murat Yıldırım’a göre, daha cenaze şehre gelmeden bazı siyasiler, çocukları ve kadınları kullanarak olayları yönlendirdi.
          <br/>
          <br/>
          Mezarlıkta başlayan olaylar, kısa sürede kent merkezine taşınıyor. Vali Yıldırım, olayların büyümesi üzerine terörist yakınlarına istemeleri durumunda cenazelerin Eruh veya ailelerin yaşadığı İzmir ve Mersin’e gönderilebileceğini iletiyor. Ama “Üç gün de olsa bekleyip Siirt’e gömeceğiz.” cevabını alıyor. Vali, bunun üzerine “kamu güvenliğinin sağlanması için” cenaze konvoyunun Siirt girişinde jandarma tarafından durdurulmasını istediğini anlatıyor. Olayların yatışması için konvoyun bir süre bekletilmesi düşünülürken, cenaze için gelen kalabalık taşlarla polise de saldırıyor.
          <br/>
          <br/>
          Seraceddin Kayra da, grubu içerden birilerinin provoke ettiği görüşünde; “Zaten grup gergindi. Arada birileri olayı sürekli abartıyordu. ‘Cenaze gelmiyor, engellemişler’ diye... Provokasyon vardı. Tam bu sırada kepçe geldi. Yer konusunda anlaşmazlık çıktı.”
          <br/>
          <br/>
          Belediye başkanlığını kaybetmek
          <br/>
          <br/>
          Zevye Mezarlığı’ndan Aydınlar Caddesi’ne geçen grup, burada birçok dükkanın camını kırdı, iki tane arabayı yaktı, kamu binalarına zarar verdi. Pazar günü saat 14.00’te başlayan olaylar 20.00’ye kadar sürdü. Yaklaşık 40 milyar liralık zararın meydana geldiği olaylar sırasında, iki emniyet amiri, bir komiser, altı polis yaralandı. Polisin sakin tavrı olayların büyümesini önledi. 5 kişi gözaltına alınırken, video kasetlerin izlenmesi ile bu rakam 12’ye çıktı. Tutuklanan 9 kişiden İbrahim Kılıçarslan’ın, Siirt DEHAP Merkez İl Teşkilatı’nda Yönetim Kurulu Üyesi, Mustafa Gündüz’ün, Siirt DEHAP Merkez İlçe Yönetim Kurulu Üyesi, Emine Ogün’ün ise Siirt DEHAP Kadın Kolları Başkanı olduğu ortaya çıktı.
          <br/>
          <br/>
          Vali Murat Yıldırım, olayların daha fazla büyümemesi için iki teröristin Eruh Belediye Mezarlığı’na gömülmesine karar verdi. Ailelere, güvenlik güçleri ile gelebilecekleri iletilmesine rağmen bu kabul görmedi. Terörist yakını Cemal Sartık, “Bize cenazenin Siirt’e gömülmeyeceğini söylediler. ‘Nereyi istersiniz?’ diye sordular. Biz de ‘Batman’ cevabını verdik. Ancak sonra karar değiştirip Eruh’a gömdüler. Bunu anlayamadım.” diyor.
          <br/>
          <br/>
          Belediye Başkanı Mervan Gül, olayların çıkış nedeni olarak DEHAP’ın Siirt’te belediyeyi kaybetmesini gösteriyor: “DEHAP İl Başkanı ‘Bize yer göstermedi’ diyor. Bizden bir talepte mi bulunmuş? Kendi dönemlerinde işçilere maaş bile ödemeyenler şimdi siyasi oyun oynuyor. 28 Mart akşamı da olay çıkardılar, sürekli fırsat kolluyorlar.”
          <br/>
         </br>
        </br>
       </br>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19477&yorum=2937), [web.archive.org (arşiv bağlantısı)](http://web.archive.org/web/20050321231417/http://www.aksiyon.com.tr:80/detay.php?id=19477&yorum=2937)
