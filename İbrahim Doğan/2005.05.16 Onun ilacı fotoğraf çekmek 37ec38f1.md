# Onun ilacı fotoğraf çekmek

*İbrahim Doğan 2005.05.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Reha Bilir, küçük bir Anadolu kasabasında eczacılık yapıyor. Onu farklı kılan özelliği ise uluslararası alanda tanınan bir fotoğraf sanatçısı olması ve eserlerinin 200’den fazla ödül alması. Babası ve eşi de eczacı olan Reha Bilir’in amacı bir fotoğraf müzesi kurmak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070803212145im_/http://www.aksiyon.com.tr/resim/545/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kimisi belli bir başarı grafiği sonrasında hayattan elini eteğini  çeker. Kimisi ise yakaladığı başarının ardından büyük şehre taşınır. Ancak Reha Bilir, onlardan değil. Fotoğraf alanında aldığı 200’ün üzerindeki ödüle rağmen yaşadığı küçük Anadolu kasabasından  taşınmayı düşünmüyor. Konya’nın 2 bin nüfuslu İmrenler kasabasında eczanesini işletmeye devam ediyor.
   <br>
    <br>
     Reha Bilir, fotoğrafa ortaokul yıllarında ilgi duymaya başlar. Eskişehir Anadolu Lisesi’nde düzenlenen yarışmada birinci olunca babası tarafından fotoğraf makinesiyle ödüllendirilir. Buna çok sevinir; ancak ne gariptir ki fakir bir kızı görüntülediği ödüllü fotoğrafı ‘sefaleti simgelediği’ gerekçesiyle okuldan uyarı alır. Hatta daha da ileri gidilerek, kendi isteğiyle okulla ilişiğini kesmesi talep edilir. O da Konya Anadolu Lisesi’ne kaydını yaptırır.
     <br/>
     <br/>
     Eczacılık, Bilir için fotoğraftan da eski bir meslektir. Çünkü babası da eczacıdır, onun yanında yıllarca çıraklık yapmıştır. Üniversite eğitimini İstanbul Üniversitesi Eczacılık Fakültesi’nde alır. Bu yıllarında fotoğraf tutkusu biraz sekteye uğrar. 1987’de mezun olur olmaz İmrenler kasabasına, babasının eczanesine döner. Reha Bilir, 89 yaşındaki babasının Türkiye’nin en yaşlı eczacısı olduğunu söylüyor.
     <br/>
     <br/>
     Eşi de eczacı olan Bilir, kasabanın tekdüzeliğinden sıyrılmak amacıyla fotoğraf çekimlerine ağırlık verir. Önceleri ‘ot ve böcek’leri fotoğraflarken zamanla insanlara yönelir, sosyal detayları ön plana çıkarmaya başlar: “Eczacılığı severek yapıyorum, baba mesleği zaten. Ondan kopmadım. Ama fotoğrafa ilgim daha fazla olduğu için ona yöneldim.”
     <br/>
     <br/>
     Amatör fotoğrafçılık tutkusu, 1990’ların başında birçok projeye imza atan Reha Bilir’e art arda ödüller getirir. 1999’da 30’u aşkın ödül alır. Belçika’daki siyah-beyaz bienalinde Türkiye’ye dünya kupasını getiren 10 kişilik ekipte yer alması bunlardan biridir sadece. Bienalin 5 yıl sonra İngiltere’deki ayağında ise mansiyonla ödüllendirilir. Uluslararası Fotoğraf Federasyonu (AFIAP) şimdiye kadar 200’den fazla fotoğrafını sergiler.
     <br/>
     <br/>
     Türkiye’de fotoğraf sanatının Oscar’ı olarak bilinen ‘Altın Kamera’ ile Pamukbank ve Umut Vakfı fotoğraf yarışmalarında eserleri ödüle layık görülür. 155 ülkeden 670 kişinin katıldığı Yıldız Teknik Üniversitesi’nin 2004 yılındaki yarışmasında ödül alan tek Türk fotoğrafçı olur. Reha Bilir aynı zamanda, Uluslararası Fotoğraf Merkezi’nin verdiği Uluslararası fotoğraf sanatçısı unvanını kazanan 20 Türk’ten biridir. Ancak bu kadar ödüle rağmen yeterince destek görememekten şikayetçi: “Öyle çalışmalar görüyorum ki çok sıradan. Ama bakıyorsunuz İstanbul’da devasa bir şirket ona sponsor olmuş. Filan yerin üyesi diye. ‘Konya’dan geliyorum’ diyorsun. Çalışmana bakmadan hemen ‘Konya’dan adam çıkmaz’ diye kapıyı kapatıyorlar. Anadolu’da sanat olmaz mantığı var.” Reha Bilir, her şeye rağmen ‘küçük köyü’ndeki eczanesini bırakmayı düşünmüyor. “Eczaneler günümüzde çok zor bir dönem geçiriyor. Müşteri büyük oranda devlet. Konya’da bile birçok eczane var. Bu mesleği rahat yapabilmek için burada duruyorum.” diyor.
     <br/>
     <br/>
     “Fotoğrafla eczalığın buluştuğu noktalar var mı?” sorusunu “Gün içinde kasabada, köy yerinde insanların sosyal hayatlarını, sağlık sorunlarını gözlemliyorsun. Beyindeki objektifle sürekli çekiyorsun. Gün geliyor, ilham kaynağı oluyor.” diye cevaplayan Bilir, eczane gelirleriyle fotoğraf tutkusunun film ve banyo türü maddi giderlerini birbirine kesinlikle karıştırmadığını söylüyor: “Ben hep bu yarışmalarda aldığım ödülleri fotoğrafa aktarıyorum. Eczaneden aldığım parayı fotoğrafa harcamak doğru gelmiyor. Çünkü o çocukların parası.”
     <br/>
     <br/>
     Fotoğrafı ‘nefes almak’ olarak tanımlayan Reha Bilir’in en büyük hayali bir fotoğraf müzesi açmak. Bugüne kadar binin üzerinde dergiyi fotoğraf albümü gibi görsel malzemeyi bunun için biriktirmiş. Sponsor bulamadığından fotoğraf albümü yayımlayamamış. Neyse ki imdada Antartist Yayıncık yetişiyor. Yayınevi bu yıl sonuna kadar ‘Türk Fotoğrafçılığı Kütüphanesi’ başlığı adı altında Bilir’in de aralarında olduğu 40 fotoğrafçının albümlerini yayımlayacak. Bu bir manada Türk fotoğraf sanatçılığının belleği niteliğini taşıyacak.
     <br/>
     <br/>
     Reha Bilir, Selçuk Üniversitesi’nde fotoğraf seminerleri de veriyor. Hafta içleri eczanede, hafta sonları genellikle kasabanın dışında geçiyor. Bu kimi zaman üniversitede seminer oluyor, kimi zaman bir başka şehirden bir davet. Bilir, şimdiden bir yıllık programının dolu olduğunu aktarıyor. Eşi ise bu durumdan biraz şikayetçi. “Eşim yaptığım işe değer veriyor. En büyük destekçim o. Fotoğraf benim için hayat. Bazen ‘fotoğrafa kuma olarak geldiğimi biliyorum’ diyor. Ama fotoğraf olmadan yıkılacağımı biliyor.”
     <br/>
     <br/>
     Evliliğin ilk yıllarında eşinin fotoğrafa ilgisi olmamasına rağmen bu zaman içinde değişmiş. Bugün Reha Bilir’in editörlüğünü eşi yapıyor. Bir yarışmaya gönderilecek fotoğraf, önce eşinin onayından geçiyor, sonra ise yarışmadan ödülle dönüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21404), [web.archive.org (arşiv bağlantısı)](http://web.archive.org/web/20070803212145/http://www.aksiyon.com.tr:80/detay.php?id=21404)
