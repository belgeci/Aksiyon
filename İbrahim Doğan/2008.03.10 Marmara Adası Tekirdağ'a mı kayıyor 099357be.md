# Marmara Adası, Tekirdağ'a mı kayıyor?

*İbrahim Doğan 2008.03.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Marmara Adası’nın Balıkesir’den Tekirdağ’a bağlanması tartışması “ada savaşına” döndü. İktidar partili vekilleri bile bölen adanın yeni sahibinin belirlenmesi için Meclis’e sunulan teklif, yeni süreci ateşleyecek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080516083752im_/http://www.aksiyon.com.tr/resim/692/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080516083752/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080516083752/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080516083752oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080516083752oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Bir zamanlar Bursa’ya bağlı olan Marmara Adası, Balıkesir durağından sonra Tekirdağ’a mı demirleyecek? Türkiye’de çoğu kişinin haberi olmasa da bu soru yıllardır gündemde. Marmara Adası’nın Balıkesir’den alınıp Tekirdağ iline bağlanması için geçtiğimiz günlerde TBMM’ye teklif verildi. İki il arasında gerilime sebep olacak bu son gelişme karşısında rakipler zırhlarını kuşanmaya başladı. Marmara Adası sakinlerinin önemli bir kısmı, Balıkesir’den ayrılıp kültürel açıdan kendilerini daha yakın hissettikleri ve ulaşımın daha kolay yapılabildiği Tekirdağ’a bağlanmak istiyor. İki yıl önce referandum yapıldı;  ancak iki ilin milletvekilleri arasında uzlaşma sağlanamadığı için bağımsızlığa onay çıkmadı. Sorunun önümüzdeki haftalarda yeniden Meclis gündemine gelmesi bekleniyor. İki il arasında savaşa dönüşecek Marmara Adası’nı elde etme çabası muhtemelen ada halkını da ikiye bölecek.
   <br>
    <br>
     Marmara Denizi’nin batısında bulunan 17 kilometrekarelik adayı beş il çevreliyor: İstanbul, Tekirdağ, Çanakkale, Balıkesir ve Bursa. Önceden Bursa iline bağlı olan Marmara Adası, uzun bir süredir Balıkesir’in ilçesi konumunda bulunuyor. Bu ada, Tekirdağ il merkezine 49, Balıkesir’e ise 120 kilometre mesafede. Tabii bu uzaklık Balıkesir’e ulaşımı zorlaştırıyor. Ayrılma taleplerinin en büyük dayanağı da bu.
     <br>
      <br/>
      REFERANDUM SONUCUNA ULAŞILAMIYOR
      <br/>
      <br/>
      Marmara Adası, DSP iktidar partisi olarak hükümet olduğu dönemde Balıkesir’den ayrılma kararı almış; ancak nihai adım atılmamıştı. İki yıl önce de konu gündeme geldi. Marmara Adası’ndaki Saraylar Belediye Başkanı, Marmara İlçesi’ne bağlı Ekinlik Adası’na yaz tatili için giden Başbakan Tayyip Erdoğan’a ayrılma talebinin gerekçelerini detaylı biçimde anlattı. Merkez ilçe belediyesi ise halkın tavrını bilmediği için çok net tavır almadı. Balıkesir kara sınırına daha yakın olan Avşa Adası’nın belediye başkanı ise ayrılmak istemediğini açıkladı. Başbakan Erdoğan ise bu toplantıda halkın isteklerinin önemli olduğunu, Balıkesir ile Tekirdağ milletvekillerinin uzlaşması gerektiğini söyledi.
      <br/>
      <br/>
      Ayrılma talebinde bulunanlar, bu cevap üzerine harekete geçti. Marmara Kaymakamlığı kanalıyla bir referandum yapıldı. İçişleri Bakanlığı’na iletilen bu referandumun sonuçlarına bugün ulaşılamıyor. Balıkesir’den ayrılmak istemeyenler de Tekirdağ’a bağlanmak isteyenler de referandumun kendi lehlerine sonuçlandığını öne sürüyor. Şimdilik referandum sonucu ortalıkta olmasa da konu o dönemde Tekirdağ Milletvekili Tevfik Ziyaeddin Akbulut’un imzasıyla TBMM’ye ulaştı. Balıkesir milletvekilleri önce bu duruma karşı sessiz kaldı; ancak turizm açısından büyük öneme sahip adanın ayrılmak üzere olduğu anlaşılınca sert muhalefet başladı. Hâliyle teklif görüşülmeden gündemden düştü.
      <br/>
      <br/>
      Aradan iki yıl geçti. AK Parti hükümeti bugünlerde yerel yönetimlerle ilgili bazı reformlar yapmak için çalışıyor. Bazı yeni ilçeler kurulacak, nüfusu çok olanlar bölünecek, kimilerinin ise kapısına kilit vurulacak. Yerel yönetimlerle ilgili çalışmaların sürdüğü şu günlerde İçişleri Komisyon Başkanı ve AK Parti Tekirdağ Milletvekili Tevfik Ziyaeddin Akbulut da boş durmadı. İki yıl önce gündeme gelen Marmara Adası’nın Tekirdağ’a bağlanması konusunda düğmeye yeniden bastı. Akbulut’a göre de bu talebin altında vatandaşların Tekirdağ’a daha yakın olması yatıyor. TBMM’ye sunduğu yeni teklifin gerekçesinde Marmara İlçesi’nde yaşayan vatandaşların büyük çoğunluğunun ihtiyaçlarını Tekirdağ ilinden karşıladığı vurgulanıyor. Ada ile il arasında da düzenli feribot seferleri sağlandığı ve ulaşımın kolay olduğu ekleniyor. “İdari olarak Balıkesir’e bağlı olan Marmara İlçesi’ndeki vatandaşlarımız idari işlemlerini yürütmek amacıyla yaklaşık 140 km uzaklıktaki il merkezine gidip gelmekte, bu durum ise vatandaşlarımızı olumsuz yönde etkilemektedir.” diyen Ziyaeddin Akbulut, adanın Tekirdağ’a bağlanması ile vatandaşların bu tür olumsuzluklar yaşamayacağını ileri sürüyor. Bunun için her iki ilin milletvekilleri arasında konsensüs arayışında olduklarını anlatıyor Akbulut: “Teklif komisyonda bekliyor. Bu değişikliği ada halkı referandumda istediğini ortaya koydu, biz de istiyoruz. Balıkesir milletvekilleriyle uzlaşma bekliyoruz, eğer uzlaşma çıkarsa işimiz kolaylaşır.”
      <br/>
      <br/>
      ‘SARAYLAR BELEDİYESİ GÜNDEMDE TUTUYOR’
      <br/>
      <br/>
      Ne ada sakinlerinin ne Balıkesirlilerin ne de Tekirdağ ahalisinin bu tekliften pek haberi yok. Önümüzdeki günlerde gündeme geldiğindeyse tartışmalar alevlenecek ve iki il arasında âdeta savaş çıkacak.
      <br/>
      <br/>
      Ayrılma tartışmaları, muhakkak en çok balıkçılık, maden ve zeytinle uğraşan adada yaşayanları ilgilendiriyor. Marmara Merkez İlçe Belediye Başkanı Cem Kırık, ayrılma taleplerinin adadaki Saraylar Belediyesi’nden çıktığını söylüyor. Önemli bir mermer maden yatağına sahip adanın kuzeyindeki bu belde, her türlü ekonomik ilişkisini Tekirdağ ile yürütüyor. Ulaşım açısından da bir hayli yakın. “Saraylar belediye başkanı bunu gündemde tutuyor.” diyen Kırık, bu ayrılma talebine çok sıcak bakmadığını belirtiyor.
      <br/>
      <br/>
      Marmara İlçesi, kendisine bağlı Avşa ve Ekinlik adalarının yanı sıra köylerle birlikte toplam 10 bin civarında nüfusa sahip. Saraylar Kasabası’nın nüfusu merkez ilçeyi son sayımda geçmiş. 2 bin 500’ün üzerinde bir nüfusa ulaşan Saraylar halkının neredeyse tamamı Tekirdağ’a bağlanmak istiyor. Ancak Cem Kırık, iki yıl önce yapılan referandumu hatırlatarak çoğunluğun Balıkesir’de kalmak istediğini savunuyor. Cem Kırık, adanın kültürel açıdan Tekirdağ’a daha yakın olduğunu kabul ediyor: “ Neticede bir sahil, bir ada ilçesiyiz. Tekirdağ kıyılarıyla kültür uyuşmazlığına düşmeyiz. Balıkesir ilçelerinden Erdek, Bandırma ile kültür farklılığı yok. İç kırsal ile farklılık olabilir.”
      <br/>
      <br/>
      BALIKESİR MERKEZE UZAK AMA…
      <br/>
      <br/>
      Marmara Adası, Balıkesir il merkezine çok uzak olsa da il sınırlarına yakın. Adadan kalkan feribotlar yaklaşık 15 kilometre mesafedeki Kapıdağ Yarımadası’nda duruyor. Birçok ada sakini, Balıkesir ve Bursa sınırları içinde ikinci bir eve de sahip. Kırık bu yüzden “Balıkesir ile başta ticaret ve eğitim olmak üzere paylaştığımız çok şey var. Öyle bir yakınlık, akrabalık oluşmuş.” diyor.
      <br/>
      <br/>
      Marmara Adası’nda hastane olmadığından acil hastalar feribot ile Bandırma gibi yakın ilçelere taşınıyor. Ayrılmaya sıcak bakmayanların argümanlarından bir tanesi de kış aylarında kuzey rüzgarlarına açık Tekirdağ açıklarında denizin yüksek dalgalarından dolayı ulaşımın zorlaşması. Bir diğer gerekçe ise öğrencilerin Balıkesir ve Bursa’ya bağlı ilçelerde okuyor olması. Her hafta sonu adadaki evine gelen öğrenciler, Tekirdağ’a bağlanma durumunda feribot seferlerinin durmasıyla dönemeyebilir endişesi var.
      <br/>
      <br/>
      Bağımsızlık fikrine karşı çıkanlar propaganda da yapıyor. Balıkesir milletvekilleri de buna destek çıkıyor. Böyle bir ayrılığa düşmeyi ‘ilginç’ diye niteleyen ilçe belediye başkanı, adanın ayrılma talebinde bulunan Saraylar’dan ibaret olmadığını vurguluyor: “Tekirdağ’a bağlanacaksak hep birlikteyiz, olmayacaksa yine hep birlikteyiz.”
      <br/>
      <br/>
      AK Partili Belediye Başkanı, yeni bir referandum yapılmadan ilçenin Tekirdağ’a bağlanması durumunda muhalefet partilerinin bunu politik malzeme hâline getireceğini düşünüyor. Eğer çoğunluğun isteği ayrılmadan yana çıkarsa bir sorun yaşanmayacağını ifade ediyor. Ancak tepeden inme bir karar olması durumunda halkın kendisine verdiği desteği çekeceğini düşünüyor Cem Kırık. Böyle bir durumda siyasete veda sinyali veriyor.
      <br/>
      <br/>
      Tekirdağ’a bağlanmayı dillendiren Saraylar Belediye Başkanı Güner Yavuz, iki yıl önce yapılan referandumda ada halkının yüzde 75’inin ayrılmaya onay verdiğini iddia ediyor. “Tekirdağ’a bir buçuk saatte ulaşıyoruz, adadan çıkıp Balıkesir il merkezine varmamız 8-9 saati buluyor.” diyen Güner Yavuz da kültürel açıdan Trakya’ya daha yakın olduklarını anlatıyor.
      <br/>
      <br/>
      Adadan Balıkesir’e gitmek için sabah saat 6.45’teki vapura binmek gerekiyor. Üç saat yolculuğun ardından Erdek’e ulaşılıyor. Balıkesir-Erdek arasının 150 kilometre olduğu düşünüldüğünde otobüsle yolculuk, beklemelerle birlikte üç-dört saati bulabiliyor. Ayrılma taraftarları bu hesabı daha da abartıp, Balıkesir il merkezine 8 saatte ulaşılabileceğini de öne sürüyor. AK Partili Belediye Başkanı Yavuz, uzak olmasından dolayı adada 40 yaşına gelip Balıkesir’i görmeyen birçok kişi olduğunu aktarmış Başbakan Erdoğan’a. Merkez ilçenin ayrılmak istememesinin altında ise alınan yardımlardan mutlu olunmasının yatabileceğini düşünüyor. Tekirdağ’a bağlanma durumundaysa feribotla ulaşımı sağlama vaadinde bulunuyor. Süratli teknelerle bir buçuk saatlik sürenin yarım saate ineceğini öngörüyor.
      <br/>
      <br/>
      Maden kasabası konumundaki Saraylar’ın yıllık ihracatı 800 bin tona yaklaşıyor. 300 civarında yabancı bayraklı gemi adanın kuzey yakasından yükleme yapıyor. Saraylar sürekli göç alıyor, nüfus diğer yerleşim birimlerinin aksine artıyor. Kasabının günlük ihtiyaçları da Tekirdağ ve İstanbul’dan karşılanıyor. Adanın güney yakası da Bandırma, İstanbul, Tekirdağ hattını kullanıyor.
      <br/>
      <br/>
      “Halk istiyorsa önünde durulmaz” diyen Güner Yavuz, Balıkesir ile adanın resmiyet dışında hiçbir ilişkisi olmadığını savunuyor: “Haritayı açıp bakın, buranın nereye ait olması gerektiği ortaya çıkar. Adalıların tereddüdü var. Kışlıklarımız Bandırma’da, ilişkimiz kopar mı, diyorlar. Kesinlikle kopmaz. Bu devam eder.”
      <br/>
      <br/>
      ÖNEMLİ OLAN, ADANIN HİZMET ALMASI
      <br/>
      <br/>
      Marmara Adası’nın bağımsızlığına Tekirdağ Belediye Başkanı da sıcak bakıyor. İlave ek feribot seferleri koymayı vaat ediyor. Balıkesir yerel yönetimi bu ayrılışa sıcak bakmasa da ada halkının kararına saygı duyacak. Saraylar Belediye Başkanı,  daha önce yapıldığı için yeni bir referanduma gerek olmadığına inanıyor.
      <br/>
      <br/>
      22. dönemde Meclis gündemine gelen; ancak kabul görmeyen bu ayrılma talebinde imzası bulunan eski Tekirdağ Milletvekili Ahmet Kambur, o dönemde adadan gelen talep üzerine harekete geçtiklerini anlatıyor. Vatandaşların bu talebine karşın Balıkesirli milletvekilleri seçim bölgelerinden gelen mesajlar üzerine bu talebe karşı büyük bir direnç başlattı. Kambur’a göre Başbakan Erdoğan’ın ‘uzlaşın’ talimatı karşılık bulmadığı için teklif tozlu raflarda kaldı: “Ben olsam da açıkça direnç gösteririm. Muhalefet siyasi güç olarak kullanabilir. Kolay bir iş değil. O arkadaşlara da hak verdim, bu siyasi bir şey. Ankara’yı falan yere bağlayalım dense biz de direnç gösteririz.”
      <br/>
      <br/>
      CHP’li Milletvekili Ergün Aydoğan ise Marmara Adası’nın Balıkesir açısından büyük bir önem taşıdığını düşünüyor. Adada uzman doktor olmamasından yakınıyor: “70-80 yaşındaki hastalar, Tekirdağ ve Balıkesir’e gidiyor. Ciddi ulaşım sorunu var. Kışın ulaşım duruyor. Balıkçılar ve deniz kirliliğiyle ilgili ciddi sorunlar var. Marmara Adası, Tekirdağ’a bağlandığında eğer sağlık, ulaşım, eğitim gibi tüm sorunlar çözülecekse, refah seviyesi artacaksa bizce bağlanmasında mahzur yok. Oranın halkı gerçekten bağlanmak istiyorsa zorlamaya gerek yok. Asıl mesele adanın hizmet alabilmesi.”
      <br/>
      <br/>
      RADİKAL BİR ÇÖZÜM TEKLİFİ!
      <br/>
      <br/>
      AK Parti Balıkesir Milletvekili Ahmet Edip Uğur ise sadece Saraylar Belediyesi’nin Tekirdağ’a bağlanmak istediğini ileri sürüyor. Adanın Tekirdağ’a değil Erdek’e daha yakın olduğunu, bu sebeple ana karaya en kolay ulaşılabilen noktanın Balıkesir il sınırları olduğunu belirtiyor. Balıkesir’e uzak olmasına rağmen, ada sakinlerinin hiçbir işi halletmek için il merkezine gitmediğini, her işin ilçe merkezinde halledilebildiğini vurguluyor.
      <br/>
      <br/>
      İki il arasındaki yeni ada savaşının başlaması artık Meclis’te gün sayıyor. Muhtemelen bu savaş ‘son savaş’ olacak gibi görünüyor. Bazılarına çok makul gelmeyebilir ama, sırası gelmişken biz de teklifimizi yapmış olalım: Madem adanın kuzeyi Tekirdağ’ı, güneyi Balıkesir’i istiyor; herkesin dediği olsa olmaz mı? Kuzey’i Tekirdağ’a, güneyi Balıkesir’e bağlayalım bitsin! Ama kimse kızmasın, bizimki ‘bölücülük’ değil, sadece masumane bir teklif!..
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29769), [web.archive.org (arşiv bağlantısı)](http://web.archive.org/web/20080516083752/http://www.aksiyon.com.tr:80/detay.php?id=29769)
