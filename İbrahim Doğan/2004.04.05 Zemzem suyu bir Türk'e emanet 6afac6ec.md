# Zemzem suyu bir Türk'e emanet

*İbrahim Doğan 2004.04.05*

<font class="agenda2NewsSpot">
 Zemzem suyunun başdanışmanlığına getirilen Prof. Dr. Zekai Şen, "Türk Dışişleri"nin yapamadığını ben Arabistan"da yapıyorum. Batılılarla da orada mücadele ediyorum" diyor. Batılı araştırmacıların Zemzem ile ilgili yaptığı tüm araştırmaları çöpe atan Şen"in hazırladığı raporlar çarpıcı gerçeklere dikkat çekiyor. Zemzem, Hz. İbrahim (a.s) zamanından beri Kâbe"nin yanı başından yeryüzüne çıkan mübarek su. Bu suya özel önem veren inanç sahipleri hem suyun sırrını merak ettikleri hem de onu korumak istedikleri için bir çok faaliyette bulundu.
</font>
<font class="newsDetail">
 Bu çerçevede Zemzem Araştırmaları ve Geliştirmeleri Enstitüsü kuruldu. İşte bu kurumun başdanışmanlığına ilk defa Müslüman bir Türk getirildi. Prof. Dr. Zekai Şen, bir yıldır enstitünün başında çalışmalarını yürütüyor. Kendisinden önce görevde Fransız ve Amerikalı araştırmacılar bulunuyordu. Batılıların hazırladığı raporlarda ağırlıklı olarak Zemzem suyunun "kötü ve kalitesiz" olduğu tezi öne sürülüyordu. Şen, bu raporların hepsini çöpe atarak beş yeni rapor hazırladı. Zemzem"de çalışan bir mühendis suyun orijinal tadından ve minerallerinden bir kısmını kaybettiğini belirtiyor. Kuyularda incelemelerde bulunan Prof. Dr. Yakup Basmacı da minerallerin kaybolduğunu doğruluyor. Bu akla Müslümanlarca özel önem atfedilen bir suyun doğallığının bozulmaya mı çalışıldığı sorusunu getirmiyor değil...
 <br/>
 <br/>
 Zemzem kuyusu, Mescid-i Harâm içinde Kâbe"nin Hacer-i Esved taşının bulunduğu köşesinden on dört buçuk metre uzakta, yer altında bir odada bulunuyor. Konuyla ilgili araştırmalar son 35 yıldır yapılıyor. Çalışmaları yürüten enstitünün kuruluşunda Fransız ve Amerikalı yetkililer de yer aldı. Gayrimüslim araştırmacıların Harem sınırları içindeki Mekke"ye girmeleri yasak olduğu için tahliller yapmak üzere Zemzem suyu özel olarak gönderiliyordu. Böylece Fransız ve Amerikalı yetkililer tarafından, Zemzem"e ne karışıyor, bu su nasıl bir değişikliğe uğramış, gibi sorulara cevap aranıyor. Ancak yabancıların sunduğu raporların birçoğu, suyun kötü olduğu yönünde idi. Suudi Arabistan yetkilileri raporlardan hareketle suyun neden kötü olduğunu belirleyerek müdahale etmeye çalıştı. Bir süre sonra Batı dünyasında Zemzem suyunun iyi olmadığı dillendirilir oldu. Arabistan"a başka bir görev için giden Zekai Şen"e, Suudi yetkililer birkaç kez başka bir konu ile ilgili danıştı. Bir süre sonra ise Zemzem Sularını Geliştirme ve Araştırma Enstitüsü"nün danışmanlığı teklif edildi. Görevi kabul edip Kur"an"a el basarak yemin eden Şen, sularla ilgili çalışmalarını açıklamayacağına dair söz verdi. Göreve başladığında suyla ile ilgili birçok polemik yapıldığına şahit oldu. "Zemzem ile ilgili aslı astarı olmayan raporlar hazırlanmış. Biz de tahlil ettik. Ancak kalitesi oldukça iyi. Batılılar, bunu, birliği bozmak için yapıyorlar" diyor. Hazırlanan raporların art niyetli olabileceğine işaret eden Prof. Şen, yabancıların suyun modellemesinde yanlışlıklar yaptığına dikkat çekiyor. "Modelleme ne kadar su çekildiği, ne kadar seviye düşüklüğü olduğu, ne kadar tuzluluk oranı olduğu ile ilgili. Bunu Batılılar yanlış hesaplamış" diye konuşuyor. Şen, Zemzem suları ile ilgili çalışmalarını yürütürken Batılı danışmanların bir bölümü işinden oldu. Bir kısmı ise hâlâ görevine devam ediyor. Prof. Dr. Zekai Şen, çalışmaya devam edenlerin politik nedenlerden dolayı gönderildiklerini, hatta casus olabileceklerini düşünüyor. Görevinin birinci yılında olan ünlü Türk profesör, Batılı danışmanların hazırladığı tüm raporları çöpe attı. Yerine beş yeni rapor yazdı. İngilizce olarak yakında basılacak bu raporların birçok araştırmacıya kaynaklık edecek olması oldukça önemli.
 <br/>
 <br/>
 Zemzem suyu, Mekke"de Vadi İbrahim olarak adlandırılan kısmın üst bölümünde yer alıyor. Su kaynağına Harem-i Şerif çevresindeki binalardan, otellerden hiçbir şeyin sızmaması için önlemler alınıyor. Ayrıca hac dönemlerinde milyonlarca hacı için Zemzem kuyusundan motorlarla çok miktarda su çekiliyor. Suyun azalması, dibinde biriken tuz tabakasının suya daha fazla karışmasına yol açıyor. Bu ve benzeri olumsuzlukların Zemzem"e zarar vermemesi için Prof. Dr. Zekai Şen gözetimindeki 500 kişilik ekip, bölgenin hem geçmişteki durumunu inceliyor, hem de şu anki durumunu. Ekip suyun insanlara tabii haliyle ulaşmasını sağlamaya çalışıyor. Ancak Prof. Şen, Kur"an"a el basarak söz verdiği için, konuyla ilgili daha fazla bilgi vermekten ve geçmişte yabancıların Zemzem"e zarar verip vermediği sorusunu net olarak cevaplamaktan kaçınıyor.
 <br/>
 <br/>
 Suudi yetkililer, Şen"in görevi devralmasından sonra bile Kanada"ya Zemzem ile ilgili veriler göndermeye devam etmiş. Bunu öğrenen Zekai Şen, rest çekerek; "Benim danışmanlık yaptığım süre içinde benden habersiz dışarıya su gönderirseniz istifa ederim. Önce ben göreceğim, sonra nereye isterseniz gitsin" demiş. Bunun üzerine yetkililer, bir daha Zekai Şen"den habersiz dışarı su göndermeme kararı almış.
 <br/>
 <br/>
 Osmanlının torunu
 <br/>
 <br/>
 Zekai Şen, Arap dünyasındaki sularla ilgili incelediği Batılı kaynaklardaki bilgilerin Türkiye menşeli kitaplar olduğunu görmüş. Şen, "Sizi bir Batılı gibi mi görüyorlar?" sorumuza "Hayır beni bir Türk gibi, Osmanlı"nın torunu gibi görüyorlar" diyor. Zekai Şen"in bulunduğu süre içinde yaptığı işlere hayran kalan Arap yetkililer, bu kadar işi nasıl yaptığına şaşırmış. "Türk Dışişleri"nin yapamadıklarını ben yaptım. Onlar bende Türkiye"yi görüyorlar. Ancak orada bilimsel olarak Batılı yabancılarla da mücadele ediyorum. Onlar da oradan gitmek istemiyor. Ayrıca Araplar bu kadar işi nasıl yaptığımı merak ediyor. Halbuki bilim bir özdür."
 <br/>
 <br/>
 Arabistan"da petrol biterse yerini su alır
 <br/>
 <br/>
 Zekai Şen"in Suudi Arabistan"daki görevi sadece Zemzem ile sınırlı değil. Aynı zamanda Arabistan"ın stratejik yeraltı sularının da sorumlu başdanışmanı. Stratejik Yeraltı Suları Enstitüsü bir ülkenin ne kadar tatlı suyu olduğunu, bu suyun ne kadar kişiye, ne zamana kadar yeteceğini araştırıyor. Suudi Arabistan"da bölgenin çöl olması nedeni ile yeraltı sularına özel bir önem gösteriliyor. Ama Arap yarımadasının altı sadece petrolle dolu değil. Bölgenin tüm yeraltı sularını inceleyen Zekai Şen, Suudi Arabistan"ın altının değerli mineralli sularla dolu olduğunu belirtiyor. "Allah, Arap yarımadasına öyle bir yeraltı suyu vermiş ki ondan minerali ve tuzlu suyu çekip karıştırdığınız zaman çok güzel bir su ortaya çıkıyor." Prof. Dr. Şen, Arap yarımadasının gelecekte su sıkıntısı çekmeyeceğini öne sürüyor. Ona göre Arabistan"da petrolün bitmesi veya dünyada petrolün değerini yitirmesi durumunda, geleceğin petrolü yine Arap yarımadasının altında yatıyor. Suudi yönetiminin bu konuda çok akıllı davrandığını belirten Şen, aynı hassasiyeti Türkiye"nin göstermemesine üzülüyor; "Türkiye"nin doğal suları olmasına rağmen kendi ülkemizde tarım ürünleri üretmiyor, dışarıdan ürün getiriyoruz. Halbuki Arap yarımadası çöl olmasına rağmen kendi ürününü yetiştirmeye çalışıyor."
 <br/>
 <br/>
 Zekai Şen, Arabistan"a birbuçuk yıl önce İstanbul Teknik Üniversitesi"ndeki görevinde çıkan problemlerden dolayı gitmiş. Birkaç günlüğüne Türkiye"ye gelen ve Zemzem konusunda konuşmaktan kaçınan Zekai Şen, İTÜ"de kalmak istediğini söylüyor. "Burada bana çok problem çıkardılar. Gözüm arkada ülkemden ayrılıyorum. Ancak gittiğim yer Kâbe olunca gönlüm rahatlıyor" diye konuşuyor.
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-9681-34-zemzem-suyu-bir-turke-emanet.html), [web.archive.org (arşiv bağlantısı)](http://web.archive.org/web/20101007085446/http://www.aksiyon.com.tr:80/aksiyon/haber-9681-34-zemzem-suyu-bir-turke-emanet.html)
