# Halep oradaysa haberi burada

*İbrahim Doğan Bilinmeyen-tarih*

<div>
 <font>
  <img border="0" height="1" src="/web/20041225002912im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225002912im_/http://www.aksiyon.com.tr/resim/459/74.jpg" vspace="5"/>
  </p>
 </font>
 <font class="content">
  Deyimlerimize girdiği halde yerini dahi bilmediğimiz bir şehir sorulsaydı ilk akla gelen Halep olurdu herhalde. Deyimlerin dünyasından Halep’in bizimkilere çok benzeyen çarşısına indik. “İşte geldim gidiyorum/Şen olasın Halep Şehri/Çok ekmeğin, tuzun yedim/Helal eyle Halep Şehri” diyor Âşık Garip.
 </font>
 <p>
  <font class="content">
   Kimi şehirler vardır ki dost gibidir, adeta yürek taşır bedeninde. İnsanı çekiciliğiyle cezbeder. Osmanlı hatıralarıyla dolu Halep de bu şehirlerden biri. Yıllar boyu Osmanlı’nın eyalet merkezi olan Halep, çarşılarıyla, camileriyle Anadolu şehirlerini hatırlatıyor. Yeni yapılar da, taştan oldukları için hem şehrin ruha dinginlik veren eski çehresini bozmamış, hem de Osmanlı yapılarıyla kaynaşmış. Ancak eskiden kültürü ile isminden söz ettiren Halep, bugün yapılar dışında geçmişe dair pek bir iz taşımıyor; buna rağmen her zaman ‘arşınlanmaya ‘ değer bir yer.
   <br/>
   <br/>
   Türkiye’nin Suriye’yle arasındaki sınır kapısı Cilvegözü’nden 4 saatte ulaşılıyor Halep’e. Sınırı geçtikten sonra eskiden kalma yollarda geçmişin izlerini takip ediyorsunuz. Suriye’nin ufukla birleşen ovalarından şirin Halep şehrine girdiğinizde ilk dikkatinizi taştan binalar çekiyor. Fakirliğin izleri belirgin şekilde görüldüğü Halep’te taş binaların fiyatları inanılamayacak kadar yüksek. Devletin yaptırdığı ve 200 bin doları bulan bu evlerde ya önemli kişiler oturuyor ya da zengin Suriyeliler. Eğer şehrin her yanına yayılmış bir özelliğinden söz etmek gerekirse baba-oğul Esadların müstesna yerlere asılmış yağlı boya tablolarını saymamız gerekiyor.
   <br/>
   <br/>
   Osmanlı’dan Selçuklu’ya bir çok Türk eserini kalbinde saklıyor Halep. Tadilat dolayısıyla kapalı olan Osmanlı eseri Ulucami de koruma altına alınanlardan. Halep’in ünlü kapalıçarşısını gezerken İstanbul’dakiyle benzerliğine hayret edeceksiniz. Tabii farklılığı da yok değil... Yük taşıyıcıları çarşının içinde eşeklerin sırtında bir aşağı bir yukarı gidip geliyor. Alışılmadık bu durumu fotoğraf makinemizin karanlık odasına almak istiyoruz ama engelleniyoruz. Biraz utanarak biraz da sinirlenerek yüzünü kapatıyor ve elindeki sopayı sallayarak yolundan çekilmemizi istiyor yük taşıyıcısı. Kapalıçarşı’nın oldukça dar sokaklarında eşekler kadar dükkanlar da ilgi çekici. Bir taraftan, eşekle uzaklaşan taşıyıcının arkasından bakarken, diğer taraftan da dükkanların tezgahlarına göz gezdiriyoruz. Hediyelik eşya satan dükkanlardan birinin önünden geçerken güleryüzlü bir esnaf bizi çay içmeye çağırıyor. Bir taraftan bol şekerli çaylarımızı yudumluyoruz, bir taraftan dükkanda ne var ne yok diye göz gezdiriyoruz. Bardaklarımız sürekli dolup boşalıyor. Gitme vakti geldiğinde kurnaz tüccar içirdiği çaylar karşılığında kişi başı en az yirmişer dolarlık mal satıyor. Önce kendini borçlandıran satıcı, çayların sonunda da bizi borçlandırıyor. Ellerimizde hediyelik eşyalarla çarşının içinde dolaşırken dikkat çekici birçok esnafa rastlıyoruz. Eteklerden çeşitli dertlere iyi geldiğine inanılan bitkilere, esanslara, değişik renklerde puşilere kadar istediğiniz her şeyi bulmanız mümkün.
   <br/>
   <br/>
   Çarşının arka tarafındaki kapıdan Halep Kalesi’ne ulaşılıyor. Şehre hakim bir noktada olan kaleden tüm Halep’i görmek mümkün. Halen eski azametini koruyan kalenin etrafı da oldukça canlı. Ziyarete gelenler, tarihin ışıltılarını kalenin etrafında adeta tekrar yaşıyor. Ancak, kaybettikleri geçmişin farkına varıyorlar mı bilinmez.
   <br/>
   <br/>
   Gezinizi tamamlayıp Halep’ten ayrılırken eşe dosta ne almalı diye düşünmeyin. Bütün kuruyemişçilerdeki çeşit çeşit enfes hurmalardan önce kendiniz tadın, sonra da hangisini bulursanız alın.
   <br/>
   <br/>
   ‘HALEP ORADAYSA, ARŞIN BURADA’
   <br/>
   <br/>
   Vaktiyle görgüsüzün biri kısa bir müddet Halep’te kalmış. Yurduna dönünce de yerli yersiz konuşmaya, “Ben Halep’te şöyle yaptım, böyle yaptım” gibi atıp tutmaya başlamış. Öyle ki övünmelerinden halka gına gelmiş.
   <br/>
   <br/>
   Günlerden birinde köy odasında oturulurken söz cirit oyunundan, uzun atlamadan açılmış. Bizim övünme meraklısı dayanamayıp söze girmiş:
   <br/>
   <br/>
   – Ben Halep’te iken on beş arşın atladım.
   <br/>
   Sabrı tükenenlerden biri itiraz etmiş:
   <br/>
   – Yapma be iki gözüm, on beş arşın atlamak kim; sen kim?
   <br/>
   – Canım ne var on beş arşında, atladım işte!
   <br/>
   O sırada aralarında bulunan marangoz, malzemeleri arasındaki arşını çıkarıp ortaya koymuş:
   <br/>
   – Halep oradaysa arşın burada! Haydi atla da görelim.
   <br/>
   –?!..
   <br/>
   (İskender Pala; “İki Dirhem Bir Çekirdek”)
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2988), [web.archive.org (arşiv bağlantısı)](http://web.archive.org/web/20041225002912/http://www.aksiyon.com.tr:80/detay.php?id=2988)
