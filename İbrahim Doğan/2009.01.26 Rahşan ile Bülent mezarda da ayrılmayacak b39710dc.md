# Rahşan ile Bülent mezarda da ayrılmayacak

*İbrahim Doğan 2009.01.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Rahşan Ecevit, eşini kaybedeli iki yılı geçti. Eski hatıraların acı verdiğini söylüyor. Sessiz bir hayat süren Rahşan Hanım, sabırsızlıkla baharı bekliyor. Çünkü eşinin kabri, kendisi için de mezar yeri ayırdığı Ahlatlıbel’e taşınacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090412055012im_/http://www.aksiyon.com.tr/resim/738/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090412055012/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090412055012/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090412055012oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090412055012oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Çankaya Or-An sitesinin Yılmaz Çolpan Sokağı… Bir zamanlar kapısında gazetecilerin ve resmî plakalı araçların eksik olmadığı, bir siyasetçinin çıkıp diğerinin girdiği 1 numaralı evin kapısı… Kapı zilinde Türk siyasi tarihinde önemli yer eden bir soy isim yazıyor: Ecevit. Ama artık evin zilini çalanların sayısı azalmış. Merhum Başbakan Bülent Ecevit’in çalışma ofisi ve kütüphane olarak kullandığı ev sessizliğe bürünmüş. Onun hatıralarını yaşatan ise yine Türk siyasetinin önemli isimlerinden birisi; eşi Rahşan Ecevit.
   <br>
    <br>
     ‘Ecevit’ yazılı zile bastığımızda Rahşan Hanım’ın yardımcısı açıyor kapıyı. İçeride konuşulanların yıllardır merak edildiği, tarihî kararların alındığı geniş salona buyur ediyor bizi. Rahşan Hanım o sırada hazırlanıyor. Salonda dikkati ilk çeken, dört duvarı işgal eden kütüphane. Masanın üzerinde ve yerlerde ise arşiv dokümanları göze çarpıyor. Çalışma masasının dayandığı duvarda, siyah beyaz Ecevit fotoğrafı ve altında Türk bayrağı dikkat çekiyor. Çok geçmeden salonun kapısından Rahşan Hanım görünüyor. Küt siyah saçları, ekose eteği ve uyumlu gömleğiyle karşılıyor bizi. Arşiv çalışmalarını ima ederek, “Ev biraz dağınık, kusura bakmayın.” diyor. “Nasılsınız?” sorumuza “Hamdolsun, iyiyim.” cevabını veriyor. Sohbet devam ederken çay ikram ediyor; ancak kendisi içmiyor. Sebebini sorunca “Ben çayı sevmem.” diyor. Özellikle kendisinin demlediği çayları Bülent Bey’in çok sevdiğini anlatıyor. Kahvaltılarda Bülent Bey çay içerken Rahşan Hanım da ‘eşi yalnız kalmasın’ diye önüne bir bardak çay alırmış. Bir gazeteciye bunu anlatmış. Ancak haber, ‘Rahşan Hanım, eşini aldatıyor!’ başlığıyla yayımlanmış. Haberi okuyan Rahşan Hanım, önce şoke olmuş, başından kaynar sular dökülür gibi hissetmiş; fakat daha sonra bu olaya çok gülmüş.
     <br>
      <br/>
      ‘Evdeki Rahşan’ samimi bir görüntü çizse de kamuoyu onu hep sert duruşuyla tanıdı. Partisinin ‘en korkulan’ ismi oldu yıllarca. Kamuoyuna yansıyan açıklamalarının her zaman sert olduğunu hatırlatınca “Demeçler sert olur.” diyerek, hem siyasete soyunmak isteyenlere mesaj veriyor hem de geçmişi aydınlatıyor. Rahşan Hanım güncel konulara dair açıklama yapmıyor, ihtiyaç duydukça düşüncelerini yazılı olarak ifade ediyor. Şimdilerde Ecevit’in arşivini toplamakla meşgul. Eşini hatırlatan her belgeyi elini aldığında acı duyduğunu belirtiyor. Arşivden çıkan belgelerle kitaplar ortaya çıkacak, yakında kurulacak Rahşan ve Bülent Ecevit Vakfı bu kitapları basacak. Evinin kapısını Aksiyon’a açan Rahşan Ecevit’le hem hayat hikâyesini hem de arşiv çalışmalarını konuştuk.
      <br/>
      <br/>
      Dört çocuklu Aral ailesinin ikinci çocuğu olan Rahşan Ecevit, 17 Aralık 1923’te İzmir’de dünyaya gelir. Baba Namık Zeki Bey Maliye’de memur, annesi Zahide Hanım ise öğretmendir. Aile daha sonra İstanbul’a taşınır. Baba tarafı Şebinkarahisarlıdır, anneannesi ise Bosna kökenli. “O zamanlar sormak aklımıza gelmemiş.” diyerek Bosna’nın hangi şehrinden geldikleri hakkında bir malumatı olmadığını dile getiriyor. Ön adı pek bilinmese de Zekiye’dir. Kimi kaynaklarda Rahşan Hanım’ın Selanik kökenli olduğu geçer. Bu iddiayı ortaya atanlar ‘Sebatayist’ demeye getirmektedir; ancak anne tarafının Bosna kökenli olduğunu anlatan Rahşan Hanım bu iddialara kulak asmaz hiç. Mezunu olduğu Amerikan Kız Koleji’nde yatılı okurken Robert Koleji’nden Bülent Ecevit’le tanışır (yıl 1944). Bilinçli olarak çocuk sahibi olmazlar. Gerekçeleri ise çalkantılı, mücadele içinde geçen hayatlarının engellenme ihtimalidir.
      <br/>
      <br/>
      Söz çocuktan açılınca Rahşan Hanımçocukluk hatıralarından birini paylaşıyor. Bir gece, küçük Rahşan’ın ağlaması ile uykudan uyanır aile. Mangal kömüründen sızan gaz kokusudur uykusunu bölen. Küçük Rahşan’ın ağlamasıyla uyanan bütün aile hemen pencereleri açar. O sırada annesi Zahide Hanım kusmaya başlar. Rahşan’ın ağlaması sayesinde aile zehirlenmekten kurtulmuştur. Çocuk sevgisinin yerini kedi sevgisi almış Ecevit ailesinde. 10 civarında kedi barınıyor evde. Evin tasarımı da kedilere göre. Salonun her köşesinde kedilerin su ve mama kapları var. Her kedinin hikâyesi ayrı. Mağdur olmayan kediler bu eve giremiyor: “Ben muhtaç olanları aldım.” diyor Rahşan Hanım. Kimisi köpek saldırısına uğramış, kiminin bir ayağı yok, kimi ise felç. Kedilerin iri görünüşlü olduğunu söylediğimizde “Yedikleri önlerinde, yemedikleri arkalarında!” diyor gülümseyerek.
      <br/>
      <br/>
      60 yıllık hayat arkadaşıyla paylaştıkları evde artık yalnız Rahşan Hanım. Evin her köşesinde karşısına çıkan eşinin hatıralarıyla yaşıyor. “Bülent Bey hiç rüyanıza girdi mi?” diye sorunca şöyle diyor: “Ben hiç rüya görmem. Bütün duygularını dışa vuran bir insanım, içimde bir şey kalmadığı için rüya görmüyorum belki, diye düşünüyorum.” Merhum Ecevit’in ölümünün ikinci yıldönümünde mezarı başında düzenlenen törenin yanı sıra bu evde dualar okutmuş Rahşan Hanım. Kendisi de eşinin huzur içinde yatması için dua ediyor sık sık. “Mekânı cennet olsun.” deyince “İnşallah” diye karşılık veriyor.
      <br/>
      <br/>
      Bülent Ecevit, üçü 12 Eylül öncesi olmak üzere dört defa Başbakanlık koltuğuna oturdu. CHP’nin bir numaralı koltuğunu İsmet İnönü’den alan Karaoğlan’dı o. 5 Kasım 2006’da vefat eden Bülent Bey Ankara’da Devlet Mezarlığı’na defnedildi. O günlerde defin yerini değiştiremeyen Rahşan Hanım, bir süre önce, eşinin kabrinin taşınacağı Gölbaşı’na bakan Ahlatlıbel mevkiinde bir mezar yeri belirledi. Anıt mezar istemediğini, mütevazı ve küçük bir mezar yapacağını söylüyor Rahşan Hanım. Bahar aylarında toprağın yumuşamasının ardından Bülent Bey’in kabri taşınacak. Bunun için Bakanlar Kurulu kararı gerekiyor, hükûmetin de Rahşan Hanım’ın talebi doğrultusunda cevap vermesi bekleniyor. Mütevazı kabrin yanında kendi için de yer ayıracak.  “Aile mezarlığımız olsun.” diyen Rahşan Hanım, “60 yıllık eşimden nasıl ayrılayım?” diye soruyor. Eşinin arzusunun da bu yönde olduğunu dile getiriyor.
      <br/>
      <br/>
      Gündemi takip eden; fakat eskisi gibi içinde yer almayan Rahşan Hanım, daha çok Bülent Bey’in geniş arşiviyle uğraşıyor. Üç oda bir salondan müteşekkil evin büyük kısmını kitaplar, resmî belge ve yazışmalar oluşturuyor. 2 bin klasörün olduğunu tahmin ediyor. Kamuoyunun karşısına çıkmamasının sebebi olarak günlerini alan arşivi düzenleme çalışmasını gösteriyor. “Kendimi bunlara verdim şimdi. Bir şey yapınca tam yapayım.” diyor. Arşivdeki belgeleri görünce Bülent Bey’i hatırlıyor, aklına gelen hatıralar için “Acı veriyor.” diyor. Arşiv çalışması yüzünden evinden pek çıkmıyor. Her dosyayı detaylı ve özenli inceliyor. Bu arşiv belgelerini tarihsel sürece göre tasnif ediyor. Tarihsel süreç içindeki sosyal, siyasal gelişmeler de dikkate alınıyor. Rahşan Hanım notları bilgisayara kendi geçiriyor. Can Dündar’ın yayımladığı Maraş olaylarına ilişkin MİT raporu bu arşivden çıkmıştı. Türk siyasi hayatında önemli roller alan Bülent Ecevit’in arşivinde tartışmaya sebep olacak birçok belge bulunuyor. Rahşan Hanım, kendini öylesine kaptırmış ki, Bülent Bey’in çalışma masasına vefatından sonra hiç dokunmamış. “İnanır mısınız, Bülent’ten sonra daha bu masayı toplayamadım, darmadağın.” Masanın üzerinde duran 4 ciltlik Garip-name adını taşıyan kitabı Bülent Bey’in vefatından önce aldığını; ancak okuyamadığını hüzünlü biçimde anlatıyor. Bülent Bey’in okumayı planladığı son kitaptı bu.
      <br/>
      <br/>
      Rahşan Ecevit, bu arşivden ciltler dolusu kitap çıkarmayı planlıyor. Kitapların resmî evraktan ibaret olmasını istemiyor. Bu sebeple aralara ‘tatlı hatıralar’ da ekleyecek. Bu sayede kitaplar daha okunur olacak. Ciltler şeklinde hazırlanacak kitapların yanı sıra Bülent Bey’in vefat etmeden önce hazırlamaya başladığı kitabı da incelememize izin veriyor Rahşan Hanım. 10 Ocak 1985 tarihli ‘Türk Toplumunda Dil ve Din Sorunu’ başlıklı daktilo ile yazılmış çalışma, Bülent Bey’in 1985’te Almanya Hamburg Üniversitesi’nde verdiği ders notlarından oluşuyor. 12 Eylül sonrası siyasi yasaklı olduğu günlerde üç aya yakın Almanya’da ders veren Bülent Bey’in o günleri kamuoyu tarafından hâlâ bilinmiyor. İlk defa ortaya çıkan bilgiler ışığında, bu derse ait notlar bir kitabın parçasını oluşturacak. Kitabın içinde 29 Nisan 1985 tarihini taşıyan, Osmanlı tarihi üzerine hazırlanmış Almanya’daki konuşma metinleri de yer alacak. İçindekiler bölümünü kendi el yazısıyla kaleme almış Karaoğlan. Kitapta düzeltmeleri de yine kendisi yapmış. Rahşan Ecevit, eşinin el yazısının pek iyi olmadığını, bu yüzden sürekli daktilo kullandığını hatırlatarak kitaptaki el yazısının son yıllarında daha da kötüleştiğini aktarıyor.
      <br/>
      <br/>
      Rahşan Hanım, kitaptan bazı bölümleri de yazmamıza izin veriyor. “Asya’dan gelip Anadolu’ya yerleşen Türk soyluların sayısı çok değildi.” diyen Bülent Bey, devamında şunları anlatıyor: “Türkiye’de Türk, artık bir soyun, bir boyun, bir ırkın ayırıcı adı değil, etnik kökenleri ayırt edilemeyecek kadar kaynaşmış değişik unsurların tümünü tek bir ulus olarak tanımlayan bir addır ve bir kimliktir.” Kitabın belirli bölümlerinde kendi sorduğu sorulara cevaplar veriyor. İslamiyetle ilgili şu sözleri söylüyor: “Akılcı, bilime ve değişime açık, ruhban sınıfına ve aşırı kurumsallaşmaya kapalı bir dindir. Baskıya değil, demokrasiye yatkındır. Tutucu değil, devrimcidir.” Rahşan Hanım, eşinin Mithat Paşa’ya ayrı bir önem verdiğini anlatıp Osmanlı tarihi kitabında bu kişi için bir başlık açıldığını aktarıyor. Enver Paşa ve işçi hakları gibi başlıklar da açılmış; ancak Bülent Bey’in ani vefatından dolayı bu başlıkların altı henüz doldurulamadı. Nokta Dergisi’nde yayımlanan “Atatürk’ün milliyetçilik anlayışı” üzerine yazısı da kitapta yer alacak.
      <br/>
      <br/>
      Osmanlı tarihi üzerine çıkacak kitapta öne çıkan başlıklar şöyle: Türk toplumunda dil ve din sorunu, Halk kültürüyle seçkinler arasındaki ayrılıklar, Osmanlı döneminde Anadolu’nun geri bırakılış nedenleri, Yenileşme hareketlerinin özellikleri ve yetersizlikleri, Parlamenter demokrasiye geçişte karşılaşılan sorunlar, Osmanlı İmparatorluğu’ndan Cumhuriyet’e geçiş.
      <br/>
      <br/>
      Ecevitlerin hatırasının yaşaması, kütüphanenin sahipsiz kalmaması için Rahşan Hanım’ın girişimiyle bir vakıf kuruluyor, hazırlıklar tamamlandı. Rahşan ve Bülent Ecevit Vakfı adını alacak vakıf, kısa süre içinde faaliyetlerine başlayacak. Hazırlık aşamasındaki kitaplar da vakıf tarafından basılacak. Şu an kütüphane olan evin, hiçbir şeyi değişmeden vakfa hibe edilmesi düşünülüyor. Ankara Milletvekili Mücahit Pehlivan’ın girişimiyle kuruluşu başlatılan vakfa gelir olarak ise Rahşan Hanım, annesinden kalma, boş olan 100 metrekarelik evi kiraya vermeyi, oradan elde edilecek geliri vakfa aktarmayı planlıyor.
      <br/>
      <br/>
      <br/>
      <br/>
      <br/>
      ‘VAHDETTİN HAİN DEĞİLDİ’ SÖZÜ NEREDEN ÇIKTI?
      <br/>
      <br/>
      Bülent Ecevit, 16 Temmuz 2005 tarihinde Zaman gazetesinde yayımlanan röportajında “Vahdettin hain değildi.” diyerek büyük bir tartışmayı başlatmıştı. Son Osmanlı padişahının açıktan olmasa da Kurtuluş Savaşı’na destek verdiğini söylemişti. Sultan Vahdettin ile teyzesi üzerinden akraba olan Bülent Ecevit, o dönemde birçok kişinin hedefi hâline geldi. Rahşan Hanım, bu akrabalık ilişkisinden dolayı eşinin bazı şeyleri dinlediğini anlatıyor: “Bülent Bey sarayla ilişkisi olduğu için daha iyi biliyordu bazı şeyleri. Bazı şeyler dinlemiş, ona göre kafasında bir şey oluşmuş,  değerlendirme yapmış.” Sözlerinin devamında şunları anlatıyor: “Aradan zaman geçince daha iyi görülür, belki o zaman hainlik gibiydi. Zaman geçince daha doğrusu görülebilir.”
      <br/>
      <br/>
      <br/>
      <br/>
      EN ZOR GÜNLER 2002’DEYDİ
      <br/>
      <br/>
      1970’li yılların zor ama güzel olduğunu anlatan Rahşan Hanım, en zor günleri olarak merhum Bülent Ecevit’in Başkent Hastanesi’nde başına gelenleri gösteriyor. Ecevit’in 4 Mayıs 2002’de başlayan rahatsızlığı, gün geçtikçe daha da kötüleşiyordu. İddialara göre ‘İş göremez’ raporuyla Başbakan Bülent Ecevit’in görevden alınması hedefleniyordu. O günlerde ölümle burun buruna gelen Ecevit’i, Rahşan Hanım ani kararla hastaneden kaçırdı. Koridorlardan koşarcasına kimseye haber vermeden hastaneyi terk edip evlerinin yolunu tuttu çift. Bülent Bey hastaneden çıktıktan sonra iyileşmeye başladı; ancak doktorlar evinde de peşini bırakmadı. O da doktorlar geldiğinde yatağına giriyordu, dinlendiğini göstermek için…
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32228), [web.archive.org (arşiv bağlantısı)](http://web.archive.org/web/20090412055012/http://www.aksiyon.com.tr:80/detay.php?id=32228)
