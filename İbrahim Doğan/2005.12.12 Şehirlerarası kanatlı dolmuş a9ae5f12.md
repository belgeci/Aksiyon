# Şehirlerarası kanatlı dolmuş

*İbrahim Doğan 2005.12.12*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117135737im_/http://www.aksiyon.com.tr/resim/575/62.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Lüks sayılan uçaklar, artık her kesimin vazgeçilmez aracı haline geldi. Bu yıl iç hatlarda uçan kişi sayısı 21 milyona ulaşacak. Rekabetin artması yeni alanların doğmasına yol açtı. Havayolu şirketlerinin yeni hedefi 2006’dan itibaren 30-90 kişilik uçaklarla Anadolu’nun çeşitli şehirlerine çapraz uçuşlar yapmak.
 </font>
 <p>
  <font class="content">
   Antalya’dan Trabzon’a yolculuğu otobüsle 20 saat sürüyordu. 1237 kilometre boyunca oturduğu koltuğa 55 YTL ödüyordu. Uçak seferleri sıklaşınca önce İstanbul’a, oradan da Trabzon’a uçmaya başladı. Karayolundan daha rahat olmasına rağmen 150  YTL’ye yaklaşan aktarmalı hava yolculuğu en iyi ihtimalle 8 saati buluyordu. Üstelik çektiği meşakket de cabası
   <br>
    <br>
     Önümüzdeki yıldan itibaren bu çileli yolculuklar son bulacak. Antalya’dan Trabzon’a doğrudan uçuşlar başlıyor. Bir saat içinde bir şehirden diğerine ulaşılabilecek. Havadaki rekabet sebebiyle çapraz ya da bölgesel uçuşlar başlayacak. 3 yıl içinde ise çapraz uçuşların patlama yapması bekleniyor. Firmalar hangi şehirler arasında uçabileceğinin hesabını yapıyor şimdi. Antalya-Trabzon, İzmir-Antalya, Adana-Van gibi birçok Anadolu şehrinde uçuşlar yapılabilecek.
     <br/>
     <br/>
     5 yılda çapraz uçuşlar yaygınlaşacak
     <br/>
     <br/>
     Havayolu firmaları bir yandan planlama yaparken öte yandan da bu uçuşları gerçekleştirecek düşük maliyete sahip ‘hava dolmuş’ adı verilen 30 ila 90 koltuk kapasitesine sahip uçakların siparişlerini veriyor.
     <br/>
     <br/>
     Havayolunu kullananların sayısı son iki yıl içinde neredeyse ikiye katlandı. 1990’larda Türk Hava Yolları’nın (THY) uçtuğu hatlarda özel şirketlerin uçması bir bakanlık genelgesi ile engellenmişti. Ancak 2003’ün sonlarında Ulaştırma Bakanı Binali Yıldırım bu genelgeyi yürürlükten kaldırarak özel sektörün de bu alana girmesinin yolunu açtı. İç hatlardaki canlanma önce İstanbul üzerinden Adana, Van, Trabzon, İzmir, Sivas, Antalya ve Erzurum gibi şehirlerde yaşandı. 2002’de iç hatlarda 8 milyon 600 bin yolcu seyahat ediyordu.
     <br/>
     <br/>
     Devlet Hava Meydanları İşletmesi’nin istatistiklerine göre bu yılın ilk dokuz ayında bu rakam 15 milyon 153 bin’e ulaştı. Aralık ayında 20 milyonu aşması sürpriz olmayacak. Dış hatlarda ise 2002’de 24 milyon 927 bin yolcu uçarken, yılın ilk dokuz ayında 28 milyon 67 bin kişi havalandı. Yıl sonunda bu rakamın 33 milyona ulaşacağı tahmin ediliyor.
     <br/>
     <br/>
     “İç hatlarda kimse bu rakamları hayal edemiyordu. Türk sivil havacılığı son iki yıldır harika. Üç aşamalı bu projenin ilk aşaması iç hatlardaki tarifeli uçuşlardı.
     <br/>
     <br/>
     IATA, ancak 2015 yılında 55 milyon yolcu taşıyabileceğimizi öngörüyordu. Ancak biz bu yıl iç ve dış hatlarda 59 milyona ulaşacağız.” diyen Ulaştırma Bakanı Binali Yıldırım, yeni hedeflerinin ‘çapraz ya da bölgesel’ uçuşları canlandırmak olduğunu açıkladı. “2006’da çapraz uçuşlara yoğunlaşacağız. İki yılda iç hatlarda geldiğimiz nokta ortada. Çapraz uçuşların eşzamanlı bir süre içerisinde büyümesini beklememek lazım. Ancak 5 yılda istediğimiz seviyeye geliriz.”
     <br/>
     <br/>
     20 yıl içinde 7 bin 950 hava dolmuş
     <br/>
     <br/>
     Nüfusunun yüzde 80’inin havayolunu kullanmadığı, yılda 160 milyona yakın kişinin otobüslerle seyahat ettiği Türkiye’de özel havayolu firmaları iç hatlardaki canlılığın ardından gözünü bölgesel ya da çapraz uçuşlara dikti. Bu alanda uçabilecek az koltuk kapasitesine sahip uçakları satın almaya başlayan havayolu şirketleri arasındaki rekabet fiyatlara da yansıyacak. Bölgesel uçuş pazarının önemli iki uçak üreticisi Brezilyalı Embraer ve Kanadalı Bomardier firmaları. Airbus ve Boeing gibi firmaların ürettiği uçaklar bir saatte iki bin beş yüz ton JET A1 yakıtı tüketirken koltuk sayısı düşük olanlarda bu 800 kilograma geriliyor.
     <br/>
     <br/>
     Bombardier’in ürettiği CRJ ve Q serilerinin yolcu kapasitesi 37 ila 90 arasında değişiyor. Embraer’in en uygun uçakları 37 ila 118 koltuk kapasitesine sahip ERJ ve E-Jets serisi. Türkiye’deki havayolu firmaları koltuk sayısı daha az bu uçakların üreticileri ile görüşüyor.  11 Eylül’ün ardından krize giren ABD’deki 28 havayolu firması, kapısına kilit vururken on binlerce kişi işinden oldu. Geçtiğimiz yılın mart ayında satışa sunulan az koltuk kapasiteli modellerin krizdeki Amerikan pazarını canlandırması bekleniyor. Çapraz uçuşlara hazırlanan firmalardan biri olan JetBlue, hem yolcularına lüks servis sağlıyor hem de ucuz fiyatlarla uçuyor. Embraer ile 6 milyar dolarlık anlaşma imzaladılar. Avrupa’dan da talep bir hayli fazla. Embraer’in yaptığı bir araştırmaya göre önümüzdeki 20 yıl içinde gökyüzündeki 30 ila 120 koltuklu uçakların sayısı 7 bin 950’ye ulaşacak. Embraer Avrupa İletişim Sorumlusu Stéphane Guilbaud, şu ana kadar sipariş edilen ve satılan ERJ sayısının 1122, E-Jets’in ise 810 olduğunu aktarıyor. Guilbaund, ERJ modellerinin Türkiye pazarı için çok uygun olduğunu düşünüyor.
     <br/>
     <br/>
     Türkiye’deki dört iç ve dış hat firmasından biri olan Atlasjet, çapraz uçuşları yapabilmek için mayıs ayında Bombardier’in 70 kişilik CRJ700 modelinden iki adet satın aldı. “Büyük uçaklarla bu operasyonun yapılması söz konusu değil. Dünyada da zaten bu iş küçük uçaklarla yapılıyor.” diyen Atlasjet Genel Müdürü Tuncay Doğaner, Türkiye’de ilk defa gerçekleştirilen bu operasyonun arkasında bölgesel uçuşların başarıya ulaşıp ulaşamayacağının araştırılmasının olduğunu dile getiriyor. Erzincan ve Sivas gibi tahditli havaalanlarına uçuşlar yapan Atlasjet, bu denemelerin sonucunda CRJ serisinin başarılı olduğuna karar verdi. “Türkiye’de herkes cumartesi, pazar seyahat ediyor. Salı, çarşamba, perşembe günleri öğlen ve akşam saatlerinde uçaklara fazla talep yok. Sabahleyin herkes Ankara’ya gitsin, akşam da dönsün diye uçak getiremeyiz. Bazı seferlerin doluluk oranı düşük oluyor. Düşük koltuk kapasiteli uçaklarla gidiyoruz ki doluluk oranımız yüksek olsun. Riski minimize edelim.” diyen Tuncay Doğaner, yeni uçaklarda doluluk oranının yüzde 100’lere yaklaştığını dile getiriyor. CRJ900 serisinden beş adet sipariş ettiklerini hatırlatarak, “Tamamen çapraz uçuşları geliştirmek üzere karar aldık.” diyor. Önümüzdeki yıl 22’ye ulaşacak uçak sayısı ile Atlasjet’in misyonunu Türkiye’yi her yere ulaştırmak olarak tanımlıyor.
     <br/>
     <br/>
     İç hatlardaki uçuşların büyük bölümü İstanbul merkezli gerçekleşiyor. Çapraz uçuşlar ise bu durumu tamamen değiştirecek. Otobüslerle alınan mesafelere artık uçaklarla da gidilebilecek. Antalya-Trabzon, Adana-İzmir, Van-Diyarbakır, Zonguldak-Trabzon, Antalya-Nevşehir gibi şehirler arasındaki uçuşlar havayolu şirketlerinin ilk sıralarında yer alıyor. Çapraz uçuşların fiyatları Avrupa’da 5 ila 30 avro arasında değişiyor. Atlasjet çapraz uçuşlara kademeli olarak başladı.
     <br/>
     <br/>
     Sabah Antalya, akşam Trabzon
     <br/>
     <br/>
     Ancak Ankara-Erzincan ve Ankara-Siirt dışındaki uçuşları aktarmalı olarak gerçekleşiyor. Trabzon-Antalya, Van-Adana, Malatya-Antalya gibi uçuşlar İstanbul üzerinden yapılıyor. Bu hatlardaki uçuş fiyatları 111 YTL’den başlıyor. Henüz otobüs yolcularına hitap etmese de Tuncay Doğaner, çapraz uçuşların en az 15 milyon yolcu çekebileceğini düşünüyor. 2007 sonu ile 2008’in başının çapraz uçuşların patlama yılı olacağını öngörüyor.
     <br/>
     <br/>
     Hava-dolmuşların en küçüğünü Türkiye’ye getiren Fly Air’in filosunda bir adet 48 koltuklu Embarer ERJ145 bulunuyor. Önümüzdeki yılın nisan ayında bu uçakların sayısı üçe çıkacak. “Bu uçakları bölgesel uçuş yapmak için aldık. İçinde bulunduğumuz şartlar buna uygun olmadığından şu an ‘Business Class’ adı altında kullanıyoruz.” diyen Fly Air Genel Müdür Yardımcısı Cengiz Bora, insanların kısa mesafeleri uçakla almaları çok alışıldık bir durum olmadığı için bu uçakların şu an test aşamasında olduğunu belirtiyor.
     <br/>
     <br/>
     Yolculuk ücreti 89 YTL’den başlayan hava-dolmuşların bölgesel uçuşlarda kullanılma yılı ise 2006’nın ortaları olarak planlanıyor. “Dünyayı yeniden keşfetmeye gerek yok.” diyen Bora, çapraz uçuşların potansiyele sahip olduğunu ve insanların bu uçuşlara alıştırılması gerektiğini kaydediyor. Sektörün temsilcilerinin genel görüşü ihtiyaç duyulan yerlerin öncelikle tespit edilmesi yönünde. Bunun için ticaret odalarının görev alması ve yolcu potansiyellerinin ortaya konarak hangi şehirler arasında çapraz uçuşların yapılabileceğinin tespit edilmesi isteniyor. Cengiz Bora’ya göre çapraz uçuşlar ekonomiyi de canlandıracak. “Van’dan İstanbul’a sabah uçakla gidip akşam geri dönülebilir. Alışveriş için giden dükkânını bir gün kapatır sadece. Ekonomiye inanılmaz bir katkısı olacak. Ekonominin yüzde 65’i İstanbul’da. Çapraz uçuşlarla ticaret her tarafa yayılacak. O yayılırsa işgücü de çoğalır. Turizm için gelen de sabah Antalya’yı akşam Sümele Manastırı’nı görebilmeli.” diyor.
     <br/>
     <br/>
     Çapraz uçuşlarda söz sahibi olmak isteyen bir diğer firma ise Onur Air. İstanbul’dan 13 farklı şehre uçuşu bulunuyor; ancak diğer şehirler arasında sefer düzenlemiyor. Onur Air Genel Koordinatörü ve aynı zamanda Türkiye Özel Sektör Havacılık İşletmeleri Derneği (TÖSHİD) Başkanı da olan Şahabettin Bollukçu’ya göre çapraz uçuşların başarıya ulaşması için havayolu şirketlerinin arasında bir konsensüs olması lazım.
     <br/>
     <br/>
     Ona göre şirketler birbirine rakip olmamalı: “THY 70 yıldır Erzurum’a uçmuyor. Onur Havayolları başlayınca THY hemen sefer koydu. Yetmedi, Sabiha Gökçen’den yeni bir uçuş daha koydu. Herhangi birinin oturtmak için yaptığı çabaya karşı başka bir oyuncu devreye girip uçak koyarsa koltuklar boş kalır. Çapraz uçuşlarda fiyat rekabeti yaşanırsa sektör zarara uğrar.” Önümüzdeki yıldan itibaren çapraz uçuşların bir bölümüne başlamak istediklerini dile getiren Bollukçu, Embraer ile görüşmelerinin sürdüğünü ve küçük uçak almayı planladıklarını anlatıyor: “2006’da 3 milyon yolcu taşımayı hedefliyoruz.”
     <br/>
     <br/>
     Personel sıkıntısı yaşanacak
     <br/>
     <br/>
     Uçak firmalarının iki yıldır bilet fiyatlarındaki rekabeti son günlerde zirveye çıktı. Öyle ki otobüs firmalarından ucuza geliyor. İstanbul’dan İzmir’e Varan ile gitmek 59, Ulusoy ile gitmek 49 YTL iken Onur Air ve Atlas Jet fiyatlarını bu iki otobüs firmasının da neredeyse altına çekti: 49 YTL. İstanbul-Antalya arasında da Varan 64 YTL iken Onur Air 49 YTL’ye, Atlasjet ise 59 YTL’ye yolcu taşıyor. Çapraz uçuşlarda yolcu sayısı az olduğu için 40-50 koltuklu uçaklar kullanılacak. Eğer firmalar çapraz uçuşlarda da otobüs firmalarını geride bırakacak şekilde rekabete girişir ve uçaklarını dolduramazsa sektörü büyük bir kriz bekliyor.
     <br/>
     <br/>
     Fly Air Genel Müdür Yardımcısı Cengiz Bora, “Bölgesel sektöre girmek isteyenler başıboş bırakılırsa elbette bu alanı baltalarlar. Bizim uçtuğumuz yere bir başkası uçunca biz çekiliyoruz.” görüşünü savunuyor. “Cebinizde paranızın olması havayolu şirketi kuracağınız anlamına gelmez.” diyen Atlasjet Genel Müdürü Tuncay Doğaner ise, havayolunun otobüs işletmek gibi olmadığını söylüyor; “Otobüs firmasını da havayolunu da kâğıt üzerinde kurmak kolay. Ancak havayolunda çalıştıracak personeli çabuk bulamazsınız. Bir geçmişinin olması gerekiyor. Kaptan, hostes, uçak mühendisi, teknisyen temininde güçlük çekiliyor. Bu bütün sektörün sorunu.”
     <br/>
     <br/>
     Çapraz uçuşların yaygınlaşması ile havayolu şirketlerinin en büyük sorunlarından biri personel sıkıntısı olacak. Sektöre önümüzdeki yıl girmeye hazırlanan İzmir Airlines ise geçtiğimiz aylarda 275 milyon dolar değerinde 10 adet uçak için Bombardier firması ile anlaşmaya varmıştı. Şirketin proje koordinatörü Demet Demirtaş, hedeflerinin İzmir’i hem diğer şehirlere hem de yurtdışına bağlamak olduğunu ifade ediyor. Şirketin Yönetim Kurulu Başkanı ve aynı zamanda İzmir Ticaret Odası Başkanı Ekrem Demirtaş tarafından kurulan bu şirketin yanı sıra önümüzdeki yıldan itibaren İran’a seyahatler düzenleyen Tahran Turizm ile Ermenistan’a uçan Tover Grubu’nun ortak kurduğu TT Travel ve Golden Air’in de havalanması ve bölgesel uçuşlara yönelmesi bekleniyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22992&yorum_id=1), [web.archive.org (arşiv bağlantısı)](http://web.archive.org/web/20060117135737/http://www.aksiyon.com.tr:80/detay.php?id=22992&yorum_id=1)
