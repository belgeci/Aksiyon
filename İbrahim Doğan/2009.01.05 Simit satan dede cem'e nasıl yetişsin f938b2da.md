# Simit satan dede cem'e nasıl yetişsin?

*İbrahim Doğan 2009.01.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Alevi dedelere maaş verilmesi, onları özgürleştirecek. Eğitim alacaklar, sadece dedelikle meşgul olacaklar. Simit satan dede kalmayacak. Son yıllarda İslam içinde mi dışında mı tartışmalarıyla gündeme gelen Alevilik böylece asıl rayına oturacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090412055725im_/http://www.aksiyon.com.tr/resim/735/14.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090412055725/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090412055725/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090412055725oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090412055725oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Alevi inançlı vatandaşların talepleri, ocak ayının ikinci yarısından itibaren masaya yatırılıyor. İstanbul’da düzenlenecek ve her kesimin temsilcisinin yer alacağı toplantıda, şüphesiz en çok Alevi dedelere maaş verilip verilmeyeceği konusu tartışılacak. Alevi örgütlerinin bir kesimi, ‘imamlar gibi bizim de hakkımız’ diyerek maaş isteğini dile getiriyor. Aleviliği İslam dışı görenler ise ‘maaş alan bizim dedemiz olamaz’ diye karşı çıkıyor. Şu anda tartışmaya açılan konu nasıl çözülür, sorunun özü nedir?
   <br>
    <br>
     Alevi inancında ‘dedelik’ kurumunun çok özel bir yeri bulunuyor. Alevilere yüzyıllar boyunca dedeler yol gösterdi; düzeni sağlayan, toplumu yönlendiren onlar oldu. Modernleşmeyle birlikte şehirlere yerleşen Alevilerin değişimine dedeler ayak uyduramadı, ihtiyaçlara cevap veremez hâle geldiler. Marmara Üniversitesi Öğretim Üyesi Yrd. Doç. Nail Yılmaz’ın ‘Toplumsal Değişme ve Kentleşme Sürecinde Alevilik’ adlı araştırması da bunu doğruluyor. Yılmaz’ın saha araştırmasına göre, Alevi inançlı vatandaşların yüzde 72’si dedeleri yetersiz buluyor. Dedelerin yeterli donanıma sahip olmaması genç nesillerin eğitimden, yol göstericiden mahrum kalmasına neden oluyor. Nail Yılmaz’ın araştırmasına göre dede ve aileden öğrenilmeye devam eden Alevilik inancı her geçen gün zayıflıyor. Bu nedenle, Aleviliği çok farklı yorumlayan gruplar türedi. Aleviliği Hz. Ali’den soyutlayanların bile görüşleri kabul görür oldu.
     <br>
      <br/>
      300 LİRA MAAŞLA DEDE GEÇİNMEZ
      <br/>
      <br/>
      Peki, dedelerin eğitimsiz kalması ile maaş alması arasında nasıl bir bağ var? Kente göçmeden önce köy evlerinde bir araya gelip ibadet eden Aleviler, şehirlere yerleştikten sonra cemevleri inşa etmeye koyuldu. Ancak dedeler cemevlerinden maaş almadığı için köyde çiftçilik, şehirde işçilik yapıyor; cemevindeki görevi ikinci planda kalıyor. Dedelerin büyük çoğunluğu emekli olduktan sonra cemevinde göreve başlıyor. Böylece eğitim ikinci planda kaldı, şehrin içinde dedeler kaybolup gitti. Son yıllarda bu sorunu fark eden Alevi önderleri, dedelerin eğitimi için enstitüler açmaya başladı. Ancak dede eğitim alınca sorun bitmiyor. Enstitü gibi yerlerden eğitim alan dedenin, ailesini geçindirmek için bir işte çalışması gerekiyor. Bu durumda cemevine gelenlerin taleplerini karşılayamaz hâle geliyor, kendini yenileme ve eğitiminin üzerine yeni şeyler ekleme imkânı azalıyor.
      <br/>
      <br/>
      “Dede onurlu yaşamalı, kimseye muhtaç olmamalı. Bir dedem var, simit satıyor akşama kadar. Akşam da geliyor, cem yaptırıyor. Simidi de utandığı için cem yaptırdığı bölgede satmıyor. Bugün çoğu yerde dedeye 300 lira maaş veriyorlar. Nasıl geçindirecek evini? Köyde atının arpasını bulunca gidiyordu. Şehirde 365 gün dedelik yapması mümkün mü?” diyen Cem Vakfı bünyesindeki Alevi-İslam Din Hizmetleri’nin başkanı Ali Rıza Uğurlu, cumhurbaşkanının da kamu yönetiminde çalışanların da hizmet ürettikleri için maaş aldığını söylüyor.
      <br/>
      <br/>
      Dedeler her hafta cem yaptırıyor, cenaze kaldırıyor, nikâh kıyıyor. Kur’an okuyup kırk yemeklerine gidiyor, hastaları ziyaret ediyor. Bir yandan da cemevine gelenlerin sorunlarını çözmeye çalışıyor. “Bugünkü sistemle nasıl yapsın? Akşama kadar simit satan bir dede, 20 lirasını kitaba nasıl ayırsın? Maaş almasın demek, dedeler bu işleri yapmasın demek.” diyen Ali Rıza Uğurlu’ya göre dedenin Kur’an, dinî kitaplar okuyup kendini eğitmesi ve geliştirmesi bugünkü şartlarda mümkün değil.
      <br/>
      <br/>
      ABF MAAŞA KARŞI, PARA İSTİYOR
      <br/>
      <br/>
      Özellikle dedelerin devlet kadrosuna girmesine, maaş almasına karşı çıkanların başında Alevi Bektaşi Federasyonu (ABF) ve onun etrafında örgütlenen kurumlar geliyor. Aleviliği İslam’dan etkilenen ancak onun dışında ve farklı bir inanç olarak görüyor federasyon. Hâlbuki aynı kurum çatısı altında görev yapan dedeler, toplantılarda bile  Hak-Muhammed-Ali lafzıyla söze başlıyor. Devletin verdiği bir hakkı reddetmediklerini söyleyen ABF içinde yer alan örgütlenmelerden Alevi Kültür Dernekleri’nin genel başkanı Tekin Özdil, Ankara, İstanbul ve Mersin’de düzenledikleri toplantıların sonucuna göre dedelerin maaş istemediğini söylüyor: “Alevi inancında dede ve talip ilişkisi esastır. Bu ilişkinin biçimini rızalık ilişkisi belirler. Bu ilişkide taliplerin de dedelerden hoşnut olması gerekir. Dedeler bir hizmet yapınca, adı konmuş herhangi bir ücret talep etmez. Sadece taliplerin kendileri, uygun görürlerse, haklullah dedikleri payı gönül rızasıyla verirler. Hizmete karşılık verilen bir hak. Bir kişi vermezse dede niye vermedin diyemez. Devletin vereceği paranın içerisinde, Sünni kesimin de, inanmayanların da, Hıristiyanların da vergileri olacak. Bir Sünni insan, benim vergimden kesilen parayı Alevi dedelere helal etmiyorum derse, kursağına koyamaz.”
      <br/>
      <br/>
      Dedelerin maaş gibi bir sorunu olmadığını öne süren Tekin Özdil’e göre hükûmet sorunu çözmek istiyorsa veya herhangi bir para yardımı yapmak istiyorsa Alevi Kültür Dernekleri ile görüşmeli. Özdil, en büyük Alevi örgütlenmesi olarak başında bulunduğu derneği adres gösteriyor. 86 merkezde şubeleri olduğunu anlatıyor.
      <br/>
      <br/>
      “Dedeleri besleriz diyenlere bakmayın, gidin bakın kaç dede barındırıyorlar? Maaş alırlarsa dedeler kontrollerinden çıkacak, korkuyorlar. Oturdukları makamı layıkıyla doldurmasını istemiyorlar, öyle olursa cambaza iş kalmaz.” diyen Ali Rıza Dede ise Cem Vakfı bünyesinde üniversite mezunu genç dedeler yetiştirdiklerini ancak hiçbirinin kalmadığını dile getiriyor: “Niye? Karnını doyuramıyorsunuz. 100’e yakın genç dede yetiştirdik. Başka işe gitti. Sigortasız, 500 lira maaşla nasıl görev yapacak? Anadolu’da bir tane cemevi doğru dürüst açık değil, atıl durumdalar. Köyler bir sürü cemevi yaptı, hepsi kapalı. ‘Para istemezük’ diye bağıranların cemevinde dede yok.”
      <br/>
      <br/>
      Eskişehir Hacı Bektaş-i Veli Anadolu Kültür Vakfı Başkanı İrfan Çetinkaya ise cami imamları gibi dedelerin de sınavlardan geçerek maaş alabileceğini söylüyor: “Yıllarca yürürlükte olmayan bir olay. Asırlarca dedeye hak tanınmamış, bütçeden böyle bir pay çıkmamış. Nasıl organize edilir? Alevi kurumları, vakıfları bir araya gelerek nasıl bir tavır alır? Bir hayli sıkıntılı görünüyor.” diyen Çetinkaya’ya göre emekli olamadığı için cemevlerinde mağdur olan birçok dede bulunuyor. Bugün kimi kesimlerin maaşa karşı olduğunu ancak ‘maaş verilecek’ dendiği zaman birçok kişinin çıkıp maaş isteyeceğini söylüyor. Dedelerin şecerelerinin nasıl tespit edileceğinin de zor olduğunu dile getiriyor. Eskişehir cemevinin maddi sıkıntısı bulunmuyor. Vakıf bünyesinde bulunan halı saha, düğün salonu ve dükkânlardan elde edilen gelirler cemevinde kullanılıyor. Maddi sıkıntısı olmayan cemevine, vatandaştan aidat toplanmıyor. Ancak cemevlerinin çoğunluğu bu imkânlara sahip değil.
      <br/>
      <br/>
      Osmanlı döneminde dedeler devletten maaş almıyordu ancak vergi muafiyetleri, humus hakkı gibi uygulamalar bulunuyordu. Çankırı Koçi Baba Zaviyesi vergi muafiyeti getirilen yerler arasındaydı. Samsun Ladik Kara Abdal Zaviyesi’ndeki türbedarlık için iki akçe verilmesi fermanlarda emrediliyordu. Ali Rıza Uğurlu, Kızıldeli Sultan Dergâhı’na yapılacak yardımların hâlâ arşivlerde bulunan bir emirname ile düzenlendiğini, dergâha her türlü kolaylığın gösterildiğini söylüyor.
      <br/>
      <br/>
      Mustafa Güvenç dede ise Alevi veya Sünni seyyidlere peygamberimizin soyundan geldiği için sadaka, zekât verilmediğini söylüyor. Osmanlı döneminde bunun yerine ‘humus hakkı’ denilen bir paranın verildiğini ifade ediyor. Nakibü’l Eşraf defterlerinde kayıtları tutulan dedeler, bu maaştan alıyordu; İslam’ı tebliğ etsin, dergâhlarda hizmet etsin diye… Güvenç’in anlattığına göre bu parayı devlet vergi olarak topluyor, beş parçaya bölüyordu. Yoksul, kimsesiz ve gazilerin yanı sıra seyyidlere de bu paradan veriliyordu: “Halktan alınan para halka gider, vatandaşa hizmet etsin diye. Topluma hizmet ediyorsa nasıl haram edeceksin? O para verilmezse nasıl eğitim alacak, nasıl kendini geliştirecek, nasıl kaynağa, belgeye ulaşacak? Ben işçi emeklisiyim, ödediğim paranın haddi hesabı yok. Örgün eğitimde bu eğitimi alsaydım çocuklarımın rızkından almazdım.”
      <br/>
      <br/>
      Mustafa Güvenç, dedelerin örgün eğitimden geçmesi gerektiğini söylüyor. Kendisi herhangi bir eğitimden geçmese de birçok inancı incelemiş, yıllardır Alevilik üzerine çalışıyor. Kendini eğitmiş nadir dedeler arasında yer alıyor. Dedelerin eğitilmesini istemeyenlerin ‘kültürel Aleviliği savunanlar’ olduğunu söylüyor: “Bazı grupların çatlak seslerine bakmayın. Onlar farklı maksatlara çekmek istiyorlar, işlerine gelmiyor. Kendileri tutmasa da onların tabanı oruç tutuyor. Geçmişten geldiği gibi sürsün deniyor. Alevi-İslam inancını bilenler bunu söylemiyor. İnsanlar Aleviliği, Ehlibeyt’i, Peygamber’i, Kuran’ı bilmeyene neden gidip biat etsin? Muharrem sohbetlerini dinliyorum. Asırlar boyu dedeler eğitim almamış, bu nedenle ‘amcam böyle yapardı’ diyor. Kur’an böyle yapardı, demiyor. Alevi-İslam demek, Ali gibi Müslüman demek.”
      <br/>
      <br/>
      Başbakan, Cem Vakfı Başkanı İzzettin Doğan ile Dolmabahçe’de bir görüşme gerçekleştirdi. Doğan’a en yakın isimlerden Ali Rıza Uğurlu Dede, sorunun çözülmesi noktasında hükûmetin samimi olduğunu düşünüyor. “Bize dostça uzatılan eli sıkarız.” diyerek, ulusal birlik ve barış içinde yaşamak için devletin Alevileri ötekileştirmek yerine sahiplenmesi çağrısında bulunuyor. Reha Çamuroğlu’nun milletvekili seçilmesiyle Meclis gündemine giren Alevilik, iki hafta içinde İstanbul’da masaya yatırılacak. Bir program taslağı çıkartılacak, bu program siyasi partilere iletilecek, destek istenecek. Taslak, yerel seçimlerden sonra Meclis gündemine sunulacak. Alevi dedelere maaş verilmesi konusunda taraflar şimdiden görüşlerini beyan ederek geri adım atmayacaklarının sinyalini veriyor. İstanbul’daki buluşmanın bu nedenle kesintiye uğraması da söz konusu olabilir. Maddi özgürlüğe kavuşmaları durumunda dedeler kendilerini geliştirecek, toplumun ihtiyaçlarına cevap verecek düzeye ulaşacak. Eğitimli ve donanımlı genç dedeler maaş alırsa farklı işlerde çalışmayacak, simit satan dede kalmayacak. Alevi toplumu içinde yol gösterici rolünü yeniden dedeler üstlenecek. Son yıllarda sapma gösteren, İslam içinde mi dışında mı tartışmalarıyla gündeme gelen Alevilik böylece asıl rayına oturacak.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32058), [web.archive.org (arşiv bağlantısı)](http://web.archive.org/web/20090412055725/http://www.aksiyon.com.tr:80/detay.php?id=32058)
