# "Bilseydim oğlumu iple bağlardım"

*İbrahim Doğan Bilinmeyen-tarih*

<div>
 <font>
  <img border="0" height="1" src="/web/20050220041820im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050220041820im_/http://www.aksiyon.com.tr/resim/492/32.jpg" vspace="5"/>
  </p>
 </font>
 <font class="content">
  Belki şehadet haberini zafer işaretleriyle karşılıyorlar, cenazeleri görkemli törenlerle yolcu ediyorlar ancak Filistinli annelerin yüreği kan ağlıyor. Delikanlılık çağındaki çocuklarını sonu olmayan bir şiddete kurban veren annelere göre Filistin için şehit verilmeli ama hiç bir şey evlat hasretinin acısını dindirmiyor.
 </font>
 <br/>
 <p>
  <font class="content">
   Son 15 yıldır "... meydana gelen intihar saldırısında şu kadar kişi öldü. İsrail askerleri ise intihar eylemine misilleme olarak Filistin kamplarına füzelerle saldırdı...." şeklinde haberleri dinliyor, okuyor, izliyoruz. Şiddet kısır döngüsü artık kabullenildi. Peki ama delikanlılık çağındaki çocuklarını göz göre göre ölüme gönderen annelerin psikolojisi nasıldı? 4 intihar eylemcisinin ailesi ile görüştüğümüz Gazze"de, bombaların önce anne-babaların yüreğinde patladığını gördük. Bu annelerden biri de Züheyr Salim. Oğlu Mahmud, eylemi gerçekleştirdiği 14 Mart sabahı, annesi de dahil kimseye haber vermeden evden ayrılmış. Evlat acısıyla yanan anne Salim, "Oğlumun intihar eylemcisi olacağını bilseydim kaçmaması için onu iple bağlardım" diyor.
   <br>
    <br>
     İntihar eylemleri 1990"lı yılların başlarında Hamas"ın kurulmasından sonra başladı. İsrail"in tanklarına, M-16"larına karşılık intihar eylemlerini silah olarak seçen Hamas, bugüne kadar onlarca saldırıda bulundu. Genellikle genç yaştaki örgüt üyelerinin kullanıldığı saldırılardan sonra eylemcilerin ailelerinin görüşleri kamuoyuna pek yansımadı. Kimi zaman Hamas ölenlerin yakınlarına yasaklar getirdi, kimi zaman da İsrail sert açıklamalarda bulundu. Bu durum, oğullarını, kızlarını kaybeden ailelerin hissettiklerini dışarı vurmalarını engelledi. Gazze'de bir intihar eylemcisinin ailesi ile görüşmek için Hamas'tan izin almak gerekiyor. Ancak bu onaylar bile ailelerin istedikleri gibi konuşmaları için yeterli olmuyor. Nitekim bir eylemcinin ailesi ile yapacağımız görüşmede yanımızda bulunan Hamas temsilcisi bir bakıma sansürcü görevi üstleniyor. Kısa sakalları ile yüzünden gülümsemesi eksik olmayan Hamas temsilcisi, bizi Salim ailesinin yaşadığı Cebeliye Kampı'ndaki apartmanın girişinde karşılıyor. Eve girmeden önce İsrail'in intihar saldırısı gerçekleştirenlerin ailelelerinin yaşadıkları evleri yıkacağını söylüyor. İsrail, Salim ailesinin yaşadığı apartanın da yıkılacağını bildirmiş. Ancak bu apartmanda Salim ailesi dışında 70 kişi daha yaşıyor. Onlardan da evlerini bir an önce boşaltmaları istenmiş. Çünkü intihar eylemcisi Mahmud'la aynı apartmanı paylaşmak gibi bir suçları var. Hamas üyesi, apartmanı gösterirken eylemi kendilerinin gerçekleştirdiğini, diğer insanların 'suçsuz' olduğunu söylüyor. Kapıyı çaldığımızda bizi günlerdir bekliyormuşçasına anne Züheyr Salim karşılıyor. Hiçbir şey demeden içeri buyur ediyor, doğruca oğlunun odasına götürüyor.
     <br>
      <br>
       Gözleri sel olup akmaya hazır yaşlarla dolu anne, ilk olarak oğlunun defterlerini gösteriyor. Bu defterlerden birinde Mahmud'un şehit olmayı arzuladığını anlattığı bir şiir ile bazı sözleri yazılı. Anne oğlunun yazılarına bakmaya dayanamayarak kendini sandalyeye bırakıyor. Sürekli Mahmud'un iyi yönlerinden bahsediyor: "Çok iyi bir çocuktu. Ölen Filistinlilerin ailelerini ziyaret ederdi." Anne Salim oğlunun Hamas'a ilgi duyduğundan haberi olduğunu ancak örgütün askeri kanadı Şehit İzzettin Kasım Tugayları'nda yer aldığını bilmediğini söylüyor. Hamas'ın bir Filistinliyi üyeleri arasına alması ödül olarak kabul edildiğinden Mahmud Salim, örgüt hakkında ailesine hiçbir şey söylememiş.
       <br/>
       <br/>
       Hamas intihar saldırısını yapacak militanlarını belirleyip birkaç gün önceden kendilerine haber veriyor. Canlı bomba olarak seçilen Mahmud Salim de eylemci olacağını öğrendikten sonra 14 Mart sabahı gizlice evden ayrılmış. Anne Salim oğlunu o sabah yatağında bulamamış. "Oğlum normalde çok uykucu bir çocuktu. O sabah nasıl oldu da erkenden kalkarak evden kaçtı hâlâ şaşıyorum." Anne önce Mahmud'un geri dönmek üzere evden çıktığını düşünür. Ancak geçen sürede eve dönmeyince aklında bir şüphe oluşur. Züheyr Salim, oğlunu saat 10'a kadar evde meraklı gözlerle bekler: "Oğlumu aramak üzere giyinip dışarı çıktım. Yağmur yağıyordu. Çocuğumu sokaklarda aradım, arkadaşlarına sordum ama kimse nereye gittiğini bilmiyordu." Çaresizlik içinde eve geri döner. Gün içinde polisi de arar ancak oğlunun izine rastlayamaz. Akşam 5 sularında İsrail'de bir patlama olur. "Normalde patlamaları izlerdim. Ama o patlamaya ilgi bile duymadım. Benim aklımda oğlumun nerede olduğu sorusu vardı." Akşam namazı sonrası telefon çalar. Arayan Mahmud'un bir arkadaşıdır: "İsrail'de bir saldırı olmuş. Hamas camide bu saldırıyı oğlunuz Mahmud"un yaptığını açıkladı." Anne Salim, konuşmanın bitmesine fırsat kalmadan yere yığılır. O günü hatırladığında gözünden yaşlar boşalan anne Salim "Eğer oğlumun intihar eylemcisi olacağını bilseydim onu iple bağlardım. Kaçmasına izin vermezdim" diyor. Mahmud Salim, o gün İsrail'in liman kenti Aşdod'da bir arkadaşıyla birlikte düzenledikleri eylem sonrası 11 sivilin ölmesine neden olmuştu.
       <br/>
       <br/>
       Kandan korkup bayılırdı
       <br/>
       <br/>
       17 yaşındaki Mahmud Salim, lise son sınıf öğrencisiydi. Bilgisayar mühendisi olmak istiyordu. 92 olan not ortalaması ile okulunda çok başarılıydı. Anne Züheyr Salim, kurban bayramında eli kesilince kandan korkarak bayılan Mahmud"un nasıl intihar bombacısı olduğunu anlamadığını söylüyor: "Kandan korkan bir çocuk nasıl oldu da başkalarını öldürdü anlamadım." Oğlunun öldüğüne inanmakta zorlanan Züheyr Salim'in iki oğlu daha var; Ali ve Muhammed. Mahmud"un küçüğü olan Ali, her gün annesinin elini tutarak "Hadi anne abimin yanına gidelim" diyor. Annenin son isteği oğlunun Gazze'de bir mezarının olması. "Ölüm haberine yüreğim yandı. 50 sene daha yaşasam yine onu kaybedişime her gün ağlarım. İnşaallah mezarı buraya gelir." Anne, zaman zaman oğlunu rüyasında gördüğünü, bunun da bir nebze olsun kendini teselli ettiğini söylüyor.
       <br/>
       <br/>
       Milyonda bir de olsa ihtimal vermedim
       <br/>
       <br/>
       Genellikle intihar eylemcilerini erkekler arasından seçen Hamas, ilk kadın bombacısı ile İsrail"e 14 Ocak"ta saldırmıştı. İki çocuk annesi olan 22 yaşındaki Rim"el Riyaşi, Erez sınır kapısında 4 İsrailli askeri üzerine bağladığı bombaları patlatarak öldürdü.
       <br/>
       <br/>
       Rim"el Riyaşi 3 yıl önce Ziyad el-Avvad ile ailelerinin isteği üzerine ikinci intifadanın başlangıcında küçük bir düğün ile evlendi. Kayınvalidesi Üm-Yusuf, gelinlerinin böyle bir eylemi düzenlemesini hiç beklemediklerini dile getiriyor. "Biz onun intihar eylemcisi olduğunu Hac"da öğrendik. Olayı duyunca onun böyle bir şey yaptığına inanamadık." Yetim kalan iki çocuğa kendisinin baba, eşinin de anne olacağını söyleyen kayınbaba ise, "Onun ölümüne çok üzüldük, çocukları yetim kaldı. Onun intihar eylemcisi olduğuna milyonda bir de olsa ihtimal vermezdim" diyor. En yakın arkadaşlarından biri olan halasının kızı ise Rim"el"in düşündüklerini kimseye söylemeyen, içine kapanık biri olduğunu söylüyor. Rim"el Riyaşi"nin eşi Ziyad el-Avvad, evlerinin yıkılmaması için eşinin ihtihar eylemi sonrası evini terk etti. O günden sonra bir daha geri dönmedi.
       <br/>
       <br/>
       Yüreğim oğlumla gitti
       <br/>
       <br/>
       Bir diğer intihar eylemcisi ise Muhammed Ferahat. 7 Mart 2002"de Nitserim"de İsrailli hedeflere intihar saldırısı düzenledi. 19 yaşındaki Muhammed"in annesi Meryem Ferahat oğlunun evden ayrılmadan önce kendisi ile vedalaştığını söylüyor: "O anı hatırladıkça yüreğim yanıyor. Oğlumdan ayrılırken yüreğim onunla birlikte gitti. Dünyada olanlar Allah için ucuz oluyor benim içinse çok pahalı." Anne Ferahat"ın intihar eyleminde bulunan Muhammed"in yanı sıra bir oğlu daha ölmüş.
       <br/>
       <br/>
       Meryem Ferahat Ümmü Nidal 55 yaşında, 6 erkek çocuğa sahip bir anne. Bunların en büyüğü Nidal Ferahat, Hamas"ın Kassam füzelerini yapan mühendis. Füzeleri yaptıktan sonra Nidal bir uçak projesine başlar. Amacı İsrail"i havadan bomba yüklü uçakla vurmaktır. Uçağa ait parçalar toplanır. Bunların bir kısmını İsrailliler satmaktadır. Hamas"ın projesini öğrenen İsrail istihbaratı malzemelerin arasına bomba koyar. Uçak çalıştırılırken infilak eder ve projede çalışan 6 mühendis ölür. Bunlardan birisi de Meryem Ferahat"ın en büyük oğlu Nidal"dir. Oğlunu Allah"a şehit verdiğini söyleyen Ferahat, "Ben bütün dünyayı onun başparmağı ile değiştirmem. O benim için bambaşka bir evlattı. O benim oğlum değil arkadaşımdı. Bütün problemlerini bana anlatırdı. Benimle her şeyi istişare ederdi" diyor. Anne Ferahat oğlunun öldüğünü duyduğu zaman "Allah"a şükür şehit oldu" demesine rağmen içinde bir sızı hissettiğini ama bunu dışarı vuramadığını aktarıyor. "Öldüğü zaman her şeyi içime attım. Sabrettim ama sürekli gizli gizli ağlıyordum. Oğullarını gördüğüm zaman onu hatırlıyorum. Dayanamıyorum. Filistinli anaların yüreği sert değil yumuşak. Ama sabretmeliyiz."
       <br/>
       <br/>
       Bir diğer oğlu Visam ise 9 yıldır İsrail hapishanelerinde. 2 yıl sonra cezası bitecek Visam da intihar eylemi düzenlemek üzereyken İsrailli askerlerce yakalanmış. Anne Ferahat oğlunu birkaç defa ziyarete gitmesine rağmen İsrail"in sınırları kapatmasından sonra bir daha görememiş. "Onun hapishaneye düşmesine çok üzüldüm. Hapishanede olması şehitlerimin acısından daha fazla acı veriyor bana."
       <br/>
       <br/>
       Meryem Ferahat"ın diğer oğulları da sürekli ölümle burun buruna yaşıyor. Oğullarından biri evden ayrılınca annenin kalbi de onunla birlikte gidiyor. 30 yaşındaki Hüsam"ın, İsraillilere atmaya çalıştığı bombanın elinde patlaması ile parmakları kopmuş. 27 yaşındaki Mümin ise Şeyh Ahmet Yasin öldürülene kadar onun korumasıymış. Yasin"in öldürüldüğü gün nöbet sırası Mümin"de olmadığı için ölmekten kurtulmuş. En küçük oğlu 16 yaşındaki Ruvat ise Hamas"ta eğitim alıyor, gece operasyonlarına katılıyor. Anne Ferahat, oğullarının ayrıldığı geceler evde uyuyamadığını söylüyor. "Ben de oğullarımın okumasını, çocuklarının olmasını ve yanımda büyümesini isterdim. Bizi İsrailliler mecbur etti. Yahudiler topraklarımızı işgal etti."
       <br/>
       <br/>
       Bir başka intihar eylemcisinin annesi ise Ümmü-Muhammed el-Nidar. Onun 4 oğlundan biri olan Nafiz, 9 Temmuz 2002"de araba ile intihar saldırısı gerçekleştirdi. "İntihar eden oğlum evden habersizce ayrıldı. Vedalaşmadan. Onun gibi bir evlat bir daha gelmez. Onu çok özlüyorum. Oğlu Avad amcalarına baba diyor." El Nidar"ın diğer oğlu Faiz"i ise İsrailli askerleri öldürmüş.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11465), [web.archive.org (arşiv bağlantısı)](http://web.archive.org/web/20050220041820/http://www.aksiyon.com.tr:80/detay.php?id=11465)
