# Küçük firmaları dünyaya taşıyorlar

*İbrahim Doğan 2005.09.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yurtdışı yatırımlarını genellikle markalaşan firmalar yapıyor. Markalaşma aşamasındaki daha küçük şirketler bunu başaramıyor. Bilgi birikimlerini seminer ve kongrelerle aktaran Nüans Turizm, Anadolu müteşebbislerini yurtdışına taşıyarak ‘ticarî turizm’e katkı sağlıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070609102312im_/http://www.aksiyon.com.tr/resim/563/65.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Turizm denince akla hemen sahil ve kültür turizmi geliyor. İnanç turizminde ise son yıllarda hareketlilik yaşanıyor. Ancak, ‘ticarî turizmin’ esamisi bile okunmuyor. Bunun altında ticaretle uğraşanların yabancı ülkelerde nasıl yatırım yapacağını bilmemesi yatıyor. Bireysel çaba gösterenlerin yanı sıra sadece büyük firmalar yabancı ülkelere açılabiliyor.
   <br>
    <br>
     Markalaşma aşamasında olan on binlerce firma ürünlerini yurtdışına taşıyabilme gücüne sahip değil. Bunun temel nedeni araştırma yapabilecek altyapıya sahip olmamaları. Almanya’da düzenlenen Frankfurt Kitap Fuarı, ‘ticarî turizmin’ yapılabildiği nadir alanlardan biri. Her yıl 7 bine yakın yayınevi, kurum ve kuruluş temsilcisi katılıyor. Fuarda bu yıl, Türkiye’den 200 civarında yayınevinin ürünleri sergilenecek. Yayınevlerinin büyük bölümü Kültür Bakanlığı koordinasyonunda bu ülkeye gidiyor. Bakanlığın yanı sıra firmalara, turizm ve seyahat acenteleri de yol gösteriyor. 4 bin civarında seyahat acentesi olmasına karşılık ‘ticarî turizm’ danışmanlığı yapan firma sayısı 50’yi geçmiyor. Bunlardan biri Nüans Turizm. Frankfurt Kitap Fuarı için ilk etapta başvuranların sayısı 10’u geçmiyordu, ancak fuarın neler getireceğini anlatan bir seminerin ardından bu sayı 100’e ulaştı. Bir yıldır hizmet veren şirket, bu süre içinde büyük aşama kaydederek 50’den fazla şirkete de yurtdışında iş olanağı sağladı. Çin’den Amerika’ya, Güney Afrika’dan Rusya’ya kadar birçok ülkedeki yatırım olanaklarının kapısı firmalara aralanıyor.
     <br/>
     <br/>
     Kaynak Holding bünyesinde bulunan Nüans Turizm’in Ticarî Fuarcılık Genel Koordinatörü Hakan Çetin, Türkiye’de fuarcılık, kongre ve seminer turizminin yeterince gelişmediğini söylüyor. Bunun temel nedeni olarak, üretici firmaların bireysel olarak ne yapacağını bilmemesini gösteriyor. “Eğer insanlar yurtdışında iş yapabileceğini öğrenirse Türk ticaretinin önündeki en büyük engel kalkacak. Dış ticaret bugün markalaşan firmaların elinde. Biz markalaşma aşamasında olanları da dış ticaret ile tanıştırmayı hedefliyoruz. Anadolu müteşebbislerini dünyaya taşıyacağız. Türkiye’nin dünyada çok az ülkeye nasip olan bir özelliği var. Hem dünyanın farklı kesimlerinde çok sayıda Türk yaşıyor hem de Ortadoğu, Balkanlar, Orta Asya ve Afrika’nın kuzeyyindeki gibi ülkelerle Osmanlı’dan ileri gelen bağlarımız var.” Bu çerçevede Anadolu’daki müteşebbisleri yurtdışına taşıyan Nüans Turizm danışmanlığında 20 kişilik bir grup Hindistan’a gidecek. Çin’de düzenlenecek yapı malzemeleri, tarım makineleri, tekstil ve mobilya fuarlarına Türk işadamları katılacak.
     <br/>
     <br/>
     Hakan Çetin, uçak biletini, vizeyi, kalınacak yerleri işadamları için önceden ayarladıklarını söylüyor: “Bir kişi Yemen’e kuruyemiş satmak istiyorsa Mardin’den bize pasaportunu göndermesi yeterli. Vizesini alıyoruz, her şeyi hazırlıyoruz.” En kolay vize veren bir ülkeden bile nasıl ticaret vizesi alacağını bilmeyen firmaların kolayca ret cevabı aldığını belirtiyor. “11 Eylül ile sorunlar arttı. Bununla birlikte dünyada ihracat turizm fuarlarında patlama oldu. İngiltere’nin yanı sıra ABD’nin de vizeye kolayca ret verdiği sanılır. Ancak bu oran yüzde 20 civarındadır. Amerika’ya vize almak bizim için çok kolay.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22514), [web.archive.org (arşiv bağlantısı)](http://web.archive.org/web/20070609102312/http://www.aksiyon.com.tr:80/detay.php?id=22514)
