# Karate öldü yaşasın Capoeira

*İbrahim Doğan Bilinmeyen-tarih*

<div>
 <font>
  <img border="0" height="1" src="/web/20040515224901im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040515224901im_/http://www.aksiyon.com.tr/resim/463/60.jpg" vspace="5"/>
  </p>
 </font>
 <font class="content">
  İzleyenlere sanki dans ediyormuş izlenimi veren bir çeşit savunma sporu, capoeira. Her geçen gün daha da popüler hale gelmesini ‘Güçlülerin Dünyası’ filmine borçlu. Güç, estetik ve sabır isteyen sporun tutkunları ise şimdilik üniversite öğrencileri.
 </font>
 <p>
  <font class="content">
   Yüzüne savrulan tekmeyi belini hafifçe kırarak savuşturuyor. Havadan gelen tekmeye karşı ise ters takla atıyor. Dakikalarca süren çatışma, bir bakıma akrobasi gösterisine, bir bakıma da dansa benziyor; ama aslında ikisi de değil. Capoeira adı verilen bu akrobatik hareketler aslında gizli bir savunma sporu. Amerika’nın keşfi sırasında Avrupalı devletlerce ağır işlerde çalıştırılmak üzere götürülen köleler bulmuş capoeirayı. Dünya çapında yayılması ise ‘Güçlülerin Dünyası’ adlı filmle oldu.
   <br>
    <br/>
    16. yüzyılda, Brezilya’daki Afrikalı köleler, kendilerini korumak için savunma sporlarına yönelmiş. Ancak efendiler, kölelerin güçlenmesini engellemek için bu sporları yasaklarmış. Ezilen köleler de dövüş tekniklerini akrobasi, müzik ve dans ile gizleyerek capoeiranın ortaya çıkmasını sağlamış.
    <br/>
    <br/>
    Siyah köleler için özgürlüğe giden yol anlamına gelen capoeira, Türkiye’de çok fazla bilinmiyordu. Ta ki 1994 yılında gösterime giren Güçlülerin Dünyası adlı filme kadar. Yönetmenliğini Sheldon Lettich’in yaptığı, başrolde Marc Dacascos’un oynadığı filmdeki capoeira hareketlerinden etkilenen Türkler, bu hareketleri ‘Biz de yaparız’ diyerek yola çıktılar. Filmdeki hareketlerin aynısını yapmaya çalıştılar. Kısa süre sonra Türkiye’de yaklaşık bin kişilik fanatik bir capoeira grubu oluştu. Üyeler çok sayıda salon açtı, çeşitli yerlerde sokak gösterileri yapmaya başladı. Halit Yalçın, Emine Yılmaz ve Erce Şenocak, Afrika’dan Brezilya’ya götürülen kölelerin arasında yaygınlaşan capoeiranın Türkiye’deki temsilcilerinden üçü. Üniversite öğrencisi olan Yalçın, Yılmaz ve Şenocak, capoeira ile ezilen siyahların kültürlerini yaşattıklarını düşünüyorlar. Bundan dolayı kendilerini bir bakıma ‘ezilen köleler’ olarak görüyorlar.
    <br/>
    <br/>
    Gizli bir savunma sporu olan capoeiranın temelinde vurma, kırma gibi bir anlayış yok. Capoeira’yı diğer sporlardan ayıran özelliği şöyle tanımlıyorlar: “Rüzgar, ağacın dallarını bir o tarafa bir bu tarafa yatırır. Capoeira da gelen tekmeye karşı koymaz, adeta dans edercesine tekmeden kaçar.” Gelen tekmelere karşılık vermektense ondan kaçmayı tercih eden bu sporun temsilcileri zaman zaman kumsalda capoeira yapıyor. Sahilde bir gösteri yapan Halit Yalçın, Erce’nin tekmesine karşı havaya zıplayarak ters takla atıyor. Denize doğru takla atan Halit, ayaklarının üzerine düşmesi gerekirken kendini denizin içinde buluyor. Hacettepe Üniversitesi Spor Akademisi öğrencileri Halit ve Erce, 3 yıldır bu sporla profesyonel olarak uğraşıyorlar.
    <br/>
    <br/>
    İki yıldır capoeira yapan Emine Yılmaz ise Sınıf Öğretmenliği’nden gelecek yıl mezun olacak. Öğretmen adayı Emine, bu spora o kadar kendini kaptırmış ki capoeira yapamayacağı bir yere tayininin çıkması ihtimali uykularını kaçırıyor. Capoeiranın yapılmadığı bir yerde öğretmen olacak olursa öğrencilerine bu sporu öğretmeyi ve capoeiradan kopmamayı amaçlıyor.
    <br/>
    <br/>
    Üç kişilik grup, capoeira yaparken kendilerini dünyadan adeta soyutluyor. Bu sporu etme nedenlerini ise şu şekilde açıklıyorlar: “Müzik, dans, savunma ve dövüşü bir araya getiren müthiş bir disiplin. En çekici yönü, gizli bir savunma sporu olması. İnsanlar oyun oynandığını sanıyor. Halbuki dans ve akrobasi ile gizlenmiş bu spor, insanı hem bedensel olarak geliştiriyor, hem de zihinsel... Sanıldığı gibi şaklabanlık da yapılmıyor.”
    <br/>
    <br/>
    Capoeiranın fanatikleri olmasına rağmen aslında bu spor çok fazla tanınmıyor. Tanıtımı sokak gösterileri ile yapmaya çalışan grup, bunu bir capoeira fedarasyonunun olmayışına bağlıyor. Diğer sporlarda öğrencilere sertifika veya kuşak verilirken, capoeiracılar bunun için  Portekiz’deki ADO (Altın Para) Capoeira Federasyonu’na gitmek zorunda. Halit Yalçın da sertifika için Portekiz’e gidenlerden. Üniversite ve spor salonlarında eğitmenlik de yapan Halit, capoeira öğretme konusunda kendini yeterli görmüyor. Türkiye’de capoeira eğitimi verecek düzeyde kimsenin olmayışı nedeniyle bu görevi üstleniyor. “Eğitim vermek için en az 10 yıl, hoca olmak içinse 25 yıl capoeira çalışmak gerekiyor.”
    <br/>
    <br/>
    Grup joga adını verdikleri karşılıklı dövüşü andıran oyunu oynarken bir yandan da müzik çalıyor. Brezilya’nın yerel çalgılarından olan berimbau, pandeiuru (tef) ve yabancısı olmadığımız agog adını verdikleri inek çanları eşliğinde ritm tutuluyor. Yerel müzik, capoeiraya ayrı bir renk katıyor. Müziğin ritmine göre kimi zaman dövüş kimi zaman ise akrobasi ön plana çıkıyor. Müziğin bu kadar önemli yer tutması hareketlerin tehlikesini de azaltıyor. Gelen tekmeden ne zaman kaçılacağı, ritm sayesinde anlaşılıyor. Roda adını verdikleri çember ile dövüşenlerin etrafı çember şeklinde çevriliyor.
    <br/>
   </br>
  </font>
 </p>
</div>


## Yorumlar

### serkan kalay, 27-Nisan-2004
> lakayt haber başlığı: 
> Uzun yıllar judo, karate ve taekwondo ile uğraşmış bir kişi olarak capoeradan çok etkilendim. Bu sporu yaymaya çalışan arkadaşlara başarılar diliyorum. Yazıdaki başlığın fazla düşünmeden atıldığını düşünüyorum.

### Fatih ince, 27-Nisan-2004
> Hoppalaaa...: 
> Kanada'da ikamet etmeme ragmen Kanada gibi gelismis bir ulkede, hemde Amerika kitasinda olmasi hasebiyle bu sporun suan icin uygulandigi ulkeye Turkiye'den daha yakin olmasina ragmen inaniniz buralarda (Ontario eyaletinde yasiyorum) esamesi bile yok...Kimbilir belkide Kanadalilar kesfetmekte gec kalmislardir, ne dersiniz?...

### Fatih Mehmet DOĞAN, 23-Şubat-2004
> Karate Ölmez: 
> Savunma sanatlarından bir sporu tanıtmanız güzel bir girişim. Ama bunu Dünyada 30 milyonun üstünde sempatizanı ve uygulayıcısı bulunan ve savunma sanatlarını en başında gelen KARATE-DO sporunu öldürerek yapmanız gerçekten çok üzücü bir olay.

### Karateka, 19-Şubat-2004
> Düşünmek: 
> Lütfen kimse bilmedigi stiller hakkında yorum yapmasın.Bu hem savnma sanatlarına saygısızlık hemde haksızlık olur.Bizler bu işe gönül vermiş kişiler olarak soruyoruz Capoeira yapan arkadaslar bu işi nerden öğrenmişler.Nezamandan beri savnma sanatları tv den seyreerek öğreniliyor.Ozaman bu arkadaşalrın hocalrı Tv ler oluyor herkez bildigi alanda konussun bilmediklerine de boş yere sallamasın

### emnkorkmaz, 15-Şubat-2004
> olmadı: 
> bence yazınızın başlığı binlerce karate çalışanını üzecek.keşke daha farklı bir başlık seçseydiniz...

### Engin AYDIN, 11-Şubat-2004
> sevmedim...: 
> Netice itibariyle sporun her türlüsü desteklenmeli ve sportmence davranışlar bu desteğin içinde yer almalı diye düşünüyorum. Hatta (Yazınızın bir bölümünde yer aldığı gibi) kesinlikle hiçbir spor dalını "şaklabanlık" diye düşünmüyorum.  Ancak beni üzen yazınızın başlığının "Karate öldü yaşasın Capoeira" olması... Savunma sporlarının temelinde tek amaç vardır. Adı üstünde "savunma" sporları... Kelime anlamıyla Karate'nin çıplak el diye tarafınızdan da bilindiğini düşünürsek ve ancak silahsız savunmanın bir spor dalı olabileceğini de bu düşüncemize eklersek; silahsız savunma sporu olan Karate'nin Capoeira tarafından öldürüldüğü ya da birinin diğerini öldürebilmesi neticesi bence hiç de sportif bir anlayış olamaz...  Bu manada içeriğini oldukça beğenerek okuduğum yazınızın başlığını sevmediğimi üzülerek belirtmek isterim.

### Güngör DOAĞANAY & Hızır KUL, 23-Ekim-2003
> lılı..Capoeira..ılıl: 
> yıllardır insanlara duyurmak, gençliğe sevdirmek için verdiğimiz mücadelemizde destekçiler aradık. Derginizin bu aykı sayısında bu sporla ilgili bir bölüm hazırlamış olmanız bizi fazlasıyla memnun etmiştir. Sizler gibi başkalarıda sesimizi duyurmak için bizlere yardımcı olsa bu spor bir çok kitlete ulaşacaktır. internet üzerinde hazırlamış olduğumuz tanıtım sitelerinde bu sporun her türlü merak unsuru uyandıran noktalarını açıklıyor gençlere hizmet vermeyi amaçlıyoruz. tektrar teşekkürlerimizi iletiyor çalışmlarınızda başarılar dilerken, bu konuyu bir defalık değil sürekli olarak gündemde turmanızı istirham ediyoruz. www.caporehber.tr.gs

Kaynak: [www.aksiyon.com.tr](http://www.aksiyon.com.tr:80/detay.php?id=3088&yorum_id=1), [web.archive.org (arşiv bağlantısı)](http://web.archive.org/web/20040515224901/http://www.aksiyon.com.tr:80/detay.php?id=3088&yorum_id=1)
