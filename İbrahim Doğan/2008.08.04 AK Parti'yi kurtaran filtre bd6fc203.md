# AK Parti'yi kurtaran filtre

*İbrahim Doğan 2008.08.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      AK Parti ipten döndü. Laiklik karşıtı eylemlerin odağı olduğuna karar verildi; ancak deliller, kapatma için yetersiz görüldü. Bunda iddianamedeki eylemlerin yeni bir yöntemle filtrelenmesi etkili oldu. Savcının birçok iddiası geçersiz kaldı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080825033312im_/http://www.aksiyon.com.tr/resim/713/45.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080825033312/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080825033312/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080825033312oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080825033312oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Bugün AK Parti’nin kapatılmasını konuşuyor olabilirdik. Ancak Anayasa Mahkemesi’nin dikkate aldığı küçük ayrıntılar, partinin kapatılmasını engelledi. ‘Laiklik karşıtı eylemlerin odağı’ tanımı, 7 yıl önce değiştirilip parti kapatma zorlaştırıldı. Yeni bir filtreleme mekanizması kuruldu. Savcının birçok iddiası, bu filtre mekanizmasına takıldı. Bir parti laiklik karşıtı olabilir, hatta laiklik karşıtı eylemlerin odağı hâline gelebilir. Ancak bu eylemler anayasal düzeni değiştirme amacı taşımıyorsa ya da güçlü bir kararlılık görülmüyorsa, bir parti odak da olsa kapatılmayabiliyor. Kimi hukukçulara ve hatta Anayasa Mahkemesi çevrelerine göre işte bu detay, AK Parti’yi ipten kurtardı. Bunun yerine, ara karar kabul edilen ‘Hazine yardımının kesilmesi’ cezası uygulandı.
   <br>
    <br>
     Refah Partisi’nin ardından kurulan Fazilet Partisi de kapanma tehlikesiyle karşı karşıya kalmıştı. Dava, Anayasa Mahkemesi üyelerinin önüne geldiğinde partinin kapatılmaması yönünde bir kanaat oluştu. Ancak Anayasa’da partinin kapatılmasını önleyecek ara bir madde bulunmuyordu. Bunun üzerine partiye kapatma cezası verildi. O dönemde Fazilet Partisi kapatma davası hakkındaki raporu hazırlayan Yüksek Mahkeme Raportörü Mehmet Turhan, “Fazilet’te ben raportördüm, üyeler şöyle diyordu: ‘Fazilet, bize göre tam kapatmayı hak etmiyor, ama başka müeyyide yok.’  Başka müeyyide olmadığı için kapatma kararı verildi.” diyor. Tabii o toplantılarda gündeme gelen bu konu, daha sonra öğretim üyeleri ve siyasiler arasında konuşulmaya başlandı. Nihayet, Avrupa Birliği’ne üyelik için yasa ve anayasalardaki değişiklik kapsamına parti kapatma da girdi.
     <br>
      <br/>
      AK PARTİ TEHLİKELİ DEĞİL
      <br/>
      <br/>
      DSP lideri Bülent Ecevit’in girişimleriyle 3 Ekim 2001’de yapılan Anayasa değişikliği ile parti kapatma zorlaştırıldı, yetersiz de olsa daha net kriterler getirildi. Buna göre bir partinin eylemlerinin laikliğe aykırı olamayacağı vurgulanıyordu. Bu nitelikteki eylemlerin genel başkan gibi yetkililerce benimsenmesinin yanı sıra parti organlarında da kararlılıkla işlendiği takdirde, söz konusu fiillerin odağı hâline geldiği kabul ediliyordu. AK Parti hakkındaki davada, mahkeme, partinin laiklik karşıtı eylemlerin odağı olduğuna karar verdi. Zaten 6 üyenin ‘kapatılmalı’ kararı buna işaret ediyor. 4 üyenin ‘Hazine yardımından mahrum bırakılması’ yönündeki kararı ise Anayasa’daki şu gerekçeye dayanıyor: “Anayasa Mahkemesi, yukarıdaki fıkralara göre temelli kapatma yerine, dava konusu fiillerin ağırlığına göre ilgili siyasi partinin devlet yardımlarından kısmen veya tamamen yoksun bırakılmasına karar verebilir.” Bu cümlede geçen ‘fiillerin ağırlığına göre’ ifadesi, aslında partinin odak olduğuna fakat anayasal düzeni değiştirmeye dönük bir tehlike sinyali vermediğine işaret ediyor.
      <br/>
      <br/>
      Mesela, bir parti din istismarı yapıyorsa, bu eylem anayasal düzeni değiştirmeye dönük değil de kişisel çıkar ve benzeri amaçlıysa, kapatılma için yeterli bulunmuyor.
      <br/>
      <br/>
      Mahkeme’nin bu bölünmesi ilk defa yaşanıyor aslında. Bu yeni durum, Mahkeme’nin bazı üyelerinin odaklaşmaya neden olan eylemleri diğerlerinden farklı yorumladığını ortaya koyuyor. Odaklaşmayı sağlayan eylemlerin anayasal düzeni değiştirmeye dönük olmayanlarının filtrelenmesi, çok az sayıda iddianın Mahkeme önüne gelmesini sağladı. Odak olma tanımına birçok iddia uymadı ya da yetersiz kaldı. Mesela, Cumhurbaşkanı Gül için istenen yasaklardan biri Fethullah Gülen ile ilgiliydi. Ancak Gülen’in Yargıtay tarafından suçsuz olduğunun tescillenmesi bu iddiayı düşürdü. Mahkeme üyeleri, Cumhurbaşkanı Abdullah Gül’ün hiçbir eylemini laikliğe karşı odak olarak değerlendirmedi. Bu çerçevede iddiaların büyük çoğunluğu askıda kaldı. Mahkeme üyelerinin ‘kapatmama’ yönünde karar almasında bu durum etkili oldu.
      <br/>
      <br/>
      Üyelerin kapatmaya ilişkin oylaması son gün yapıldı, ancak kapatmama yönünde bir kanaat daha önce oluştu. Mahkemeye savcının sunduğu yüzlerce delilden az bir kısmı, laik düzeni değiştirmeye dönük eylemler olarak algılandı. Partinin bu türden olumsuz eylemlerinin yanı sıra birçok olumlu eylemi, yasa değişiklikleri, AB uyum süreci de göz önüne alındı. Bu etkenler partinin anayasal düzeni, Anayasa’nın 68. maddesinde belirtilen ilkeleri ortadan kaldırmaya dönük eylemleri olmadığına işaret ediyordu. Bu, odaklaşma iddiasını da zayıflattı. Mahkeme üyelerinin 6’sı “Bu eylemler anayasal düzeni ortadan kaldırmaya dönük bir odaklaşmadır.” dedi. Diğer 5 üye ise “Biz böyle algılamıyoruz, böyle düşünmüyoruz.” cevabını verdi.
      <br/>
      <br/>
      İstanbul Bilgi Üniversitesi Hukuk Fakültesi Öğretim Üyesi Prof. Serap Yazıcı, Anayasa’nın 69. maddesinde odak olmanın tanımının yapıldığını söylüyor. O tanımla örtüşen tavırların müeyyide getirdiğini ekliyor. Buna göre eylem ağır ise kapatma, vahim değilse Hazine yardımından kısmi ya da tamamen mahrum bırakılma müeyyidesi uygulanıyor. AK Parti de tamamen değil, kısmen mahrum bırakıldı yardımdan. “Burada odak olduğu tespit edilmiş ancak az yoğunlukta olduğu söylenmiş. Bu yeni bir durum. Bu yaptırım ilk kez uygulanıyor.” diyen Anayasa Hukuku Uzmanı Yazıcı, ‘dava tamamen reddedilmeliydi’ diyor.
      <br/>
      <br/>
      Gazi Üni. Öğr. Üyesi Prof. Levent Köker de ‘davanın toptan reddedilmesini beklerdim’ diyor. Partinin Anayasa Mahkemesi kararına göre odak hâline geldiğini söylüyor, ancak iddianamede bunun olmadığının altını çiziyor. Bu çelişkinin ise gerekçeli kararda çıkıp çıkmayacağını, nasıl yer alacağını merak ediyor. Siyaset bilimci Köker’e göre kapatmama kararı konjonktürel. Kapatma kararı vermesi beklenen, hatta 9’a 2 karar çıkacağını düşünenler bile çıkmıştı.
      <br/>
      <br/>
      SONUÇ ŞAHANE, KARAR KÖTÜ
      <br/>
      <br/>
      “Sonucu itibariyle şahane bir karar” diyen Köker, iddianamede bir şey olmadığını, iddiaların çok zayıf kaldığını anlatıyor. Mahkeme’nin kararında ise yeni bir yorumun bulunmadığını düşünüyor: “Mahkeme eski yorumlarını koruyor.”
      <br/>
      <br/>
      Anayasa Mahkemesi’nin bu tür davalarda uluslararası kararları ne kadar dikkate aldığı bilinmiyor. Bu konular kararlara yansıyor mu, nasıl yansıyor ve bunlar gerekçeli kararlarda neden yer almıyor? Levent Köker de AİHM kararlarının hiç dikkate alınmadığını dile getiriyor, üstelik Yüksek Mahkeme’nin kararlarının büyük çoğunluğunun da aykırılık içerdiğini ileri sürüyor.
      <br/>
      <br/>
      “Karara çok sevindim” diyen Anayasa Mahkemesi’nin eski raportörlerinden Mehmet Turan, Mahkeme’nin ilk defa Hazine yardımından mahrum bırakma kararı verdiğini ifade ediyor. Mahkeme üyelerinin laiklik anlayışının toplumunkinden farklı olduğunu belirtiyor. “Tayyip Erdoğan’ın ‘Kişiler laik olmaz, devlet laik olur’ sözü var. Mahkeme bunu laikliğe aykırı görüyor. Objektif olmayan bir yönü var. Bu siyasi bir dava.” diyen Turhan, Refah Partisi davası öncesinde objektif kriterler olduğunu, odak olmak için mutlaka kesinleşmiş kararlar arandığını ancak bunun iptal edildiğini hatırlatıyor: “Anayasa Mahkemesi’nin laiklik tanımında bir sorun var. O yüzden Haşim Bey’in dediği doğru, bir an önce siyasi parti kapatmayla ilgili düzenleme yapılmalı. Haşim Bey’in kurumsal bir kimliği var. Bence bu konuşma üyelerin isteği üzerine yapıldı. İktidar üzerinde bir vesayet düzeni oluştu. Bir daha olursa kapatırız diyor. Anayasa yapmaya kalksa, laikliğe aykırı odak olduğunu söyleyebilir. Bir çıkmaz var. Çıkış yolu bulunmalı.”
      <br/>
      <br/>
      Polis Akademisi Güvenlik Bilimleri Enstitüsü Öğr. Üyesi Prof. Dr. Zühtü Arslan kararın dengeleri gözettiğini, herkesi memnun etmeye dönük olduğunu, siyaseten bir uzlaşı aradığını söylüyor. Ancak kararı doğru bulmadığını ekliyor: “Odak olmuştur ama dengeler bozulabilir, partiyi kapatmayalım fakat aklamayalım da anlayışı ortaya çıkmış. Bu karar iyi hesaplanmış. Ancak iddianamedeki delillerle partinin kapatılması ya da yaptırıma maruz kalması mümkün değil.” AK Parti’nin isteği üzerine anayasa taslağı hazırlayan ekipte bulunan Arslan, ‘başörtüsü serbest olmalı’ şeklindeki sözlerin laiklik ekseninde nasıl yorumlandığını, eylülde açıklanması beklenen gerekçeli kararda bunların nasıl geçtiğini merak ediyor.
      <br/>
      <br/>
      SİYASET MAHKEMEDEN KURTULMALI
      <br/>
      <br/>
      Anayasa Mahkemesi’nin laiklik yorumunda bir değişiklik yok. İddianamedeki deliller yetersiz de olsa mahkeme iddiaları kabul etti, AK Parti’yi laiklik karşıtı eylemlerin odağı kabul etti. Bunun için alternatif yaptırımı tercih etti. “İfade özgürlüğünden dolayı parti odak olamaz. Fiil olması, bu fiillerin kararlılık içinde, yoğun biçimde işlenmesi lazım. 10 üye bunu nasıl açıklayacak? Anayasa Mahkemesi bunun detayına girmiyor, somut kriter geliştirmiyor. Eğer yapmış olsa, hangi davada nasıl karar çıkacağını tespit ederdik.” diyen Zühtü Arslan’a göre bu sorunların altında 27 Mayıs sonrasının anayasal düzeni yatıyor. Vesayet sistemini devam ettirmek isteyenler, millî iradenin siyasette yer almasından hâlâ korkuyor: “Siyasetin alanı daraltılmıştır. Siyasete güven olmazsa demokrasi olmaz. Halk korkusu üzerine demokrasi inşa edemezsiniz. Halksız demokrasi henüz keşfedilmiş değil. Türkiye’de siyasi partileri güvence altına almak, siyaseti mahkeme salonundan kurtarmak gerekiyor. Siyasi kararlar yargısal güçler tarafından alınıyor. Bu bizi jüristokrasiye, yargıçlar hükûmetine götürür. Bunun düzeltilmesi için bu umarım fırsat olur. AK Parti de, muhalefet de, yargı da ciddi özeleştiri yapmalı.”
      <br/>
      <br/>
      Bahçeşehir Üniversitesi Hukuk Fakültesi Öğretim Üyesi Prof. Süheyl Batum ise Mahkeme’nin odak olmayla ilgili bir değişiklik yapmadığını ancak müeyyidede bir değişikliğe gittiğini söylüyor: “Bence bu yanlış. Neden yanlış? Parti odak hâline gelmiş deniyor. 2003’te deseydi ne oluyordu, parti kapatılıyordu, şimdi odak durumuna gelen parti kapatılmıyor.”
      <br/>
      <br/>
      Anayasa Hukuku Uzmanı Prof. Yılmaz Aliefendioğlu ise kapatma yerine ara cezanın ilk defa verildiğini, bu kararın çok önemli olduğunu dile getiriyor. Mahkeme üyelerinin oy verirken ülkenin ekonomik ve siyasal durumunun dikkate aldığını ifade ediyor.  Bu dakikadan sonra siyasal gerilimi azaltmanın yollarının aranması çağrısında bulunuyor. Yalnız iktidar partisinin değil muhalefetin, medyanın ve toplumun gerilimin düşmesinde rol almasını istiyor. Çekişme ve gerilimin ise sorunları artıracağını düşünüyor.
      <br/>
      <br/>
      KAPATMA ZORLAŞTIRILACAK MI?
      <br/>
      <br/>
      Karar verildi, eylülde gerekçeli kararın açıklanması bekleniyor. Gerekçeli karar nasıl çıkar şimdiden tahmin etmek zor; ancak Anayasa Mahkemesi Başkanı Haşim Kılıç’ın kararı açıklamadan önce yaptığı kısa konuşmada siyasi partilere, özellikle AK Parti’ye verdiği mesaj parti kapatmanın zorlaştırılmasıydı. Çeşitli öneriler gündeme zaman zaman geliyor. Şiddet ve teröre karışmayan partilerin kapatılmaması gibi. Ayrıca başbakanın tüm toplum kesimlerini kucaklamasını da beklemek gerekiyor. Aksi bir durum gerilimi yükseltebilir.
      <br/>
      <br/>
      Zühtü Arslan, hazırladıkları Anayasa taslağında odak olmanın şartlarının netleştirildiğini anlatıyor. Buna göre bugün 3’te 2 çoğunluk aranacaktı. Mahkeme üye sayısının da 17’ye çıkartılması gündemdeydi. 5 yıllık siyaset yasağının kaldırılması, milletvekilliğinin düşürülmesinin önlenmesi de taslakta yer alıyordu. Parti kapatmak için dava açılması da zorlaştırılıyordu. “Partiye dava açma yetkisini savcının tekelinden almak gerekiyor.” diyen Arslan, kapatma hukukunun Almanya’dan alındığını anlatıyor. Dava açma yetkisinin ise parlamento ile başsavcılık arasında paylaşılabileceğini düşünüyor: “Bir milletvekilinin yargılanması için dokunulmazlığın Meclis’te kaldırılması gerekiyor. Ancak bir kişinin isteğiyle, hükûmeti değiştirebiliyorsunuz, başbakana yasak getirebiliyorsunuz.”
      <br/>
      <br/>
      Prof. Süheyl Batum şiddet ve teröre katılmamışsa partilerin kapatılmamasını ilkesel olarak daha doğru buluyor. Eski Anayasa Mahkemesi Raportörü Mehmet Turan ise siyasi parti davalarının Yüce Divan ve ceza davaları gibi halka açık olması gerektiğini dile getiriyor. AKP’nin ise bu işin üzerine gitmesi, parti kapatma konusunda AB ve Venedik standardını getirmesi gerektiğini düşünüyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30862), [web.archive.org (arşiv bağlantısı)](http://web.archive.org/web/20080825033312/http://www.aksiyon.com.tr:80/detay.php?id=30862)
