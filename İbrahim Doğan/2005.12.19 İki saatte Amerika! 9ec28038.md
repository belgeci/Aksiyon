# İki saatte Amerika!

*İbrahim Doğan 2005.12.19*

<div>
 <p>
  <font>
   İstanbul'dan Kuzey Irak'a uçak seferleri başladı. Şimdilik deneme turları yapan Fly Air, İstanbul-Süleymaniye seferi için yolcu başına 750 dolar alıyor. Türkiye, gelişen hadiseye siyasî gerekçelerle yaklaşırken, Irak Kürtleri bu seferlerle dünyaya açılmanın hesabını yapıyor.
   <br/>
   <br/>
   Türkiye ile Kuzey Irak arasında hava köprüsü kuruluyor. Önceki hafta sonu test uçuşları gerçekleştirilen Süleymaniye ve Erbil'e doğrudan seferler yakında başlayacak. Bilet fiyatları için 750 dolar öngörülüyor. Bu rakama Türkiye'den ABD'nin herhangi bir eyaletine uçmak mümkün. Deneme uçuşunda fiyat öğrenilince ilginç bir espri yapıldı hemen: "Fiyat normal. Burası zaten bir Amerikan eyaleti."
   <br>
    <br>
     161 kişilik MD-83 uçağı çoğunluğu gazeteci yirmi yolcusuyla çıktığı İstanbul-Süleymaniye seferini 2 saat 5 dakikada alıyor. Ovayı yararak akan Dicle Nehri'nin üzerinden Süleymaniye Uluslararası Havaalanı'na inildiğinde, ortalıkta sadece, heyeti götüren uçak vardı. Zaman zaman Amerikan uçakları inip kalkıyormuş havaalanına. Kapılar açıldıktan sonra kalabalık bir grup merdivenlerde "Hoş geldiniz" diyerek karşıladı gelenleri.
     <br>
      <br>
       Pasaport kontrol noktasındaki memur meraklı gözlerle grubu izledi; ancak kimseye pasaportunu sormadı. Pasaportlar cepte geçildi kontrol noktası. Ardından bir duyuru geldi: "Pasaportlarını teslim etmeyen varsa lütfen bize versin." Pasaport teslim edilmeden rahatça havaalanından geçmek mümkündü anlayacağınız. Kuzey Irak'ta kurulan yerel hükümetin temsilcilerinin bu tecrübesizliği gözden kaçmadı. Pasaportlarda ülkeye girilip çıkıldığına dair herhangi bir ibare yer almadı. Sebebi basit: Bağdat'taki hükümet Kuzey Irak'a karışmıyor. Burayı Kuzey Irak yerel hükümeti yönetiyor. Pasaportlara da 'Kürdistan' yazılacak; ancak Türkiye korkusu bunu engelliyor şimdilik.
       <br>
        <br>
         Havaalanı Türk inşaat firmasının eseri
         <br/>
         <br/>
         Misafirler, Süleymaniye'deki Revan adlı lokantada misafir ediliyor. Sokaklarında her 4 arabadan birinin cip olduğu Kuzey Irak'ta 50 bin civarında Türk işçinin çalıştığı tahmin ediliyor. Süleymaniye'deki Türklerin duraklarından biri de burası. İlnur Çevik grupla aynı sofrayı paylaşıyor. Uçuşların başlamasının sevindirici olduğunu anlatıyor. Sokaklarda görülmese de bölgede görev yapan Amerikalı komutanlar da Revan'ın müdavimlerinden. Hatta heyetten bir saat kadar önce Osman Öcalan'ın da sofradan kalktığı bilgisi geliyor.
         <br/>
         <br/>
         Havaalanı, Türk inşaat firması AGE'nin bir eseri. Teknik altyapı da aynı firmanın elinden çıkma. Ancak yerel hükümet, neresi olduğu açıklanmayan bir ülkeden satın almış kameraları. Pasaport kontrol noktasında bu küçük kameralar dikkat çekiyor. Genellikle havaalanlarında rastlanılmayan bu özel kamera Kuzey Irak'a adımını atan herkesi kayıt altına alıyor. Havaalanında bu coğrafyaya yabancı olan iki Amerikalı hemen dikkat çekiyor. Robert Cristien isimli Amerikalı önce eşi ile 'balayı için' geldiğini söylüyor. Ancak ardından 'danışman' olduğunu ekliyor sözlerine!
         <br/>
         <br/>
         Süleymaniye Havaalanı ihalesini 40 milyon dolara alan AGE, inşaatı 14 ayda tamamlamış. ABD'nin Tacikistan'ın başkenti Duşanbe'deki büyükelçiliğini de yapan şirketin genel müdürü Haldun Ergin, havaalanı inşaatında zarar ettiklerini ancak kendilerine verilen yeni işlerle bunu kapattıklarını dile getiriyor. Her türlü zorluğa rağmen inşaatı zamanında bitirmeleri kendilerine güven duyulmasını sağlamış. Bunun semeresini 60 milyon dolarlık 12 tane yurt ihalesi alarak görmüşler.
         <br/>
         <br/>
         Körfez Savaşı sırasında on binlerce Iraklı ülkesini terk etmişti. En yoğun göçü İngiltere ve İskandinav ülkelerine verdi. Uzun süredir bu ülkelerdeki Iraklıları Diyarbakır üzerinden karayolu ile 16 saat sonunda Erbil ve Süleymaniye'ye ulaştıran Azmar Turizm Genel Müdürü Ali Fettah, bu seferlerin hem ticareti hem de ülkeler arasındaki ilişkileri geliştireceğini söylüyor: "Azmar'la, İstanbul'dan dünyaya açılacağız."
         <br/>
         <br/>
         Barzani'nin hâkim olduğu Erbil'e ilk uçuş Süleymaniye'den bir gün önce yani 9 Aralık'ta yapıldı. Bu şehirlere haftada iki sefer düzenlenmesi öngörülüyor.
         <br/>
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1017 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23046), [web.archive.org (arşiv bağlantısı)](http://web.archive.org/web/20060527064234/http://www.aksiyon.com.tr:80/yazdir.php?id=23046)
