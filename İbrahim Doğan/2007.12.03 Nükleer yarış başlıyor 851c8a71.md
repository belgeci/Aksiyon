# Nükleer yarış başlıyor

*İbrahim Doğan 2007.12.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Enerji krizinin eşiğindeki Türkiye, nükleer enerjinin kapısını açtı. 2014’te nükleer santraldan elektrik üretimi başlayacak. Üçüncü nesil teknoloji tercih ediliyor, PWR veya CANDU tipi reaktörler öne çıkıyor. İşte Türkiye’nin nükleer yol haritası...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080112080931im_/http://www.aksiyon.com.tr/resim/678/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Bütün ileri ve güçlü ülkelerde olduğu gibi bizim enerji politikamız da beş sütun üzerine oturuyor. Beşinci sütun olarak da nükleer enerjiyi ülkemize kazandırmak istiyoruz.’ Bu sözler Enerji ve Tabii Kaynaklar Bakanı Hilmi Güler’e ait. Türkiye enerji portföyüne hidroelektrik, kömür, doğalgaz ve yenilenebilir kaynakların yanına ‘beşinci sütun’ diye anılan nükleeri de eklemeye hazırlanıyor. Sinop-İnceburun’a kurulacak 5 bin megavat elektrik üretim gücüne sahip ilk nükleer santral, 2014 yılında devreye girecek. Dünyada en yaygın kullanılan PWR veya CANDU tipi reaktör tercih edilecek. Denenmemiş santrallerin güvenlik açısından risk oluşturduğunu düşünen TAEK Başkanı Okay Çakıroğlu, üçüncü nesil teknolojinin tercih edileceğini açıkladı. 1950’lerde kullanılan birinci neslin güvenlik sorunları, dördüncü neslin ise henüz deneme aşamasında olmasından dolayı, son teknolojiye en yakın alternatif olan üçüncü nesilden yana tercih kullanılacak.
   <br>
    <br>
     Nükleer santral kurulmasıyla ilgili yasanın Cumhurbaşkanı Abdullah Gül tarafından onaylanmasıyla; yeni bir dönemece girildi. Nükleer enerjiden yararlanmak için beş defa girişimde bulunmasına rağmen hepsinden başarısızlıkla dönen Türkiye, bu sefer daha umutlu görünüyor. Siyasi irade nükleer teknolojiyi getirmek için kararlılık mesajını kuvvetli şekilde veriyor. Hilmi Güler’in deyimiyle santral “en kısa sürede” tamamlanacak. “Gerekli mi gereksiz mi?” tartışmasının ötesinde; hangi teknolojinin transfer edileceği, güvenliğin nasıl sağlanacağı, yakıt türü, yerlilik payı gibi sorular öne çıkıyor. 6-9 milyar dolar arasında bir rakama tamamlanacak nükleer yatırımıyla enerji kaynaklarında çeşitliliğe giden Türkiye, teknoloji transferi ile de sınıf atlamak istiyor.
     <br/>
     <br/>
     21 ŞUBAT’TA İHALEYE ÇIKILIYOR
     <br/>
     <br/>
     Cumhurbaşkanı Gül’ün onayıyla nükleer santral konusunda resmî süreç başlamış oldu. Santral yapımında Türkiye Atom Enerjisi Kurumu (TAEK) lisans ve denetlemeden sorumlu olacak. Enerji Bakanlığı ise hangi firmanın bu ihaleyi üstleneceğini belirleyecek. Buna göre TAEK, geçtiğimiz hafta ortasında tartışmaya açtığı taslak halindeki kıstasların son şeklini 21 Aralık’ta açıklayacak. İki ay sonra bakanlık bir yönetmelik yayımlayacak; 21 Şubat’ta ihaleye çıkılacak.
     <br/>
     <br/>
     ABD, Japonya, Fransa gibi ülkelerde ilk nükleer santraller devlet eliyle yapılırken Türkiye, özel teşebbüsü tercih etti. Yabancı ve yerli firmalar kendi aralarında konsorsiyumlar kurarak ihale tekliflerini Enerji Bakanlığı’na sunacak. Başbakan’ın onayıyla seçilecek konsorsiyumun lisans almasının ardından Sinop’a ilk kazmanın önümüzdeki yılın sonunda ya da 2009’un ilk yarısında vurulması planlanıyor.
     <br/>
     <br/>
     EN AZ 5 SANTRAL İLE 20 BİN MEGAVAT
     <br/>
     <br/>
     Türkiye, Enerji Bakanı Hilmi Güler’in sinyalini verdiği 5 bin megavatlık santralle da yetinmeyecek. Yeni reaktörler de inşa edilecek. Aksiyon’a bilgi veren TAEK Başkanı Okay Çakıroğlu da buna işaret ediyor: “Bir santralde kalamayız.” Bunun için 1970-74 yılları arasında belirlenen üç nükleer santral alanının (Mersin, Sinop, Kırıkkale) yanı sıra bugün TAEK’in tespit ettiği sahaların sayısı 10’a ulaştı. En az 5 santralden, 20 bin megavat elektrik üretilmesi planlanıyor.
     <br/>
     <br/>
     TAEK Başkanı Çakıroğlu, “Prototipi dahi yapılmamış santralleri, Türkiye’de denemeye kalkışanlar var. ABD’den lisans almış santralleri göz önüne alarak, yıllarca çalışan ve bir problem çıkarmayacak, rüştünü ispat edecek şirketler seçilecek.” diyor. Dünyada deneme aşamasında olan, yani güvenli olmayan santralleri tasarlayan Hollanda’dan bir firma 55 milyon dolar karşılığında projesini paylaşabileceğini TAEK’e iletmiş. 200 milyon dolarlık hiç denenmemiş teklif de başka bir firmadan gelmiş.
     <br/>
     <br/>
     ‘EN MÜKEMMELE MAHKÛMUZ’
     <br/>
     <br/>
     Türkiye Atom Enerjisi Kurumu’nun belirlediği dokuz kıstas arasında bir numarada nükleer güvenlik yer alıyor. Okay Çakıroğlu da kesinlikle maceraya girişilmeyeceğini söylüyor. “Eski ihalelerde olduğu gibi herkes gelsin demiyoruz. Mesela Westinghouse tek reaktör yapmıyor. Birine evet, diğerine hayır, deriz. Lisans budur. Küçücük bir bisikletle kocaman bir kamyonu yarıştırmayacağız. Eşitler yarışsın istiyoruz. Böylece en mükemmeli seçeceğiz; buna mahkûmuz.” Nükleer güç santralinin güncel ve kanıtlanmış teknolojik yenilikleri kapsaması talep ediliyor. Teklifler esnasında seçimde öne çıkacak hususlardan biri de ciddi bir kazaya karşı firmaların ne türden önlemler alacağını garanti etmesi.
     <br/>
     <br/>
     TAEK Başkanına göre fiyat değil güvenilir model çok daha önemli. Bunun için TAEK’in bir diğer ölçütü olan ‘lisanslama’ en çok konuşulacak başlıklar arasında yer alıyor. Nükleer santrali yapacak firmaya lisansı verecek kurum, işi baştan sıkı tutmak için santral tipinin dünyadaki yaygınlığına dikkat ediyor.
     <br/>
     <br/>
     TBMM Enerji Komisyonu Başkanı Soner Aksoy da teknolojisi ispatlanmış reaktör tercihinin altını çiziyor: “Üçüncü nesil, 10-15 senedir uygulaması olan ve güvenlik açısından bir sorun yaratmamış santraller tercih edilecek.” TAEK Başkanı Çakıroğlu, bu noktada lisanslamanın uzun sürebileceğini belirterek “Lisans bir hafta ya da bir ayda olacak değil. Yeni bir reaktörse beş-altı, hatta on yıl sürebilir. Denenmişse bile iki sene sürebilir. ‘Başkası denemiş, Amerika bakmış, bakmamıza gerek yok’ demeyeceğiz. İster Rus ister Amerikan olsun, hiç fark etmez.” diyor.
     <br/>
     <br/>
     NÜKLEER TEKNOLOJİ KAÇINILMAZ
     <br/>
     <br/>
     Peki Türkiye nasıl bir nükleer teknolojiyi transfer etmek istiyor? Türkiye’nin nükleer serüveni neredeyse yüzyıl öncesine gidiyor. İlk reaktör temeli 1912’de İstanbul Kâğıthane’deki Silahtarağa’da atıldı. 1956 yılında TAEK, bir yıl sonra da Uluslararası Atom Enerjisi Ajansı kuruldu. O yıllarda nükleer planlamalar olmasına rağmen 50 yılda ciddi ilerlemeler kaydedilemedi. Uluslararası Atom Enerjisi Ajansı Başkanı Muhammed el Baradey bile “Bu kadar nükleer uzmanı olup santrali olmayan tek ülke Türkiye.” demek zorunda kaldı.
     <br/>
     <br/>
     Beş defa nükleer santral denemesinin (1968, 1975, 1976, 1984 ve 1996) başarısızlıkla sonuçlanması enerjide dışa bağımlılığın artmasına yol açtı. Büyüme hızı gösteriyor ki önümüzdeki yıllarda Türkiye’nin enerjiye ihtiyacı dünya ortalamasının çok üzerinde olacak; haliyle dışa bağımlılık daha da artacak. Eğer alternatif elektrik üretim seçenekleri devreye girmezse dışa bağımlılık oranının yüzde 80’e ulaşması öngörülüyor.
     <br/>
     <br/>
     1996’da başlayan Akkuyu Nükleer Santral İhalesi Koordinatörü ve Danışmanı Prof. Ahmet Bayülken, bu ölçütlerin küçük pürüzler hariç doğru olduğunu söylüyor. Tabii bu noktada reaktör tipi önem kazanıyor. Birçok reaktör çeşidinin arasından üç model öne çıkıyor: Dünyadaki 439 reaktörün 403’ünde (yüzde 91) PWR, BWR ve PHWR tipleri kullanılıyor.
     <br/>
     <br/>
     ÜÇÜNCÜ NESİL PWR VEYA CANDU
     <br/>
     <br/>
     Türkiye’nin hangi reaktör modelini tercih edeceğini, TAEK’in açıklayacağı kriterler belirleyecek. Burada da üç tip reaktör öne çıkıyor: PWR, BWR ve PHWR. Birincisi Fransa, ABD ve Japonya gibi ülkelerin 265 ünitesinde çalışır vaziyette olan Basınçlı Su Reaktörü (PWR-Pressurized Water Reactor). Yüzde 2,5-3 oranında zenginleştirilmiş uranyum ile çalışan bu reaktör modeli, ABD donanmasının nükleer denizaltı yapım programı sırasında ortaya çıktı. Sistemin güvenlik açısından önemli özellikleri arasında reaktör kontrolünde ve kapatmada kullanılan kontrol çubukları, sistem basıncını ayarlayan basınçlayıcı ve bir kazada reaktör kalbini soğutan acil durum soğutma sistemi bulunuyor. Enerji Bakanı Hilmi Güler’in “en yaygın teknoloji” kullanılacağı yönündeki beyanı bu reaktör tipinin tercih edileceğine işaret ediyor.
     <br/>
     <br/>
     Yaygınlık açısından ikinci sırada ise özellikle Japonya ve ABD tarafından kullanılan Kaynar Su Reaktörü (BWR-Boiling Water Reactor) öne çıkıyor. PWR ile benzerlikler gösteren BWR, yüzde 3 oranında zenginleştirilmiş uranyum ile çalışıyor. İlk örneği 1961 yılında General Elektrik tarafından devreye sokuldu. Güvenlik açısından reaktör kontrolünde ve kapatmada kullanılan reaktör çubukları, düzgün ısı dağılımını sağlayan çevrim pompaları ve bir kaza durumunda reaktör kalbini soğutan acil durum soğutma sistemi önemli özellikleri arasında dikkat çekiyor.
     <br/>
     <br/>
     Kanada tarafından kendine has bir model olarak geliştirilen Basınçlı Ağır Su Reaktörü (PHWR-Pressurized Heavy Water Reactor) ya da bilinen adıyla CANDU reaktörleri dünyada 44 ünitede kullanılıyor. Diğer reaktörlerin aksine zenginleştirilmiş değil doğal uranyum ile çalışıyor. Üç dört yılda bir yenilenmesi gereken yakıt, bu modelde reaktör çalışırken de değiştirilebiliyor. Diğer modellere göre çalıştırma maliyetleri daha düşük, yakıtı daha ucuz, daha verimli elektrik üretimine olanak veriyor. 1960’ta Kanada tarafından tasarlanıp 1962’de devreye giren CANDU; Pakistan, Hindistan, Güney Kore ve Çin’in kimi santrallerinde tercih ediliyor. Sistemin güvenlik açısından önemli özellikleri arasında basınçlayıcı, yakıt değiştirme makinesi, iki farklı kapatma sistemi ve acil durum soğutma sistemi öne çıkıyor.
     <br/>
     <br/>
     URANYUM REZERVİMİZ TEKNOLOJİYİ BELİRLER Mİ?
     <br/>
     <br/>
     “İkinci nesil” diye bilinen bu modellerle “üçüncü nesil” teknolojiler temelde aynı özelliklere sahip. Geliştirilmesinin nedenleri arasında yatırım maliyetinin düşürülmesi, inşa süresinin kısalması, tasarımın daha basit hale gelmesi, işletmenin kolaylaştırılması, reaktör kalp erime ihtimalinin düşürülmesi, tesis ömrünün 60 yıla çıkarılması, yakıt ve atık miktarının azaltılması hedeflendi. BWR modelinin üçüncü nesilleri Gelişmiş Kaynar Sulu Reaktörlerden BWR 90+ modeli ABB Atom (İsveç), SWR 1000 modeli Siemens (Almanya), ABWR modeli General Electric (ABD) ve Hitachi-Toshiba (Japonya), ESBWR modeli General Electric tarafından geliştirildi. PWR reaktörlerinin üçüncü nesilleri olan Geliştirilmiş Basınçlı Su Reaktörü AP-600-AP1000-EP1000 modelleri ABD, EPR modeli Areva (Fransa-Almanya), APWR modeli Westinghouse (ABD) ve Mitsubishi (Japonya) tarafından üretildi. AECL (Kanada) firması ise CANDU’nun üçüncü neslini geliştirdi.
     <br/>
     <br/>
     Üçüncü nesil teknoloji tercihi yapılırken üzerinde dikkatle durulacak konu başlıklarından birisi de yakıt türünün ne olacağı. Doğal uranyum ve zenginleştirilmiş uranyum kullanan reaktörler devreye alınacak. Bu noktada Türkiye’nin kendi rezervlerinde bulunan kaynaklar ön plana çıkıyor. 9 bin tondan fazla uranyum ve 380 bin ton kadar da toryum rezervinin yeraltında olduğu düşünüldüğünde bunlara uygun CANDU teknolojisi biraz daha öne çıkıyor. Hatta Okay Çakıroğlu’nun ifadesiyle resmî olarak açıklanmasa da Türkiye’nin 300 yıldan fazla nükleer yakıtını karşılayacak toryum ve uranyum rezervi var.
     <br/>
     <br/>
     SİNOP’A CANDU, MERSİN’E PWR
     <br/>
     <br/>
     Bu reaktör tiplerinden hangisi olursa olsun ünite başına 600 megavatın üzerindeki teklifler değerlendirmeye alınacak. İhale süreci sonuçlanmadan TAEK, santralin yapılacağı bölgeye Sinop Nükleer Teknoloji Merkezi inşasına önümüzdeki yıl başlayacak. 39 bin metrekarelik alandaki bu teknoloji merkezinde araştırma reaktörleri, araştırma laboratuarı, nükleer güç reaktörlerinin yanında “ağır su üretim tesisi” kurulacak. Ağır su, sadece PHWR teknolojisinde kullanıldığı için Prof. Ahmet Bayülken, Sinop tercihinin dünyada sadece Kanada tarafından üretilen CANDU tipi reaktörden yana olacağını düşünüyor. Mersin’de ise PWR modelinin kullanılacağını söylüyor. Buna göre BWR, daha yarış başlamadan devre dışı kalıyor.
     <br/>
     <br/>
     TEPKİLER MERSİN'İ GÖZDEN DÜŞÜRDÜ
     <br/>
     <br/>
     Santralin inşasıyla ilgili iki yer öne çıkmıştı. Mersin ve Sinop. Mersin-Akuyu’nun nükleer santral yapım lisansı var. Santralin yapılacağı Sinop-İnceburun ise henüz lisansını almadı. Ancak kısa süre içinde alması öngörülüyor. Peki, neden lisansı olan Mersin tercih edilmedi? Türkiye’ye nükleer santral inşa edileceğinin açıklanmasının ardından nükleer karşıtları Mersin’i simgeleştirdi. Bu sorunu aşmak için ilk nükleer santral Sinop’a, ikincisi Mersin’e inşa edilecek.
     <br/>
     <br/>
     Zenginleştirilmiş uranyum, yakıt olmasının yanı sıra nükleer silahların olmazsa olmaz maddesi. Nükleer santrallerde zenginleştirilmiş uranyum kullanmayı planlayan İran, Batılı ülkeler tarafından bu nedenle baskı altında tutuluyor. Türkiye’nin de benzer sorunlarla karşılaşmaması için santrali yapacak firmanın yakıtını kendisinin temin etmesi gerekiyor. Bu durumun aksine elektriğinin yüzde 80’e yakınını nükleer santralden elde eden Fransa, topraklarında olmamasına rağmen reaktörlerde zenginleştirilmiş uranyum kullanıyor.
     <br/>
     <br/>
     ‘PARA PUL DEĞİL, GÜVENLİK ÖNEMLİ’
     <br/>
     <br/>
     Dünyada nükleer reaktörlerin yüzde 80’den fazlası zenginleştirilmiş uranyumla çalışan PWR ve BWR’lerden oluşuyor. TAEK Başkanı Okay Çakıroğlu bir konuşmasında “PWR reaktörlere bakıyoruz. BWR’yi güvenli görmüyoruz.” diyerek ipucu vermişti. Bu tercihin hâlâ devam edip etmediğini soruyoruz: “Daha önceden PWR’yi tercih ediyoruz, dedik. Yenilerine bakıyoruz. Kaynar sulularda fevkalade teknolojiler var.” cevabını veriyor. Nükleer santralde ihale aşamasına yaklaşıldığı için konuyu açmaya yanaşmıyor: “PWR reaktörünü en uygun kim yapar demek değil. Ama ‘Şu reaktör tipiyle uğraşmıyoruz, bunları lisanslamayacağız’ diyeceğiz. Teknoloji çok eski olabilir; ama çok güvenli olur. O bizim başımızın tacıdır. Fiyatmış, paraymış, pulmuş, modelmiş önemli değil.”
     <br/>
     <br/>
     Buna göre hafif su soğutmalı grafit nötron yavaşlatıcılı reaktörler, gaz soğutmalı reaktörler, hızlı üretken reaktörler değerlendirmeye alınmayacak. Gaz grafit reaktörleri Fransa, İtalya, İspanya ve Japonya’da devreden çıkartılıp BWR’ler devreye alınıyor. Ruslar ve Fransızlar tarafından geliştirilmekte olan dördüncü nesil Hızlı Üretken Reaktör (FBR) de seçenekler dışında tutuldu. Hafif su soğutmalı grafit nötron yavaşlatıcılı reaktörler ise Çernobil’de Sovyetler Birliği tarafından geliştirildiği için bu teknoloji de Türkiye’ye taşınmayacak.
     <br/>
     <br/>
     PATLAMA İHTİMALİ 10 MİLYONDA BİR
     <br/>
     <br/>
     Yeni ihalede ve reaktörlerde güvenlik son derece önem kazanacak. Teklif veren firmaların bir adım öne geçmesine ya da arkaya düşmesine neden olacak. Güvenlik önlemleri işletmeyi üstlenecek firma tarafından yapılacak, TAEK ise denetleyecek. TAEK ve MTA uzmanlarından oluşan Nükleer Yakıt ve Nükleer Enerji Çalışma Grubu’nun hazırladığı bir rapora göre günümüzde işletilen modern nükleer santrallerde güvenlik açısından ‘en istenmeyen durum’ diye kabul edilen, reaktör patlama ihtimali (kor erime) bir işletim yılında yaklaşık 10 milyonda bir. Bu, işletme hataları ve inşa aşamasındaki dikkatsizlikler dışında nükleer santrallerin güvenli olduğunu ortaya koyuyor.
     <br/>
     <br/>
     Almanya’nın aksine dünyada birçok devlet yeni santraller inşa ediyor ya da halihazırdaki santralarının üretim kapasitesini artırıyor. Bunların arasında ABD, İngiltere, İtalya, Japonya, Hindistan, Çin, Güney Kore, İran, Rusya, Ukrayna, Ermenistan gibi ülkeler yer alıyor. Fransız nükleer firması Areva, dünyada alanındaki en büyük rakam olan 12 milyar dolara Çin’le anlaştı. Areva, Aksiyon’a önümüzdeki 15 yıl içinde reaktör yapımı için 60 adet program öngörüldüğünü açıkladı.
     <br/>
     <br/>
     YERLİ FİRMALAR ORTAK PEŞİNDE
     <br/>
     <br/>
     Yabancı firmaların nükleer santral ihalesine ilgisi de bir hayli fazla. Türk firmalarının enerji bölüm başkanlarına ulaşmaya çalıştığımızda birçoğunun nükleer ortak bulabilmek için yurtdışına çıktığı ortaya çıkıyor. Fransız Areva da bunu doğruluyor. Bu ortaklıkta yer alacak Türk firması, muhtemelen Türkiye’nin 100 yıllık nükleer planlamasında önemli bir pozisyon elde edecek.
     <br/>
     <br/>
     Bu yılın Nisan ayında 14 Türk firması, Enerji ve Tabii Kaynaklar Bakanlığı’na nükleer ihalesiyle ilgili görüşmek üzere davet edilmişti. Bunlardan Alarko, Enka, Çalık, Akkök ve Gama nükleer santral yapımıyla ilgili birer rapor sundu. Ciner Grubu’na bağlı Park Holding, ihaleye girmeden lisans alıp nükleer santral yapımı için başvuruda bulunmuş;  ancak olumlu cevap alamamıştı. Bu grupların dışında ihaleye ilgi duyanlar arasında Koç Holding, Sabancı Holding, Zorlu Holding, Tefken Holding, Doğuş Holding, Güriş Holding, Nurol Holding, Aksa Enerji, Atlas Grup ve Habaş Holding yer alıyor.
     <br/>
     <br/>
     Yabancı firmaların arasında ise PWR modelinde General Elektrik (ABD), Framatome (Fransa), NPI (Fransa), Westinghouse (ABD), Siemens (Almanya), ASEA (İsveç), Combustion Engineering (ABD), Mitsubishi (Japon), Areva (Fransa) öne çıkıyor. BWR modelinde ASEA (İsveç), Westinghouse (ABD), Hitachi (Japonya), Toshiba (Japonya), Mitsubishi (Japonya), Kraftwerk (Almanya), Framatome (Fransa), NPI (Fransa) daha fazla üretim tecrübesine sahip. Kanada’ya ait olan CANDU tipi (HWR, PHWR) reaktörler ise AECL (Atomic Energy of Canada Limited) firması tarafından üretiliyor.
     <br/>
     <br/>
     “TÜRKİYE MODELİ” MÜMKÜN MÜ?
     <br/>
     <br/>
     TAEK kıstaslarındaki kritik maddelerden biri de yabancı firmaların üretimde yerli katkı payını ortaya koyması. Buna göre teklifler esnasında yerli katkı payının en son ünitede yüzde 60’a kadar çıkmasını teklif eden firma bir adım öne çıkacak. TAEK Başkanı Çakıroğlu’na göre teknoloji transferinde yerli katkı payının yüksek olması Türkiye’nin önümüzdeki yıllarda kendi santrallerini yapmasına imkan verecek. Bu noktada Güney Kore iyi bir örnek teşkil ediyor. 1980’lerde nükleerde Türkiye’nin gerisinde olan Güney Kore’de şu an 20 ünite çalışıyor, iki tanesinin de inşası sürüyor. En az 5 nükleer santrali devreye almayı hedefleyen Türkiye, kendi teknolojisine sahip olursa ‘Türkiye Modeli’ oluşabilir.
     <br/>
     <br/>
     AK Parti Kütahya Milletvekili ve Enerji Komisyonu Başkanı Dr. Soner Aksoy’a göre eğer 10 santral yapacaksak, 2’sini satın alıp geriye kalanları kendimiz oluşturmalıyız. Aksoy’a göre zaten Türkiye, bir santralin yüzde 50’sini yapabilecek düzeyde. Kritik reaktör teknolojisinin de önümüzdeki yıllarda mutlaka transferi yapılmalı.
     <br/>
     <br/>
     KISTASLAR, YÜZDE 100 YERLİYE ENGEL
     <br/>
     <br/>
     Nükleer Bilimler Doktoru ve emekli Nükleer Müfettişi Necmi Dayday’a göre TAEK’in bu ölçütleri Türkiye’nin yüzde 100 yerli nükleer santral yapımına olanak vermiyor. Bunun da kıstaslarda yerli katkı payının ‘zorunluluk’ değil ‘öneri’ olarak getirilmesinden kaynaklandığını söylüyor. Ölçütlere göre yabancıların plan ve programında 4-6 üniteli santral yapımında en az yüzde 60 yerli katkı payının planlanması isteniyor. “Zorunluluk olmadığı için bunun yaptırımı yok.” diyen Necmi Dayday bunun bağlayıcı olmadığı için yabancı firmaların teknoloji transferine yanaşmayacağını belirtiyor. Türk firması ikinci bir santral yapımında görev almadığında süreklilik olmayacağı için nükleerde asıl önemli olan ağır teknoloji transfer edilemeyecek.
     <br/>
     <br/>
     MTA’dan bir yetkili de nükleer alandaki enformasyon teknolojisinin artmasının önemine dikkat çekerek “ihalede yerli payının yüksek olması”  gerektiğine işaret ediyor. Türkiye’nin nükleerde çalışacak elemanı bulunmadığı eleştirisine ise katılmıyor: “Uluslararası Atom Enerjisi Kurumu’nda çalışan birçok Türk var.” Enerji Uzmanı Serdar İskender de “yerli payının yüksek olması gerektiğine” işaret ediyor. Bunun için yerli teknoloji kullanımının mesela birinci ünitede yüzde 10, dördüncü ünitede yüzde 30, beşinci ünitede yüzde 50 diye belirlenmesi gerektiğini dile getiriyor. Nükleer yol haritası netleşen Türkiye, hem teknoloji transferi hem reaktör seçimi ve ihale süreci açısından yeni bir sürece girdi. Nükleerli günler bir adım daha yaklaştı.
     <br/>
     <br/>
     <br/>
     <br/>
     <br/>
     DÜNYA ‘NÜKLEER’ DİYOR
     <br/>
     <br/>
     Dünya elektrik talebinin yüzde 16’sı nükleer santrallerden karşılanıyor. Bu oran Fransa’da yüzde 80’e yakın, Japonya’da yüzde 30, ABD’de ise yüzde 20 civarında seyrediyor. 2050’de ABD, üretim kapasitesini yüzde 50’ye çıkartmayı hedefliyor. Nükleer santral inşa eden ve işleten Fransız Areva firması ise 2030 yılında 130 yeni santralin faaliyete geçeceğini öngörüyor.
     <br/>
     <br/>
     <br/>
     FRANSIZ AREVA ŞİRKETİ, EPR’Yİ ÖNERİYOR
     <br/>
     <br/>
     “Dünyada az sayıda devlet nükleer enerji kullanımına karşı çıktı. Dünyanın her yerinde nükleer enerjiye artan bir ilgi kaydediyoruz. Ülkemizde 3. nesil EPR reaktörleri yapım aşamasında. Areva’da 65 bin kişi çalışıyor, 10 milyar Avro’luk ciro gerçekleştiriyor. Türkiye’de yapılacak nükleer santrallerle ilgileniyoruz. Ama Areva nükleer santraller için bir operatör (yönetici) değildir. Areva’nın müşterileri operatörlerdir. Nükleer ile ilgilenen Türk yatırımcılarla birkaç görüşmemiz oldu. Şu an, bu kişiler ilgilerinin ne yönde olduğunu bildirmek istemiyorlar. Bu (reaktör tipi) Türkiye’nin seçimi. Tabii, Türkiye’nin enerji alanında ihtiyaçlarını göz önünde bulundurursak, 3. nesil EPR’nin (suyu normal basıncında tutabilen reaktör) yaşayabilen teknolojik bir çözüm sunduğunu görebiliriz. Bu reaktörler özellikle rekabet edebilen, yarışabilen reaktörlerdir (aynı miktarda enerjiyi üretmek için % 10 daha az hammadde kullanıyor). En yüksek düzeyde güvenilirlik sunuyor.”
     <br/>
     <br/>
     <br/>
     TAEK Başkanı Prof. Okay Çakıroğlu:
     <br/>
     NÜKLEERDE DEMOKLES’İN KILICIYIZ
     <br/>
     <br/>
     Firmalar istediği kadar teklif sunabilir. Seçimi biz yapmayacağız. Tasarımı, ülkenin güvenliğine halel getirip getirmemesiyle ilgileniyoruz. Kriterlere göre firmaların gelip gelmeyeceği ortaya çıkacak. Tasarıma, tekniğe, yapıma, işletmeye bakarız. Demokles’in kılıcı gibi tepelerindeyiz. (Zenginleştirilmiş uranyum kullanılan reaktör tipinin tercihiyle ilgili olarak) Hepsi ekonomik, siyasi kararlardır. Bir tane reaktör için bu yapılmaz. Böyle bir önyargı ile hareket edersek bize güvenir misiniz? Bir reaktör 100 yıl çalışıyor bugün. Önümüzdeki 100 yıl reaktörü biz denetleyeceğiz. Nükleer üst kurul oluşturulmasına da gerek yok. Teknik kriterler hazırlanırken dünyadaki projeleri, ihale süreçlerini inceledik. Bu işin profesyoneliyiz.
     <br/>
     <br/>
     <br/>
     Akkuyu Nükleer Santral İhalesi Koordinatörü ve Danışmanı Prof. Ahmet Bayülken:
     <br/>
     BENİM TERCİHİM ‘CANDU’
     <br/>
     <br/>
     Kanada reaktörünü daima öne sürerim. CANDU reaktöründe yakıtını biz temin edebiliriz. PWR’lerde yakıtı (zenginleştirilmiş uranyumu) dışardan almak zorundayız. PWR’ye hayır demiyorum. Yakın garantisini aldıysanız, bunun ikinci, üçüncü nesilleri gayet güzel. Yeni değil eski tipi. Yakıt garantisi, prototipi olmayan bir reaktörü kabul etmiyorum. Eski; ama güvenli ve kendini kanıtlamış olsun. Mesela hiç kurulmayan, çalışmayan bir reaktörün ne gibi sakıncalar çıkaracağını bilemeyiz. TAEK, 1980 senesinde, Nejat Aybers’in yaptığı sistemi uygulayacak demek ki şu an. Kore ne yaptı? Amerika’dan reaktörleri anahtar telsim aldı. Ondan sonra kurduğu her reaktöre kendi teknolojisini koydu. Sonunda kendi teknolojisini yapmaya başladı. Her aşamasını yapıyor artık. Ermenistan’daki reaktör, Çernobil’de patlayanla aynısı; tehlikeli. Bugün benzeri olay olsun, bütün Doğu gider. Çernobil’den bile yakın; sınırımıza 30 kilometre.
     <br/>
     <br/>
     <br/>
     <br/>
     ALARKO Holding Genel Koordinatörü Ayhan Yavrucu:
     <br/>
     ABD, AVRUPA VE JAPONYA İLE GÖRÜŞÜYORUZ
     <br/>
     <br/>
     Nükleer santrale ilgimiz devam ediyor. Bu konuda çok geç kalınmıştır. Keşke yirmi yıl önce yapılsaydı. Her şeyi eleştirirseniz yirmi yıl daha kaybederiz. Şu anda yasa çıkmıştır. Çıktığı şekliyle gayet güzeldir. Üçüncü jenerasyon denilen yeni bir jenerasyon var. Öncekilere dönüş olamaz. Bu daha verimli, daha güvenli santral tipidir. Birkaç firmayla görüştük. O yasa veto edildikten sonra beklemeye geçildi. Şimdi yasanın çıkmasıyla beraber Avrupalı, Amerikalı ve Japonlarla görüşüyoruz. Yabancı şirketlerin ilgisini çok çekiyor; garantisi verilmiş, yatırım yapacaksınız ve pazarlama sorununuz yok.
     <br/>
     <br/>
     <br/>
     Zorlu Enerji Grubu Başkanı Murat Sungur Bursa:
     <br/>
     ZORLU, NÜKLEERE SICAK
     <br/>
     <br/>
     Bu konu, dünyadaki süreçlere benzer şekilde ülkemizde de yararları ve riskleriyle birlikte enine boyuna tartışılmalı, fikir birliğine varılmalı. Öte yandan içinde nükleer enerjinin de yer aldığı uzun vadeli ve kapsamlı bir enerji programının hazırlanması gerekli. Nükleer güç santrallerinde kullanılacak teknoloji, insan sağlığını ve çevreyi olumsuz etkilemeyecek şekilde güvenli ve son teknoloji olmalıdır. Zorlu Enerji olarak tüm bu süreci yakından izliyoruz, araştırmalarımızı sürdürüyoruz. Şu anda bir nükleer enerji projemiz olmadığı için, ortaklıklar konusunda da net bir düşüncemiz yok. Ortağımız sektörü bilen, yatırım ortamını yakından tanıyan ve toplumsal sorumluluğunun bilincinde bir firma olmalı.
     <br/>
     <br/>
     <br/>
     İŞLETME VE İNŞA HALİNDEKİ REAKTÖRLER
     <br/>
     <br/>
     Reaktör tipi / İşletmede Ünite Sayısı / İnşa Halinde Ünite Sayısı
     <br/>
     BWR	 94	2
     <br/>
     FBR	  2	2
     <br/>
     GCR	 18	-
     <br/>
     LWGR	 16	1
     <br/>
     PHWR	  44	4
     <br/>
     PWR	  265	23
     <br/>
     <br/>
     <br/>
     NÜKLEER ENERJİ ÜRETİLEN ÜLKELER
     <br/>
     <br/>
     Ülke	Ünite	 Elektrikteki payı
     <br/>
     <br/>
     ABD		104	19,4
     <br/>
     Fransa		59	78
     <br/>
     Japonya	56	30
     <br/>
     Rusya 		31	15,9
     <br/>
     İngiltere 	23	18,4
     <br/>
     G. Kore 	20	38,6
     <br/>
     Kanada 	18	15,8
     <br/>
     Almanya 	17	31,8
     <br/>
     Ukrayna 	15	47,5
     <br/>
     Hindistan	15	2,6
     <br/>
     Çin		15	1,9
     <br/>
     İsveç		10	48
     <br/>
     İspanya	9	19,8
     <br/>
     Belçika 	7	54,4
     <br/>
     İsviçre 	5	37,4
     <br/>
     Bulgaristan	4	43,6
     <br/>
     Finlandiya 	4	28
     <br/>
     Ermenistan	1	42
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28995), [web.archive.org (arşiv bağlantısı)](http://web.archive.org/web/20080112080931/http://www.aksiyon.com.tr:80/detay.php?id=28995)
