# Boyacı Türk, Tommiks'e karşı

*İbrahim Doğan Bilinmeyen-tarih*

<div>
 <font>
  <img border="0" height="1" src="/web/20050120113330im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050120113330im_/http://www.aksiyon.com.tr/resim/467/64.jpg" vspace="5"/>
  </p>
 </font>
 <font class="content">
  İsmail Öztürk, elinde fırça gecekondu duvarlarını boyarken "Ben aslında çizer olarak daha başarılıyım" diyerek çizgi roman yazarlığına geçen ilginç bir portre... İlk resimli çizgi romanını kendi imkanlarıyla basan eski boyacı yeni çizer, hiç gitmediği Vahşi Batı'daki bir Türk kahramanın maceralarını anlatıyor
 </font>
 <br/>
 <p>
  <font class="content">
   Henüz internetin icat olup kalemin kağıdın mağlup olmadığı dönemlerde resimli çizgi romanlar her çocuğun hayal dünyasının ana aktörü olurdu. Anadolu"daki her çocuk belki yanı başındaki kasabayı görmemişti ama Tommiks, Teksaslar sayesinde Vahşi Batı"nın tüm derelerini, Kızılderili kabile reislerini, at cinslerini ezbere biliyordu. Bugün ciddi görevlerde olan, gayet resmi giyinen bir çok yetişkin insanın zihninin derinliklerinde mutlaka o resimli çizgi romanların bir bölümü vardır. İşte bu yüzden olsa gerek yıllarca farklı sektörlerde çalışsa da günün birinde dönüp dolaşıp resimli çizgi roman dünyasına dönenler var. İsmail Öztürk de bunlardan birisi. Ama Öztürk"ün hikayesi biraz farklı çünkü o bir duvar boyacısı. Daha doğru ifadeyle bir duvar boyacısıydı. Yıllarca elde boya tenekesi, fırça, sopa duvarları boyadı. Ancak elde fırça çalışırken içindeki "ben aslında çizgi roman çizeri olmalıydım" sesine kulak vererek resimli çizgi roman çizmeye başladı. Bugün İstanbul"un parklarında Vahşi Batı"yı resmediyor.
   <br>
    <br>
     Ne denediysem olmadı
     <br>
      <br>
       İsmail Öztürk aslında bir Makedon göçmeni. Köyleri Debre vilayetine bağlı küçük bir yerleşim yeri. Ailesi, 2. Dünya Savaşı sonrası İstanbul"a yerleşir. Bu semtte doğan Öztürk, ilkokul, ortaokul yıllarından sonra 17 yaşında oksijen kaynakçılığı yaparak iş hayatına atılır. Daha sonra bir motor atölyesine girer. 1979-81 yılları arasında askerliğini Ankara"da muhafız olarak yaptığı dönemde 12 Eylül darbesine şahit olur.
       <br/>
       <br/>
       Askerlik dönüşü hamallık yapıp koli dizen Öztürk, evlenir ve iki çocuk sahibi olur. Büyükşehir Belediyesi"nde boyacı olarak işe başlar. Boyamadığı duvar, kullanmadığı renk kalmaz. Birçok mekana elleriyle renk verir. Kimi duvarları canlı renkler ile kıpır kıpır yaparken, kimilerini ise protokol havasının hakim olduğu bir ortam haline getirir. Boyacı olarak girdiği belediyeden 3 yıl sonra ayrılır ve pazarlarda giyim eşyası satmaya başlar. 4 yaşından beri resimle ilgilidir. Pazardaki işinin yanında kimileri sipariş olmak kaydı ile kara kalem resimler yapar. Kimi zaman çocuğunun resim defterine, kimi zaman ise  boş bulduğu karton kutulara çizer gölgesindeki yaşantıları İstanbul"un.
       <br/>
       <br/>
       Emeklilik yılları gelip de köşesine çekilen İsmail Usta, boş günlerin sayısı artınca yıllardır ruhunun derinliklerinde yaşattığı çizme hevesini iyice gün yüzüne çıkarır ve çizgi roman oluşturma arzusuyla koyulur kara kalemli yollara. Alibeyköy"deki evinde başlar işe. Zaten yıllardır Tommiks, Zagor gibi karakterlerin hayranı iken bunların birikimi ile romanlar arka arkaya gelir. Bir buçuk yılda Şimşek serisinden 10 kitabı bitiren İsmail Öztürk, bunların birincisini 6 ay önce bastırdı. Kitaptan beklediği ilgiyi bulamamasına rağmen yine de yılmayan çizer, diğer 9 kitabın da yayınlanmasını istiyor. Şimşek gibi bir karakter ile var olmanın ayrıcalık olduğunu düşünüyor. Çizme becerisinin Allah vergisi olduğuna inanan Öztürk, "İnsanların güzel şeylere layık olduğunu düşünerek komedi, macera ve ahlak kurallarının bir arada olduğu bir eser meydana getirmek istedim" diyor. Çizgi romanların sululuktan ibaret olmadığını, aksine insanlara doğru yolu gösteren bir ışık olduğunu düşünüyor. "Komedi aslında ciddiliktir. İnsanları güldürerek düşündürür. Ama bir yandan da zevk verir."
       <br/>
       <br/>
       İsmail Öztürk, Osmanlı konaklarından cumhuriyetin plazalarına bakıyor bugün yaşadığı Eyüp"ten. İstanbul surlarının dibinde geçmişi yad ediyor. Evinden gezmeye çıktığında insanları bunaltan belediye otobüslerine binmek yerine kendi bisikleti ile İstanbul"u turluyor. Pazara da, emekli maaşını almaya da bisikletiyle gidiyor. Boş günlerinde bu mekanlar, romanları için ilham kaynağı oluyor.
       <br/>
       <br/>
       Şimşek"te 1800"lü yıllarda Amerika"ya göç eden bir Türk"ün hikayesi anlatılıyor. Kitaba da ismini veren kahraman, Panco ve Nick adlı iki yabancı ile birlikte Amerika"da maceradan maceraya koşuyor. Florida civarındaki bölgenin şerifine bir kanun adamı olmamasına rağmen yardımcı olan Şimşek"in hikayesi tıpkı Tommiks gibi Amerika"da geçiyor. Bunu bölgenin konu zenginliğine ve ikliminin uygun olmasına bağlayan İsmail Öztürk, Amerika"ya hiç gitmemiş. Buna rağmen bu çizgi romanları nasıl yazdığını sorduğumuzda, bunu coğrafya bilgisine ve iyi bir çizgi roman okuru olmasına bağlıyor. Bir diğer esin kaynağı olarak da klasik romanları gösteren yazarımız, ne her romanı okuyor ne de okuduğu romanın tamamını bitiriyor. Romanın ilk, orta ve sondaki onbeşer sayfalarını okuyan çizer, burdan kendine hikayeler çıkarıyor.
       <br/>
       <br/>
       İsmail Öztürk, sonucunun daha iyi ya da kötü olmasının kendisi için önemli olmadığını, düşüncelerini aktarmaktan dolayı memnun olduğunu ifade ediyor. Türkiye"deki çizgi roman dünyasına da bir eleştiri getiriyor. "Kafanızı ve midenizi boş sözlerle dolduran, palyaço komedisi yapanlar var. Övülmeyecek şeyleri övmek yanlıştır."
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3196), [web.archive.org (arşiv bağlantısı)](http://web.archive.org/web/20050120113330/http://www.aksiyon.com.tr:80/detay.php?id=3196)
