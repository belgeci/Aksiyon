# Bombalı saldırı düzenleyen MİT muhbirini elimden aldılar

*İbrahim Doğan 2012.02.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Faili meçhullerin zirve yaptığı yıllarda Batman’da 11 kişiyi öldüren bir patlama yaşanır. Sorumlu kısa sürede yakalanır. Zanlı MİT için çalışmaktadır. Ama tuhaf bir şekilde kurtarılır.
  </font>
 </div>
 <div id="newsText">
  <font class="detail-text">
   <p>
    Salih Şarman, sıra dışı bir valiydi. 1993-1997 yılları arasında Batman’da görev yaptı. PKK ile mücadelesinde rutin dışına çıktı, kendi ifadesiyle ‘sıra dışı’na. PKK terör örgütüne karşı tümen gibi askerî birliklerle değil, operasyon gücü yüksek küçük birlikler ve eğitimden geçirilen korucularla mücadele etti. Göreve geldikten sonra 700-800 civarındaki genç korucuyu, dağda terör örgütüyle mücadele edecek şekilde eğitti.
   </p>
   <p>
    Batman Karma Özel Harekât Birliği (KÖHB) ismini verdiği bu birlikler için ‘Küçük ordu kurdu’ suçlamasını yapanlar çıktı. Ancak Başbakan Tansu Çiller’e terörle mücadele için bir plan sundu. Çiller, planı kabul edip ‘terörü bitireceği’ sözünü verdi. Ankara’nın desteğini alan Şarman, yeniden dizayn ettiği ‘küçük ordusu’ ve yeni silahlarıyla terör örgütünün üzerine gitti. Terörle ilk yüzleşmesi onun için büyük bir gerilime sebep olacaktı. 25 Mayıs 1995 tarihinde Batman’ın Hürriyet Mahallesi’ndeki bir minibüs durağına konulan beş bombadan birinin patlaması sonucu 4’ü çocuk 11 kişi hayatını kaybetti, 16 kişi yaralandı. Seyirkan, Zorköy ve Yeniköy adındaki korucu köylerine sefer yapılan bu durakta, bomba imha uzmanları patlamaya hazır 4 bombayı etkisiz hâle getirdi.
   </p>
   <p>
    <img alt="" height="232" src="http://web.archive.org/web/20140804013428im_/http://medya.aksiyon.com.tr/aksiyon/2012/02/20/ibrahim-salih-sarman-2.jpg"/>
   </p>
   <p>
    Vali Şarman, minibüs durağında patlayan bombalar üzerine soruşturmanın derinleştirilmesi talimatını verdi. Sıkı teknik takip sonucu bir kişi yakalandı; ama ne olduysa ondan sonra oldu: “O kişi alındı. Fakat MİT, ‘bizim elemanımız’ diye devreye girdi. Ciddi gerginlik oldu. Ünal Erkan (dönemin OHAL valisi) Diyarbakır’dan Batman’a geldi. Toplantılar yapıldı. Konuyu devrettim.” Şarman, bombayı minibüs durağına koyan MİT muhbirini teslim etmek zorunda kalmıştı. Şarman’la o olayın ayrıntılarını konuştuk.
   </p>
   <p>
    <strong>
     -Terörle mücadele stratejinizi nasıl geliştirdiniz?
    </strong>
   </p>
   <p>
    Dağa çıkıp kırsalı almadan bu işin önüne geçilmez. Alan hâkimiyeti var. Alan sendeyse kırsalda terörist olmaz. Aynen terörist gibi yaşayan bir yapı oluşacak. Bunu oluşturacağınız tek kaynak korucular. Devletin maaşını, silahını, elbisesini verdiği insan. Kendinden beklenen fonksiyonu ifa edecek şekilde eğitilmemiş. Âdeta örgütün önüne atılmış. Onları disipline ettik, başlarına komutan koyduk. Çok iyi silahlarla eğittik. Bir tane PKK’lı kalmadı. 30 yıllık bitmeyen silahlı mücadelenin 8-10 ayda bitirileceğini gösterdik.
   </p>
   <p>
    <strong>
     -Aktif mücadele ettiniz PKK ile...
    </strong>
   </p>
   <p>
    Terörle mücadele sadece silahla olmaz. Ama o günlerde ön planda silahlı mücadeleydi. Silahlı mücadelede çok kötü durumdaydık. Savunmaya çekilmişiz. Jandarma, karakollarını koruma derdinde; polis yapılanmasını tamamlamamış. Başka birlik yok. Köylerde darmadağın korucu sistemi, örgüte karşı hiçbir şey yapamıyor. Fedakârca görev yapmış insanlar. Korucular için de çok iftiralar atıldı. O yapıdan mücadele edecek bir yapı kurduk. 1996’da bitmişti çalışmamız. Apo Bekaa Vadisi’nden talimat verdi, Batman’ı boşaltın diye. Ben de duydum, çektiler gittiler. Merkezde Hizbullah’a yöneldik. 17-18 operasyon yaptık, 20’nin üzerinde kaçırılan insanı kurtardık. Bölgeyi terk etmek zorunda kaldılar, Siirt gibi yerleri de terk ettiler. Normale döndü. Faili meçhuller şehri, kan gölü olarak aldığım Batman, Temmuz 97’de OHAL kapsamından çıkartıldı. İlk il. 97’deki tabloyu ortaya çıkaran ekibin başındaki insan olarak 8 sene linç kampanyasına, soruşturmalara muhatap bırakıldım.
   </p>
   <p>
    <strong>
     -Nasıl?
    </strong>
   </p>
   <p>
    Yel değirmenleriyle savaşmışız. PKK-devlet ilişkileri bu şekilde ortaya saçılıp kimse bunlara karşı ciddi ses yükseltmeyince böyle oldu. O günlerde kimsede tık yok. Süleyman Demirel ağzını açmıyor. Bizim çalışmamızla ilgili ‘devlet rutin dışına çıkabilir’ dedi. Tansu Çiller yok oldu ortadan. İçişleri bakanları yok oldu. Genelkurmay başkanları, Doğan Güreş. Bana en büyük desteği veren adam. Bulgaristan’dan silahı taşımamız için filo veren adam, ‘Bu valiyi tanımam’ deyip çıktı. Böyle bir şeyle karşı karşıya geldik. Devletimiz tüm kurumlarıyla tepemize çullandı.
   </p>
   <p>
    <strong>
     -Ne oldu?
    </strong>
   </p>
   <p>
    13 il vardı, bir de OHAL valisi vardı. OHAL valisi kendini lider görüyordu. İllerden gelen bilgileri toplar, basını bilgilendirir, maç sonucu verir gibi kamuoyuna açıklar. Altında Skorksy helikopteri var, onunla o ile gider. Direkt olarak herhangi bir proje uygulamış bir insan değil. Diğer vali arkadaşlarımız bizim çalışmalarımıza benzer çalışma yapma gereği görmedi. OHAL mevzuatından kaynaklanan yetkilerini tamamen asayiş komutanlarına devretmişlerdi. İş askerin üzerine devredilmişti. Onlar da askerî metotlarla, tümenlerle, tugaylarla kırsaldaki küçük gruplarla mücadele edilebileceği fikrini savundu. Her toplantıda aynı terörist gibi kırsalda yaşamadan bu işin bitirilemeyeceğini söyledim.
   </p>
   <p>
    <strong>
     -Kimse yok muydu inisiyatif almak isteyen?
    </strong>
   </p>
   <p>
    Jandarma genel komutanlığı döneminde Aydın İlter Paşa’ya uğrardım. Bizim çalışmaların gündeme getirildiği günlerde bir görüşmemizde ‘Siz çalışmayla ilgili düzenli rapor gönderirseniz, OHAL bölgesine yaymak istiyoruz’ dedi. Ben asayiş raporlarını bilgi olarak aktarıyordum, fakat İlter Paşa uzun kalmadı. Teoman Koman Paşa’nın terörle mücadele yöntemi felaketti. Hükümetler değişmeye başladı. Çalışmalarımız gündemden düştü. Gönderilen kaynaklar kesildi. 94-96 döneminde istediğimiz sonucu aldık. Mesut Yılmaz’ın başbakan olmasıyla aleyhimizde kampanyalar başlatıldı. Müfettiş grupları gelip gidiyor, suçlamalarla uğraşıyorduk. O çalışmaların peşini bıraktık. Devlet tarafından işlerin başarısı tescil edilince,  Batman OHAL dışına çıkartıldı. Benim Batman’da bugün bile hatırladıkça göğsümü kabartan bir sürü işim oldu. Dört sene boyunca ‘gizli gizli ordular kuran vali’ olarak lanse ettiler.
   </p>
   <p>
    <strong>
     -Bugün terörün yükselişinin sebebi ne?
    </strong>
   </p>
   <p>
    2004’ten günümüze tırmanarak geldi. 2004 KCK sözleşmesinin kabul edildiği yıldır. Devlet olarak teröre karşı politikamızın ne olduğu belli değil. Bizim zamanımızda da öyleydi. OHAL uygulaması vardı; ama silahlı terörü bitirmek için ciddi ve gerçekçi çaba yoktu. Bu dönemin özelliği, terörle mücadelenin olmazsa olmazlarından biri hukuki şartların olmadığı dönemde silahlı mücadelenin yürütüldüğü iddiasıdır. İçinde adam öldürme olan bir mücadeleyi hukuki çerçeveye oturtmadan yapamazsınız. OHAL idi o zaman. Terörle Mücadele Kanunu var. Nasıl sulandırıldığını biliyoruz. Valilere il özel idaresinin verdiği çok yetkiler var. Valilerin o yetkileri sonuna kadar zorlayarak kullanmasını çok mümkün görmüyorum. Her şeyden önce Salih Şarman gibi bir örnek var. İl idaresinin yetkilerini, OHAL yetkilerini harmanlayarak kullanmış birinin yaşadıkları, görevde olan vali arkadaşların önünde duruyor. Onun için İl İdaresi Kanunu’ndan aldıkları yetkileri bile arkadaşlarımız kullanmaktan imtina ediyor. OHAL dendiği zaman birçok insanın tüyleri diken diken oluyor. Böyle bir ortamda hem gemi azıya almış valilerden hem güvenlik kuvvetlerinden silahlı mücadele bekliyorsunuz. Son zamanlarda yapılıyor, inler basılıyor. Toplu etkisiz hâle getirilen PKK üyelerinin haberlerini izliyoruz.
   </p>
   <p>
    <strong>
     -Ne olmalı terörle mücadele için?
    </strong>
   </p>
   <p>
    Devirden devire, hükümetten hükümete değişmeyecek bir terörle mücadele olmalı. Bu insanlara hukuki güvenceler sağlanmalı. 34 kişinin öldüğü Uludere olayı, bugün nerelere çekiliyor. Ne yorumlar yapılıyor. Türkiye’nin terörle mücadelede başarısızlığa uğramasını isteyen dış güçler var. Uludere’deki istihbaratın nereden geldiği hâlâ açıklanmadı. Karadan mı, MİT’ten mi, jandarmadan mı, Heronlardan mı geldi?
   </p>
   <p>
    <strong>
     -PKK ile mücadelede çeşitli kişi ve kurumların karşı tavır alması?
    </strong>
   </p>
   <p>
    Asayiş komutanlığı terörle mücadelede bir dönem sivil otoriteyi, özellikle il valilerinin inisiyatiflerini kabullenmek istemedi. Hasan Kundakçı Paşa ile zaman zaman ciddi çatışmalarımız oldu. Ben bazı zafiyetleri gidermek için girişimlerde bulundum, helikopterler gece uçamıyordu. Bu yüzden arazide kalan çok yaralı kaybettik. Benim emrimde iki helikopter vardı. Ciddi çalışmalar yaptık, gece uçuş kabiliyeti kazandırmak için. Onları yapmak isterken çatışma çıktı. O toplantıda ciddi gerginlik oldu. ‘O zaman siz çözün’ dedik, İngiliz uzman gece görüş malzemesiyle geldi. Son derece basit sistem. ‘Bunları monte edeceğiz, 800 metre gece görüşü sağlayacağız’ dedik. Ama pilotlara deneme uçuşunu bile yaptıramadım. ‘En azından asayiş komutanlığından izin lazım’ dedi. (Kundakçı) Korkunç tepki gösterdi. ‘Sizin konunuz mu bu?’ dedi. Asker kendi inisiyatifinde görüyor. O zamanki OHAL valisi (Ünal Erkan) askere devretmiş durumdaydı.
   </p>
   <p>
    <strong>
     -Niye bitmiyor terör sizce?
    </strong>
   </p>
   <p>
    Oyun kuralına göre oynanmadığı için. Bitmesini istemeyenler mi var, o ayrı tartışma. Şimdi sınır birlikleri, profesyonel askerler. 120 bin tane hazır, devletin yanında terörle mücadele eden insan var, korucu dediğimiz. Biz yüzde 20’sine (24 bin kişi), harita okumayı, uçaklara hedef tarif etmeyi öğrettik. Elbisesini, silahını, maaşını veriyorsun. Ekstra maliyet getirmeyecek kaynak. Disiplinli, Hamidiye alayları gibi değil. Başında komutanları olan. Onları sevk et örgütün üzerine. Yeniden profesyonel birlikler kuruluyor, profesyonel birlikle savaşamazsın. Amerikan ordusu işte, girdiği her yerde, profesyonellerle batağa saplanıyor.
   </p>
   <p>
    <strong>
     -Siz korucuları aktif kullanınca PKK onları hedefe oturttu değil mi?
    </strong>
   </p>
   <p>
    Koruculuk sistemini kabul edenlere özel cezalandırma operasyonu yapıyordu. Batman merkezine yakın bir köyümüz uzun süre korucu olmamak için direndi. PKK imamını öldürdü. Gittik anlattık, 20 kişiye silah verdik. Bir hafta sonra şehir merkezinden o köye kalkan minibüslerin durağını TNT kalıplarıyla patlattılar. 11 kişi öldü o olayda. Kolları bacakları bahçeden topladık. 5 dakika sonra patlasaydı en az 50 ilkokul çocuğu ölecekti, çünkü okul dağılacaktı. Cezalandırma eylemleri vardı. Kendi içlerinde kaçıp teslim olacağından, sadakatinden şüphelendiklerini öldürüyorlardı. Faili meçhullerin büyük çoğunluğu böyle.
   </p>
   <p>
    <strong>
     -Bu olayın failleri bulundu mu?
    </strong>
   </p>
   <p>
    Dağ eylemlerinde özellikle göreve başladıktan sonra kucağımıza düşüyordu. Köyü basan PKK’lının peşine düşmek yoktu. Şehirde bize eylem yapıldı bir akşam. Polis evinin kapısında bir sanatçı çocuk öldü, tam o saldırı esnasında o ekibi bir hafta içinde bir evde bulduk. Beş çocuğu rehin aldılar. Uzun operasyon sonucu yakaladık, o beş çocuğu sağ kurtardık. Saklanamıyorlardı. Emniyet istihbaratı çok iyi çalışıyordu.
   </p>
   <p>
    <strong>
     -MİT’ten destek alıyor muydunuz?
    </strong>
   </p>
   <p>
    Dişe dokunur bir veya iki istihbarat aldık. Jandarma kırsalda iyi çalışıyordu, emniyet istihbaratı ile Hizbullah’ı çözdük.
   </p>
   <p>
    <strong>
     -11 korucunun öldüğü saldırıyı çözdünüz mü?
    </strong>
   </p>
   <p>
    O olayda kimseyi evine yollamadım, bir kişi teknik takibe yakalandı. Alındı, fakat MİT ‘bizim elemanımız’ diye devreye girdi. Bayağı ciddi gerginlik oldu. Ünal Erkan kalkıp Diyarbakır’dan geldi. Toplantılar yapıldı. Konuyu devrettim.
   </p>
   <p>
    <strong>
     -Vermemek için uğraştınız mı?
    </strong>
   </p>
   <p>
    Detayına girmek istemediğim olaydır ama son dönemdeki olaylara benzer bir olay yaşadık. 11 korucuydu, köylüler de vardı.
   </p>
   <p>
    <strong>
     -Aldığınız kişinin rolü?
    </strong>
   </p>
   <p>
    Olayın faili olarak alındı. Öyle rastgele alınmadı. MİT’in elemanı, ama kadrolu değildi.
   </p>
   <p>
    <strong>
     -PKK’nın içinde mi?
    </strong>
   </p>
   <p>
    Hı hı.
   </p>
   <p>
    <strong>
     -Nasıl olmuş bu?
    </strong>
   </p>
   <p>
    İstihbarat örgütleri terör örgütlerinin içine sızar. Bütün terör örgütleri aralarına yeni giren elemanın sadakatini teste tabi tutar. PKK, ‘git ananı vur’ der. Bunu yaptırdıkları çok insan vardır. Gözünü kırpmadan vurursa kabul görür. Aralarına alırlar, eylem boyunca takip ederler. Ateş ederken havaya mı ediyor, rapor verirler. Ona göre karar verir. İstihbarat örgütlerinin suça karışmaması mümkün değil. Bir MİT ajanı PKK’nın içine girdi, ‘Hadi bakalım, şuradan askerî servisler geçiyor. Al uzaktan kumanda, bunu patlatacaksın.’ Yanlış patlattı, gelmeden patlattı. Öldürürler. Tam altında patlattı, bunu yapar ajan. İçeride kalabilmektir esas hedefi.
   </p>
   <p>
    <strong>
     -MİT ajanı sızabilir örgütün içine ama insanları öldürmesi nasıl mümkün olur?
    </strong>
   </p>
   <p>
    İnsan öldürmeyi bırak, ‘babanı öldür’ diyor PKK.
   </p>
   <p>
    <strong>
     -Batman’daki MİT muhbiri olayını nasıl tespit ettiniz?
    </strong>
   </p>
   <p>
    Teknik takibe takıldı, şifreli konuşuyordu. Kapalı şifre konuşuyordu. Ama çok kapalı değildi. Şüphelenip almaya gidiyoruz.
   </p>
   <p>
    <strong>
     -Gerilim mi oldu arada?
    </strong>
   </p>
   <p>
    Arada gerilim olunca Diyarbakır’dan ekip geldi. Diyarbakır MİT Bölge. Bazen ‘başkan’ diyorlar, bazen ‘bölge’ diyorlar. Tam öğrenemedim. Batman’ın şeyi neydi, sormazdık zaten. Bağlı oldukları yer Diyarbakır.
   </p>
   <p>
    <strong>
     -Ünal Erkan Diyarbakır’dan Batman’a neden geliyor?
    </strong>
   </p>
   <p>
    Konuyla ilgilenmek üzere. Ben MİT ile emniyetin arasına çok girmek istemedim, örgütün eline malzeme verirdi. Ben aralarda çözmeye çalıştım.
   </p>
   <hr/>
   <p>
    <a href="/web/20140804013428/http://www.aksiyon.com.tr/aksiyon/haber-31904-.html" target="_blank">
     <strong>
      -&gt; Salih Şarman'dan açıklama
     </strong>
    </a>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5E4FC652FC95767E09A62211DABB6866?newsId=31868), [web.archive.org (arşiv bağlantısı)](http://web.archive.org/web/20140804013428/http://www.aksiyon.com.tr:80/aksiyon/newsDetail_getNewsById.action;jsessionid=5E4FC652FC95767E09A62211DABB6866?newsId=31868)
