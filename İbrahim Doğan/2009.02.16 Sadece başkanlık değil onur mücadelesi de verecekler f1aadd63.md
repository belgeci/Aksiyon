# Sadece başkanlık değil, onur mücadelesi de verecekler

*İbrahim Doğan 2009.02.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kadın Adayları Destekleme Derneği (KA-DER)’nin kampan-yalarının ardından gözler partilere çevrilmişti. Partiler, se-çim arifesinde az sayıda kadın adaya yer verdi. Buna rağmen ‘iddialıyız’ diyen kadınlar, siyasetin tozunu almaya geliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090403065859im_/http://www.aksiyon.com.tr/resim/741/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090403065859/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090403065859/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090403065859oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090403065859oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Başbakan Recep Tayyip Erdoğan, Deniz Baykal ve Devlet Bahçeli… Üçü de yan yana ve üçünde de aynı renk, mor kravat. Kırmızı bir zemin üzerinde Başbakan Erdoğan ortada, elleri yanındaki iki liderin omzunda. Partiler henüz seçim startını vermeden iktidar ve muhalefet partisi liderlerinin poz verdiği bu afiş, billboardlarda uzunca bir süre yerini aldı. Genellikle yan yana gelmekten kaçınan, her daim birbirleri hakkında atıp tutan parti genel başkanları ne ilginçtir ki ilk kez bir afiş için bir araya gelmişti. Afişteki ‘Hepimiz aynı fikirdeyiz’ sloganına bakılırsa üçünü yan yana getiren ortak bir nokta vardı. Ne var ki afişin altında yer alan açıklama üç parti liderinin nasıl bir araya geldiğini ortaya koyuyordu: “Bu ilan, yerel yönetimlerde yüzde 1’lik kadın oranına isyan eden ve siyasette görev almak isteyen kadınların isyanının hayal ürünüdür!” Anlaşılan o ki kadınların hayal ürünü için yan yana gelmişti üç lider. Daha doğrusu fotomontajla getirilmişti. Ve kadınların hayali onlara söylettirilmişti: “Hedefimiz yerel seçimlerde yüzde 50 kadın aday. Üçümüz de aynı fikirdeyiz!”
   <br>
    <br>
     Kadın Adayları Destekleme ve Eğitme Derneği (KA-DER) tarafından düzenlenen bu afişin amacı, yereldeki yüzde 1’lik kadın oranını daha da yukarıya çekmekti. Genel seçimlerde “Meclis’e girebilmek için erkek olmak şart mı?” sloganıyla ‘bıyık’ takma kampanyası başlatan KA-DER, yaklaşan yerel seçimlerde kadınların listelerde yer bulmasını sağlamak için ‘kravat’ kampanyasını başlatmıştı. Ancak KA-DER’in ve kadınların hayali, yerel seçimlerdeki aday listelerine bakılırsa hayal olarak kalmaktan öteye geçmeyecek. Kadın aday sayısı yine çok düşük seviyede kaldı.
     <br>
      <br/>
      29 Mart öncesi partiler kadın adaylara yer verme yarışında ilginç açılımlara da sahne oldu. CHP, çarşaflı bayanlara rozet takarak gerçekleştirdiği açılımıyla bir ilke imza attı. Fakat ‘Rozet takma yarışı yetmez, aday gösterme ve seçtirme yarışı istiyoruz!’ diyen kadınların sesine kimse kulak asmadı. Başbakan Erdoğan’ın ‘Siyasette kadının zarafetine ve nezaketine ihtiyacımız var’ sözü ise muallakta kaldı. Kadın aday konusunda ‘biz de varız’ diyen MHP, DSP ve SP’de de durum farklı olmadı. 22 Temmuz genel seçimlerinin devamı gibi görünüyor, yerel seçimler. Önceki dönem 24 kadın milletvekilinin olduğu Meclis’te bugün sayı 51’e ulaştı. Bu sayının 30’u AK Parti, 10’u CHP, 1’i DSP, 2’si MHP, 8’i ise önce bağımsız, sonra DTP’den Meclis’e girmiş durumda. Fakat bu rakam, nüfusun yarısını oluşturan kadınların yüzde 10’una bile denk düşmüyor. Ayrıca Türkan Akyol ile 1971’de başlayan tek kadın bakan formülü de değişmedi. Verilen görev ise kadın ve aileden sorumlu Devlet Bakanlığı’nın ötesine geçmiyor. Türkiye’ye 85 yıllık tarihinde Lale Aytaman haricinde kadın vali de gelmedi. Yerel yönetimlerde de tablo farklı değil. Kadınların siyasi temsil oranı belediye başkanlıklarında binde 5; belediye meclis üyeliklerinde yüzde 2,3; il genel meclisi üyeliklerinde yüzde 1,7. 2004 yerel seçim sonuçlarına göre Türkiye’de sadece bir il, 18 ilçe kadın belediye başkanı var.
      <br/>
      <br/>
      EN FAZLA KADIN ADAY CHP VE DTP’DE
      <br/>
      <br/>
      Gelecek ay yapılacak yerel seçimlerde ise kadın aday sayısında tablo parlak değil. AK Parti’ye adaylık için başvuran 34 bin kişiden 2 bin 100’ü kadın. Parti, 81 ilden sadece Ordu’da kadın aday gösterdi. Beldelerde ise 8 kadın adayla yarışa hazırlanıyor. CHP, il düzeyinde en fazla kadın aday çıkaran parti. Ana muhalefet partisi, biri büyük şehir olmak üzere toplam 7 ilde kadın adayla yarışacak, bir ilde (Isparta) daha kadın adayla yarışa gitmesi bekleniyor. İlçeler ise henüz netleşmedi. MHP, DSP ve SP’de ise şimdilik sayı net değil; çeşitli ilçelerde kadın adaylar çıkarttılar. DTP de yerel seçimlerde kadın adayları öne çıkartacak. İkisi il olmak üzere 17 kadın aday bulunuyor. Geçen seçimlerde çok sayıda kadın adayla belediyeleri kazanan DTP, mevcut kadın başkanlarla yarışa devam etmeyecek. Yeni isimlere de şans vermeliyiz, diyen parti bu kez başka kadın adaylara ışık yaktı. AK Parti ise Giresun Doğankent Belediye Başkanı Nazmiye Hanım’ı yeniden aday gösterdi. CHP de beldelerdeki mevcut kadın başkanlarla seçime devam edecek.
      <br/>
      <br/>
      Cumhuriyet Halk Partisi’den (CHP) bir yetkili partisinin yüzde 25 kadın kotası olduğunu; ancak bunun doldurulamadığını söylüyor. Adayların temayül yoklamaları ve anketler doğrultusunda seçildiğine işaret ediyor. Hatta Bursa, Aydın, Erzincan’daki kadın adayların bizzat erkekler tarafından teklif edildiğini aktarıyor: “Partimizde kadın kimliği ön planda olacak; ancak bu çok vurgulanmayacak. Deniz Baykal kadın adayların olduğu yerlerde, partililerin 10 kat daha fazla çalışmasını istiyor. Kadının siyasetteki ağırlığının artmasını isteyen CHP, ‘Kadınlardan başkan olur mu?’ düşüncesini yıkmak istiyor.”
      <br/>
      <br/>
      Demokratik Toplum Partisi (DTP) Kadın Meclisi Sözcüsü Besime Konca, kadınların yerel yönetimlerde söz sahibi olmasını hedeflediklerini, yüzde 40 kota uygulayan tek parti olduklarını iddia ediyor. Cinsiyet eşitliğinin yaygınlaşmasını ve bunun siyaset mekanizmalarına yayılmasını hedeflediklerini söylüyor. Konca, kadın adaylardan beklentilerini şöyle sıralıyor: “Topluma hizmet edecek, toplum üstü durmayacak. Kadın özgürlüğü açısından mücadele edebilecek, bu konuda politika üretebilecek kadınlar aday olmalı.”
      <br/>
      <br/>
      BELEDİYE BAŞKANLIĞI, KADINLARI KORKUTUYOR MU?
      <br/>
      <br/>
      Aslında sadece partilerin aday göstermesiyle iş bitmiyor. Parti yetkilileri, kadınların başkanlık yarışına girmek için gereken cesareti göstermediğini iddia ediyor. AK Parti’den bir yetkili, kadınların neden cesaret edemediğini şöyle belirtiyor: “Kota konsaydı, tüm partiler kotanın altında kalabilirdi. Başvuruların azlığının nedeni, belediye başkanlığının kadınları korkutması. İhaleler, alım satım işleri kadınları korkutuyor. ‘Mafya-çete bulaşıyor, biz baş edemeyiz’ diyorlar. Yereldeki erkeklerin tavırlarının da bunda etkisi var. Ama aynı kadınlar, milletvekili olma önerisini kabul ediyorlar. Çünkü daha az riskli olduğunu düşünüyorlar.”
      <br/>
      <br/>
      MHP Kadın Kolları Başkanı Hediye Akdere, kadınların milletvekili seçimlerine nazaran yerel seçimlerde daha az başvuruda bulunduğu fikrine katılıyor. Bunu da belediye başkanlığının toplumda farklı algılanmasına bağlıyor: “Belediye başkanının farklı özelliklerinin olması lazım. Kadınlar bunun üstesinden gelir; ama toplumda bu tür görevlerle ilgili farklı bir algılama var. Yolsuzluklar buralarda daha fazla. Kadının daha dirayetli olması lazım.”
      <br/>
      <br/>
      Partilerdeki kadın aday tablosu şimdilik bu. Seçimlere kadar artış olur mu orası muamma. Ancak bir de bu cesareti gösterip belediye başkanlığı için yarışa katılan kadınların sesine kulak vermek lazım. Belediye başkanlığı yarışında onlar ne düşünüyor, kadının siyasetteki yerini nasıl görüyorlar? İşte DTP, MHP, CHP, DSP, SP ve AK Parti’nin yerelde yarışacak kadınları ve düşünceleri.
      <br/>
      <br/>
      KADIN KOTASI SADECE DTP’DE VAR
      <br/>
      <br/>
      Ayşe Alınak, DTP’nin 17 kadın adayından biri. 10 yıldır Kars’ta avukatlık yapıyor. HADEP’in kadın kollarında ve Diyarbakır il yönetiminde görev yapmış. Aynı zamanda DTP’nin Kars kurucu üyesi. Alınak, partisinin diğer partilere oranla çok sayıda kadın aday göstermesini kadına verilen değerin göstergesi olarak nitelendiriyor. Diğer partilerin sadece ‘göstermelik’ olarak kadın aday gösterdiğini iddia eden Alınak, partilerde kadın temsilinin olduğuna inanmıyor: “Bizim partinin olmazsa olmazlarındandır kadın. Yüzde 40 kadın kotası sadece bizde var.”
      <br/>
      <br/>
      Kadınlara siyasette engel olmadığını belirten Alınak’a göre, yerel yönetim öncelikle kadınlara verilmeli. Yerel yönetimlerin halk parlamentosu olduğunu düşünüyor, en iyi hizmetin de kadın tarafından verilebileceği inancında: “Hiçbir kadın masada oturup bir ihaleyi bir müteahhide halkın hizmeti dışında pazarlamaz. Kadının temel hedefi hizmettir. Çünkü her şeyden önce o bir annedir. Yolsuzluğa, rüşvete bulaşabilecek bir kadın düşünemiyorum.” Ayşe Alınak, halktan gelen istek sonrasında adaylık için başvurmuş. İlk olarak mahalle toplantıları yaparak işe koyulmuş. Erkek adayların ev gezmelerinde kadının kapı arkasında kaldığına dikkat çeken başkan adayının amacı kadını başköşeye oturtmak.
      <br/>
      <br/>
      KADIN KOLLARI ETKİN DEĞİL
      <br/>
      <br/>
      Tarihte ilk kadın genel başkana (Rahşan Ecevit) sahip olmasına rağmen DSP, kadın aday konusunda temkinli davranıyor. Meclis’te 13 milletvekili bulunduran partide kadın vekil olarak sadece Ayşe Jale Ağırbaş var. İller ve ilçelerdeki adayları şu ana kadar netleştirmeyen DSP, İstanbul’da Şile ve Kağıthane’nin ardından Ataşehir, Beşiktaş ve Beyoğlu’nda da kadın aday gösterdi. Şile Belediyesi başkan adayı Tülay Yıldız ve Kâğıthane Belediyesi başkan adayı Nesrin Altun. Parti yetkilileri yerel yönetimlere adaylık konusunda kadınların cesur olmadığını dile getiriyor. Sayının şimdilik az olmasını kadınların isteksizliğine bağlıyor.
      <br/>
      <br/>
      Tülay Yıldız, partiden gelen teklif sonrasında aday olmuş. Asıl mesleği avukatlık. Anneden gelen Ecevit hayranlığı onu DSP saflarına katmış. Partisinde kadın olduğundan dolayı ayrımcılık görmediğini belirten Yıldız, diğer partilerdeki kadınlara ‘vitrin süsü’ benzetmesi yapıyor. Kadının cesaretsizliğinden ziyade kabahati kadına sadece partilerin kadın kollarında görev veren zihniyette buluyor: “Bana göre kadın kollarının hiçbir etkinliği yok. Kadın oyalansın diye açılmış yerler.” Yıldız, yerel seçimde partilerin kadın aday tercih etmesini ilginç bir nedene bağlıyor: “Kadınlar erkeklerden daha iyi temizlik yapar. Biz kadınlar bütün belediyeleri temizlemeye adayız. Amacımız siyasetin tozunu almak. Ben de Şile’nin tozunu almaya adayım.”
      <br/>
      <br/>
      ŞOFÖR KOLTUĞUNDAN BELEDİYE KOLTUĞUNA
      <br/>
      <br/>
      CHP’nin şüphesiz en dikkat çeken yeni isimlerinden biri Bursa Büyükşehir Belediyesi’ne aday olan Sena Kaleli. Kamil Koç otobüs firmasının yönetim kurulu başkan yardımcılığını yürütüyordu. CHP lideri tarafından Genel Merkez’deki tanıtım toplantısında ‘iyi bir otobüs şoförü’ diye takdim edildi. Kendisi de Baykal’ın bu sözünü doğruluyor. 28 yıl görev yaptığı Kamil Koç, ‘Sena ablaları’ sayesinde Türkiye’nin ilk 500 şirketi arasına girdi. “Bursa’nın Sena annesi olmak istiyorum” diyen Kaleli, otobüs şoförlüğünden Bursa’nın belediye başkanlığı koltuğuna geçmek istiyor: “Artık toplum için çalışmak istiyorum. Topluma karşı kendimi borçlu hissediyorum. Gençlere, kadınlara cesaret vermek istiyorum.”
      <br/>
      <br/>
      Sena Kaleli, şu anda köşe bucak Bursa’yı dolaşıyor. Bursalının rant, yolsuzluk, işsizlik gibi sorunlardan dolayı kendine oy vereceğini düşünüyor. Otobüs işletmeciliği gibi erkeksi bir işte elde ettiği başarıyı erkek egemen belediyecilikte de yakalayacağı görüşünde. Konuşurken bir siyasetçi gibi sözü bırakmaya yanaşmıyor. En büyük artısının otobüs işletmeciliğindeki başarısı olduğunu düşünüyor. Bu sebeple kadın elini belediyeye dokunduracağını ifade ediyor.
      <br/>
      <br/>
      ‘KADIN YAPAMAZ’ DEĞİL, ‘NURAN UYGUN YAPAR’ DİYORLAR
      <br/>
      <br/>
      “Adaylığım benim dışımda gelişti.” diyen Nuran Uygun’a ise Erzincan CHP teşkilatı Ekim 2008’de adaylık teklifi götürdü. Erkeklerin zorlamasıyla aday olduğunu; ancak buna en çok kadınların sevindiğini anlatıyor. Kendine güvenini “Ben şunu yapacağım dediğim an, yapıyorum.” diyerek gösteriyor. “Buranın ilk kadın mali müşaviriyim.” diyen Uygun, 1994-99 yılları arasında il genel meclis üyeliği görevinde bulunmuş. Doğu Anadolu’da bir kadının ilk defa böyle bir göreve geldiğini öne sürüyor.
      <br/>
      <br/>
      2004 yerel seçiminde Erzincan’ı AK Parti yüzde 51’lik oy oranıyla kazanmıştı. CHP ise yüzde 16’da kalmıştı. Nuran Hanım, aradaki farkı kapatacağı inancında: “Çalışmaya başladığınız an her şey değişiyor. İnsanlar duruşunuza, sözünüzün arkasında durup durmadığınıza bakıyor. Beni iş kadını olarak çok iyi tanıyorlar. ‘Kadın yapamaz’ demiyorlar, ‘Nuran Uygun yapar’ diyorlar.”
      <br/>
      <br/>
      CHP’nin bir diğer kadın adayı ise MHP’nin kalesi konumundaki Kastamonu’dan çıktı. Belediye başkan adayı Müjgan Alagöz, 22 Temmuz’da aynı şehirden milletvekili adayı olmuş; ancak kazanamamıştı. Bu defa belediye başkanlığı koltuğuna göz dikti. “İstekler, baskılar neticesinde aday oldum. Partide benden başka iki müracaat daha vardı. Kadın hareketlerine partiler üstü bakıyorum.” diyor. Alagöz, özellikle kadın seçmenlerden çok oy alacağını düşünüyor. Bunun için kadın kimliğini öne çıkartan kampanyalar hazırlayacak. Hanımların yöresel el dokumalarını istihdama dönüştürüp gelir elde etmesini sağlamak bunlardan biri. Ancak kadın oylarının yeterli olmayacağını biliyor.
      <br/>
      <br/>
      AT YARIŞCISI BELEDİYE BAŞKAN ADAYI
      <br/>
      <br/>
      Başbakan Erdoğan, kadınları siyasete çekmek için ısrar etse de AK Parti’nin aday başvurularındaki sayının azlığı dikkat çekiyor. İl ve ilçe teşkilatları kadın aday çıkarabilmek için hummalı bir şekilde çalışsa da temayül yoklamalarında kadın adayların yeterli oy alamaması neticesinde erkekler öne çıkıyor. Nitekim parti 81 ilden sadece Ordu’da kadın aday gösterdi. AK Parti’nin ilçelerde gösterdiği kadın adaylardan en ilginç olanı Eskişehir Mahmudiye Belediyesi başkan adayı Ayşe Güney. Güney’in asıl mesleği eczacılık. Ancak Mahmudiye’deki birçok kişi gibi onun da ilginç bir hobisi var: At yetiştiriciliği.
      <br/>
      <br/>
      Ayşe Güney daha çocuk yaşta Mahmudiye’de yapılan mahalli at yarışlarına katıldığını belirtiyor. Şimdi Mahmudiye’deki 25 at çiftliğinden birinin sahibi.
      <br/>
      <br/>
      Güney, önceleri siyaseti hiç düşünmediğini söylüyor. Sebebi ise 1970’lerde okuduğu üniversitedeki sağ-sol hareketlerinin siyasetten kendisini soğutmuş olması. Ancak geçtiğimiz yıllarda Maliye Bakanı Kemal Unakıtan’ın Mahmudiye’ye yaptığı hizmetler kendisini siyasete ısındırmış: “Yüksekokulun yapılması, hipodromun tamamlanması gibi hizmetler sonrasında ben de bu hizmetlerin devam etmesi için aday olmak istedim.” Güney, kadınların siyasete katılımının az olmasını toplumdaki rolüne ve cesur olmamasına bağlıyor. Adaylığı kesinleşince ev gezmeleriyle işe başlamış. Mahmudiye halkının öncelikli sorununun altyapı olduğu bu toplantılarda ortaya çıkmış. İçme suyunun değiştirilmesi, hipodromun tamamlanması, iki yıllık okulun dört yıllığa çıkarılması gibi projeleri var. Bir de kadınlara yönelik istihdam projeleri. Sloganı ise şimdiden hazır: Her şey Mahmudiye İçin.
      <br/>
      <br/>
      SİYASETTE KADINA ENGEL YOK
      <br/>
      <br/>
      AK Parti’nin ilçelerde gösterdiği bir başka aday Filiz Ulusoy. Kalecik ilçesine belediye başkan adayı gösterilen Ulusoy, seçilirse memleketi Kalecik’in ilk kadın belediye başkanı olacak. 30 yaşındaki Filiz Hanım, Hacettepe Üniversitesi Sosyoloji Bölümü mezunu. Siyasal sosyoloji alanında yüksek lisans yapmış. Siyasete ilgisi aileden geliyor. Sendikacı babasının DYP’den milletvekili adaylığı da var.
      <br/>
      <br/>
      Ulusoy’a göre siyasette kadının olmaması Türkiye’nin sosyolojik yapısından kaynaklanıyor. Kadının önünde herhangi bir engel olmadığını düşünüyor. Beklentinin ve mücadelenin yüksek olmasını kadının siyasete girememe sebebi olarak sıralıyor: “Ne siyasi erkler ne de birtakım kuvvetler bize engel. Mevcut kadınsal yapı ve kadınlardan beklenenler engel koyuyor.”
      <br/>
      <br/>
      Filiz Hanım projelerinde kadınlar ve gençlerin öncelikli olacağını söylüyor. Kalecik’in tarihî yapısına dikkat çekerek ilçenin hak ettiği yere gelemediğini belirtiyor. Yerli turistlerin her hafta sonu ilçeye gelmesi için projeler hazırlayacağını anlatıyor. Bölgeye has olan Kalecik üzümünün sadece şarabının değil, pekmezinin de marka olması için çalışacağını belirtiyor.
      <br/>
      <br/>
      AK PARTİ’NİN İL BAZINDAKİ TEK ADAYI
      <br/>
      <br/>
      AK Parti’nin yerel seçimlerde 81 ilden sadece Ordu’da gösterdiği kadın aday Ayşe Bahar Çebi. 10 yıl belediye başkan yardımcılığı yapan Çebi, yerel yönetim konusunda oldukça tecrübeli bir isim. Ayrıca Avrupa Birliği (AB) alanında tanınmış biri. 1997’de AB Bölgeler Meclisi’nde Türkiye’yi temsil eden ilk yerel yönetici kendisi. Endüstri mühendisi olan Çebi, Sağra’da çalışma hayatına başlamış. Siyasete ANAP döneminde belediye meclis üyeliğiyle atılan Çebi, 1994’te Ordu Belediye Başkan Yardımcısı olarak uzun yıllar görev yapmış.
      <br/>
      <br/>
      Ayşe Bahar Çebi, diğer kadınlar gibi şehrinde adaylık için başvuran tek kadın. Partisinin temayül yoklamalarında birinci çıkması, anketlerde ön sırada yer alması, aday gösterilmesinin en önemli sebebi. Adaylığının kesinleştiği gün İzmir’deki trafik kazasında 18 yaşındaki yeğenini kaybeden Çebi, hem sevinci hem de hüznü bir arada yaşamış.
      <br/>
      <br/>
      Savaş döneminde Bosna, Hırvatistan, Sırbistan ve Kosova’da yapılan seçimlerde Avrupa Konseyi adına seçim gözlemcisi olarak görev yapan Ayşe Hanım, Ordu-İsveç arasında eğitim ve yaşlılar konusunda birçok projeye imza atmış. Bu anlamda başkan olması durumunda yaşlılar ve kadınlara ayrı bir önem vereceğini belirtiyor: “İşsizlik ve yoksulluk insanların en önemli sorunu bence. Belediye, merkezî hükûmetle beraber çalışarak bu sorunlara çözümler üretebilir. Kadınların iş sahibi olmasını sağlayarak fırsatlar sunulmasını istiyorum.”
      <br/>
      <br/>
      AÇI DOYUR, AÇIĞI KAPAT
      <br/>
      <br/>
      Meclis’in üçüncü büyük partisi MHP kadınları yerel yönetime hazırlama gayretinde. Meclis’te iki kadın milletvekili bulunduran MHP, yerel seçimlerde kadın aday yarışında ‘biz de varız’ diyor. Ancak kadın aday sayısının azlığı burada da değişmiyor. Partinin kadın adaylarından biri Adıyaman Besni’den. Asıl mesleği ebe hemşire olan Safiye Büyük, 80’li yıllardan beri siyasete ilgi duyduğunu söylüyor: “Arkadaşlarım pastanedeyken ben partilere gidiyordum. En son kararımı MHP’de kıldım.”
      <br/>
      <br/>
      Adıyaman’ın Besni ilçesinde MHP kadın kolları başkanlığı görevinde bulunan Büyük, geçtiğimiz seçimlerde de milletvekili aday adayı olarak seçimlerde yer almış. Siyasette arayışa devam eden başkan adayı şimdi de yerel seçimlerde iddiasının olduğunu söylüyor: “Adıyaman Besni şu an AK Parti’nin. Bu işte kadın-erkek diye bir şey yok. İnsana hizmet var. Ben de bunun için çalışacağım. Kadınlara, gençlere yönelik iş imkânı sağlayacağım.” Büyük, öncelikli hedefinin işsizlik olduğunu belirtiyor. Bunun için sloganı da hazır: “Açı doyur, açığı kapat.”
      <br/>
      <br/>
      SAADET’İN KADIN ADAYLARI
      <br/>
      <br/>
      Saadet Partisi (SP) tarihinde ilk kez yerelde kadın adaylara ışık yaktı. Şimdiye kadar 4 ilçede kadın aday gösteren parti, diğer partilerdeki kadın adaylarla yarışa hazırlanıyor. SP Konya Altınekin Belediyesi başkan adayı Semra Şahin, kadının siyasette var olması için önce ‘cesaret’ diyor. Kadınların ‘yapabilir miyim’ düşüncesinden sıyrılıp siyasete girmesini tavsiye ediyor. Şahin yerel yönetimlerde kadın sayısının çok az olmasını parti yönetimlerinin verdiği sözde durmamasına bağlıyor. Bunun için kadının siyasetteki yarışını başkanlıktan ziyade bir onur mücadelesi şeklinde yorumluyor. Kadının siyasetteki oranının yüzde 50’lere çıkmasını istiyor.
      <br/>
      <br/>
      CHP’nin 20 yıldır kalesi olan Çankaya Belediye Başkanlığı’na Saadet Partisi’nden aday gösterilen Esra Acun, Türkiye’nin ilk kadın pandomim sanatçısı olarak biliniyor. Babası Demokrat Parti eski Kayseri Senatörü Dursun Acun. SP Genel Başkanı Numan Kurtulmuş’un konuşmalarından etkilendiğini belirten Acun, adaylık için kendisi başvurmuş. O da siyasette kadın sayısının azlığından yakınıyor.
      <br/>
      <br/>
      <br/>
      <br/>
      MEVCUT KADIN BELEDİYE BAŞKANLARI
      <br/>
      <br/>
      İl	İlçe	İsim	Soyadı	Parti
      <br/>
      <br/>
      1.	Adana	Küçükdikili	Leyla	Güven	SHP
      <br/>
      <br/>
      2.	Ağrı	Doğubeyazıt	Mukaddes	Kubilay	SHP
      <br/>
      <br/>
      3.	Bartın	Kozcağız	Meliha 	Okutay 	CHP
      <br/>
      <br/>
      4.	Burdur 	Kızılkaya	Canan	Atasoy	AKP
      <br/>
      <br/>
      5.	D.Bakır	Bağlar	Yurdusev	Özsökmenler	DTP
      <br/>
      <br/>
      6.	D.Bakır	Bismil	Şükran	Aydın	DTP
      <br/>
      <br/>
      7.	Giresun	Doğankent	Nazmiye 	Kabadayı	AKP
      <br/>
      <br/>
      8.	Hatay	Küçükdalyan	Lina 	Cilli	SHP
      <br/>
      <br/>
      9.	Hatay	Yeşilköy	Fatma 	Gören	AKP
      <br/>
      <br/>
      10.	İzmir	Seyrek	Nurgül	Uçar	CHP
      <br/>
      <br/>
      11.	Kırklareli	Kavaklı	İnci	Tunç	CHP
      <br/>
      <br/>
      12.	Mardin	Kızıltepe	Cihan	Sincar	DTP
      <br/>
      <br/>
      13.	Mardin	Mazıdağı	Nuran	Atlı	DTP
      <br/>
      <br/>
      14.	Mardin	Sürgücü	Zeyniye	Öner	DTP
      <br/>
      <br/>
      15.	Sivas	İnkışla	Hilal	Yıldız	DYP
      <br/>
      <br/>
      16.	Tunceli	Tunceli	Songül	Erol Abdil	DTP
      <br/>
      <br/>
      17.	Uşak	Hasköy	Aynur 	Yurtsever	CHP
      <br/>
      <br/>
      18	.	Van	Bostaniçi	Gülcihan	Şimşek 	DTP
      <br/>
      <br/>
      <br/>
      <br/>
      PARTİLERİN KESİNLEŞEN KADIN ADAYLARI
      <br/>
      <br/>
      <br/>
      <br/>
      DTP
      <br/>
      <br/>
      Kars	: Ayşe Alınak
      <br/>
      <br/>
      Tunceli	: Edibe Şahin
      <br/>
      <br/>
      Diyarbakır-Bağlar	: Yüksek Baran
      <br/>
      <br/>
      Diyarbakır-Bismil	: Cemile Eminoğlu
      <br/>
      <br/>
      Diyarbakır-Lice	: Fikriye Aytin
      <br/>
      <br/>
      Diyarbakır-Çermik	: Suna Ünsal Aydın
      <br/>
      <br/>
      Diyarbakır-Eğil	: Petek Çapanoğlu
      <br/>
      <br/>
      Mardin-Derik	: Selma Irmak
      <br/>
      <br/>
      Mardin-Nusaybin	: Ayşe Gökhan
      <br/>
      <br/>
      Mardin-Yeşilalan	: Gülbeyaz Güneş
      <br/>
      <br/>
      Hakkâri-Yüksekova	: Ruken Yetişkin
      <br/>
      <br/>
      Elazığ-Karakoçan	: Asiye Kolçak
      <br/>
      <br/>
      Şanlıurfa-Viranşehir	: Leyla Güven
      <br/>
      <br/>
      Ağrı-Doğubayazıt	: Canan Can Korkmaz
      <br/>
      <br/>
      Şırnak-Uludere	: Şükran Sincar
      <br/>
      <br/>
      Muş-Varto	: Gülşen Değer
      <br/>
      <br/>
      Van-Bostaniçi	: Nezahat Ergüneş
      <br/>
      <br/>
      CHP
      <br/>
      <br/>
      Aydın	: Özlem Çerçioğlu
      <br/>
      <br/>
      Bursa	: Sena Kaleli
      <br/>
      <br/>
      Kastamonu	: Müjgan Alagöz
      <br/>
      <br/>
      Antakya	: İris Şentürk
      <br/>
      <br/>
      Erzincan	: Nuran Uygun
      <br/>
      <br/>
      Bartın- Kozcağız	: Meliha Okutay
      <br/>
      <br/>
      AK PARTİ
      <br/>
      <br/>
      Ordu	: Ayşe Bahar Çebi
      <br/>
      <br/>
      Aydın-Bozdoğan	: Şule Özsoy
      <br/>
      <br/>
      Bursa-Nilüfer 	: Işıl Z.Gençoğlu Maydaer
      <br/>
      <br/>
      Eskişehir-Mahmudiye	:Ayşe Güney
      <br/>
      <br/>
      Giresun-Doğankent 	:Nazmiye Kabadayı
      <br/>
      <br/>
      İstanbul-Beşiktaş 	: S. Fatma Çarmıklı
      <br/>
      <br/>
      Nevşehir-Hacıbektaş	:Hava Gök
      <br/>
      <br/>
      DSP
      <br/>
      <br/>
      İstanbul-Şile	: Tülay Yıldız
      <br/>
      <br/>
      İstanbul-Kâğıthane	: Nesrin Altun
      <br/>
      <br/>
      SAADET PARTİSİ
      <br/>
      <br/>
      Konya-Altınekin	: Semra Şahin
      <br/>
      <br/>
      Ankara-Çankaya	: Esra Acun
      <br/>
      <br/>
      Elazığ-Keban	: Fethiye Adlı
      <br/>
      <br/>
      Manisa-Turgutlu- Urganlı	: Merve Özkuş
      <br/>
      <br/>
      Iğdır-Merkez	: Arzu Tanrıkulu
      <br/>
      <br/>
      MHP
      <br/>
      <br/>
      Yozgat Şefkateli	: Ayşe Aydoğmuş
      <br/>
      <br/>
      Sakarya-Sapanca	: Oya Arapoğlu
      <br/>
      <br/>
      Adıyaman-Besni	: Safiye Büyük
      <br/>
      <br/>
      Bolu-Mudurnu 	: Fevziye Ertuğrul
      <br/>
      <br/>
      Muğla-Milas 		: Nesrin Ertürk
      <br/>
      <br/>
      İstanbul-Beşiktaş	: Cennet Süzer
      <br/>
      <br/>
      Mersin-Gözne 	: Fatma Yılmaz
      <br/>
      <br/>
      <br/>
      <br/>
      İlknur Üstün*: SİYASİ TARİH, KÜSKÜN KADINLARLA DOLU
      <br/>
      <br/>
      Siyaset çok erkek egemen ve partiler ‘erkek kulübü’ gibi. Dolayısıyla bu yapılanmanın içinde kadınlar var olamıyor. Öncelikle siyasetin bu şekilde yapılanmasını değiştirmek gerekiyor. Bir de siyasi partiler ya da genel başkanların bu kadar güçlü bir inisiyatifi elinde bulundurması engellenmeli. Yasaların kadın erkek eşitliğini sağlayacak biçimde düzenlenmesi ve önlem alınması gerekir. Bunlardan biri de kotadır. Bu seneki yerel seçimlerde açıklanan aday sayılarına baktığımızda partilerin siyasi direncinin bu konuda çok parlak olmadığını söyleyebilirim. ‘Kadınlar ilgisiz, isteksiz’ deniyor fakat kadınlar siyaset yapıyor. Partilerin arka planında yer alan, propaganda çalışması yapan, mitinglerde ön sıralarda olan, bağış toplayan hep kadınlar. Fakat mesele; bu kadınları sadece evdeki gibi işin mutfağında tutup karar mekanizmasına getirmeyen düşünce. O sebeple siyasi partiler tarihi, ‘küskün kadınlar’ tarihidir.
      <br/>
      <br/>
      * KA-DER Ankara Başkanı
      <br/>
      <br/>
      <br/>
      CHP’Lİ MELİHA OKUTAY, BARTIN KOZCAĞIZ’DAN İKİNCİ KEZ ADAY
      <br/>
      <br/>
      Meliha Okutay, Bartın Kozcağız’da 5 yıldır belediye başkanı. CHP’den kendi isteğiyle 2004’te aday olan Okutay, bu seçimde partisinin isteğiyle yeniden aday. Belediye başkanlığının çetin bir mücadele olduğunu söyleyen Okutay, kadınların bu iş için öncelikle cesaretli olmasını istiyor. Kadınların belediye başkanlığından korkmadığını, siyasetin karmaşık yapısının kadını ürküttüğünü ifade ediyor. Meliha Okutay, dört yıllık belediye başkanlığı döneminde kadınlarla ilgili birçok projeye imza atmış. Özellikle başkanlık koltuğuna oturduğunda kadın çalışan olmayan belediyede öncelikle kadınlara görev vermiş: “Benim burada oluşum kadına güveni arttırdı. Şu anda harita kadastro ve peyzaj mimarı bayan çalışanımız var. Kadınlar belediye başkanı olacaksa öncelikle zamanları müsait olmalı. Ancak o zaman bulundukları yere tam anlamıyla hizmet verebilirler.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32398), [web.archive.org (arşiv bağlantısı)](http://web.archive.org/web/20090403065859/http://www.aksiyon.com.tr:80/detay.php?id=32398)
