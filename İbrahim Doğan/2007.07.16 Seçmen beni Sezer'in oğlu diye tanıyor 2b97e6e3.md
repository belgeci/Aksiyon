# Seçmen beni Sezer’in oğlu diye tanıyor

*İbrahim Doğan 2007.07.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Cumhurbaşkanı Ahmet Necdet Sezer’in damadı Mustafa Kemal Kısacıkoğlu, CHP’nin milletvekili adaylarından. Kendini ‘Sezer’in damadı’ olarak tanıtmıyor; ama bazı seçmenler onu Cumhurbaşkanı’nın oğlu olarak görüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071109074507im_/http://www.aksiyon.com.tr/resim/658/36.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Cumhurbaşkanı Ahmet Necdet Sezer yedi yıllık görevi boyunca kamuoyunun önüne çıkmamaya çalıştı. Ailesi de şüphesiz aynı şekilde sessizliği tercih etti bu sürede. Ancak Sezer’in damadı Mustafa Kemal Kısacıkoğlu, bu sessizliği bozacak bir karar aldı. CHP’den milletvekili olmak için yaptığı başvurusu kabul edildi. 22 Temmuz seçimlerine sayılı günler kala, o da Ankara ikinci bölgedeki seçim çalışmalarına hız verdi. Her gün yüzlerce kişiyi ziyaret edip destek istiyor. Bu kampanya çalışmalarından birisinde ona eşlik ettik. Cumhurbaşkanı damadı ve Mustafa Kemal Kısacıkoğlu olarak iki ayrı portre çıktı karşımıza.
   <br>
    <br>
     Kısacıkoğlu, Ordu Ünye (1959) doğumlu. Aralık 1977’de Ankara Üniversitesi Siyasal Bilgiler Fakültesi İktisat Bölümü’ne kaydolur. O günler için “Karışık bir dönemdi. Okulların kapatıldığı, boykot edildiği yıllardı.” diyen Kısacıkoğlu, “Düşünün Ünye’den gelen biri, Ankara gibi büyük bir şehirde ne olduğunu anlamadan üniversiteli oluyor. Sonra 77-80 döneminde sıkıntılı süreç yaşanıyor.” diyor. Kendisini ‘sosyal demokrat’ diye tanımlayan Kısacıkoğlu, o yıllarda öğrenci hareketlerinde de yer alır. 12 Eylül darbesi, ara sınavlar derken ancak 1984’te mezun olur. Türk Eximbank’a girer mezuniyetten sonra. Memur, uzman yardımcısı, uzman, müdür yardımcısı, müdür ve teftiş kurulu başkanı olarak çalışır. 1997’de Sezer’in kızı Zeynep Sezer’le evlenir.
     <br/>
     <br/>
     SEÇMEN İNŞALLAH DİYORSA, CHP’YE OY YOK
     <br/>
     <br/>
     İki aydır sıcak siyasetin tozlu yollarında yürüyen Kısacıkoğlu’nun seçmenle ilişkisinde dikkat çeken özelliği karşısında kim olduğunu ayırt etmeksizin nazik davranması. “Merhaba. Ben CHP milletvekili adayı Mustafa Kemal Kısacıkoğlu. Sizleri selamlamak istedim. Desteğinizi bekliyorum.” cümlesi her kapının giriş anahtarı. Ardından elini uzatıyor seçmene. Eğer “Kısmetse ya da inşallah.” cevabı gelirse anlaşılıyor ki oy CHP dışında bir partiye gidecek. Yok, eğer “Oylarımız CHP’ye” cümlesi gelirse hemen destek talebinin derecesi yükseliyor: “Komşularınıza da ulaşın. İnsanların mutlaka sandığa gitmesi ve oylarını kullanmasını sağlayın.”
     <br/>
     <br/>
     Muhafazakâr kimliğiyle bilinen Keçiören’de sol bir partinin adayının tepki görmemesini “İnsanlar hüsnükabul gösteriyor.” diye yorumluyor. Demokrasi içinde insanların birbirine tahammül göstermesi gerektiğini vurguluyor. Ankara İkinci Bölge 6. sıra adayı olan Kısacıkoğlu, seçim bölgesi için “Herkesle tanışmaya, düşüncelerimizi aktarmaya çalışıyoruz.” diyor. Ziyaretler seçmenin fikrini ne kadar değiştiriyor bilinmez; ancak birçok vatandaş memnuniyetini dile getiriyor. Sezer’in damadı da daha fazla vatandaşa ulaşmak için son derece hızlı hareket ediyor. Sokakta hiç kimseye kendisini Cumhurbaşkanı’nın damadı diye tanıtmıyor. Kendisini tanıyanlarla bu konu üzerinde sohbete yanaşmıyor. Kısa aralarda sorularımızı yöneltiyoruz.
     <br/>
     <br/>
     SİYASETE GİRME NEDENİ CUMHURİYET MİTİNGLERİ
     <br/>
     <br/>
     -Neden siyasete girme kararını aldınız?
     <br/>
     <br/>
     14 Nisan’dan itibaren gündeme gelen; Ankara Tandoğan’da başlayıp, İstanbul Çağlayan ve İzmir Gündoğdu meydanlarında çıkan hassasiyetler benim için de geçerli. Siyasete girmemin en önemli sebebi bu. Cumhuriyetin kazanımları konusundaki hassasiyetler tabii ki bu mitinglerden önce de vardı. Mitingler bunu pekiştiren unsurlar oldu.
     <br/>
     <br/>
     -Kendi arzunuzla mı aday oldunuz?
     <br/>
     <br/>
     Bireysel kararım. Ne Sayın Deniz Baykal ile ne partideki başka bir yöneticiyle konuştum. Gidip başvurumu yaptım.
     <br/>
     <br/>
     -Dün bankacıydınız, bugün adaysınız. Nasıl bir duygu oy istemek?
     <br/>
     <br/>
     Çıkış noktamız cumhuriyet olunca oy istemek son derece kolay. Cumhuriyete sahip çıkarak istiyoruz. CHP bu konuda çok hassas. İnsanlardan oy istemek de hüsnükabul görmek de son derece kolay.
     <br/>
     <br/>
     -Muhafazakâr bilinen Keçiören’de sol parti adayı olarak tepki görüyor musunuz?
     <br/>
     <br/>
     Hayır. İnsanların bu bölgede yaklaşımları son derece sıcak. Bu da insanı mutlu ediyor. Demokrasinin gereği. Demokrasi uzlaşma demek. Demokrasi, farklı farklı partilerin,  düşüncelerin ortaya konulduğu, o siyasi görüşlerin konuşulduğu bir ortam. Dolayısıyla insanlar kendilerini bir anlayış içerisinde değerlendirebiliyorlar. Bu anlayış da bizi gerçek anlamda demokrasiye götürecek.
     <br/>
     <br/>
     Söz dönüp dolaşıp Cumhurbaşkanı Sezer’in damadı olmasına geliyor. Cumhurbaşkanı Sezer’in 2000’de Çankaya Köşkü’ne çıkmasıyla başlayan sürecin en yakın tanıklarından biri kendisi. Türkiye ‘kırmızı ışıkta duran’ Sezer’den, laiklik ve cumhuriyetle ilgili ilginç çıkışlar yapan Sezer’e dönüşen bir portreyi merakla izledi. Damadı olması hasebiyle bizim de sorularımız bu noktaya odaklanıyor. Ancak cevaplar daha da hassaslaşıyor. Kayınpederi Sezer’den onay aldığını söylüyor. Zaten ulaştığı seçmenler de onu Sezer’in damadı, oğlu olarak karşılıyor.
     <br/>
     <br/>
     -Sayın Cumhurbaşkanı’nın damadı diye takdim edilmek istemiyor musunuz?
     <br/>
     <br/>
     O makam korunması gereken bir yer. Politize olmaması lazım. Siyasete girme benim bireysel kararım. Ailevi ilişkiden dolayı bunun gündeme getirilmesi oraya zarar versin istemiyorum. Gerekçe bu. Politik tartışmaların içinde olmamalı. Ancak Cumhurbaşkanının damadının aday olması, tartışmaları beraberinde getiriyor. Mustafa Kısacıkoğlu olarak CHP’ye hizmet etmeyi sürdüreceğim.
     <br/>
     <br/>
     -Bunun olumlu ya da olumsuz yansıması oluyor mu?
     <br/>
     <br/>
     Hayır. Olumlu yansıması çok fazla. Hiçbir olumsuz yansımasını görmedim. Her Türk vatandaşının saygı göstermesi gereken, koruması gereken bir makam. Ben de onu yapmaya özen gösteriyorum.
     <br/>
     <br/>
     -Rahatsız ediyor mu?
     <br/>
     <br/>
     Rahatsız etmez. Siyasi çalışmaların içindeki konularda gündeme gelirse taraf konulmaya çalışılır. O da beni rahatsız eder. O makam tarafsız olmaktadır.
     <br/>
     <br/>
     -Siyasete girerken Sayın Cumhurbaşkanı’nın onayını aldınız mı?
     <br/>
     <br/>
     Ben eşimle, ailemle bu konuları konuştum. Bu konularda herhangi aksi, olumsuz bir yaklaşımı olmadı.
     <br/>
     <br/>
     -Sayın Cumhurbaşkanı’ndan mı yoksa kendi ailenizden mi?
     <br/>
     <br/>
     Onu (Cumhurbaşkanı Sezer’i) kendi ailemin dışında sayabilir miyim? Bir seçmen beni Sezer’in oğlu diye tanıyor. (Cumhurbaşkanımız beni) oğlu gibi gördüler bugüne kadar; sağ olsunlar. Onlar da benim için bir anne, bir baba olarak saygı duyduğum, son derece sevdiğim insanlar.
     <br/>
     <br/>
     -Köşk seçimlerinde Başbakan ‘uzlaşma’ sözcüğünü kullandı. Siz ne düşünüyorsunuz?
     <br/>
     <br/>
     Bu uzlaşma arayışı keşke 16 Mayıs’tan önce olsaydı da bugünlere gelmemiş olsaydık. Şimdi bugünkü söylemler uzlaşma aranacak şeklinde gündeme geldi. Ne kadar güzel.
     <br/>
     <br/>
     -Uzlaşma noktasına gelmesini olumlu bir adım olarak mı değerlendiriyorsunuz?
     <br/>
     <br/>
     O noktadan bu noktaya gelinmiş olması demokrasi adına son derece sevindirici.
     <br/>
     <br/>
     -Sayın Cumhurbaşkanı’nın ‘kamuoyu önünde şuna dikkat edin’ gibi uyarıları oluyor mu?
     <br/>
     <br/>
     7 senedir o dikkat içerisinde yaşadık. Bazı şeyleri değiştirmek kolay değil. Haliyle o özen içerisinde 7 senedir o makamın korunması ilkesi çerçevesinde oraya zarar verecek,  ne bir söylemim olur ne davranışım.
     <br/>
     <br/>
     -Sezer’in Köşk’e çıkmasından sonra ailevi ilişkilerde gerileme oldu mu?
     <br/>
     <br/>
     Sizin aile içi ilişkileriniz nasılsa bizim de öyle. Ne zaman görüşme gereği ortaya çıktıysa karşılıklı gidilip gelinmiştir.
     <br/>
     <br/>
     -Cumhurbaşkanı olduktan sonra çocuğunuzu alıp eşinize her zaman “Hadi Köşk’e gidelim” diyebiliyor musunuz?
     <br/>
     <br/>
     Biz bir aileyiz. O makam hiçbir şekilde bu ilişkileri değiştirmedi.
     <br/>
     <br/>
     <br/>
     LAİKLİK FAY HATTI HALİNE GETİRİLDİ
     <br/>
     <br/>
     -Laiklik son günlerin en tartışmalı kavramı. Bu tartışmalar gereğinden fazla mı büyüdü?
     <br/>
     <br/>
     Bu konuyu gündeme getiren mevcut hükümet oldu. Yoksa insanların laik, anti-laik yaklaşımı yok. Hâlâ da yok. Ama gidişat bunu öyle bir fay hattı haline getirmiş ki. O yüzden bu konuya çok hassas yaklaşmamız lazım. Türkiye Cumhuriyeti’nin temeli bu. Cumhuriyetin dört unsuru demokrasi, laiklik, sosyal devlet ve hukuk devleti. Şimdi bunlardan bir tanesini aradan çıkardığınızda sistem tamamen çöker. Bu hangisi olursa olsun. Cumhuriyetin unsurlarını bu şekilde tartışmaya açmak ülkemize zarar verir.
     <br/>
     <br/>
     -CHP-MHP koalisyonuna nasıl bakıyorsunuz?
     <br/>
     <br/>
     Bunu konuşmak çok erken. Biz birinci parti olacağız. Dolayısıyla şimdiden 23 Temmuz sabahını konuşmaya kalkmak çok doğru değil.
     <br/>
     <br/>
     -Tek başınıza iktidar olamazsanız AKP mi MHP mi?
     <br/>
     <br/>
     Bu konuda bir açıklama yapmam son derece yanlış olur, otorite olacak durumda değilim çünkü. Kişisel fikrimi soracak olursanız belli olan bir şey var. 4,5 yıllık uygulamalar ortada. Bir yeniliğe ihtiyaç var. Bu yeniliği ortaya çıkaracak çözüm hangisi ise o çözüm tercih edilir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27905), [web.archive.org (arşiv bağlantısı)](http://web.archive.org/web/20071109074507/http://www.aksiyon.com.tr:80/detay.php?id=27905)
