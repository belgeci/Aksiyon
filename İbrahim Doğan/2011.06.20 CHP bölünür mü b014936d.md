# CHP bölünür mü?

*İbrahim Doğan 2011.06.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <p class="BasicParagraph">
    <span lang="EN-GB">
     Seçimde aldığı yüzde 26’lık oy oranını kimsenin beğenmediği CHP’de eski-yeni tartışması yaşanırken, parti içinde bölünmeden söz edenler bile var. Tartışmaların sonucu merakla bekleniyor.
    </span>
    <p class="BasicParagraph">
     <span>
     </span>
    </p>
   </p>
  </font>
 </div>
 <div id="newsText">
  <font class="detail-text">
   <p>
    <span>
     <span>
      <span>
       A
      </span>
     </span>
     K Parti Genel Merkezi’ne gelenleri “Biz birlikte Türkiye’yiz” yazısı karşılıyor. Bu söze uygun, her kesimden insan partinin bahçesini doldurmuş; çocuklar, genç kızlar, anne ve babalar, eski CHP ve MHP’liler, başı örtülüler ve açıklar... Birkaç yüz metre ötesindeki CHP Genel Merkezi’nin bahçesinde ise bir grup genç ile orta yaştaki kadın ve erkekler boy gösteriyor. Bu grup, bahçeye kurulu dev ekrandan ‘iktidar’ sonucunu bekliyor. Hep hüsranla biten seçimlerden dolayı bu defa CHP bahçesindeki dev ekranda televizyon kanalları değil, partinin kendi seçim merkezinin elde ettiği veriler yayınlanıyor. Partililer sonuçları gördükçe ‘iktidara yürüyoruz’ havası pekişiyor, alkışlar kopuyor.
    </span>
   </p>
   <p>
    <p class="2011yenimetin">
     <span>
      Bahçeden parti binasına girince içeride bir televizyon kanalı açık; ancak dışarıdakilerin sevinci içeride yok. Çünkü CHP’nin seçim merkezi sonuçların sadece yüzde 5’ini açıklamışken, televizyonda bu oran yüzde 70’i aşmış durumda. CHP’liler ‘Hangisi doğru?’ diye şüpheye düşmüş. Bir süre sonra partinin seçim merkezi iflas ediyor, bahçedeki ekrana da televizyon kanallarının sonuçları yansıtılıyor. Partideki iktidar havası, yerini hüzne bırakıyor. Sigaralar yakılıyor, boş bakışlar havaya takılıyor. CHP bahçesindeki birkaç dakikalık sevinç, yerini hayal kırıklığına bırakıyor. Parti bahçesinde küçük bir grup, CHP’nin genetiğine işlemiş endişeleri yansıtan “Türkiye laiktir laik kalacak!” sloganını atıyor. Ancak korku eksenli söylem artık parti tabanında bile destek bulmuyor. İçe kapanık CHP, artık dışa açılmak, iktidar olmak istiyor. Ancak bu, sanıldığı kadar kolay değil. Kemal Kılıçdaroğlu’nun CHP’si ile Deniz Baykal ve Önder Sav’ın ‘eski CHP’si arasındaki çatışma kaçınılmaz. Parti, sosyal demokrat çizgiye mi geçecek, yoksa ulusalcı/Kemalist olarak mı kalacak?
     </span>
    </p>
    <p class="2011yenimetin">
     <span>
      1990’lardan itibaren Baykal liderliğinde girdiği seçimlerde ‘korku ve endişe’ siyaseti güden CHP, 2007 seçimine geldiğinde kendine yeni bir taban inşa etmişti. Bu taban, ‘şeriat gelecek, laiklik yıkılacak’ endişesi üzerinden oylarını veriyordu. Siyaset bilimci Prof. Tanju Tosun’un deyimiyle ‘hayalî korkular’ ile yaşayan CHP, oylarını ve milletvekili sayısını artırıyor ancak iktidarın yanından bile geçemiyordu. “Tayyip Bey tabanını dışa açtı. Baykalcı CHP ise içe kapattı. Çünkü hayalî siyasi cemaat oluşturdu. Bu cemaat hayalî korkular nedeniyle Baykal’ın varlığını kabul etti. Kılıçdaroğlu ise içe kapanık CHP’yi dışa açıyor. Toplumun değerleriyle, ortalamasıyla buluşmadan CHP’nin büyüyebilmesi mümkün değil. İlk kez yeni CHP toplumu anlamaya çalışıyor. Önce anlayacak, sonra taleplerine yanıt verecek.” diyen Tosun, yüzde 26 sonucunu başarı olarak görmüyor.
     </span>
    </p>
    <p class="2011yenimetin">
     <span>
      Meydanlarda ‘Yeni CHP’ vurgusunu sık sık yapan Kemal Kılıçdaroğlu, partisini Kemalist, ulusalcı söylemden uzaklaştırmaya çalıştı. Kürt politikası konusunda ezber bozup yerel özerklik ve Öcalan ile görüşmekten söz etti. Kılıçdaroğlu, popülist kimi söylemlerinde zaman zaman geri adım attı. Bu politikalarına aykırılık oluşturacak Ergenekon ve Balyoz sanıklarını aday göstererek değişimde samimi olup olmadığı konusunda soru işaretleri oluşturdu. Oyların artmasına rağmen partideki psikolojik eşik kabul edilen yüzde 30’un aşılamaması, yeni CHP’yi tartışmaya açtı. Kimliğini değiştiren, kabuğunu kırmaya çalışan CHP,
      <span>
      </span>
      Deniz Baykal ve Önder Sav’a göre eski kimliğine geri dönmeli. Partinin mirasının reddedilmesine karşı çıkan eski siyasiler, CHP’de yeni bir mücadele başlatacak. Anayasa, Kürt sorunu gibi konularda partinin tutumunu belirleyecek bu çatışma, CHP’yi eski günlerine mi döndürecek, yoksa gerçek bir sosyal demokrat parti yolunda ilerlemesine yardımcı mı olacak? Ya da partide bölünme mi yaşanacak?
     </span>
    </p>
    <p class="2011yenimetin">
     <span>
      Liberal Düşünce Topluluğu üyesi ve CHP’nin İstanbul milletvekili aday adayı Hasan Kaya’ya göre, partinin geleneksel söylemi, Kemalist ve devletçi bakış açısı ile aday belirlemedeki hatalar, CHP içindeki derin ayrılıkların gün yüzüne çıkmasına neden oldu. Kaya, bir yanda daha kapsayıcı, özgürlükçü ve çoğulcu yapıyı savunanlar, öte yanda da geleneksel kuruluş felsefesine ve ideolojisine sarılanlar olduğunu söylüyor: “Kılıçdaroğlu biraz da olsa kuruluş felsefesinden sıyrılmaya ve partiyi büyütmeye doğru atım atmış, bunda başarılı olamamıştır. Bundan sonra CHP içerisinde hiçbir şey eskisi gibi olmayacak. CHP’nin topyekûn bir arada durması zor. CHP yol ayrımında. Önümüzdeki dönemde CHP’nin 3 parti olarak yoluna devam etme olasılığı yüksek. Kemalist kesim kurultay sürecinde partiyi ele geçirip yollarına devam edecek. Sol/sosyal demokrat kadrolar da yeni bir parti kurarak yollarına devam ederler. Sağ tandanslı politikacılar ise kendi yollarında yürürler. CHP bugünkü hâliyle alternatif olamaz. CHP geçmişiyle yüzleşmeden ve hesaplaşmadan sol/sosyal demokrat bir kimliğe kavuşamaz. Bugünkü ayrışma bireysel değil, ideolojik. Bu, özgürlükçü, çoğulcu, halkın değerlerine ve inançlarına saygılı, bireysel hak ve özgürlükleri savunan; devleti değil, bireyi önceleyen; kırmızı çizgileri değil, her rengi içinde barındırmaya çalışanların ayrışımıdır.”
     </span>
    </p>
    <p class="2011yenimetin">
     <span>
      Kaya gibi Alevi inançlıların yüzde 90’dan fazlası seçimde ‘Kılıçdaroğlu’ dedi. CHP’nin 11 milyon oyunun en az yarısının Alevilerden geldiği öne sürülüyor. Baykal ve Sav’ın Kılıçdaroğlu’nu tasfiye etmesi durumunda Alevi tabanın CHP’den kopacağı öne sürülüyor. Bu da CHP’yi baraj altına itebilir. “Kılıçdaroğlu giderse biz de gideriz” diyen Aleviler, BDP’nin yeni sol blokunun içine dâhil olabilir. Ancak Kemalist değerlere sahip çıkan Alevilerin önemli kısmı böyle bir ittifaka hazır değil. Kılıçdaroğlu’nun partiden ayrılıp sosyal demokrat bir parti kurması, BDP’nin de bu çatı altına girmesi mümkün. CHP’de genel başkanlık için Haluk Koç, Metin Feyzioğlu ve Berhan Şimşek’in isimleri konuşuluyor.
     </span>
    </p>
    <p class="2011yenimetin">
     <span>
      Partinin Kemalist ve sosyal demokrat bir denge üzerinde yürüdüğünü düşünen Baykal’ın yakın çalışma arkadaşlarından Algan Hacaloğlu ise partinin bölünmeyeceğini düşünüyor. Hacaloğlu, değişimi destekliyor; ancak Kemalizm ve ulusal Kurtuluş Savaşı’nın değerlerinin arka plana atılmasına karşı çıkıyor: “Denge gerçekten kayboldu. Aile sigortası, bedelli askerlik… Bunların yetmediğini gördük. Popülizm ile insanların gönüllerine girilemediği görüldü. Şu an partide kafa karışıklığı oluşmuş durumda. Kargaşa nedeniyle kemik oylar erozyona uğradı. Parti bir an evvel kendi tutarlı kimliğine kavuşmalı. CHP ana ekseninden, kurucu değerlerinden kopamaz.”
     </span>
    </p>
    <p class="2011yenimetin">
     <span>
      Kılıçdaroğlu meydanlarda verdiği anayasa sözünün arkasında durup geçmişte uzak durulan AK Parti ile görüşeceğinin sinyalini verdi. Ege Üniversitesi Öğretim Üyesi Prof. Tanju Tosun da Kılıçdaroğlu’nun partideki Kemalistlere önce demokrasi, sonra sosyal demokrasiyi öğretmesi gerektiğini düşünüyor: “1940’ların değerlerinin bugün bir çıkar yolu yok. Kılıçdaroğlu’nun bunu yapması gerekiyor. Türkiye’de siyasal rejimin demokratikleşmesi ve yeni anayasa, özgürlükçü siyaset, özgürlükçü toplum inşası açısından önemli. Katı cumhuriyetçi çizginin yumuşaması değil, mutlaka tarihte bırakılması gerekiyor. Partinin bölüneceğini de düşünmüyorum. O seçmenin gideceği başka adres yok. İktidar özlemi duyan bir taban var. İdeolojik kimliğe sıkı sıkı sarılmak yerine sıçramak gerekiyor. O süreç başladı. İnkâr politikasına gerek yok. Bu risk olur, CHP o zaman bölünür. En büyük problem, Ergenekon sanıklarının aday gösterilmesi. Partinin tercihi mi, yoksa biri mi empoze etti? Demirel, ‘Haberal’ı önerdim’ dedi. İdeolojik açıdan bir tutarsızlık söz konusu.”
     </span>
    </p>
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=278AEB5DDC20BB3C8732EBE49403B90B?newsId=29728), [web.archive.org (arşiv bağlantısı)](http://web.archive.org/web/20140714202838/http://aksiyon.com.tr:80/aksiyon/newsDetail_getNewsById.action;jsessionid=278AEB5DDC20BB3C8732EBE49403B90B?newsId=29728)
