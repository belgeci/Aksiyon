# Ölüm akan çeşmeler

*İbrahim Doğan 2005.10.10*

<div bgcolor="#FFFEF6">
 <font>
  <img border="0" height="1" src="/web/20051214024523im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051214024523im_/http://www.aksiyon.com.tr/resim/566/22.jpg" vspace="5"/>
  </p>
 </font>
 <font class="content">
  Kütahya’nın Emet ilçesindeki çeşmelerden 30 yıldır arsenikli su akıyor. Buradaki arsenik oranı dünya standartlarının 110 katına kadar çıktı. Uzmanlar arsenikli suyun tüketilmesinin kansere yol açtığını söylüyor. Öğretim üyesi Ali Haydar Güngörmüş’ün yaptığı araştırmaya göre ilçede meydana gelen ölümlerin yüzde 60’ının sebebi tespit edilemiyor.
 </font>
 <p>
  <font class="content">
   Napolyon’un, 1821’de St. Helena Adası’nda ‘fare zehri’ olarak bilinen arsenikten öldüğü tam 140 yıl sonra ortaya çıkmıştı. Napolyon’un öldürüldüğünün uzun süre kabul edilmemesi üzerine Uluslararası Adli Tıp Zehirbilim Birliği’nin bu yıl yaptığı saç teli analizi de ölüm nedeni olarak arseniği gösteriyordu. Tadı, rengi ve kokusu olmayan  arsenik, Ortaçağ’ın en gözde suikast silahı olarak kullanılırken, bugün Kütahya’nın Emet ilçesinde suya karışmış halde 20 bin kişinin çeşmesinden akıyor. Emet şebeke suyundaki arsenik oranı dünya ortalamasının 50 katına ulaştı. Kimi köylerde bu oran 110 katına kadar çıkıyor. İlçe halkı bile bile ‘zehirli suyu’ içiyor; ancak önlerinde başka seçenek de yok. Emet ve yöresinde yaşayan halktan ölenlerin çoğu için ‘ölüm sebebi bilinmiyor’ raporu veriliyor. Bu, bütün ölümlerin yüzde 60’ını aşıyor. Ölümlerin yüzde 10’u ise kanserden kaynaklanıyor.
   <br>
    <br>
     Dünyadaki tatlı suların yüzde 97’si  olduğu gibi Emet’te de içme suyu yeraltı sularından elde ediliyor. Bu sular daha çok, yeraltının binlerce metre altındaki kaya katmanlarının arasında yer değiştirebiliyor. Küçük bir deprem, suların yönünü etkileyebiliyor. Temiz kaynaklar, yer hareketleri sonrasında zararlı madde içeren tabakalara temas edebiliyor. İki bin kişinin hayatını kaybettiği 1970 yılındaki Gediz Depremi, Emet içme suyunun şehre ulaştığı yolu değiştirdi. Tahminlere göre yeraltında hareket eden su arsenikli bölgeye ulaştı.
     <br/>
     <br/>
     Su sıkıntısı yaşayan ilçede altı yıl sonra iki yeni kuyu, Malı Deresi’nde açıldı. Ancak bu kuyuların olduğu bölge, bor madeninin bir çeşidi olan kolomanit rezervlerinin dünyadaki yüzde 70’ine sahipti. Sağlığa zararıyla bilinen bor, aynı zamanda zehir olarak tanımlanan arseniği de içinde barındırıyor. O dönemde kuyuların, bor yataklarına yakınlığına dikkat edilmedi. Su, yeraltında hareket ederken önce arseniği bünyesine kattı, ardından da şehre ulaştı. Böylece hem çeşmelerden hem de Emet Çayı’ndan arsenikli sular akmaya başladı. Suyu şehre taşıyan İller Bankası arseniği tespit edemedi
     <br/>
     <br/>
     1978 yılında Köy İşleri Bakanlığı’nın yaptığı çalışmaya göre Emet Çayı’nda sağlığa zararlı olduğu bilinen borun varlığı tespit edildi. Yüksek dozda bulunan borlu suyun zirai işlerde dahi kullanılması yasaklandı. İki yıl sonra, devlet hastanesinde görev yapan Doktor Serdar Farmaka, yüzünü yıkadığı çeşmeden kireçli su geldiğini fark etti. Analizin ardından bu suyun kireçli değil, arsenikli olduğu ortaya çıktı. Ancak uzun süre su sıkıntısı yaşayan ilçede ne resmî kurumlar yeni kuyular aramaya girişti ne de vatandaşın böyle bir talebi oldu. Vücuda yüksek dozda alınması durumunda kansere sebep olan arsenik fark edilmedi. Ta 1982 yılına kadar. 1593 sayılı Umumi Hıfzıssıhha Kanunu’nun 57. maddesine göre kanser ‘bildirimi zorunlu hastalıklar’ listesine girdi. İki yıl sonra şehrin şebeke suyunda arsenik bunuduğu ve bunun kansere sebep olduğu fark edildi. İl Sağlık Müdürlüğü Halk Sağlığı Laboratuvarı Biyoloğu Mehmet Yakar, 1989’da Sağlık Bakanlığı Temel Sağlık Hizmetleri Genel Müdürlüğü’ne verdiği raporda ilçe şebeke suyunda standartların üzerinde arseniğe rastladığını, kalp yetmezliği ve kanserde büyük artışlar olduğunu tespit ettiğini, 1984-88 yılları arasında en az 50 kişinin kanserden hayatını kaybettiğini belirlediğini yazıyordu.
     <br/>
     <br/>
     İlçenin su ihtiyacını karşılayan Malı Deresi’ndeki kuyuların yetersiz kalması üzerine bunların derinleştirilmesi gündeme geldi. İşi üstlenen İller Bankası, kuyulardaki suların analizini 1991’de yaptı. Herhangi bir olumsuzlukla karşılaşılmadı; kuyular 1994’e kadar kullanılır duruma getirildi. Ancak bu analizden 6 ay kadar önce Kütahya İl Sağlık Müdürlüğü’nün yaptığı çalışma İller Bankası’nın raporunun tam tersini söylüyordu. Bu kuyularda arsenik oranı, 266 nolu İçme Suları ve Standardı Tüzüğü’nün çok üzerinde tespit edilmişti. İller Bankası bu raporu görmeyerek kendi olumlu raporuna göre kuyuları açtı.
     <br/>
     <br/>
     Emet’te evlerdeki musluklarda, köylerdeki kuyularda, sokak başlarındaki çeşmelerde bu kuyulardan gelen arsenikli suyla karşılaşmak mümkün. Emet, Kütahya’ya 100 kilometre, Ankara’ya ise 310 kilometre uzaklıkta. İlçenin sorunu merkeze uzak olmasından kaynaklanmıyor. Emet’e ulaşan yolların ıssız olması merkezle arasındaki bağlantıyı koparmış. Gözden ırak kaldığı için hizmetten de uzak kalmış.
     <br/>
     <br/>
     Emetli yaklaşık 30 yıldır arsenikli suyla yaşıyor. Arsenik inorganik madde olduğundan kaynatılarak sudan arıtılması mümkün değil. Doğada oksijen, kükürt ve klor ile bileşik halde bulunan arseniğin besinlerde ve suda bulunması sinir sistemi, mide-bağırsak ve cilt dokularına zarar veriyor. Yüksek miktarda solunması akciğer ve solunum yollarında yaralara sebep oluyor. Akciğer kanserine kadar varabiliyor. Düşük düzeylerde arseniğe maruz kalmak bulantı, kusma ve ishale, kalp ritminde düşmeye, el ve ayaklarda karıncalanmaya yol açarken, daha uzun sürede ciltte siğil ve kabarmalar ortaya çıkabiliyor. Besin yoluyla alınması ise mesane, böbrek, karaciğer ve akciğer kanserine yol açıyor. Arsenik ayrıca böbrek, karaciğer, kalp, beyin gibi bütün yumuşak dokulara dağılıyor.
     <br/>
     <br/>
     Kanser vakaları artıyor
     <br/>
     <br/>
     Su sorunu yaklaşık 30 yıldır çözülmediği için kanser vakalarında belirgin bir artış tespit edildi. Sokakları dolaşırken çevirip konuştuğunuz herkes bir tanıdığının kanserden öldüğünü haber veriyor. Hem de genç yaşta. Sait Gültekin, 30 yaşlarında kansere yenik düştü. Kanserin en fazla hissedildiği İğdeköy’den Saide Gündüz ise dedelerinin, ninelerinin suyu içtikleri zaman “Hasta oluyoruz.” dediklerine şahit olmuş. Bu su nedeniyle hastalanmak ölenlerin sayısının da çok olduğunu dile getiriyor. “Suyu içince istifra edilirdi. Çoğu gençler o sudan hasta oldu. Şimdi başka yerden alıyoruz ama o suyun da hastalık yaptığı söyleniyor.”
     <br/>
     <br/>
     Sudaki arsenik oranı 111 kat fazla
     <br/>
     <br/>
     Emet ve yöresindeki arseniğin etkisini araştıran Kütahya Dumlupınar Üniversitesi Emet Meslek Yüksekokulu Öğretim Üyesi Ali Haydar Güngörmüş, şehirdeki kanser oranlarının son 20 yıl içinde arttığını söylüyor. Emet’te son 20 yıl içinde ölen 8252 kişinin kayıtlarını inceleyen Güngörmüş, bunların 1984’te yüzde 65’inin, 1991’de yüzde 56’sının, 2003’te ise yüzde 61’inin nüfus müdürlüğünde ‘ölümü bilinmeyen bir sebeple’ şeklinde geçtiğini ifade ediyor. “Arseniğin yöre halkına verdiği zararın bu verilerle sağlıklı bir analizinin yapılması mümkün değil. Burada unutulmaması gereken, arseniğin insan ve çevre için zararlı bir madde olduğu ve bu zararın 15-20 yıl sonra gözle görülür bir konuma geldiği. Kanser teşhisi konulmuyor. Biri öldüğü zaman yakınına ‘Neden öldü?’ dediğinizde ‘kanser’ diyor. Bilinmeyenlerin büyük bölümü kanserdir. Avrupa’da her dört kişiden biri kanserden ölürken Emet’te her 3 kişiden ikisi kanserden ölüyor.”
     <br/>
     <br/>
     Ali Haydar Güngörmüş’ün çalışmasında Emet Şebeke suyundaki arsenik oranı dünya standartlarının tam 50 kat üzerinde: Dünya standartlarına göre maksimum 0,010mg/l iken, şebeke suyunda 0,547 mg/l olarak belirlenmiş. Su yataklarına yakın olan İğdeköy’de ise arsenik oranı dünya ortalamasından 111 kat fazla. Hisarcık-Emet Karayolu’nda 104 kat, ilçenin içindeki Hacıbeyler Çeşmesi’nde 111 kat, Yenice Beldesi’nde 34 kat, Malı Deresi’nde 63 kat fazla olduğu olarak belirlenmiş. Emet’te yaşayan Abdülkadir Ekmekçioğlu, annesinin göğüs kanseri olduğunu, bunun da ‘arsenikli sudan’ kaynaklandığını belirtiyor: “Çamaşır bulaşık yıkamak bile tehlikeli. Burada kanserle çok fazla karşılaşıyoruz. Ancak kayda kanser oranları geçmiyor, teşhis konulmuyor.”
     <br/>
     <br/>
     Emet’te çeşme sularının içilmesi ve bu suların tarım alanında kullanılması 2001 yılında Kütahya İl Hıfzıssıhha Kurulu tarafından yasaklandı. Ancak ne bu kurul, ne ilçe belediyesi ne de bakanlık vatandaşa içme suyu probleminin çözümü hususunda herhangi bir çözüm önerisi getirmedi. Emet halkı da çeşmelerden akan suyu ‘suç işleyerek’ kullanmayı sürdürdü. Son iki yıldır arsenik oranının yüksekliğinden kaynaklanan kanser riski kulaktan kulağa yayıldı. Çeşmeden akan suların yerini damacanalar aldı. Nestle Su’nun Emet temsilcisi Mehmet Toprak, “Günde 50 damacana suyu biz satıyoruz. Bizim dışımızda da bu işi yapanlar var. Aslında satış oranları yüksek değil. Bilinçlenme hâlâ yok.” diyor. Toprak’a göre damacana suyu tüketenlerin büyük bölümü de şehre dışarıdan gelen memur kesiminden başkası değil.
     <br/>
     <br/>
     Zehirli ama…
     <br/>
     <br/>
     Şehirde damacana suyun yanı sıra alternatif olarak dağdan gelen temiz su da kullanılıyor. Ancak halk yaygın olarak hâlâ arsenikli suyu tüketiyor. ‘Zehirli suyu’ konuşmak üzere gittiğimiz şehrin kahvesindekiler bile önce bir bardak demli çay söylüyor. “Bu çeşmeden akan arsenikli su mu?” diye sorunca “Evet” cevabını veriyorlar. Arsenikli sudan şikâyetçi olanların tamamı bu çayı içmekten geri durmuyor. Hatta lokantalarda yemeklerdeki su da farklı değil. “Taşıma suyla değirmen dönmez. Suyu içmeyip de ne yapalım. Ölüm Allah’ın takdiri. Zehirli ama...” diyor Lokantacı Metin Keskin.
     <br/>
     <br/>
     Ailesinde kanser tedavisi görenlerin sayısı da azımsanmayacak ölçüde. 60 yaşındaki Mehmet Uzun’un yüzünde siğiller ve bir çöküntü emaresi görülüyor. “Ailemizden Ali Rıza bağırsak, kardeşim Mehmet ise beyin kanseri. Kendimden de korkuyorum ama ekonomik sıkıntı içinde olduğum için herhangi bir şey yapamıyorum.” diyor. Suyun zehirli olduğunu bilmedikleri için uzun bir süre bu suyu içtiklerini söyleyen Mehmet Uzun, idrar yollarında sorun olduğunu söylüyor. Elma ve üzüm tarlalarının ise zehirli sudan dolayı zehirlendiğini ve bugün bunların hiçbirinin bulunmadığını belirtiyor.
     <br/>
     <br/>
     Şehrin içindeki evlere bitişik Hacıbeyler Çeşmesi’nden akan suda da arsenik oranı çok yüksek. Çeşmenin olduğu sokakta oynayan 9 yaşındaki Şeyma Çalık, bu suyun sağlığa zararlı olduğunu bilmediğini söylüyor. “Eve hazır su geliyor ama sokakta oynarken bu sudan da içiyoruz. Kimse bize bu suyun zehirli olduğunu söylemedi.” diyor.
     <br/>
     <br/>
     Sorun çözülebilir
     <br/>
     <br/>
     Ali Haydar Güngörmüş’ün, Emet ve yöresindeki arsenikli su ile ilgili araştırmasına göre sorun şu şekilde çözülebilir: İlçede bir komisyon kurularak bütün belgeler incelenmeli ve içme sularının analizi periyodik olarak yapılmalı. Ayrıca 30 yıllık zaman dilimi incelenerek kanser sebebiyle ölen kişiler tespit edilmeli. 1970-2004 yılları arasında yörede ikamet edenlerin bir an önce sağlık taramasından geçirilip ölüm nedenlerinin kayıt altında tutulması gerekiyor. İlçenin temel sorunu ‘arsenikli suyun’ ise kullanılmasının hemen önüne geçilip temiz su kaynaklarının şehre getirilmesi isteniyor.
     <br/>
     <br/>
     Su sorununun çözülmesi için şu günlerde ilçede bir çalışma yürütülüyor. Emet’e yaklaşık 10 kilometre mesafede olan Köprücek Mevkii’nden suyun getirilmesi planlanıyor. Bor havzası içinde olmadığı için suya arseniğin karışmayacağı düşünülüyor. Güngörmüş, şehre getirilmek istenen suyun, havza dışında bulunduğunu ancak bor yataklarına çok yakın olduğunu söylüyor. “Yeni bir depremde bu suların da arsenikle buluşup çeşmelerden akmayacağının garantisini kimse veremez.” diyor. Uzun yıllar ‘zehirli su’ kullanan vatandaşların ise mahkeme salonlarında ‘sağlıklarıyla oynayan kurumlardan’ hesap sorabileceğine dikkat çekiyor.
     <br/>
     <br/>
     EMET BELEDiYE BAŞKANI  CEMAL ÖZTÜRK:ZEHiRLi SUDA iHMAL VAR
     <br/>
     <br/>
     Bu sorunun üzerine gitmemişler. Yerel yöneticiler elini taşın altına koymamış. Bunları ispatlamak mümkün değil. AK Parti’nin iktidarda olmasının avantajlarını kullandık. Bir buçuk trilyonu bulmakta zorlanmadık. Süreç üç-dört aşamalı oldu. Son aşama olan ihaleye geldik. 3-4 ay kadar sonra Emet’teki çeşmelerden arseniksiz su akacak. Yöremizde çok fazla kanser vakası var. Ne yazık ki kanserle ilgili bir araştırma yapılmamış.
     <br/>
     <br/>
     <br/>
     EMET’TEKİ ARSENİKLİ SU ANALİZİ
     <br/>
     <br/>
     <br/>
     Numune alınan yer	Birim	Ölçülen değer	Türkiye standardı	Dünya standardı
     <br/>
     <br/>
     Emet Şebeke Suyu	Mg/l	0,547	0,050	0,010
     <br/>
     <br/>
     İğdeköy 	Mg/l	1,113	0,050	0,010
     <br/>
     <br/>
     Hisarcık Karayolu	Mg/l	1,044	0,050	0,010
     <br/>
     <br/>
     Hacıbeyler Çeşmesi	Mg/l	1,113	0,050	0,010
     <br/>
     <br/>
     Yenice Beldesi 	Mg/l	0,347	0,050	0,010
     <br/>
     <br/>
     Malı Deresi	Mg/l	0,638	0,050	0,010
     <br/>
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Yasin Aydın, 15-Ekim-2005
> O sudan ben de içtim: 
> Emet’te üç ay kaldım. Maalesef o sudan ben de içtim. Bence, suyu yeraltında değil, Eğrigöz dağında aramalı. Çeşmelere su veren kaynakların sayısı da çoğaltılabilir. Bu araştırmayı yapan Sayın Ali Haydar hocama teşekkürler.

Kaynak: [www.aksiyon.com.tr](http://www.aksiyon.com.tr:80/detay.php?id=22655&yorum_id=1), [web.archive.org (arşiv bağlantısı)](http://web.archive.org/web/20051214024523/http://www.aksiyon.com.tr:80/detay.php?id=22655&yorum_id=1)
