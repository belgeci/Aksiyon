# Bilinmeyen-başlık

*İbrahim Doğan 2011.03.14*

<font class="agenda2NewsSpot">
 Ana muhalefet partisi CHP, seçim sath-ı mailine yeni bir skandalla giriyor. Halk TV’yi Soner Yalçın’a devretmeye yanaşmayan eski lider Deniz Baykal tacizle suçlandı. Baykal ise komployu boşa çıkardığını iddia ediyor.
</font>
<font class="newsDetail">
 <p>
 </p>
 <p class="MsoNormal">
  İKLİM BAYRAKTAR KALELİ 1988’de İstanbul’da gazeteciliğe başlayan İklim Bayraktar, ikinci evliliğini yaptıktan sonra Ankara’nın yolunu tuttu. Uzun süre işsiz kaldıktan sonra Eylül 2010’da ODA TV internet sitesinde işe girdi. ODA TV’nin sahibi Soner Yalçın, seçimlerden önce CHP’nin yayın organı Halk TV’yi alıp Ergenekon’un medya ayağını yeniden yapılandırmayı planlıyordu. Televizyonun çoğunluk hisselerine Baykal’ın dört akrabası sahipti. Baykal’ın televizyonun devredilmesine karşı çıkması durumunda, ODA TV’ye düzenlenen ilk operasyonda (21 Şubat) ele geçirilen belgeye göre ‘Varan 2’nin ikna için şantaj aracı olarak kullanılması isteniyordu. Mayıs 2010’daki Varan 1 isimli videoyla Baykal’ın koltuğu bırakması sağlanmıştı. Bu yeni komplonun göbeğindeki isim ise İklim Bayraktar Kaleli idi. 37 yaşındaki gazeteci sadece 4 ayda Baykal’dan Kılıçdaroğlu ve Gürsel Tekin’e kadar CHP’nin bütün üst düzey yöneticileriyle yakın temas kurdu. CHP içindeki ‘İklim’ krizinin ilk perdesi 23 Ocak’ta Muharrem İnce ile sahnelendi. Muharrem İnce alkollü şekilde görüştüğü İklim Bayraktar’a “AKP’li önemli biriyle ilgili haber verdim” diyordu. Bayraktar ise İnce’nin iddialarının doğru olmadığını aksine genel başkanının Kürtçe anadil teklifiyle ilgili bilgi verdiğini öne sürdü. İklim Bayraktar ise bu konuyu haberleştirmeyi ‘CHP sempatizanı’ olduğu gerekçesiyle düşünmedi. Bu olaydan iki gün sonra, 25 Ocak’ta İklim Bayraktar bu defa Deniz Baykal ile Meclis’teki odasında görüştü. Bu görüşmede Baykal’ın kendisini taciz ettiğini ileri sürdü. Ancak Bayraktar “Acı çekmek istemedim” diyerek konuyu yargıya taşımadı. Taciz olayında mağdur mu yoksa bilinçli bir şekilde mi oraya gitti, şüpheler hâlâ devam ediyor. Ancak CHP’liler
  <span>
  </span>
  ve ODA TV’cilerin sırt dönmesi onu ortada bıraktı. CHP’nin içine sokulan ajan iddiasıyla ilgili ise Habertürk televizyonunda şunları söyledi: “Ben bu olayı sineye çektim, kimseye anlatmadım. Sadece eşime anlattım. Savcının elinde bütün kayıtlar var, çok şey biliyor. iddianame ortaya çıktığında hepsi mahcup olacak.”
 </p>
 <p class="MsoNormal">
 </p>
 <p class="MsoNormal">
  DENİZ BAYKAL: Bir ‘kaset komplosuyla’ koltuğundan edilen Deniz Baykal, ikinci komplonun üstesinden geldi. İddiaya göre 25 Ocak Salı günü Baykal’ın odasının kapısına birkaç defa gelen, ODA TV’de çalıştığını ve bir fotoğraf göstereceğini söyleyen İklim Bayraktar sonunda hedefine ulaştı. Baykal ile 15 dakikalık bir görüşme yaptı, bunu eski CHP lideri de doğruluyor. Bu görüşmeden sonra sessizce odayı terk eden İklim Bayraktar Kaleli, Baykal’ın tacizine uğradığını Gürsel Tekin’e bir gün sonra söyledi. Ancak tacizin ne olduğunu tam olarak anlatmadı. Baykal ise iddiaların hepsini reddetti, Bayraktar’ın kendisini evine davet ettiğini öne sürdü. Genel Başkan Kemal Kılıçdaroğlu’na konuyu bilmesine rağmen kendisine haber vermediği için sitem eden Baykal, komployu kuranın ODA TV’nin sahibi Soner Yalçın olduğunu kesin dille ifade etti, “Yalçın’ı kim görevlendirdi? Kimlerin emriyle ODA TV grubu bana bu komployu hazırladı?” diye sordu. Yalçın görüşmesiyle ilgili ayrıntı vermedi.
 </p>
 <p class="MsoNormal">
 </p>
 <p class="MsoNormal">
  SONER YALÇIN Hürriyet gazetesi yazarı ve ODA TV internet sitesinin sahibi, Halk TV’yi ele geçirmeyi ve iddialara göre Ergenekon’un medya ayağı olarak bu kanalı kullanmayı planlıyordu. ODA TV baskınında ortaya çıkan Ulusal Medya 2010 isimli planda ‘medyanın üzerine düşen görevler’ şöyleydi: Ergenekon davalarına karşı psikolojik operasyonlar, zanlıların serbest bırakılması, AKP ve cemaat taraftarlarının vatana ihanet kapsamında yargılanması için kamuoyu oluşturma. Seçimler öncesinde bu görevler yeni bir TV kanalıyla yerine getirilecekti. Soner Yalçın’ın Baykal’ı kıskaca almak istemesinin altında bu yatıyor. Kılıçdaroğlu kanalın Soner Yalçın’a devredilmesine sıcak bakarken, Baykal ‘ideolojik sapmalardan’ dolayı karşı çıktı. Bu operasyonun başındaki Soner Yalçın her iki isimle de Ankara’da görüştü. CHP içinden Baykal’a yakın bir isim “ODA TV yetkililerinin işine gelmeyince farklı bir yolla Halk TV’yi devralmak istediler. Sonra İklim Bayraktar devreye sokuldu.” diyor. Bayraktar’dan ‘yaşadıklarını’ bizzat dinlemiş, konuyla ilgili espri yapıp gülmüş. Ama ‘saflığına geldiği’ için üzerine gitmemiş. Baykal’la da görüşmüş ama konuyu gündeme getirmemiş.
 </p>
 <p class="MsoNormal">
 </p>
 <p class="MsoNormal">
  KEMAL KILIÇDAROĞLU Bayraktar’ın Kılıçdaroğlu ile görüşmesi ODA TV baskınından bir hafta sonraydı. Doğan Yurdakul’un talimatıyla Kılıçdaroğlu’na giden Bayraktar, 45 dakika görüşmüş, iddialara göre baskına karşı açıklama desteği istemiş. Taciz konusu da gündeme gelmiş, yani Kılıçdaroğlu olaydan haberdardı. Görüşmede iktidar partisinden üst düzey bir ismin de konuşulduğunu öne sürüp hedef şaşırtmaya çalıştı. Bayraktar ise bunu reddetti. Baykal değil ama bir AK Partili’ye komplo kurulmasına zımnen onay verdiğini itiraf ediyor. Teknik destek vermeyişi onu kurtarmıyor. Baykal’ı haberdar etmemesine dair tatmin edici açıklama getiremiyor.
 </p>
 <p class="MsoNormal">
 </p>
 <p class="MsoNormal">
  GÜRSEL TEKİN: İklim Bayraktar, taciz iddialarını ilk olarak eşine anlattı. Bu konuyu kamuoyunun bilmesini istemiyordu. Hem İnce hem de Baykal ile ilgili iddialarını, CHP genel merkezinde Gürsel Tekin’e anlattı. Tekin olayı dinledikten sonra Bayraktar’ın patronu Soner Yalçın’ı arayıp bu konuyu konuştu. Ancak Soner Yalçın’ın telefonları savcılık izniyle dinleniyordu, taciz komplosu böyle ortaya çıktı. Bu olaydan sonra İklim Bayraktar da yasal olarak dinlemeye alındı. Gürsel Tekin, konudan Kemal Kılıçdaroğlu’nu da haberdar etti. Bayraktar’ın dinlemeye takılan konuşmalarında yasadışı yollardan Baykal’ın ses kaydının alınması da gündeme gelmiş. İklim Bayraktar, YARSAV eski Başkanı Ömer Faruk Eminağaoğlu ile telefon görüşmesinde “Büyük balık getirebilirim” diyor, görüşmenin devamında bunu yapmak için Kılıçdaroğlu’ndan ‘ufacık da olsa bir alet’ desteği istediğini anlatıyor. Aynı görüşmede Eminağaoğlu’nun taciz suçlamasından haberdar olduğu anlaşılıyor. Bayraktar, konuşma tapeleri çıktığında Gürsel Tekin’in istifa etmek zorunda kalacağını savunuyor.
 </p>
 <p class="MsoNormal">
 </p>
 <p class="MsoNormal">
  Görüşme trafiği
 </p>
 <p class="MsoNormal">
 </p>
 <p class="MsoNormal">
  23 Ocak - Muharrem İnce-İklim Bayraktar görüşmesi
 </p>
 <p class="MsoNormal">
  25 Ocak - Deniz Baykal-İklim Bayraktar görüşmesi
 </p>
 <p class="MsoNormal">
  26 Ocak - Gürsel Tekin - İklim Bayraktar görüşmesi
 </p>
 <p class="MsoNormal">
  26 Ocak - Soner Yalçın - İklim Bayraktar telefon görüşmesi
 </p>
 <p class="MsoNormal">
  14 Şubat - ODA TV operasyonu
 </p>
 <p class="MsoNormal">
  21 Şubat - Kemal Kılıçdaroğlu - İklim Bayraktar görüşmesi
 </p>
 <p class="MsoNormal">
  3 Mart - ODA TV’ye ikinci operasyon
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-28900-33-.html), [web.archive.org (arşiv bağlantısı)](http://web.archive.org/web/20110417152713/http://www.aksiyon.com.tr:80/aksiyon/haber-28900-33-.html)
