# Hamas’ın ilk hedefi yolsuzlukla mücadele

*İbrahim Doğan 2006.02.06*

<div>
 <p>
  <font>
   İsrail’deki intihar eylemleri ile ön plana çıkan Hamas, Filistin’de artık iktidar. Hamas’ın etkili ismi Mahmud Zahar Aksiyon’a konuştu ve  “İlk hedefimiz yolsuzlukları bitirmek.” dedi.
   <br/>
   <br/>
   Bugüne kadar İsrail’e karşı silahlı mücadele ve intihar eylemleriyle bilinen Hamas’ın Filistin seçimlerinden zaferle çıkması dünya liderlerini şaşkına çevirdi. Hamas’ın (İslami Direniş Örgütü) önde gelen isimlerinden Mahmud Zahar ise Aksiyon’a yaptığı açıklamada, bu zaferi beklediklerini belirterek “Sadece güçlü ve tek başımıza bir hükümet kurabileceğimizi tahmin etmiyorduk.” dedi. Filistin halkı, geleceğine şekil verecek sandıkta oyunu Hamas’tan yana kullandı. 25 Ocak 2006’da yapılan seçimin sonuçlarına göre; mecliste Hamas 76, El-Fetih ise 43 sandalyeye sahip oldu. Şeyh Ahmet Yasin ve Abdülaziz Rantisi’nin 2004’te İsrail tarafından öldürülmesinin ardından İsrail Ordu Radyosu yeni liderin Mahmud Zahar olduğunu duyurmuştu. Ancak Hamas güvenlik gerekçesiyle liderinin kimliğini açıklamıyor. Doktor olan Zahar’ın başbakanlık yerine sağlık bakanlığını tercih etmesi bekleniyor. Örgütün diğer etkili ismi İsmail Haniya’nın ise meclis başkanı olabileceği konuşuluyor. Hamas, hem içerde hem de dışarıda güçlü olabilmek için El-Fetih’e 24 bakanlığın 8’ini teklif etti. Örgüte yakın kaynaklar başbakanın ise bağımsız olabileceğini dile getiriyor.
   <br>
    <br>
     Büyük bir zafer kazandıklarını belirten Mahmud Zahar ilk hedeflerinin iç politika olduğunu kaydetti. “Hamas öncelikle kendi içimizdeki sorunları çözmeye çalışacak.” diye konuşan Zahar, yolsuzluk ve işsizlik sorununun üzerine gidileceği mesajını verdi. Yolsuzluk söylentilerinin ayyuka çıktığı ülkede Arafat’ın ölümünün ardından Filistin Kurtuluş Örgütü’ne ait Lübnan’daki bir silah fabrikası, 27 şirket, bir çiftlik ve bazı gayrimenkuller el değiştirdi. Hamas, Filistin halkının sahip olduğu bu kaynakların hesabını sormaya hazırlanıyor. Hatta iktidarı kaybeden FKÖ’nün üst düzey yöneticileri ülkeden kaçmaya çalışırken Hamas tarafından yakalanarak tutuklanıyor.
     <br>
      <br>
       —Böyle bir zafer bekliyor muydunuz? Hamas’ın tercih edilmesinin sebebi nedir?
       <br>
        <br>
         Biz kazanacağımızı tahmin ediyorduk. Sadece güçlü ve tek başımıza bir hükümet kurabileceğimizi tahmin etmiyorduk. Halk, Hamas’ın sunduğu programı gerçekçi bulduğu için bizi tercih etti. Filistin halkı 10 seneden fazla süren kötü tecrübeyi bir daha yaşamamak için bizi seçti.
         <br/>
         <br/>
         —Hükümeti kurduktan sonra İsrail ile ilişki kuracak mısınız? Şartınız var mı? Hangi düzlemde olacak?
         <br/>
         <br/>
         Şu anda İsrail ile diyalog kurmayı düşünmüyoruz. İsrail, her zaman kendisi şart koşuyor, biz değil. Önce hükümet kurulsun, sonra her şey açıklığa kavuşacaktır. Hükümeti henüz belirlemedik. Böyle bir ilişkinin nasıl olacağını da söylememiz erken olur. Çünkü hükümet bizden de çıkabilir, diğer partilerle de ortak kurulabilir.
         <br/>
         <br/>
         —Amerika şöyle bir açıklama yaptı: Hamas, ‘terörü reddetmediği ve İsrail’in var olma hakkını tanımadığı sürece tanınmayacak. İsrail de böyle konuşuyor. Hamas, İsrail’i tanıyıp silah bırakacak mı? İntihar eylemleri son bulacak mı?
         <br/>
         <br/>
         Filistin halkı işgal altında olan bir halktır ve biz terör değil işgali kaldırmak için mücadele yapmaktayız. Bu nedenle Amerika ne derse desin haklı olduğumuz için İsrail işgal ettiği topraklardan çekilinceye kadar mücadeleye devam edeceğiz. Hamas silah bırakmayacak. Ancak düzenli ordu kurulabilir. Filistin halkının diğerleri gibi yaşama hakkı olduğu için para yardımlarının kesilmemesi gerekmektedir. Aslında Hamas’ı seçtikleri için halkımızı cezalandırmış olacaklar. Ama biz Hamas olarak halkımıza parayı nasıl temin edeceğimizi biliyoruz. Çok kaynağımız var, dostlarımız da. Bunun için endişe etmiyoruz.
         <br/>
         <br/>
         —Hamas iktidarının siyasi çözüm önerilerindeki sıralaması nedir?
         <br/>
         <br/>
         Hamas her şeyi düzene sokmaya çalışarak kendi içimizdeki sorunları çözmeye çalışacak. Yolsuzluk ve işsizlik ilk çözülecek sorunlar arasında. Ancak öncelikle sık sık gündeme gelen yolsuzluğun üzerine gidilecek. Bunun hesabı muhakkak sorulacaktır; ancak gelişigüzel hesap soramayız. 40 yıl geriye gidemeyiz.
         <br/>
         <br/>
         —Hamas silahlı eylemlerle ön plana çıkmıştı. Siyasi kadronuz ve programınız var mı? Siyasi sorumluluğu kaldırabilecek bir projeniz var mı?
         <br/>
         <br/>
         Evet, bir hükümet planımız var fakat diğer partilerle olan görüşmelerimizin bitmesini bekleyeceğiz. Ayrıca şu ana kadar resmî teklif de almadık hükümeti kurmak için.
         <br/>
         <br/>
         —Türkiye, Hamas ile İsrail arasında arabuluculuk rolü oynayabilir mi? Nasıl?
         <br/>
         <br/>
         Tabii. Türkiye’nin İsrail’le ilişkisi iyi. Kesinlikle isterse rol oynayabilir. İslam dünyasından da destek ve yardım bekliyoruz; hem maddi hem manevi.
         <br/>
         <br/>
         —Başbakan Hamas’tan mı olacak yoksa bağımsız milletvekilleri arasından mı?
         <br/>
         <br/>
         Başbakan’ın Hamas’tan veya bağımsızlardan oluşu bir şey değiştirmez; çünkü politika aynı olacaktır.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1017 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23324), [web.archive.org (arşiv bağlantısı)](http://web.archive.org/web/20060527084347/http://www.aksiyon.com.tr:80/yazdir.php?id=23324)
