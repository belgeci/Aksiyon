# 6 şiddetindeki fakirliğin bilançosu

*İbrahim Doğan 2010.03.15*

<font class="agenda2NewsSpot">
 Elazığ’da 41 köylünün hayatını kaybettiği afette evleri 6 büyüklüğündeki deprem değil, fakirlik yıktı. Hayatta kalan köylüler yokluktan yakınıyor, bundan sonra ne yapacaklarını düşünüyor.
</font>
<font class="newsDetail">
 <p class="MsoNormal">
  ‘Önce patlama sesi geldi. Camlar parçalandı. Aniden yataktan fırladım. Göz gözü görmüyordu. Elektrikler kesilmişti. Kapıya yöneldim, açılmıyordu. Kurtulacağıma inanmıyordum. Döndüğümde yattığım odanın duvarı yıkıldı, taşlar ayağıma geldi. Sanki biri, duvarı kaldırıp yere attı. O duvarın üzerinden atlayıp dışarı çıktım.’ Elazığ depremi esnasında 13 kişinin hayatını yitirdiği Yukarı Demirli köyünden Turan Aydemir’e ait bu sözler.
  <span>
  </span>
 </p>
 <p class="MsoNormal">
  “Depremin ilk sallamasında uyandım, çocukları (üç) ve hanımı televizyonlarda söylendiği gibi kapının ortasında topladım. Azrail ile yüz yüzeydik. Deprem olurken ev önce yükselip yere indi, sonra beşik gibi sallandı. Evde sadece bizim yattığımız oda yıkılmadı.” diyen Sinan Polat 6 büyüklüğündeki deprem sonrası 19 kişiye mezar olan Okçular köyünden.
 </p>
 <p class="MsoNormal">
  “Fikri ile torunu kucak kucağa yatıyordu. Yataktan kalkamamışlar, toprak üzerlerine düşmüş. Toprağın altından çıktıklarında Mehmet’in eli dedesinin boynundaydı. Mehmet’in ninesi de ayağa kalkarken toprak üzerine gelmiş. Üçü de öldü. 10 dakika erken gelsem amcamı kurtarabilirdim.” Bu sözler de depremde üç kayıp veren Göçmezler köyünden merhum Fikri Bey’in yeğeni Ahmet Özdoğan’a ait.
 </p>
 <p class="MsoNormal">
  “Babamla (Davut Yüksel) aynı odada yatıyordum. Ben hemen kaçtım, elektrik yoktu, göz gözü görmüyordu. Babamın üzerine duvar yıkılmış. Medine yengem 15 gün önce doğum yapmıştı. Deprem olurken annem (Kibar), yengemin yanına koşmuş, sarılmış. Biz yarım saat kadar sonra yeğenim Helen’in ağlama sesini duyduk. Ellerimizle toprağı kazdık. Annemle yengem Helen’i kurtarmak için üzerini (çadır gibi) kapatmıştı, onlar boğularak öldü.” Bu ifadelerse depremde annesi, babası ve yengesini kaybeden Okçular köyünden Abdülhalık Yüksel’in.
 </p>
 <p class="MsoNormal">
  Elazığ’ın Kovancılar ilçesine bağlı 5 köyde toplam 41 kişi hayatını kaybetti. 6 büyüklüğündeki deprem sonrası kimi kurtarıldı, kimi diğerleri kadar şanslı değildi. 25 köy, 10 mezra büyük hasar gördü. Fakirlikten dolayı toprak, su ve saman karışımından yapılan basit kerpiç evlerde kalmaya mahkûmdular. Bu evlerde kullanılan toprak, köylülerin çoğunu yataklarında uyurken yakaladı. Evlerin sağlam olmaması, yıkımın şiddetini artırdı. Soğuğa geçit vermeyen kerpiç evlerdeki toprak, yataktaki insanlara mezar oldu. 8 Mart sabahı 04.30 sularındaki depremde sivil savunma ekipleri gelmeden köylüler enkaz altında kalanları çıkardı. Ancak hayatını yitirenlerin neredeyse tamamı nefes alamadığı için, yani boğularak can verdi. Tıpkı 2003’te İran’ın Bam şehrinde 6,3 büyüklüğündeki depremde 31 bin insanın kerpiç evlerin altında kalarak havasızlıktan boğulması gibi.
 </p>
 <p class="MsoNormal">
  Kovancılar’ın köylerine doğru Elazığ’dan hareket ediyoruz. Depremin izlerinin ilk görüldüğü köy, Bayramyazıcı. Bu köyde hiç ev yıkılmamış ancak oturulamayacak hâle gelenler var. Köylüler çadırlarda kalıyor, çadır alamayanlar ise traktör kasalarının üzerine geçirdikleri muşambaların altında. Bayramyazıcı’dan yükseklere, dağ köylerine doğru tırmandıkça depremin yıkımı daha net ortaya çıkıyor. Çünkü fakirlik yükseklere çıktıkça artıyor; kerpiç evler, kara lastikliler çoğalıyor. Durmuşlar, 11 köyün bulunduğu bu güzergâhta yıkılan evlerin görüldüğü ilk yerleşim yeri. Can kaybı yok; ancak hasar görmeyen ev de yok. Temeli sağlam olanlar, beton evler ayakta kalmış.
 </p>
 <p class="MsoNormal">
  Benzer manzaralar, aradaki birkaç köyde devam ediyor. Yukarı Kanatlı, 27 kilometrelik güzergâhta can kaybının yaşandığı ilk yerleşim birimi olarak karşımıza çıkıyor; üç kişi depremde öldü. Biraz ileride depremin en fazla hasar verdiği Okçular beliriyor. Bu köyde 19 kişi öldü. 1050 nüfuslu köyde hasar görmeyen ev sayısı bir elin parmaklarını geçmiyor.
 </p>
 <p class="MsoNormal">
  Köyün girişine yaklaştıkça trafik sıkışıklığı baş gösteriyor. Su ve yiyecek taşıyan yardım araçlarının şoförleri bile “Bölgeye girmekte zorlanıyoruz!” diyor. Özellikle depremin ilk günlerinde bu köylere şovdan başka amacı olmayan siyasetçiler, televizyon ekranlarına çıkmak için can atan sivil toplum örgütü temsilcileri, depremin acıları sarılmadan envanter çalışması yapan yetkililer, civar köylerin meraklıları ve daha birçoğu akın etti. Gerekli gereksiz herkes iki arabanın zorla sığdığı dar yollara hücum edince hâliyle trafik de kilitlendi. Yardımlar geç ulaştı. Okçular, bu şovun merkeziydi.
 </p>
 <p class="MsoNormal">
  Depremin ardından ‘yıkımın en fazla olduğ köy’ diye lanse edilip basın mensuplarının burayı üs edinmesi bütün kurumların aynı şekilde hareket etmesine sebep oldu. Kızılay’dan Diyarbakır Büyükşehir Belediyesi’ne, telefon operatörlerinden sağlık ekiplerine kadar herkes burada âdeta tanıtım ofisi açtı. “Biz buradayız” diye bağırıyorlardı. Yardımların büyük çoğunluğu ilk günlerde buraya aktı. Yardım alamayan civar köylerin sakinleri, bu köyden çadır gibi eşyaları gelip aldı. Bazı yetkililer ise bu durum sonrası “Çadırlar çalındı” diye açıklama yapabildi. İlerleyen günlerde yetkililer, kimi köylere hem eski hem yeni isimlerini karıştırarak iki defa çadır gönderdi. Ölüler sayılırken de aynı hatalar yapıldı. Köylülerle hangi köyde kaç kişi öldüğünü hesaplarken 51 rakamına ulaşamıyorduk. Daha sonra ortaya çıktı ki 41 kişi kaybedilmiş.
 </p>
 <p class="MsoNormal">
  Diğer köylerde olduğu gibi Okçular’da da depremin ardından herkes şoke olmuştu. Kimi ağlıyor, kimi bağırıyor, kimi feryat ediyordu. Her evden bir ses yükseliyordu. Toprak binaların yıkılmasıyla her taraf toz duman olmuştu. Herkes önce kendi yakınına, komşusuna yöneldi. Sinan Polat, kendi ailesini toprağın altından çıkarttıktan sonra amcası Yavuz’un evine gitti. Ses gelmiyordu ama o esnada Sinan Polat’ın cep telefonu çaldı. Arayan kişi toprağın altında kalan amcasından başkası değildi. Yerini tarif etti. Toprak, kürek olmadığı için elle kazıldı, amca Yavuz Polat kısa sürede kurtarıldı.
 </p>
 <p class="MsoNormal">
  Ancak eşi, küçük oğlu ve kız kardeşi o kadar şanslı değildi. Yavuz, kendisi toprağın altından çıktıktan sonra yardım çığlığı attı. Fakirlikten dolayı bir odada 7 kişi kalıyorlardı. 2 yaşındaki oğlu Muhammet Emin’in kalbi delikti, bu nedenle sobanın yandığı odada birlikte kalıyorlardı. Küçük çocuk ile halası Netice (24) toprağın altından çıkartıldığında henüz ölmemişti, köylüler deprem anının etkisini atlatamadıklarından bu eve hemen müdahale edemediler. Depremden 20 dakika kadar sonra toprağın altından çıkartıldığını anlatan Doğan Karadağ, “Tek başıma bir şey yapamadım.” diyor, yeterince hızlı çalışamadığını anlatmak için. Muhammet ile Netice hastaneye kaldırılmasına rağmen kurtarılamadı. Yavuz’un eşi, Muhammet’in annesi Gülten ise toprağın altında son nefesini vermişti.
 </p>
 <p class="MsoNormal">
  28 yaşındaki Doğan Karadağ, askerlikten izne gelmiş, depreme yakalanmış. 80 günü var askerliğini tamamlamasına. 150 koyunun telef olmasından dolayı 8 kişilik aileye bakacak kimse kalmamış. “İsterse askerliğim yansın.” diyor, aileye bakmak için askere gitmeyeceğini söylüyor. TOKİ’nin yapacağı evlerin 8 ayda teslim edilecek olmasına “Biz 8 ay ne yapacağız? Çocuklarım açıktayken ben nasıl nöbet tutarım?” diye soruyor. Bu nedenle ailesini Elazığ’a taşıdı. İş aramaya başladı.
 </p>
 <p class="MsoNormal">
  8 yaşındaki Keko’nun dramı da ekranlara yansıdı. Annesi ve kardeşini toprağın altında kurban verdiğini kabul etmek istemedi, evinin yıkıntıları üzerinde toprağa sarılıp annesine seslendi. Ama nafile. Evine para göndermek için yurt dışına giden babası cenazeye bile yetişemedi. Aynı köyden 3 yaşındaki Emre, annesi Ayten’in kucağında toprağın altında ölmüştü.
 </p>
 <p class="MsoNormal">
  Bu köyden sonra Talaş Dağı’na doğru tırmanıyoruz. Artık tek tük de olsa ağaç görmek mümkün değil. Sadece kevenler var, yer yer de kar... Bu yıl köylülerin anlattığına göre kar az yağmış, eğer geçtiğimiz yıllarda olduğu gibi bir metre kar yağsaymış depremde evlerinden çıkanlar soğuktan donarak ölürmüş. Ancak yine de yükseklere çıktıkça rüzgârın şiddeti artıyor, soğuk daha fazla hissediliyor. Özellikle geceleri çadırlar korunaksız kalıyor. Bu sebeple Kızılay ve Deniz Feneri prefabrik evler inşa ediyor. Depremin merkezine doğru yol aldıkça yarılmış yolların kenarlarında büyük çatlaklar, tepelerde ise yarıklar dikkat çekiyor. Bunlar, köyler arasında gidip gelenler için ciddi risk oluşturuyor. Okçular’dan daha yukarıdaki köylerde depreme kurban vermeyen yok gibi.
 </p>
 <p class="MsoNormal">
  Okçular’daki şovdan dolayı can ve mal kaybının olduğu birçok köye geç ulaşıldı, yardımlar aksadı. Palu ilçesinin köyleri görmezden gelindi, Karakoçan ilçesinin depremden hasar gören bir köyü âdeta unutuldu. Bu köylerden biri Göçmezler adını taşıyor; Okçular’dan sonraki köy. Oraya girerken sakinlik dikkat çekiyor. Yardım ekipleri, stant açanlar, sağlık ekipleri, basın mensupları pek göze çarpmıyor. ‘Köylüden başka kimse yok’ desek yanlış olmaz. İbrahim Gül, “İki gündür sıcak yemek görmüyorum.” diyor. Köylüler bütün yardımların Okçular’a gitmesine tepkili. Bu köyde de taş üstünde taş kalmamış. Üç kişi hayatını yitirmiş: Fikri Bey, eşi Berivan Hanım ve torunları Muhammed. Genç olmadığı için enkazların altında kalanlara zamanında müdahale edilememiş.
 </p>
 <p class="MsoNormal">
  Göçmezler’den sonraki köy Yılbaşı adını taşıyor. Civardaki köyler arasında sadece burada can kaybı yaşanmamış. Buradakilerin hepsi birbiriyle akraba; soyadları Erdoğan. Can kaybı olmamış ancak diğer köylerde olduğu gibi hayvanların büyük kısmı telef olmuş. 12 evden sadece üçü ayakta kalmış. 1971 depreminde en çok tabut bu köyden çıkmış: 9 tane...
 </p>
 <p class="MsoNormal">
  Köye girdikten sonra fotoğraf çekmek için bir ağıla yanaşıyoruz, yıkıntıların arasından iniltiyi andırır bir ses geliyor. Köyde eli iş tutan Sami ile Muhittin hemen kürekleri ellerine alıyor. Damdan yarım saat içinde önce 15 günlük bir yavru, ardından iki yaşında kısır bir keçi çıkarıyorlar. Ancak diğer hayvanlar bu ikisi kadar şanslı değil. Çoğunun cansız bedeni toprağın üstünde görünüyor. Bu da diğer köyler gibi Yılbaşı için büyük bir risk oluşturuyor; salgın tehdidi baş gösterebilir. Köyde koku yavaş yavaş ortaya çıkmış, havaların sıcak olmamasından dolayı çürüme daha yavaş oluyor. Bir an önce yetkililerin dozerlerle bunları toprağın altına gömmesi bekleniyor.
 </p>
 <p class="MsoNormal">
  Köylülerin büyük çoğunluğu, yıkılmayan caminin üzerindeki misafirhanede kalıyor. Kimisi ağıl kalmadığı için elde kalan birkaç hayvanla beraber başka köylere gitmiş, geçici olarak. Köyde yıkılmayan sadece üç ev kalmış; biri muhtarın, diğeri 2003 depreminden kalma, öteki ise Sami’nin. Son ikisinde 3 ile 7 ton arasında demir kullanılmış. Bu da evlerin neden ayakta kaldığının cevabı.
 </p>
 <p class="MsoNormal">
  Sami Erdoğan, “Deprem bir dakikadan fazla sürdü. Çok şiddetliydi. Ev yukarıya doğru gidip geldi, sonra beşik gibi sallandı. Bu deprem 6 büyüklüğünde olamaz, daha önce 5,9 büyüklüğünde olmuştu. O, bunun yanında hiçti.” diyor. 70 yaşındaki Direh Erdoğan, 8 nüfusa 20 keçiyle baktığını, keçilerin hepsinin öldüğünü anlatıyor: “Hiçbir şeyim kalmadı. 8 nüfusa bundan sonra nasıl bakarım?”
 </p>
 <p class="MsoNormal">
  Yılbaşı’ndan çıkıp yer yer karların olduğu tepeyi aştıktan sonra Yukarı Demirli’ye ulaşıyoruz. Bu satırları, Yukarı Demirli’ye bakan bir sırttan yazıyoruz. Sıra sıra çadırlar,
  <span>
  </span>
  alttaki duvarların göçmesiyle dümdüz olan sac çatılar, minaresi yıkılan cami, kurtarılan üç beş hayvan, askerin ve sivil toplum kuruluşlarının getirdiği yardımlar uzaktan göze çarpıyor. “Neden böyle oldu?” sorusuna verilecek tek cevap var; fakirlik… Köyde hayatını yitiren 13 kişiden 9’u Yıldırım ailesine mensup. Geri kalanlar Demirtaş soyadını taşıyor. 65 yaşındaki Osman Yıldırım da vefat edenlerden. Depremden sonra evin etrafında toplananlar Osman Bey’in “Beni kurtarın!” diye bağırdığını anlatıyor; ancak insanlar şoke olduğu için hiç kimse bir şey yapamamış. Onunla birlikte eşi Firince ile kızı Gülşah da ölmüş.
 </p>
 <p class="MsoNormal">
  Tıpkı bu aile gibi Muhsin Yıldırım’ın 9 yaşındaki kızı Hülya da “Baba beni kurtar!” diye bağırmıştı. Babası küçük bir delikten çıkmasına rağmen, oradan kızını çıkaramadı. Muhsin’in 15 yaşındaki oğlu Yunus da toprak altında hayatını kaybetti.
 </p>
 <p class="MsoNormal">
  Aynı köyden Sami Aydemir’in evi yıkılanlar arasında. Evini geçen yıl yapmış; fakat neden bu depreme dayanamadığını kendi anlatıyor: “İçi tuğla, dışı taştı. Temeli yoktu, demir hiç yoktu. Borçla yaptım, hâlâ bitmedi borcu.” Aydemir, çöken binanın altında ne yapacağını düşünürken bir delikten ışık sızıyordu. Bina tam çökmemiş, ağaçlar engellemişti. Oraya yönelip deliğin önündeki taşları temizledi, ailesiyle oradan çıkarak kurtuldu.
 </p>
 <p class="MsoNormal">
  Depremde 14 kişiyi kurtaran Turan Aydemir (25), “Kurtulacağımıza inanmıyorduk.” diyor. Aniden yataktan fırlayıp kapıya yönelen Turan, duvarın yıkılmasıyla kendini dışarı atacak bir delik buldu. Beş dakika içinde anne ve babasını dışarı çıkardı. Soğukkanlı ve hızlı çalışan Aydemir, kendi evinden sonra amcasının oğlu Ekrem’in evine gitti, toprağın altından “Bizi kurtarın!” diye ses geliyordu. İmdat isteyenlerin yardımına koşan Aydemir, elleriyle toprağı kazıp bir delik açtı. 7 kişinin gün ışığına çıkmasını sağladı. Buradan doğruca dedesinin evine gitti ve oradan da beş kişiyi kurtardı. Dedesi zor nefes alıyordu, birkaç dakika daha geç gelse belki o da ölecekti. Ama diğerlerine yetişemedi. O isimler şunlardı: Özlem (20), Kibar (15), Fuat (12) ve Fatih (11)... Bu dört isim de aynı evin altında kalmıştı.
 </p>
 <p class="MsoNormal">
  Ovadaki varlıklı evler, dağ köylerinde yerini fakirliğe terk ediyor. Bu güzergâhtaki son köy olan Kayalık’ta ise kerpiç evlerin arasındaki yeşil, turuncu renkli 10 kadar ev dikkat çekiyor. Bunlar, 2003 Bingöl depreminde evleri hasar görenler için yapılmış; ancak içinde oturan yok. İçi boş evlerden birinin hemen yanı başındaki evde oturan; fakat depremden sonra evi yerle bir olan Emine Ersöz yeni evleri işaret ederek “Sahipleri Elazığ’da oturuyor. Sadece yazları kalıyorlar, pikniğe geliyorlar. Devlet köyde kalmayanlara ev yaptı, köyde kalanlara yapmadı. Köyün en gariban evi bizim evdir. Suçumuz yetimlik mi, yoksulluk mu? Harabeydi evimiz ama bize yapmadı. 2003’te gelen memur bizim ev için ‘samanlık’ demiş, ondan dolayı yapılmadı.” diyor. Deprem köylerinde 2003 depreminde nasıl haksızlıklar yapıldığını birçok köylünün ağzından duymak mümkün.
 </p>
 <!--EndFragment-->
 Hidde 'asP*ohideWhenUsed="false" Name="Medium Shading 2 Accent 1"/&gt;
 <!--  /* Font Definitions */  @font-face 	{font-family:"Cambria Math"; 	panose-1:2 4 5 3 5 4 6 3 2 4; 	mso-font-charset:1; 	mso-generic-font-family:roman; 	mso-font-format:other; 	mso-font-pitch:variable; 	mso-font-signature:0 0 0 0 0 0;}  /* Style Definitions */  p.MsoNormal, li.MsoNormal, div.MsoNormal 	{mso-style-unhide:no; 	mso-style-qformat:yes; 	mso-style-parent:""; 	margin:0cm; 	margin-bottom:.0001pt; 	mso-pagination:widow-orphan; 	font-size:12.0pt; 	font-family:"Times New Roman","serif"; 	mso-fareast-font-family:"Times New Roman";} .MsoChpDefault 	{mso-style-type:export-only; 	mso-default-props:yes; 	font-size:10.0pt; 	mso-ansi-font-size:10.0pt; 	mso-bidi-font-size:10.0pt;} @page Section1 	{size:612.0pt 792.0pt; 	margin:70.85pt 70.85pt 70.85pt 70.85pt; 	mso-header-margin:35.4pt; 	mso-footer-margin:35.4pt; 	mso-paper-source:0;} div.Section1 	{page:Section1;} -->
 <!--[if gte mso 10]> <style>  /* Style Definitions */  table.MsoNormalTable 	{mso-style-name:"Normal Tablo"; 	mso-tstyle-rowband-size:0; 	mso-tstyle-colband-size:0; 	mso-style-noshow:yes; 	mso-style-priority:99; 	mso-style-qformat:yes; 	mso-style-parent:""; 	mso-padding-alt:0cm 5.4pt 0cm 5.4pt; 	mso-para-margin:0cm; 	mso-para-margin-bottom:.0001pt; 	mso-pagination:widow-orphan; 	font-size:11.0pt; 	font-family:"Calibri","sans-serif"; 	mso-ascii-font-family:Calibri; 	mso-ascii-theme-font:minor-latin; 	mso-fareast-font-family:"Times New Roman"; 	mso-fareast-theme-font:minor-fareast; 	mso-hansi-font-family:Calibri; 	mso-hansi-theme-font:minor-latin; 	mso-bidi-font-family:"Times New Roman"; 	mso-bidi-theme-font:minor-bidi;} </style> <![endif]-->
 <!--StartFragment-->
 <p class="MsoNormal">
  Yüksek Yargı ve Alevilik
 </p>
 <p class="MsoNormal">
 </p>
 <p class="MsoNormal">
  “Yüksek Yargı’da Alevilik” dendiğinde, Aleviliğin orada farklı bir bilinç hâli içinde olduğu kanaati oluşuyor. Bu da yargının misyonu açısından son derece tehlikeli bir durum oluşturuyor.
 </p>
 <p class="MsoNormal">
 </p>
 <p class="MsoNormal">
  Bu başlığın ne kadar netameli olduğunu biliyorum. Ama bu konunun yazılmasının, “yargıya güven” açısından kaçınılmaz bir şey olduğunu da biliyorum.
 </p>
 <p class="MsoNormal">
  Alevilik konusunun kritik yönleri var.
 </p>
 <p class="MsoNormal">
  Bir kere, hükûmet bir “Alevi açılımı” inisiyatifi başlattı. Açılımın temelindeki mantık şu oldu:
  <span>
  </span>
 </p>
 <p class="MsoNormal">
  -Memleketimizde Alevilerin sorunları var, kimi haksızlıklara maruz kaldıklarına, ihmal edildiklerine, ikinci sınıf insan-inanç topluluğu muamelesine tabi tutulduklarına, devletten eşit muamele görmediklerine, imkânlardan eşit biçimde yararlanmadıklarına, kendilerini ifade edemediklerine inanıyorlar.
 </p>
 <p class="MsoNormal">
  “Alevi açılımı” bu alanlardaki şikâyetleri gidermeyi amaçlıyor.
  <span>
  </span>
 </p>
 <p class="MsoNormal">
  Yani hadisenin bu boyutunda bir mağduriyetin giderilmesi söz konusu.
 </p>
 <p class="MsoNormal">
  Buna karşılık, “Yüksek Yargı’da Alevilik” dendiğinde ise, mağduriyeti değil, bir “Bilinçli Odaklaşma” hâlini konuşmuş olmaktayız.
 </p>
 <p class="MsoNormal">
  Kendiliğinden oluşan bir hiyerarşik yapıyı değil, bir iradi ve belki örgütlü tırmanmayı konuşmuş oluyoruz.
 </p>
 <p class="MsoNormal">
  Yani farklı insan topluluklarına rağmen, güdülerek gerçekleşen bir güç birikiminden söz ediyoruz.
 </p>
 <p class="MsoNormal">
  “Yüksek Yargı’da Alevilik” dendiğinde, Aleviliğin orada farklı bir bilinç hâli içinde olduğu kanaati var.
 </p>
 <p class="MsoNormal">
  Bu da yargının misyonu açısından son derece tehlikeli bir durum oluşturuyor.
 </p>
 <p class="MsoNormal">
  Yani olay sonuçta şöyle ifade edilebilir:
 </p>
 <p class="MsoNormal">
  “Yüksek Yargı’da Alevilik”, “Yüksek Yargı’da bir mezhep yapılanması” anlamına gelir.
 </p>
 <p class="MsoNormal">
  Şöyle denebilseydi, sanırım, Alevi vatandaşlarımız açısından da hadisenin garabeti anlaşılabilirdi:
 </p>
 <p class="MsoNormal">
  “Yüksek Yargı’da bir Sünni yapılanması var!”
 </p>
 <p class="MsoNormal">
  Böyle bir kanaatin Diyanet’i bile tartışmalı hâle getirdiğini gözlemekteyiz. Yani “Diyanet tamamen Sünni bir kuruluştur” kanaati, bir yerde, Aleviliğin tüm sisteme itirazının kaynağını oluşturuyor.
 </p>
 <p class="MsoNormal">
  Eğer böyle ise “Yargıda bir mezhep ağırlığı” Diyanet’ten çok daha tartışmalı bir durum ortaya çıkarır.
 </p>
 <p class="MsoNormal">
  Çünkü ne de olsa Diyanet, Türkiye gibi laik bir ülkede bile olsa, bir din kurumudur ve “dinî bir muhteva” içinde olmak zorundadır. Bunda mezhep dengesinin gözetilmesi elbet dikkate alınabilir, ama, Diyanet’te bir renk ağırlığı gene de, katlanılabilir bir şeydir.
 </p>
 <p class="MsoNormal">
  Ama “Yargıda mezhep ağırlığı” ortaya çok abes bir misyon tartışması çıkarır?
 </p>
 <p class="MsoNormal">
  Neden?
 </p>
 <p class="MsoNormal">
  Çünkü burada akla hemen;
 </p>
 <p class="MsoNormal">
  -‘Neden böyle bir odaklaşma olabilir, olmuştur?’ sorusu gelir.
 </p>
 <p class="MsoNormal">
  -Bir mezhep topluluğunun yüksek Yargı’da kadrolaşmasının amacı ne olabilir?
 </p>
 <p class="MsoNormal">
  -Yüksek Yargı, bir yandan tüm yargı sürecini denetliyor, bir yandan yasamayı denetliyor, bir yandan yürütmeyi denetliyor, bir yandan siyasi partiler hakkında hayati kararlar veriyor ve bir yandan tüm yargı kadrolarının mesleki geleceği hakkında yargı yolu kapalı kararlara imza atıyor...
 </p>
 <p class="MsoNormal">
  Normalde yargı mantığı, yargının tüm kademeleri için bağımsızlık ve tarafsızlığı olmazsa olmaz değerde ilkeler sayar.
 </p>
 <p class="MsoNormal">
  En basit bir hak davasında bile, yargıcın durduğu yer, adaletin içe sinmesi için vazgeçilmez şarttır.
 </p>
 <p class="MsoNormal">
  Bağımsızlık ve tarafsızlık, yukarıda saydığımız, Yüksek Yargı’nın yetki alanında, milyonlarca insanın hatta tüm ülkenin kaderini ilgilendiriyor.
 </p>
 <p class="MsoNormal">
  İşte o noktada, bilinçli bir kadro yapılanması özel anlam kazanır.
 </p>
 <p class="MsoNormal">
  Hemen şunu söyleyelim:
 </p>
 <p class="MsoNormal">
  Yargıç da olsa her insanın bir aidiyeti bulunacaktır. Sünni olur, Alevi olur, inançsız olur, gayrimüslim olur...
 </p>
 <p class="MsoNormal">
  İnsanlar, yargıç olunca inançlarından ve aidiyetlerinden sıyrılıp çıkmazlar.
 </p>
 <p class="MsoNormal">
  Onun için, benim burada yaptığım tahlil, insanların şu veya bu aidiyetini yadırgadığım anlamına gelmiyor. Onun için de, bundan, bir Alevi vatandaşımızın asla rahatsız olmaması gerekir.
 </p>
 <p class="MsoNormal">
  Dikkat çekici olan, özel, bilinçli, iradi, güdülen bir kadrolaşmanın varlığı iddiasıdır.
 </p>
 <p class="MsoNormal">
  Böyle bir kadrolaşma var mı, yok mu, bu da tabii ki sorgulanması gereken bir durumdur.
 </p>
 <p class="MsoNormal">
  Böyle bir iddia var; uzunca zamandır konuşuluyor, yazılıyor.
 </p>
 <p class="MsoNormal">
  Yargıtay’da şu kadar, Danıştay’da şu oranda, şurada bu oranda gibi tahminler yürütülüyor.
 </p>
 <p class="MsoNormal">
  Bazen, HSYK Başkan Vekili Kadir Özbek’e yönelik olduğu gibi “isimlendirilerek” Alevilik iddiasında bulunuluyor.
 </p>
 <p class="MsoNormal">
  Bu iddiaların, diyelim HSYK’nın en çok tartışıldığı bir süreçte, kamuoyu vicdanında, tartışmalara belirgin bir çerçeve çizmediği söylenemez.
 </p>
 <p class="MsoNormal">
  Bana göre, mesele hâlâ iddia safhasındadır.
 </p>
 <p class="MsoNormal">
  Vaktiyle, “Alevi asıllı” Mehmet Moğultay’ın Adalet Bakanlığı yaptığı dönemde,
  <span>
  </span>
  kadrolara aldığı kişilerin aidiyeti sorgulandığında, “MHP’lileri mi alacaktık, tabii ki kendimize yakın olanları aldık” dediğini kamuoyu unutmuyor. O kadrolar, bir “Kadrolaşma iradesi”nin uzantısı mı idi ve şimdi “o kadrolaşma” nerelerdedir?
 </p>
 <p class="MsoNormal">
  Burada bir de, “Yüksek Yargı’nın tamamı Sünni olsa, onu da böyle irdeler miydiniz?” sorusu sorulabilir.
 </p>
 <p class="MsoNormal">
  Aslında, “Sünni” diye tanımlanan çevreler de, özel bir kadrolaşma içinde iseler, bunun da yargı için aynı nitelikte sorun olacağı muhakkaktır.
 </p>
 <p class="MsoNormal">
  Tabii ki ortada son derece kritik bir durum vardır.
 </p>
 <p class="MsoNormal">
  Bir yanda “aidiyete saygı” kaçınılmazlığı, bir yanda da aidiyeti yargıya karıştırmama kaçınılmazlığı...
 </p>
 <p class="MsoNormal">
  Bu dengeyi bulma noktasındaki kaygılar, “Yargıdaki kadrolaşma”yı sorun hâline getiriyor.
 </p>
 <p class="MsoNormal">
  “Başörtülü Yargıç”a neden karşı çıkılıyor? Yargıya belirli bir ideolojik nitelik yüklediği varsayımıyla değil mi?
 </p>
 <p class="MsoNormal">
  Ben ilkesel olarak her başörtülü yargıcın, yargıya ideolojik nitelik yüklediğini asla düşünmüyorum. Başörtülü bir yargıç da pekâlâ yargısında objektif kalabilir, buna karşılık başörtüsüz bir yargıç da, ideolojik tavır takınabilir.
 </p>
 <p class="MsoNormal">
  Kritik nokta ne?
 </p>
 <p class="MsoNormal">
  Aidiyetinizi, yargı görevinizin önüne geçirmek; kritik nokta budur.
 </p>
 <p class="MsoNormal">
  Onun için, yargının her kademesi için varılacak sonuç, herhangi bir aidiyetin “Kadrolaşma”sının mevcut olmadığıdır.
 </p>
 <p class="MsoNormal">
  Yani biz, yani tüm Türkiye, “Yüksek Yargı” başta olmak üzere tüm yargının, ne Alevilik ne Sünnilik kadrolaşmasına maruz kalmadığından emin olmalıyız.
 </p>
 <p class="MsoNormal">
  Peki emin miyiz?
 </p>
 <p class="MsoNormal">
  Sanıyorum ki, değiliz.
 </p>
 <p class="MsoNormal">
  Bir kuşku var. Bu kuşkuyu Yüksek Yargı ne kadar önemsiyor, ve onun ortadan kaldırılması için bir yöntem arıyor mu, bilmiyorum.
 </p>
 <p class="MsoNormal">
  Kaldı ki, Alevi Çalıştayları belirli bir ilerleme kaydetti. Yani o alanda, barışçı bir gelişme var. Oysa, Yüksek Yargı alanı, âdeta yoğun bir ideolojik tavırlaşma noktasına doğru ilerliyor. Orada egemen olan şey ne? “Mezhebî aidiyet” mi, “ulusalcı misyon” mu, sırf yargı duyarlılığı mı, başka bir şey mi?
 </p>
 <p class="MsoNormal">
  Yüksek Yargı adına sergilenen profilin, toplumun içine sinen bir profil olması hususu, bence “Yargıya saygı” açısından önem arzeder hâle gelmiştir.
 </p>
 <p class="MsoNormal">
  İdeolojik hesapları bulunanlar, “Yargıya saygı”yı falan ırgalamazlar, onlar için aidiyetleri adına elde ettikleri konjonktürel rantlar önemlidir. Ama gerçek yargı mensupları, “Yargıya saygı”nın “Mülkün temelini korumak adına” vazgeçilmez olduğunu bilirler.
 </p>
 <p class="MsoNormal">
  Ben, şu anda Yüksek Yargı dünyasından başlamak üzere, yargının saygınlığını koruma adına bir hamle beklendiğini vurgulamak isterim.
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-26333-224-6-siddetindeki-fakirligin-bilancosu.html), [web.archive.org (arşiv bağlantısı)](http://web.archive.org/web/20101030171848/http://www.aksiyon.com.tr:80/aksiyon/haber-26333-224-6-siddetindeki-fakirligin-bilancosu.html)
