# Yargılı ana muhalefet

*İbrahim Doğan 2008.03.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      CHP, beş yılda 119 yasa ve anayasa değişikliğini Anayasa Mahkemesi’ne taşıdı ve çoğu kez istediğini aldı. Halkçı değil ‘devlet’çi politikasıyla yargıyı siyasallaştırmakla suçlanan CHP’liler, “Görevimizi yapıyoruz.” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080930165925im_/http://www.aksiyon.com.tr/resim/695/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080930165925/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080930165925/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080930165925oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080930165925oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Son beş yılda “Anayasa Mahkemesi, CHP’nin başvurusunu kabul etti.” kabilinden haberleri duymaya iyice alıştık artık. Yargı ile siyasetin iç içe girdiği bu zaman diliminde 119 yasa ve anayasa değişikliğini Anayasa Mahkemesi’ne taşıdı CHP. Bu, 2003-2008 arasında çıkarılan kanunların yüzde 10’una yakınının mahkeme muhalefeti yoluyla işlevsiz hâle getirilmesi anlamına geliyor. Ekonomiden siyasete, güvenlikten çevreye kadar farklı birçok alanı kapsayan bu davaların kimi kabul edildi, kimi reddedildi. Ancak her başvurunun ardından “Anayasa Mahkemesi’nin kararı ne olur?” sorusu akıllarda yer edindi. Hükümet üyeleri, icraatın baltalanmak istendiğini savundu, birçok siyaset bilimci ise yasamanın gücünün yargı eliyle zayıflatıldığına, yargının siyasallaştırılmak istendiğine dikkat çekti.
   <br>
    <br>
     CHP lideri Deniz Baykal genel başkanlık koltuğuna oturduktan sonra partideki her kurultayı kazanmayı bildi, muhaliflerine nefes bile aldırmadı. Meclis çatısı altında ise muhalefetini kritik kanunlar üzerinden Anayasa Mahkemesi zemininde sürdürdü. Başörtüsü, ek vergiler, nükleer santral, vakıflar, kaçak konut, cumhurbaşkanı seçimi oylaması (367), 2B arazileri ve orman, telefon dinleme, sosyal güvenlik reformu gibi konularla ilgili birçok kanun bunlardan sadece birkaçıydı.
     <br>
      <br>
       ÖNCE SEZER VETOSU, SONRA CHP BAŞVURUSU
       <br/>
       <br/>
       Baykal’ın da girişimiyle siyasi yasağı kalkan Tayyip Erdoğan’ın Siirt’ten milletvekili seçilip başbakan olduğu 22. döneme ilişkin CHP’nin Anayasa Mahkemesi’ne ilk başvurusu 15 Nisan 2003 tarihinde, TBMM içtüzüğündeki değişiklik üzerineydi. Kısa sürede Anayasa Mahkemesi’nden yürütmeyi durdurma kararı aldıran CHP başarılı olmuştu. Başvuruların ardı arkası kesilmedi. 12 Haziran 2007’ye kadar ana muhalefet partisi toplam 112 defa Anayasa Mahkemesi’ne iptal davası açtı. Anayasa Mahkemesi, 41 yasa ve anayasa değişikliği ile ilgili başvuruda, çeşitli kanun ve maddeler hakkında yürütmeyi durdurma ve iptal kararı verdi. 2003-2007 arasında yapılan 112 başvurunun 42 tanesi ise hâlâ sonuçlanmadı. 13 başvuruyu ise mahkeme doğrudan reddetti.
       <br/>
       <br/>
       Anayasa Mahkemesi sürecine gelinmeden önce, yasa tasarıları önce komisyonda ardından Meclis’te kabul ediliyor, daha sonra Cumhurbaşkanı Ahmet Necdet Sezer’in onayına sunuluyordu. Sezer’in veto etmesini takiben Meclis’e dönen yasa, çoğu zaman değiştirilmeden Cumhurbaşkanı’na iade ediliyor ve onaylanıyordu. Sezer ikinci defa önüne gelen kanunu kabul etmesi gerektiği için iş her seferinde CHP’ye düştü. Cumhurbaşkanının veto ettiği her yasa, sözleşilmişçesine CHP tarafından Anayasa Mahkemesi’ne taşındı. Ve genelde bu itirazlar kabul edildi.
       <br/>
       <br/>
       ŞİMDİ CHP DOĞRUDAN MAHKEMEYE GİDİYOR
       <br/>
       <br/>
       CHP başvurularının içinde en çok tartışmaya yol açan ise cumhurbaşkanı seçiminin ilk tur oylamasını geçersiz sayan ‘367’ başvurusuydu. Baykal, mahkemenin kendi istedikleri yönde karar vermemesi durumunda ülkede kaos çıkacağını öne sürmüştü. Mahkeme de CHP’nin başvurusunu kabul edip oylamayı iptal etti.
       <br/>
       <br/>
       22 Temmuz seçimlerinin ardından kurulan 23. hükümet döneminde ise CHP, şu ana kadar 7 defa Anayasa Mahkemesi’ne iptal davası açtı. Başörtüsü, Vakıflar, Nükleer, Tanık Koruma, Hâkimler ve Savcılar kanunları bunların arasında yer alıyor.
       <br/>
       <br/>
       Bunların yanı sıra, çok fazla gündeme gelmeyen, satır aralarında kaybolan CHP başvuruları da var. Nükleer santral kurulmasıyla ilgili kanun bunlardan biri. Kamu yararı gözetilmediği öne sürülen nükleer santral kurulmasına ilişkin kanun da Anayasa’ya aykırı olduğu gerekçesiyle Aralık 2007’de CHP tarafından dava konusu yapıldı. Türkiye’nin elektrik enerjisi ihtiyacının önemli bir kısmını karşılaması beklenen nükleer santral ile ilgili bu başvuruyu mahkeme kabul ederse, yatırımların sekteye uğraması ve Türkiye’nin elektrik sıkıntısına girmesi muhtemel.
       <br/>
       <br/>
       Peki CHP’nin bu şedit muhalefetinin altında ne yatıyor? Cumhuriyet Halk Partililerin buna ilk cevabı “devleti koruma görevi” şeklinde oluyor. Zaten Baykal da 22 Temmuz seçimlerini kaybetmesinin ardından CHP için “Biz partiyi inşa etmeye çalışıyoruz… İktidara bir seçimde gelebilir, gelemeyebilir ama daima etkin, ağırlıklı bir kurum olarak kendisini gösterecektir.” demişti. Bu ve benzeri açıklamalar CHP için önceliğin iktidar olmak değil siyasette ‘ağırlıklı bir kurum’ sıfatıyla yer almak olduğuna işaret ediyor. Zaten son 5 yılda CHP’nin ‘ağırlıklı kurum’ olma çabası Meclis ile Anayasa Mahkemesi arasında dokuduğu mekikte daha net ortaya çıkıyor. Yasama organının içinde yıllardır ana muhalefet ve muhalefet olarak yer alan CHP, devletin diğer kurumları eliyle yasama organının, dolayısıyla demokrasi ve özgürlüklerin, ekonomik liberalizm ve yatırımların da önünü kesiyor, icraat alanını daraltıyor.
       <br/>
       <br/>
       ‘MECLİS, İSTEDİĞİ GİBİ KANUN ÇIKARAMAZ!’
       <br/>
       <br/>
       CHP’nin başvurusu üzerine yargının verdiği kararların niteliği konusunda, Türkiye Ekonomik ve Sosyal Etütler Vakfı’nın (TESEV) yaptığı “Yargıda ve Yargıya Dair Algı ve Zihniyet Kalıpları” anketine bakmak gerekiyor. 51 hâkim ve savcıyla yüz yüze görüşülerek geçtiğimiz yıl tamamlanıp kasım ayında kamuoyuna açıklanan sonuçlara göre yargı mensupları için yargılama esnasında devlet çıkarları daha önce geliyor. Araştırmaya göre, “İnsan hakları devletin güvenliği açısından tehdit oluşturabilir mi?” sorusuna yargı mensuplarının yüzde 51’i evet dedi. Hayır diyenlerin oranı ise yüzde 28’de kaldı.
       <br/>
       <br/>
       CHP Grup Başkan Vekili Hakkı Suha Okay, başvuruların büyük kısmının 23. dönemde yapıldığını, yarıya yakınının yürütmeyi durdurma ve iptal ile sonuçlandığını hatırlatarak şu savunmayı yapıyor: “Demek ki bu siyasal iktidarda Anayasa’ya aykırı bir durum var.” Okay, iktidarın inatla, yürütmeyi durdurma kararı verilen yasaları yeniden Meclis’ten geçirdiğini öne sürüyor. Bunu ise hukuk bilmezliğin ötesine taşıyıp ‘hukuk tanımazlık’ olarak niteliyor: “Vakıflar Kanunu 3 kez dönmüş. Hukuku siyasete uydurmaya çalışıyor hükümet. Biz de Anayasa’dan kaynaklanan hak ve yetkimizle, kanunları Anayasa Mahkemesi’ne taşıyoruz. Yasama faaliyeti, bir hukuk devletine yaraşır şekilde gerçekleşse biz de Anayasa Mahkemesi’ne gitmek zorunda kalmayız. Bilinen, ortada olan hususlar inatla getirilirse çok doğal ki sadakat taahhüdünde bulunduğumuz anayasaya uygun yasa çıkartması lazım.” Okay’a göre parlamento ‘istediğim gibi kanun çıkartırım’ deme hakkına sahip değil; sınırları ise hukuk belirliyor. Avukat kökenli CHP’li vekil, yürütmenin tek başına hem yasamaya hem yargıya hükmetmek istediğini de öne sürüyor.
       <br/>
       <br/>
       YARGILI TOPLUM MÜHENDİSLİĞİ
       <br/>
       <br/>
       Ege Üniversitesi Uluslararası İlişkiler Bölümü Öğretim Üyesi Doç. Dr. Tanju Tosun’a göre ise yargı üzerinden bir toplum mühendisliği inşa edilmeye çalışılıyor. Bu durumda yargının siyasallaştığını hatırlatan siyaset bilimci Tanju Tosun adaletin simgesi kabul edilen yargının toplum nezdinde ciddi güven bunalımı yaşadığı uyarısında bulunuyor. Tosun’a göre CHP bilerek ya da bilmeyerek bu sürece hizmet ediyor: “CHP’nin bugün yaptığı 1960 askerî darbesinden sonra inşa edilen sistemin özüne uygun. Halk iradesine yargı ortak ediliyor. Yeri geldiğinde karşı karşıya getirilebiliyor. Parlamentoya bir güven sorunu oluşacak, ‘Türkiye’yi yargı mı yönetsin’ denecek. Kurumları karşı karşıya getirmemek gerekiyor. Yargının çok dikkatli biçimde devreye sokulması gerekiyor. Yargı üzerinden hâkimiyet kurmaya çalışırsanız sorunları zorlar. Maalesef CHP’nin bugün de geçmişte de yaptığı buydu.”
       <br/>
       <br/>
       Doç. Dr. Tosun, CHP’nin sistemde tutunabildiği tek dayanağın bu ‘geleneksel kimlik’ olduğunu söylüyor. Bir bakıma köklerine sadık kalma diye niteliyor. Tanju Tosun’a göre CHP’nin bürokratik-vesayetçi köklerine sarılma hastalığı var. Devleti toplumun önüne koyan yapıya CHP’nin destek çıktığını hatırlatan Tosun, ana muhalefet partisinin bu politikalarının altında ise kendini yenileyememe yattığını düşünüyor: “CHP’de ciddi bir kuşak sorunu var. Dünyanın gittiği pozitif rotayı okuyabilecek genç ve yeni bir kadrosu yok. CHP’nin beslenebileceği tek siyaset tarzı sürekli sanal bir karşıtlık, sorun üretmek. Ve kendi taraftarları nezdinde meşrulaşmaya çalışmak. CHP, ekonomi ve siyasetle çatışarak var olmaya çalışıyor.”
       <br/>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29932), [web.archive.org (arşiv bağlantısı)](http://web.archive.org/web/20080930165925/http://www.aksiyon.com.tr:80/detay.php?id=29932)
