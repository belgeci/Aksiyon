# 500 Yılın sel felaketi

*İbrahim Doğan Bilinmeyen-tarih*

<div>
 <font>
  <img border="0" height="1" src="/web/20050125234036im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050125234036im_/http://www.aksiyon.com.tr/resim/484/34.jpg" vspace="5"/>
  </p>
 </font>
 <font class="content">
  Sel felaketi İstanbul"da olsa gündem olurdu. Ancak sözkonusu yer Anadolu olunca felakete felaket denip denmeyeceği bile tartışılıyor. DSİ yetkilileri Silifke'deki taşkını son 500 yılın sel felaketi olarak tanımlıyor. Böyle bir felakete karşı senaryosu olmayan DSİ ise Göksu Irmağı"ndan saniyede geçen su miktarını dahi ölçemedi. Geçtiğimiz hafta Silifke büyük bir sel felaketi yaşadı. Kar sularının erimesiyle Göksu Nehri taşarak 85 bin kişinin yaşadığı ilçe ile 40 bin dönümlük tarım alanı sular altında kaldı.
 </font>
 <br/>
 <p>
  <font class="content">
   Devlet Su İşleri(DSİ) Silifke Şube Müdürü Selcan Atay, şehrin sokaklarında bir metreye ulaşan suyun son 500 yılın en büyük sel felaketi olduğunu söylüyor. Q500 (500 yılda bir) terimini kullanan DSİ yetkilileri, tarihte böyle bir suyun bölgeye uğramadığını belirtiyor. Aynı tür sel felaketleri 2002 yılı içinde Çek Cumhuriyeti ve Slovakyada "da 1.8 milyar dolarlık zarara yol açmıştı. Silifke"nin zararı ise en az 100 trilyon lira olarak hesaplanıyor. Ayrıca Göksu Nehri, 4 günlük baskınlar esnasında yaklaşık 100 km2"lik verimli bir alanı da  denize taşıyarak yok etti. Felaketin sorumlusu olarak giyotine Gezende Barajı sürüldü. Ancak barajın büyüklüğü gelen suyu karşılamaktan çok uzak. Bölgedeki sel felaketi yıllardır yapılmayan üç baraja yükleniyor. Toplam hacmi 7 milyar 900 milyon metrüp olacak bu üç barajın ne zaman bitirileceği ise bilinmiyor.
   <br>
    <br>
     Göksu Nehri, İç Anadolu"daki farklı birçok koldan besleniyor. Toros Dağları"nın arasından gelerek Orta Akdeniz"e ulaşıyor. Irmak, Akdeniz"e dökülmek için yüksek tepelerde ilerliyor. Nehrin beslendiği dağlar ise kış aylarında karla kaplı. Havaların ısınması, yağmur ve sıcak rüzgar dağlardaki kar kütlelerini bir anda eritti. Bu sular küçük kollarla Göksu"ya ulaştı. Dingin nehirde birkaç gün içinde azgın dalgalar oluştu. Bu su kütleleri birleşerek Göksu"yu oluşturan Ermenek ve Göksu çayına kadar geldi. Gezende Barajı"nın suyunu batıdaki kolların birleşimi olan Ermenek çayı karşılıyor. Bu baraj 1995 yılında bitirilerek hidroelektrik santrali olarak kullanılmaya başlandı. Baraj toplam 92 milyon metreküplük su kapasitesine sahip. Bunun 65 milyonu kontrol edilebiliyor. Ancak bu rakamın 27 milyon metreküplük kısmı ölü su olarak tanımlanıyor ve kontrol edilemiyor. Gezende Barajı"na, 4-8 Mart tarihleri arasında 245 milyon metreküplük su geldi. Bu suyu tutabilme kapasitesine sahip olmayan barajın kapakları kademeli olarak açıldı. Kapaklar önce 25 cm açıldı. Gelen su, kapakları zorlamaya başlayınca bu aralık 50 santimetreye çıkarıldı. Baraj yetkilileri gelen fazla suyu kontrol etmelerinin mümkün olmadığını dile getiriyor: "Baraja toplam 245 milyon metreküp fazla su geldi. Bunu kontrol etmemiz ya da barajda tutmamız mümkün değil. Kapasitemiz oldukça düşük. Yapabileceğimiz, gelen suyu kademeli olarak bırakmak. Biz sadece baraja fazla su geldiğini ölçtüğümüz zaman kapakların kırılmaması için onları kademeli olarak açma yetkisine sahibiz."
     <br>
      <br>
       Ermenek Çayı"na gelen su kütlelerinin yanı sıra Göksu Nehri"nin diğer kolu olan Göksu Çayı da 300 milyon metreküp civarında fazla suyu Karaman bölgesinden getirdi. Bu iki çay Suçatı köyünde birleşerek Göksu"yu oluşturuyor. Biriken kar suyu da 500 milyon metreküpü aştı. Bu rakam Göksu"nun iki katını geçmesine yol açtı.
       <br/>
       <br/>
       DSİ"nin böyle bir felaket senaryosu yoktu
       <br/>
       <br/>
       Normal günlerde Göksu"dan saniyede 500 metreküp su geçiyor. Bu rakam bin 800"lere kadar ulaşsa da taşma tehlikesi arz etmiyor. Ancak şehrin sokaklarına taşan suyu DSİ yetkilileri 2800 metreküpten sonra ölçemez oldu. Saniyede geçen suyun en az 3200 metreküp olduğu tahmi ediliyor. Resmi kayıtlara 2800 metreküp olarak geçen taşkını beklemeyen DSİ"nin böyle bir felakete hazır olmadığı ortaya çıktı. Sel feleketini yaşayan Silifke da halkı böyle bir felaketle ilk defa karşılaştıklarını ifade ediyor. 6 Mart sabahı uyanan Silifkeliler sokaklarda kayıklarla dolaşanlara rastladı. Şehrin ortasından geçen Göksu yatağından yaklaşık üç metre taştı. Silifke"nin kuzey bölgesini oluşturan Gazi ve Göksu mahalleleri su altında kaldı. Güney kısmından ise 4 mahalle su baskınına uğradı. Suyun sokaklardaki yüksekliği bir metreye yaklaştı. Evlerinde mahsur kalan kimi vatandaşlar Sivil Savunma Ekiplerince kurtarılmayı bekledi. Mahsur kalanlar arasında Silifke Belediye Başkanı Bayram Ali Öngel de vardı.
       <br/>
       <br/>
       Ova göle döndü
       <br/>
       <br/>
       Göksu deltasında yer alan tüm tarım alanları felaketin üzerinden bir hafta geçmesine rağmen hâlâ su altında. Çiftçilikle uğraşan toplam iki bin aile sel felaketinin yaralarını sarmaya çalışıyor. Silifke"nin can damarı olan çilek bahçeleri, portakal ağaçları, buğday tarlaları, seralar, kayısı ağaçları dahil toplam 40 bin dönüm ekili arazi hasar gördü. 10 bin 900 dönüm çilek, 10 bin 700 dönüm meyve bahçesi, 2 bin 300 dönüm sebze, 14 bin 500 dönüm buğday ekili arazi sel sularına yenik düştü. Suyun çekilmemesi topraktaki ürünün köklerinin çürümesine neden olacak.
       <br/>
       <br/>
       Ayrıca sel birçok hayvanın telef olmasına da yol açtı. 13 büyükbaş hayvan, 50 koyun, bin 500 adet de arılı kovan Göksu"nun derinliklerine gömüldü. Silifke Tarım İlçe Müdürü Mustafa Cüceloğlu"nun felaket sonrası yaptığı ilk açıklamaya göre tarımla uğraşanların toplam zararı 20 trilyon. Zarar tespit çalışmaları sürdükçe rakamların artacağı, 35 trilyona ulaşacağı kaydediliyor. Sel felaketi sadece Silifke"yi değil, Mersin"in diğer ilçesi Mut"taki tarım alanlarını da olumsuz etkiledi. Mut"ta yaklaşık 40 bin dönümlük tarım arazisi felaketten nasibini aldı. Buradaki zarar yaklaşık 30 trilyon TL.
       <br/>
       <br/>
       Zararın boyutu en az 100 trilyon
       <br/>
       <br/>
       Silifke"ye gelen yabancı turistler "Göksu akar, Silifkeliler bakar" diye bir deyim kullanıyor. Göksu"nun yol açtığı felaket karşısında şaşkınlığını sürdüren Silifke halkının ev ve iş yerlerindeki zararın 20 trilyon olduğu dile getiriliyor. Belediye kendi zararının da 20 trilyon lira olduğunu açıkladı. Silifke ve Mut"ta tarım alanlarının toplam zararı 65 trilyon. Bu rakamlar toplandığında selin bölgeye faturası 105 trilyon TL"ye ulaşıyor.
       <br/>
       <br/>
       Peki vatandaşlar maddi kayıplarını telafi edebilecek mi? Silifke"deki tarım alanları, 2001 yılında sel felaketi ile karşı karşıya kalmış ve tarım alanında 8 trilyonluk zarar oluşmuştu. Ancak dönemin hükümeti Silifke çiftçisi için sadece 35 milyarlık yardımda bulundu. Bölgedeki çiftçiler mart felaketi sonrası da yardım geleceğine inanmıyor. 30 dönüm çileği olan ve suyun tarlaları gölete çevirmesinden dolayı zararının 100 milyarı bulacağını ifade eden Esenbel köyünden Hasbi Bilgin devletten beklentisinin olmadığını kaydediyor: "Daha önceden de arazimizi su bastı. Yetkililer geldi, ismimizi ve zararımızı öğrendiler. Ancak hiçbir yardımda bulunmadılar."
       <br/>
       <br/>
       15 milyarlık zararı olduğunu söyleyen Hasan Çetin ise Devlet Su İşleri"nin ırmak ile tarlalar arasına yüksekçe bir kapak koymamasının felaketin boyutunu artırdığını söylüyor. 50 milyar zarara uğradığını aktaran Bahçeköy"den Ali Rıza Uysal ise bunu her yıl yaşadıklarını anlatıyor: "2001"de de zararımız vardı. Ama bu daha önceki seller gibi değildi. 100 dönüm buğdayım vardı. Yerine yenisini koyamıyorum. Belki seneye hiç ekemeyeceğim. Alınan tedbirler yeterli değil. " Irmak kenarında portakal bahçeleri olan Özer Cumhur"un da 400 ağacını Göksu yerinden sökerek götürmüş: "Kayalıkların başında ateş yakarak, giden portakal ağaçlarını izledik. Irmak portakal bahçelerinin yerini kendine yer edindi. Artık oralar bize ait değil. Kanuna göre orası istimlak edilmiş durumda."
       <br/>
       <br/>
       Hasar gören köyler arasında Çeltikçi, Sökün, Kurtuluş köylerinin yanı sıra Arkum ve Altınkum beldeleri bulunuyor. Çiftçi zararını düşünedursun Tarım İlçe Müdürlüğü yetkilileri de hasar tespiti yapmaya devam ediyor. Çıkacak sonuçlar Tarım Bakanlığı"na aktarılacak.
       <br/>
       <br/>
       300 öğrenci okuluna gidemez oldu
       <br/>
       <br/>
       Sel felaketi ulaşımı da olumsuz etkiledi. 6 Mart"ta bölgedeki birçok yol trafiğe kapatıldı. Mersin-Silifke, Silifke-Mut, Ermenek-Mut karayolu sel dolayısıyla iki gün kapalı tutuldu. Göksu"nun üzerine kurulu olan Kesik Köprüsü, ırmağın gücüne direnemeyenlerden. Köprüyü yıkan azgın ırmak suları, karşı taraftaki yaklaşık 20 köyün dünya ile bağını koparmış. Köylere elektrik verilemiyor. Köprünün karşısındaki yaşam durmuş. 600 öğrencili Turhan Akay İlköğretim Okulu"nun 300 öğrencisi köprü yıkılınca okullarından uzak kalmış. Bu öğrencilerin derslerine devam edebilmeleri için yaklaşık 2 saat uzaklıktaki başka bir köprüyü geçmesi gerekiyor. Köprünün yıkılması sonrası yaşamın devam ettiği tarafta kalan traktör tamircisi Nuraydın Mermer"in köyü de köprünün öbür ucunda kalmış: "Köyüm dükkanımdan 1 km uzaklıkta. Ama köprü yıkıldığı günden beri gidemiyorum. Köyler genelde karşı tarafta. Köylüler kaç gündür traktör tamirine gelmiyor. Böyle giderse dükkanı kapatacağız."
       <br/>
       <br/>
       Mermer"in komşusu kahveci Kazım Kurt ise köprü yıkıldığı anda karşıda olduğundan kahvesine gelemiyor. Nuraydın Mermer kaymakamın ziyarete geldiğini ancak bir şey yapmadan köylerinden ayrıldığını aktarıyor. "Keşke başbakanın telefonunu bilsem de arayıp yardım istesem" diyor. Zarar gören vatandaşlar felaketin yaşandığı Silifke"nin hükümet tarafından afet bölgesi kapsamına alınmasını istiyor. Bu durumda borçların ertelenmesi, faizlerin silinmesi, kredi verilmesi gibi tedbirler alınabilir.
       <br/>
       <br/>
       Yapılmayan barajlar afete
       <br/>
       <br/>
       davetiye çıkarıyor
       <br/>
       <br/>
       Silifke ve Mut"ta büyük zarara yol açan sel felaketinin engellenmesi için gerekli adımlar yıllar önce atılmış. Bölgede yapımı planlanan ve trilyonlarca lira harcanan barajlardan birinin temeli atılmış, diğer ikisi ise düğmeye basılacak günü bekliyor. Bunlardan Ermenek Çayı üzerine kurulacak Ermenek Barajı, 4 buçuk milyar metreküplük su tutabilme hacmi ile Türkiye"nin 4. büyük barajı olacak. Temeli 2002 yılında atılan barajın 470 trilyona mal olması öngörülüyor. Ermenek Barajı"nın faaliyete geçmesi durumunda Göksu"nun iki kolundan biri olan Ermenek"ten geçecek su kontrol edilebilecek. Baraj yılda 1 milyar kilovat saatin üzerinde elektrik üretir duruma gelecek. Felaketlere karşı sübap görevi üstlenecek Ermenek"in Türkiye"deki 100 tane baraj inşaatından birisi olması ve 30 yılı aşkın süredir bekletilmesi uzun yıllar boyunca bitirilemeyeceği şüphesi uyandırıyor. Bir diğer proje ise Göksu"nun Göksu kolu üzerine yapılması planlanan Mut Barajı Projesi. Bu baraj 1.7 milyar metreküplük su tutma kapasitesine sahip olacak. Ancak yatırılan trilyonlarca liralık ödeneğe rağmen Mut Barajı"nın temeli dahi atılmadı.
       <br/>
       <br/>
       40 yıllık geçmişe sahip bir diğer baraj projesi ise iki çayın birleştiği noktada bekliyor. İçel"de yapımı planlanan Kayraktepe Barajı"nın su tutabilme kapasitesi 1 milyar 700 milyon metreküp olacak. 1985 yılında yapım programına alınan Kayraktepe"nin proje bedeli, 347.5 trilyon olarak hesaplanıyor. Barajda çalışacak yetkililer için yapılan 160 kişilik lojman ve şantiye binasını başka kurumlar kullanıyor. Bu üç barajın yapılması halinde Silifke"de her yıl yaşanan sel felaketleri son bulacak. Bölgedeki 4 barajın su tutma kapasitesi 8 milyar metreküpün üzerinde olacak. Silifke ve Mut"ta 100 trilyonun üzerinde zarara yol açan sel felaketinin tekrar etmemesi için bu üç barajın bir an önce bitirilmesi gerekiyor. Gezende Barajı Silifkeliler için kurtuluş olarak görünmüyor. Tabii, barajların eksikliği de yok değil. Meteoroloji mühendisi istihdam etmeyen barajların, kapaklarını erken açması için Ankara"da Milli Tevzi Müdürlüğü"nün emir vermesi gerekiyor.
       <br/>
       <br/>
       Türkiye"deki 500"ün üzerinde küçük ve büyük ölçekli barajı kontrol eden müdürlüğün hareket sahası bürokratik engellerle dolu.
      </br>
     </br>
    </br>
   </br>
  </font>
 </p>
</div>


## Yorumlar

### ufuk Deveci, 20-Mart-2004
> BÜYÜK GEÇMİŞ OLSUN: 
> SAYIN SİLİFKELİ HEMŞEHRİLERİM HEPİMİZE BÜYÜK GEÇMİŞ OLSUN.HER ŞEYİN ÜSTESİNDEN GELEN SAYIN BELEDİYE BAŞKANIMIZ B.ALİ ÖNGELİN BU FELAKETİN YARALARINIDA EN KISA ZAMANDA SARACAĞINDAN EMİNİM.

Kaynak: [www.aksiyon.com.tr](http://www.aksiyon.com.tr:80/detay.php?id=11261&yorum_id=925), [web.archive.org (arşiv bağlantısı)](http://web.archive.org/web/20050125234036/http://www.aksiyon.com.tr:80/detay.php?id=11261&yorum_id=925)
