# Mayın imhası başlıyor

*İbrahim Doğan 2007.06.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Toprak altındaki bir milyon mayın hedef sormuyor. Mayın tarlaları yıllardır temizlenemiyordu. Şimdi yeni mevzuat hazırlanıyor. Üç ay sonra ilk adımlar atılacak. Depolardaki 3 milyon mayının imhası ise 4 Temmuz’da başlıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071109074456im_/http://www.aksiyon.com.tr/resim/655/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İster sivil, ister asker olsun hedef sormayan mayınlar binlerce insanın ölümüne, çok daha fazlasının da sakat kalmasına sebep oldu. Mayınların, toprak altından çıkartılması ve depolardakinin imhasına ise bir türlü başlanamadı. Nihayet, sayıları 3 milyonu bulan depodaki mayınlar 4 Temmuz’da Kırıkkale’de imha edilmeye başlıyor. Toprağın altındaki bir milyona yakın mayın için Maliye Bakanlığı yeni bir proje hazırlıyor. Üç aya kadar projenin şekillenmesi hedefleniyor. Terör örgütü PKK’nın döşediği mayın sayısı ve bunların nerelerde olduğu ise bilinmiyor.
   <br>
    <br>
     Türkiye mayınları ilk defa 1950’lerde sınır güvenliğini sağlamak ve kaçak geçişleri engellemek için toprağın altına gömdü. PKK’nın etkili olmaya başladığı 1984’ten sonra mayınlar her geçiş güzergâhına döşendi. Çoğunluğunu karakolların oluşturduğu 700’e yakın sınırdan uzak iç bölgelerde, mayınlarla güvenlik koridorları oluşturuldu. Terör örgütü ise dağlarda takip edilmesini zorlaştırmak için mayınları kullandı.
     <br/>
     <br/>
     MAYINLARI ÇOCUKLAR TEMİZLEDİ
     <br/>
     <br/>
     Bir dolara mal olan, temizlemesi bin doları bulan mayınların döşenmesine 1998’de son verildi. Ancak sorunun büyüğü toprağın altındaydı. Bu ölümcül bombalar uzun yıllar kiminin canını aldı kiminin de bir uzvunu. Güneydoğu’dan “yanlışlıkla mayına basan bir çocuk öldü ya da bacağını kaybetti” türünden haberler geldikçe dikkatler bu konuya çevrildi. Mardin’in Nusaybin ilçesi mayın mağdurlarının olduğu yerlerden biri. Suriye’nin Kamışlı şehri ile arasında sadece 300 metrelik mesafe var. Bu dar bölgede 1991’e kadar anti-tank mayınları bulunuyordu; ancak kaçak geçişleri engellemek için antipersonel mayınlarına geçildi. Mayınlı alanı çevreleyen teller zamanla aşınıp kayboldu. Bir bakıma mayınlı alan vatandaşa açıldı. Bu tarihten sonra Nusaybin’de mayından dolayı ölen ya da yaralanan insan sayısı hızla arttı. Bunlardan birisi de Makbule Kaymaz’dı. 1993’te ot biçmeye gittiğinde elindeki orağın mayına çarpması sonucunda sağ dizinden aşağısını kaybetti. Kendi imkanlarıyla protez taktırdı. Makbule Teyze’nin yaralandığı ‘mayın tarlası’nda çocuklar hâlâ basacak mayın arıyor şimdi. Ne kaymakamlık ne askerî yetkililer bölgeyi telle çevirmek için adım atıyor. Peki, insanlar mayınlı arazide ne yapıyor? İki yüz metrelik bu alanda, kanser ilacının hammaddesi bir otun peşinde insanlar. Kilogramını 1 YTL’ye satıyorlar ancak toprağın altındaki bir mayına bastıklarında hayatlarının kararacağından habersizler. Bu mayın tarlasının bitişiğindeki evlerde yaşayanlar “Mayınların hepsi bizim üzerimizde patladı. Biz temizledik. Artık kalmamıştır.” sözleriyle temennilerini dile getiriyorlar.
     <br/>
     <br/>
     Terör örgütü PKK’nın mayın saldırıları sonucu, uzvunu yitiren asker sayısı 200 civarında. Türkiye Harp Malulü, Gaziler, Şehit, Dul ve Yetimleri Derneği Genel Başkanı Taner Uran, 4 bin civarında gazi bulunduğunu ancak bunların ne kadarının mayından zarar gördüğünü bilmediklerini söylüyor.
     <br/>
     <br/>
     MAĞDURLAR NE YAPACAĞINI BİLMİYOR
     <br/>
     <br/>
     4131 sayılı Terörle Mücadele Kanunu kapsamında sağlığını kaybeden askere her türlü tedavi hizmeti sunuluyor. Şehit düşmüşse ailesine maddî destek veriliyor. Yaralanan gazilere psikolojik destek sağlanıyor, devlet kurumlarında işe yerleştiriliyor; devlet bir bakıma sahip çıkıyor. Gazi Üsteğmen Taner Uran, bu tedavi süreci sonucunda askerlerin travmayı daha rahat atlattığını anlatıyor. Siviller için böyle bir imkân yok.
     <br/>
     <br/>
     Mayınsız Bir Türkiye Girişimi Koordinatörü Muteber Öğreten, mağduriyetlerin giderilmesi, maddi zararın karşılanması konusunda vatandaşın ne yapacağını bilmediğini aktarıyor. Dünyada mayın eylem merkezleri olmasına rağmen Türkiye’de bilgi alınabilecek kurum olmamasını eksiklik olarak değerlendiriyor.
     <br/>
     <br/>
     Bir mayın mağduru ‘ne yapabilir?’ sorusuna Muteber Öğreten şu cevabı veriyor: “Mağdurun hukukî yollara başvurması gerekir, suçluların bulunması için dava açmalı. Bu süre içinde uğradığı mağduriyetin tazmin edilmesi gerekir. Eğitimi özel okullarda yapılmalı. Ciddi rehabilitasyon merkezleri kurulmalı. Mayın sivil, asker tanımıyor. Temas ettiğiniz anda patlıyor. Bizim yaklaşımımız bu tür bir mağduriyete uğrayan kişinin hayata kazandırılması üzerine. PKK’nın ya da devletin mayınına da basmış olsa yeni bir hayat başlıyor. Bu hayat kötü bir hayat. Uzuvlarını kaybetmiş insanlar, nasıl davranacağını bilmiyor. Onların mağduriyetleri artarak daha da kötüleşiyor.”
     <br/>
     <br/>
     Hatay’dan başlayıp Şırnak’a kadar uzanan 760 kilometrelik sınır hattında benzer manzaralara rastlamak mümkün. İç bölgelerdeki geçici karakolların etrafı terör örgütünün yaklaşmaması için mayınla doldurulmuş. Ancak bu karakollar terk edildiğinde mayınlar ortada kalmış. Öğreten, bu tür 700 civarında nokta olduğunu söylüyor. “Her bölgede bir mayın olsa 700 mayın yapar. Bu alanlar temizlenmeden terk edilmiş. Derhal bölgenin etrafı tel ile çevrilmeli ve insanların geçişi engellenmeli.”
     <br/>
     <br/>
     HARİTA DA YOK
     <br/>
     <br/>
     PKK’nın yerleştirdiği mayınlarla ilgili bilgi bulunmuyor. Demokratik Toplum Partisi lideri Ahmet Türk, askerin mayın haritalarını açıklaması durumunda PKK’nın da mayın haritalarını almak için girişimde bulunabileceğini ima etmişti. Askerin elindeki haritaların kayıp olduğu, nerede olduğunun ise bilinmediği öne sürülmüştü. Bu haritaların varlığıyla ilgili hâlâ net bir bilgi bulunmuyor. Öğreten’e göre devletin elinde harita olsa bile mayınlar doğal afet, sel ve depremle birlikte yer değiştirdi. O yüzden bu haritaların bir anlamı yok. PKK’nın elinde harita bulunmasının da mümkün olmadığını düşünüyor. Çünkü PKK, mayını bıraktığı bölgeyi terk etti.
     <br/>
     <br/>
     İbrahim Çiftçi de mayın mağdurlarından. 1996’da çalışmaya gittiği Mersin’den, Batman’ın Gercüş ilçesine bağlı Kömürcü köyüne, ailesinin yanına birkaç günlüğüne döner. Köyün civarından odun kesmeye gittiğinde mayına basar ve sağ ayağını kaybeder. Bu kazadan sonra bir daha da kalıcı bir iş bulamaz. Bugün seyyar arabayla patates satıp aylık 400 YTL kazanıyor. Altı çocuğunun geçimini karşılamaya çalışıyor. Eğer ayağı kopmasaydı “Daha fazla gelir getiren bir işte çalışabilirdim ama buna da şükür.” diyor. Tek isteği var: Sigortalı bir işe kavuşmak.
     <br/>
     <br/>
     MKE TEKLİFLERİ KABUL ETMEDİ
     <br/>
     <br/>
     Türkiye, mayınların temizlenmesiyle ilgili Ottowa Sözleşmesini 2003’te kabul etti, bir yıl sonra bu sözleşme yürürlüğe girdi. Sözleşme kapsamında 10 yıl içinde toprağın altındaki ve depolardaki mayınların tamamen yok edilmesi gerekiyor. Yurtdışında mayın temizleyen tecrübeli firmalar olmasına rağmen Türkiye’de bu işi üstlenecek kimse bulunmuyor. Birçok firma Türkiye’nin en büyük sanayi kuruluşlarından Makine Kimya Endüstrisi’ne gelip “Bu alanları beraber temizleyelim.” dedi ancak bu teklif kabul görmedi. Mayın temizliği için hem uzmanlık gerekiyor hem de teçhizata ihtiyaç duyuluyor. Türkiye bu şartların ikisine de sahip değil.
     <br/>
     <br/>
     Hollanda, Almanya, İsveç, İtalya gibi ülkelerden mayın temizlemede tecrübeli firmaların, söz konusu iş için 500 milyon dolardan başlayıp 3 milyar dolara kadar çıkan fiyatlar talep ettiği kulislerde konuşuluyor. Ortaya konan bu rakamları çok yüksek bulan Maliye’nin amacı, bünyesindeki Milli Emlak Genel Müdürlüğü vasıtasıyla mayınları temizlemek. Mayınlı alanlar azami beş yılda temizlenecek, karşılığında azami 49 yıllığına tarım için kiralanacak. Hükümetin ihaleyi İsrailli firmalara vereceğine dair dedikodular çıkınca, Maliye Bakanlığı ihale şartnamesinde MİT ve Genelkurmay onayının alınmasının şart olduğunu açıkladı.
     <br/>
     <br/>
     Milli Emlak Genel Müdürlüğü, temizlenmesi gereken mayınlı alanın 260 milyon metrekare civarında olduğunu tahmin ediyor. İhale yöntemine karşı olanlar mayınlı alanların ‘iki Kıbrıs büyüklüğünde’ olduğunu iddia ediyor. ‘Vatan elden gidiyor’ propagandası ve bu sloganla AK Parti’nin ne kadar büyük toprak parçasını yabancılara sattığı öne çıkarılıyor. Hâlbuki Kıbrıs adası 9 milyar 251 milyon metrekare (9251 kilometrekare). Yani temizlenecek alan, Kıbrıs adasının yaklaşık kırkta biri.
     <br/>
     <br/>
     YENİ MEVZUAT ÜÇ AY SONRA
     <br/>
     <br/>
     Milli Emlak Genel Müdürlüğü iki yıl önce mayınlı alanın temizlenmesiyle ilgili ihale sürecini başlattı. Önce Mardin’in Nusaybin ve Kızıltepe ilçelerinde ihale açıldı. Ama iki firma elenince, tek firma kaldığı için ihale askıya alındı. Şırnak’ın Cizre ve İdil ilçelerindeki mayınlı alanın temizlenmesi de ihaleye çıktı. Ancak temizlenmeye “karşılık tarım” işine talip çıkmadı geçtiğimiz yıla kadar.
     <br/>
     <br/>
     CHP Genel Başkan Yardımcısı Onur Öymen, ‘vatan toprakları satılıyor’ sloganıyla karşı çıktı bu ihalelere. Altı ildeki alanın temizlenip kiralanması yöntemini Danıştay, CHP’nin başvurusunu haklı bulup iptal etti. Öymen ise sevincini, “Vatan topraklarını kurtarmış bulunuyoruz.” sözleriyle dile getirdi. Haliyle mayınlar toprağın altında kaldı.
     <br/>
     <br/>
     Milli Emlak Genel Müdürlüğü’nden bir yetkili mayınların temizlenmesiyle ilgili kapsamlı bir mevzuat hazırladıklarını, üç ay sonra tamamlanacağını açıkladı. Önce mayınlar tespit edilecek, ardından temizlenecek, son aşama olarak da imha edilecek. Ancak nasıl bir yöntem izleneceği ile ilgili ipucu vermedi. Hatay’dan başlayıp Şırnak’a kadar 760 kilometrelik hattı kapsayacak bu yeni projeyle ihalede yaşanan sorunların tekrarlanmaması planlanıyor.
     <br/>
     <br/>
     Ottowa Sözleşmesi çerçevesinde Türkiye, her yıl düzenli olarak Birleşmiş Milletler’e rapor sunuyor. Bu yıl sunulan, ancak henüz yayınlanmayan raporda ise depolarda bulunan 3 milyon mayının imhasına başlanacağı aktarıldı.
     <br/>
     <br/>
     Şu an çeşitli bölgelerde bulunan antipersonel mayınları, Kırıkkale’ye bağlı Yahşihan ilçesindeki Savaş Gereçlerinin Askeri Kullanımdan Kaldırılması Tesisi’ne (TUR-MDF) naklediliyor. 4 Temmuz’dan itibaren Genelkurmay bünyesindeki ‘Uzman Mayın Temizleme Birimi’ imha işlemlerini bu tesiste gerçekleştirecek. Raporda, Suriye sınırında bulunan mayınların Maliye Bakanlığı yönetiminde, hükümet kararnamesine uygun bir şekilde temizleneceği de taahhüt ediliyor.
     <br/>
     <br/>
     2006’da farklı yerlerde bulunan 94 bin antipersonel mayın güvenlik ve çevre standartlarına uygun bir şekilde açık havada imha edildi. 18 bin kadar mayın da aynı yıl içinde sahada patlatıldı. Türkiye’de antipersonel mayın üretim tesisinin bulunmadığı da raporda yer alıyor.
     <br/>
     <br/>
     Mayınların temizlenmesi konusunda Meclis’te çaba gösteren AK Parti Kilis Milletvekili Veli Kaya, mayın haritalarının kaybolmasını gülünç buluyor. “Harita halktır. Yöre halkı mayınlı alanları çok iyi biliyor.” diyen Veli Kaya, mayınlı alanların Suriye’ye bakan tarafıyla ilgili ilginç bir iddiada bulunuyor: “Suriye mayınları temizleyip sınırı bu tarafa kaydırıyor. Tapusu Türkiye’de olan bizim mayınlı bölgemizi ekip biçiyor. Sınırla ilgili çok ciddi oynama var. Kilis’ten Nusaybin’e kadar 680 kilometrelik alanda mayınları sökmüş, para kazanmaya başlamış. Biz seyrediyoruz. O bölgede çok rahat işlenecek ekolojik tarım alanı var.”
     <br/>
     <br/>
     <br/>
     STOKLANMIŞ ANTİPERSONEL MAYINLARI
     <br/>
     <br/>
     Tip / Adet
     <br/>
     <br/>
     DM-11	1.652.913
     <br/>
     M2 Series	145.061
     <br/>
     M14	1.002.709
     <br/>
     M16 Series	43.347
     <br/>
     APM	22.788
     <br/>
     TOPLAM	2.866.818
     <br/>
     <br/>
     Mayın bulunan noktalar 983.166
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27739), [web.archive.org (arşiv bağlantısı)](http://web.archive.org/web/20071109074456/http://www.aksiyon.com.tr:80/detay.php?id=27739)
