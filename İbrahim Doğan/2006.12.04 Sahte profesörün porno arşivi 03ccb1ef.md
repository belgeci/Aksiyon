# Sahte profesörün porno arşivi

*İbrahim Doğan 2006.12.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’deki en ilginç dolandırıcılık skandallarından birine imza atan Bülent Ayberk'in kurbanlarından topladığı paralarla porno arşivi kurduğu ortaya çıktı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070125010645im_/http://www.aksiyon.com.tr/resim/626/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Profesör Hans von Aiberg, ya da gerçek ismiyle Elazığlı lise mezunu Bülent Ayberk, din ile bilimi buluşturduğunu iddia ettiği “Arz’dan Arşa” kitaplarıyla üne kavuşmuştu bir zamanlar. Yıllar sonra gerçek yüzünü ortaya çıkaran polis operasyonuyla, haziran ayında eşiyle birlikte tutuklanarak hapse atıldı. İkisi tutuklu 7 kişilik Aiberg şebekesi, “Teşekkül oluşturmak suretiyle bilişim yolunu kullanarak, İslam dinini istismar edip nitelikli dolandırıcılık yapmakla” suçlanmıştı. Balıkesir Cumhuriyet Savcılığı, aylar süren inceleme ve araştırmalar sonrasında iddianameyi tamamlayarak geçtiğimiz hafta davayı açtı. Yani, yüzlerce kişiyi dolandıran sahte profesör ve şebekesi, yakında hâkim karşısına çıkacak.
   <br>
    <br>
     59 yaşındaki Bülent Ayberk’in maskesini düşüren Zig-zag Operasyonu’nda 8’i dizüstü olmak üzere toplam 10 bilgisayara ele konmuş, sahte profesörün evinde 80 porno CD bulunduğu basına yansımıştı. Haziran ayında el konan bilgisayarların bir buçuk yıllık kayıtlarının incelenmesi sonucu ise şebekenin çok daha kapsamlı bir ‘arşivi’ olduğu ortaya çıktı. İncelemelerde, içinde çocuk ve hayvan pornosunun da bulunduğu 1000’den fazla sapık görüntü ortaya çıkarıldı. Bunlar arasında eşcinsel porno görüntüleri ve iğrenç çizgi filmler de var. Ancak bu görüntüler ‘Aiberg İddianamesi’ne dâhil edilmedi; çünkü şebekenin bu görüntüleri internette yaydığı bir türlü kanıtlanamadı.
     <br/>
     <br/>
     ZAMAN GEZGİNİ JANA !
     <br/>
     <br/>
     Bülent Ayberk’in sanal dünyadaki izlerini takip etmek her ne kadar zor olsa da bilgisayarlardaki kayıtlar, nelerle uğraştığına işaret ediyor. İncelenen banka kayıtları ise Ayberk’in her ay 10-15 bin YTL topladığını ve bu paraları şahsi giderleri için harcadığını ortaya koyuyor.
     <br/>
     <br/>
     Cumhuriyet Savcısı Ali Ceylan, Balıkesir Ağır Ceza Mahkemesi’nde açtığı davada “Suç işlemek amacıyla örgüt kurma ile dinî inanç ve duyguların istismarı suretiyle dolandırıcılık” gerekçesiyle Bülent Ayberk ve eşi Mesude Ayberk hakkında Türk Ceza Kanunu’nun 220, 158 ve 43. maddeleri gereğince toplam 224 yıla kadar hapis talep ediyor. Bu rakamın yüksekliği, aldatılan mağdur sayısının çokluğuyla yakından ilgili. Bu sebeple Ayberk çifti 31 kez, ‘Şûra Üyesi’ diğer 5 de kişi de aynı suçtan 26’şar kez yargılanacak.
     <br/>
     <br/>
     İddianamede para akışı şu şekilde açıklanıyor: Paralar, doğrudan Ayberk ve eşinin bankadaki ortak hesabına yatırılmamış. Dikkat çekmesin ve kimler tarafından gönderildiği bilinmesin diye önce sahte profesörün ‘Şûra’ dediği 5 kişiden oluşan yakın çevresinin hesaplarında toplanmış; daha sonra aktarılmış. Aylık ortalama 10-15 bin YTL civarındaki para akışının tamamını Bülent Ayberk ve eşinin şahsi harcamalarında kullanıldığı, biri yazlık olmak üzere üç evin kira ve giderlerinin karşılandığı, Kia Cerato marka bir otomobilin taksitinin ödendiği görülmüş.
     <br/>
     <br/>
     İddianamede Bülent Ayberk’in Edremit Akçay’da ev satın almak için yardım talep etmesi üzerine Mehmet Korut’un tam 100 bin dolar verdiği de kayıtlara geçiyor. Bu yüzden, Akçay’daki evin mağdur Mehmet Korut’a iadesi talep ediliyor. Toplanılan paralarla alınan otomobile ise el konulması isteniyor.
     <br/>
     <br/>
     İnternette ‘mürit’lerine “Brezilya’da yaşayan Jana’ya her ay 1000 dolar gönderiyorum.” diyen Ayberk’in bu ifadesini doğrulayacak banka kaydı da bulunamadı. Böylece dolandırıcı Ayberk’in ‘Jana’ ismini hayranlarından para koparmak için uydurduğu iyice netleşti. İddianamede ‘Jana terimi’ şöyle açıklanmış: “2300 yılından günümüze zaman gezmeni olarak UFO (uçan daire) yoluyla gelen, Brezilyalı anne-baba’dan Amerika’da yeniden doğan, yarı felçli, kendilerine iyiliklerle yardım eden, kötülüklerden koruyan, düşmanlarıyla mücadele eden, bu sebeple çalışmaması gereken, aylık masrafı 1000 ABD Doları olan, Hızır Aleyhisselam ile görüşen kişi olan Hans von Aiberg’e her konuda yardım eden, 23-24 yaşlarında hayalî bir kadın.”
     <br/>
     <br/>
     ÜÇKÂĞITÇI DEĞİLİM, CIA BENİ TAKİP EDİYOR!
     <br/>
     <br/>
     Bülent Ayberk’in 2002 yılındaki bir chat sırasında kendisine sorulunca “Evet Elhamdülillah, bu Jana... Evet, bu Jana’nın zamanda geriye sardığındaki resmi.” diyerek onayladığı fotoğrafın gerçekte yabancı bir kadın şarkıcıya ait olduğu, biraz oynama yapıldıktan sonra “zaman gezmeni Asket’in resmi” denilerek internete sürüldüğü belirtiliyor. Ayberk’in bazı eski hayranları, bu resmi süren kişinin ise “zaman gezmenleriyle bağlantı kurduğunu” iddia eden Billy Meier adlı bir başka sahtekâr olduğunu duyuruyor sanal âlemde.
     <br/>
     <br/>
     İddianamede, Bülent Ayberk’in para istemek için internette uydurduğu diğer tuzak bahanelere de yer veriliyor: Fakir üniversite öğrencilerinin harç paralarını karşıladığı, kendisinin yarı felçli olduğu ve özel hastanelerde tedavi gördüğü, yeni kitaplar yazacağı, kanser tedavisi için keşfettiği Edoferon adlı ilacın hammaddesini yurtdışından getireceği; fakat kredi kartı limitinin dolduğu gibi iddialar. Bu konuda hayranlarına söylediği bir söz savcının dikkatini çekmiş ve altı özellikle çizilmiş: “Sakın ve sakın beni o tarihî üçkağıtçılarla, umut tüccarlarıyla ve akbaba hekimlerle karıştırmayın, ben bir bilim adamıyım ve başarı oranımız 39 hastada 11 fire.”
     <br/>
     <br/>
     Söz konusu bahaneler arasında daha ilginç olanı ise “CIA, MOSSAD ve MİT gibi istihbarat örgütleri tarafından takip ve taciz ediliyorum. Bu sebepten dolayı sürekli yer değiştirmem gerekiyor ve birkaç ev kiralamam lazım.” şeklinde ifadeler kullanması.
     <br/>
     <br/>
     10 yıla yakın süredir sanal dünyada ‘avlanan’ Bülent Ayberk’in ne kadar para topladığı bilinmiyor. Ancak hesap hareketlerinin incelenmesi sonucu bu miktarın önemli ölçüde netleşmesi bekleniyor. Tutuklandıkları sırada Ayberk çiftinin banka hesabında 158 bin YTL ile 100 bin dolar olduğu ortaya çıkmıştı.
     <br/>
     <br/>
     Tutuksuz yargılanan sözde ‘Şûra Başkanı’ Hülya Üstünkaya’nın bu göreve getirilme gerekçesi de iddianamede yer buluyor. Hülya Üstünkaya’nın Şûra Başkanı olacağını, Ayberk’e güya Hızır Aleyhisselam söylemiş!... Savcı, tutuksuz olarak yargılanan ve Ayberk tarafından kandırıldıklarını söyleyip şikayetçi olan ‘Başkan’ ile diğer üyeler Akın Tunca, Ergün Bektaş, Kadir Ümit Asa ve Mehmet Korut hakkında da 185 yıla kadar hapis talebinde bulundu. Yüzlerce kişiyi dolandırmaktan hâkim karşısına çıkacak Bülent Ayberk hakkında şimdiye kadar 24 kişi şikayetçi oldu. Henüz belirlenemeyen mağdurlar içinse önümüzdeki aylarda yeni bir dava daha açılacak.
     <br/>
     <br/>
     BENDENİZ, DANİMARKALI NOBEL ADAYI PROFESÖR HANS VON AİBERG!
     <br/>
     <br/>
     İddianamede yer alan bilgilere göre Bülent Ayberk, kendisini  “Hans von Aiberg” adıyla Danimarka asıllı bir fizik profesörü olarak tanıttı ve gazetelerde fal bakarak tanındı. Uydu, roket, astrofizik ve nükleer fizik dallarında ödül aldığını iddia eden Ayberk, Nobel ödülüne aday gösterildiğini ve yaşayan 6 kara delik ve 2 ak delik uzmanından birisi olduğunu öne sürdü. Ayberk’in, Hıristiyanlık’ın kendisini tatmin etmemesi sebebiyle ateist, daha sonra da araştırmaları sonucu din olarak Müslümanlığı, milliyet olarak Türklüğü seçtiği bilgisinin yer aldığı iddianamede, sahte özgeçmiş inşa ettiği ve 1980’li yıllarda yazdığı kitaplarla üne kavuştuğu ifade ediliyor. Sahte isimle kurduğu internet sitelerinde taraftar topladığı ve görüşlerini yaydığı da belirtiliyor. Ayberk, Allah’ın istediğini öne sürerek bir şûra (jüri) kurdu ve başkanlığına Hülya Üstünkaya’yı seçtirdi. Hızır ile görüştüğünü, ilahi emirler aldığını ve kendisinin Hanif İslam öğretisine bağlı olduğunu söyleyen Bülent Ayberk’in, para toplamak için binbir türlü yalan uydurduğu belirtiliyor. Sahte profesörün eşi Mesude Ayberk, tutuklanmadan önce Balıkesir Üniversitesi’ne bağlı bir meslek yüksekokulunda öğretim görevlisiydi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26089), [web.archive.org (arşiv bağlantısı)](http://web.archive.org/web/20070125010645/http://www.aksiyon.com.tr:80/detay.php?id=26089)
