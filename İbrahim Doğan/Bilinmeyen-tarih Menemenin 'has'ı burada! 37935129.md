# Menemenin 'has'ı burada!

*İbrahim Doğan Bilinmeyen-tarih*

<div>
 <font>
  <img border="0" height="1" src="/web/20041225002136im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225002136im_/http://www.aksiyon.com.tr/resim/461/77.jpg" vspace="5"/>
  </p>
 </font>
 <font class="content">
  İstiklal Caddesi’nin ara sokaklarında yeni yerler keşfetmek her zaman mümkün. Ağa Camii’nin karşısındaki Sadri Alışık Sokak’ta yer alan Lades birçok kâşif yemeksever için Beyoğlu’nun saklı kalmış hazinelerinden biri.
  <br/>
  <br/>
 </font>
 <p>
  <font class="content">
   Ancak bu, Lades’i bilenler için geçerli değil. Yaklaşık 30 yıllık müşterileri ile birçok insanın bildiği bir mekan. Lades’in müdavimleri için akla gelen ilk yemek menemen. Aslına bakarsanız Lades’te menemen dışında sadece tavuk sote yapılıyor desek abartmış olmayız.
   <br/>
   <br/>
   Lades’in sahibi Semiha Çelikol,  Yugoslavya göçmeni bir ailenin kızı olarak 1923 yılında dünyaya gelmiş. Yemek işine Koço Muhallebicisi ile birlikte girmiş. Önce bu sektörün nasıl işlediğini öğrenip daha sonra kendimiz bir dükkan açalım diye düşünmüş. İlk Lades’i 1966 yılında Semiha Hanım’ın eşi açmış. Tarlabaşı’ndaki dükkandan şu anki yerlerine 1970’lerin başında taşınmışlar. Menemen konusunda kimse onlarla yarışamamış. Hatta 5 ay önce Lades’in yan tarafına açılan bir menemen dükkanı da onlarla rekabet edememiş. Müşteriler Lades’i tercih etmeye devam edince, rakip dükkan bir iki ay sonra kapanmış.
   <br/>
   <br/>
   Menemeni bu kadar tercih edilen Lades’in en önemli malzemesi salçası. 30 senedir değiştirilmeyen salça evde özel olarak yapılıyor. Menemenin olmazsa olmazlarından salça sosunun üzerine biberler, domatesler itina ile serpiştiriliyor. Sahanda kavrulan malzemelerin üzerine de yumurtalar kırılıyor. Alevlerin üzerinde Lades’in buram buram kokan kendine özgü menemeni ortaya çıkıyor.
   <br/>
   <br/>
   Menemen, müşterilerin gözünün önünde hazırlanıyor. Yaklaşık iki dakikada pişirildikten sonra, aynı sahan içinde müşteriye sunuluyor. Gönül rahatlığı ile menemen yemeye gelen Beyoğlu sakinlerinin malzemelerin bayat olmadığını görmesi Lades’in cazibesini artırıyor. Yapımı basit gibi görünmesine rağmen bu menemeni evde pişirmek zor. Semiha Hanım’ın kardeşi Fikret Kersin meraklı müşterilerinin kendilerinden tarifini almalarına rağmen aynı lezzeti tutturamadıklarını aktarıyor. Lades’in 20 yıllık müşterilerinden İsmail Kıvırcık, tarifini aldığı menemeni evde defalarca yapmaya çalışmasına rağmen Lades’tekinin sırrını çözemediğini söylüyor; “Pişirirken mi farklı, yoksa biz görmeden faklı bir şeyler mi koyuyorlar anlayamadım.”
   <br/>
   <br/>
   Lades’in müşterileri arasında kimler yok ki: Cem Yılmaz’dan Ercan Karakaş’a, Yılmaz Erdoğan’dan Mesut Yılmaz’a, Okan Bayülgen’den Yavuz Bingöl’e kadar birçok ünlü simayı konuk etmiş. Ancak buranın asıl gediklileri çalışan kesim ile öğrenciler. Sabah saat 7’de kapılarını açan Lades’te gece 1’e kadar menemen yemek mümkün. 11’e kadar kahvaltı veren Lades’in en yoğun olduğu zamanlar öğle saatleri. Gelen müşteriler bu saatlerde yer bulamayıp üzgün bir şekilde geri dönebiliyor. Cuma, cumartesi ve pazar akşamları ise Beyoğlu’na gelenlerin akınına uğruyor. Lades’te yumurtanın her çeşidini bulmak mümkün: Sucuklu, pastırmalı, kavurmalı, kıymalı...
   <br/>
   <br/>
   Lades çalışanlarından Bahri Demir, İstanbul’un her tarafından müşteri geldiğini söylüyor. Leziz menemen sonrası müşteriye çay ikram ediliyor. Menemenin fiyatı 2 milyon 250 bin lira, tavuk soteninki ise 3 milyon. Menemenci Lades’in karşısında ise Lades Restoran var. İstanbul’un en iyi 10 restoranı arasında gösteriliyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3054), [web.archive.org (arşiv bağlantısı)](http://web.archive.org/web/20041225002136/http://www.aksiyon.com.tr:80/detay.php?id=3054)
