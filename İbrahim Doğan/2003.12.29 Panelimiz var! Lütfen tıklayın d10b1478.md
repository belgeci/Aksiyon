# Panelimiz var! Lütfen tıklayın

*İbrahim Doğan 2003.12.29*

<font class="agenda2NewsSpot">
 İnternet mesafeleri ortadan kaldırınca eskiden konferans salonlarında, toplantı masalarında bir araya gelen değişik fikirlerdeki yüzlerce kişi artık internette tartışıyor. Üstelik hiçbir sınırlama ve konuşma süresi olmadan. Büyük şehirlerde yaşamanın zorluğu, farklı kent ve ülkelerde bulunmanın neden olduğu fiziksel imkansızlıklar ve üniversitelerde yaşanan yasaklar fikri tartışmaları internete taşıdı. Kullanım kolaylığı ve tartışmalardaki özgürlük kısa sürede bu tip tartışma ortamlarına olan ilgiyi artırdı. Bugün gelinen noktada liderliği eline alan mail grupları, gerçek âlemdeki panel ve tartışma toplantılarının pabucunu dama atmış durumda.
</font>
<font class="newsDetail">
 Sanal âlemde oluşan gruplar, ev hanımlarından profesörlere kadar birçok farklı katılımcıyı içinde barındırıyor. Sandalyelerin boş kaldığı panellere alternatif olmaya aday tartışma gruplarının üye sayısı 100 ile 8 bin arasında değişiyor.
 <br/>
 <br/>
 İlk tartışma platformu Medyakritik
 <br/>
 <br/>
 Bilgisayar 1985"ten itibaren yaygınlaşmaya başladı. Bir evin dışa açılan penceresi olan internet dünyada 1993"te, Türkiye"de ise 1994"te sınırlarını genişletti. 1998"den itibaren de mailler aracılığıyla platformlar oluşturuldu. Aynı yıl ilk grup, Başbakan Recep Tayyip Erdoğan"ın danışmanlığını yapan Ahmet Tezcan tarafından kuruldu. Medyayı konu alan Medyakritik adlı yahoogroups kısa sürede büyük ilgi topladı. Beş yüz katılımcıya ulaşarak, güncel olayların tartışıldığı mekan haline geldi. Katılımcılar arasında Uluç Gürkan gibi siyasetin, İsmet Berkan gibi medyanın önemli isimleri öne çıktı. Fakat, gelen mailler arasında bu isimlere yönelik küfürler ve sataşmalar oldu. Bunu engelleyemediklerini belirten Tezcan, Medyakritik"i kapattı. Bir başka sanal cemaat kurucusu yazar Alev Alatlı"ydı. Ancak onun kurduğu platformun da ömrü uzun olmadı. 20 bin mesajın biriktiği site bir anda fıkralarla, duyurularla doldu. Alev Alatlı"nın yazılarının tartışıldığı grup işlevini yitirince, burada tanışan 5 üniversite öğrencisi, Turna adlı yahoogroups"u 2001 yılında kurdu. Temizliği ve sadeliği simgeleyen turna aynı zamanda Alatlı"nın kitaplarında da sık sık kendine yer buluyordu. Grubun moderatörlerinden Atanur Egemen, ismin insanlara benlik kattığını, "gerçek bir turnayım" sıfatını kazandırdığını düşünüyor. "Biz, insanları bilinçlendirip bir think tank oluşturmayı amaçladık. Özgün fikirleri konuşup paylaşan ve bir şeyleri değiştirmek isteyen insanlara ulaşmaya çalıştık" diyor.
 <br/>
 <br/>
 Grubun kurucuları başlangıçta üyeleri kendileri seçti. Zamanla akademisyenlerden ev hanımlarına, iş adamlarından yurtdışında yaşayanlara kadar 600 civarında üyeye ulaştı. Platform bir bakıma geniş katılımlı bir panele dönüştü. Yazarların yazılarını enine boyuna tartışırken güncel olayların arka planına ilişkin yorumlar yapılmaya başlandı. Saddam Hüseyin"in yakalanmasını değerlendirmekten İmarzedeler"e, bayram tebrikleşmesinden gezi yazılarına, izlenimlerden edebiyat söyleşilerine kadar 17 başlık altında diyaloglar yapılıyor. İnternetteki grupların gelecekte topmumu daha fazla etkileyeceğini düşünen İstanbul Üniversitesi İletişim Fakültesi öğretim üyesi Prof. Dr. Edibe Sözen de bürokrasi dışındaki her şeyin böyle sanal topluluklarda görüldüğünü söylüyor. "Biraz daha sivilleşmiş bir yapı, daha sivil bir hukuk, daha sivil gazetecilik. Ben de bu yüzden bunları önemsiyorum. Türkiye"de internet geliştikçe sivil toplumsallaşma artabilir."
 <br/>
 <br/>
 Genellikle öğrencilerin kurduğu sanal gruplar, bilimsel tartışmaların yaşanmadığı üniversite sıralarına özlemin bir göstergesi. Bu fırsatı okulda bulamayan öğrenciler sığınak olarak yahoogroups"ları tercih ediyor. Bir paneli andıran gruplarda ünlü bir yazarın köşesinde yazdığı bir yazı önce ortama aktarılıyor. Yazıyı okuyan katılımcılar panelde el kaldırır gibi aktif olarak bu sürece dahil oluyor ve konuşulan konuyla ilgili bilgilerini, düşüncelerini yazıya döküyor. Üyelerin görüşleri, kişilik haklarına saldırı kapsamına girmiyorsa sitede yer buluyor. Kimi zaman ateşli bir taraftarı çıkıyor, kimi zaman da sert karşıt görüşler. Ancak kurucular, Medyakritik"in başına gelenlerin kendi başlarına gelmemesi için günde gelen 30 mesajdan en fazla 10"unu katılımcılara aktarıyor. Turna bir bakıma otosansür uyguluyor. Her gelen mesajı yayınlamayarak platformun amacından sapması engelleniyor. Gelen mailleri kontrol edenler Turna"nın ancak bu şekilde uzun süre yaşayabileceğine inanıyor. Zaman zaman sataşmaya yol açabilecek mailler gelse de bunlar sanal panelistlere ulaşmıyor.
 <br/>
 <br/>
 Ev hanımı da sanal panelist
 <br/>
 <br/>
 Birçok üyenin görüşlerini aktarma fırsatı bulduğu yahoogroups katılımcılarından biri de Pınar Demir. Ege Üniversitesi Gıda Mühendisliği"nden mezun Demir, herhangi bir işte çalışmıyor. İzmir"de yaşamasının İstanbul"daki entelektüel hayata uzak olmasından dolayı bir dezavantaj teşkil ettiğini düşünüyor. "Normal şartlarda çok zor iletişime geçebileceğim sosyal ve kültürel çevreler ile irtibata geçmem için bu tür gruplar çok önemli bir açılım noktası oldu." Başörtüsü taktığı için sistem tarafından yaşam alanının daraltıldığını ifade eden Pınar Demir, bu tür gruplarla hareket alanının genişlediğini hissettiğini söylüyor. Bir başka grup üyesi ise ev hanımı Zehra Keskin. Kızının aracılığı ile gruptaki gelişmeleri takip eden Keskin"e internet kuşağı aslında biraz uzak. Hilmi Yavuz"la Şiir Yolculuğu toplantılarına katılan Zehra ve kızı Hatice Keskin, mail grubub ile de o toplantılar esnasında tanıştı. "Türkiye"nin umudu bu tür gruplar" görüşüne katılmayan anne-kız, uzakları yakın etmesinden dolayı aktif olarak mesajları takip ediyor.
 <br/>
 <br/>
 Turna tarzı grupların üyeleri, tanışmak için zaman zaman bir mekanda buluşuyor. Üsküdar"da bir iftar yemeği düzenleyen Turnalar"ın toplantısına 30"a yakın isim katıldı. Üyelerden birçoğu birbirini tanımıyordu. Tanışma toplantısına dönüşen yemekte söz alan İÜ İletişim Fakültesi öğretim üyesi İrfan Çiftçi başörtülü öğrencileri görünce şaşkınlığını gizlemedi. Çiftçi"nin "Sağcı bir gruptan iş çıkmaz" sözü grup üyelerince yemeğe katılan başörtülü öğrencileri kabullenememesine bağlandı. Aynı fakülteden Prof. Dr. Veysel Batmaz ise "Biz başörtülü öğrencilerle bir dergi çıkarmaya çalışsak, bunu yapamazdık" dedi. Sanal bir mekanda buluşmaktan memnun olan Batmaz, bu ortamların geleceklerinin medyadan daha parlak olduğunu dile getiriyor. "Yazılı kültürün bürokrasisini sürekli üzerimizde hissediyoruz. O yüzden grupta yaptığımızı dışarıda yapamayız. Ama burada hem bürokrasi dışı yapı, hem de doğrudan katılımcı bir yapı egemen." Üniversite öğrencisi Muaz Öztekin ise yaşamda kendisini çok fazla ispat edememiş kişilerin internetteki topluluklarda görüşlerini aktardığını bildiriyor.
 <br/>
 <br/>
 8 bin üyeli bir grup
 <br/>
 <br/>
 Türkiye"de bu tür gruplar gün geçtikçe artıyor. İnternet kullanım oranıyla paralel olarak hareket eden gruplar Türkiye"de çok yüksek rakamlara ulaşmış değil. Türkiye, internet kullanımında 44 ülke arasında 36"ncı, bilgisayar sayısında 48 ülke arasında 44"üncü bilgisayar olan hanelerin oranında 22 ülke arasında 21"inci sırada yer alıyor. İnternet kullanım oranı ise yüzde 4"lere ulaşabilmiş durumda. Ancak Türkiye"de panel, sempozyum, zirve gibi etkinliklerde sandalyeler genellikle boş kalıyor. Yapılan reklamlar, hazırlanan hediyeler gideceği yere ulaşmıyor. Sanal âlemin en yüksek katılımcılarından 8 bin 112 üyeli Yelkenciler grubu bir deniz kültürü oluşturmayı amaçlıyor ve denizlerle ilgili her türlü tartışma ve duyuruyu mesajla ortama aktarıyor. Panel düzenleyenlerin bir defa ulaşmayı bile hayal edemeyecekleri rakamlara sürekli ulaşma imkanına sahip mail grupları, panellerden daha fazla ilgi görüyor. Sanal grup üyelerinden Cüneyt Çapanık, çok daha fazla sayıdaki grupla iletişim kurulduğundan dolayı sanal ortamın panellerden daha faydalı olduğunu düşünüyor.
 <br/>
 <br/>
 Yükselen değer Kuvayi Milliyecilik kavramı olunca bu adla hareket eden gruplar da sanal âlemde sanal panel düzenliyor. Yaklaşık 1,5 yıl önce iktisatçı Gürsel Gürel tarafından başlatılan Kuvayi Milliye Hareketi grubu önce etkili bir sivil toplum kurumu, "eğer uyarıları dikkate alınmazsa da" güçlü bir siyasi parti olmayı hedefliyor. Gürel, "Atatürkçülük" kavramının içinin boşaltıldığını, "Ulusalcılık" akımının ise çıkarlarla şekillenmiş bir sistem olduğunu iddia ediyor. Yaklaşık 3 bin aktif üyeye sahipler. 2003 yılında kurulan Milliyetçi Tepki"nin ise bin 829 üyesi var.
 <br/>
 <br/>
 İnternet kullanımının artmasıyla, mail grupları önümüzdeki yıllarda hayatımızın ayrılmaz bir parçası olacak. Bir tuşla gelecekte kitleleri harekete geçirecek sanal gruplar, sivil toplum kavramını da değiştirecek gibi görünüyor.
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-10018-34-panelimiz-var-lutfen-tiklayin.html), [web.archive.org (arşiv bağlantısı)](http://web.archive.org/web/20110511190313/http://www.aksiyon.com.tr:80/aksiyon/haber-10018-34-panelimiz-var-lutfen-tiklayin.html)
