# Gümrük’te ‘tek pencere’ dönemi

*İbrahim Doğan 2011.07.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <span>
    Gümrük teşkilatının yeni müsteşarı Ziya Altunyaldız iddialı. Tek pencere sistemi ile ithalat ve ihracattaki bekleme süreleri yarı yarıya azalacak, kaçakçılık ve yolsuzluğun önüne geçilecek.
   </span>
  </font>
 </div>
 <div id="newsText">
  <font class="detail-text">
   <p>
    <p class="BasicParagraph">
     <span>
      Türkiye’de gümrük idaresi, hep kaçakçılık ve yolsuzlukla gündeme gelir. Ancak teşkilatın yeni müsteşarı Ziya Altunyaldız, bu algıyı kıracak yeni bir projeyle 6 ay önce
      <span>
      </span>
      göreve geldi. Türkiye dış ticaret (ithalat ve ihracat) hacmini 300 milyar dolar seviyesine taşıdı, bu rakamlar her geçen gün artıyor. İthalatçı ve ihracatçılar kapılarda ortalama 15 gün bekliyor. Ticareti kolaylaştırmak için tüm kurumların tek çatı altında toplanmasını ve tamamen elektronik ortamda işlem yapmasını öngören ‘tek pencere’ sistemine 5 yılda geçilmesi hedefleniyor. Altunyaldız, bu yeni sistemi Aksiyon’a anlattı.
     </span>
    </p>
    <p class="2011soru1">
     <span>
      -Dış Ticaret Müsteşarlığı’ndan Gümrük Müsteşarlı-ğı’na geldiniz. İki kurum farklı, zorlanıyor musunuz?
      <span>
      </span>
     </span>
    </p>
    <p class="2011yenimetin">
     <span>
      Dış ticaret ve gümrük, bir elmanın iki yarısı gibidir. Görev alanları, fonksiyonları ve hizmet verdiği kesimler tamamıyla örtüşür. 21. yüzyılda gümrük idarelerine biçilen yeni rol değişiyor. Gümrük idaresi, mal geçişlerine aracılık eden ve vergi toplayan kurum olmanın yanında, dünyadaki trendler ve uluslararası rekabetin kızıştığı dönemde milli gelirin artırılmasına etkin yönetim ile destek veren bir kurum. Ben 20 yılı aşkın Dış Ticaret Müsteşarlığı’nda hizmet ettim. Konular çok örtüşüyordu, neredeyse aynıydı. Bana yabancı olan, sadece simalardı; konular bildikti.
     </span>
    </p>
    <p class="2011soru1">
     <span>
      -Siz dış ticaretten geldiniz. Bu, gümrüğe nasıl katkı sağlayacak peki?
     </span>
    </p>
    <p class="2011yenimetin">
     <span>
      Sayın Başbakan, Türkiye için 2023’te 500 milyar dolar ihracat hedefi koydu. Bunu yapabilmek için etkin, esnek ve rekabeti artıracak düzeyde hizmet verebilen gümrükten bahsediyoruz. Ticareti kolaylaştıran, ticaret erbabına en etkin şekilde hizmet eden bir kurum olmayı hedefliyoruz. Öncelikle etkin gümrük idaresinin mutlaka fiziki alanlarının yeterli olması lazım. Bunun için çok yoğun olan Habur, Gürbulak ve Kapıkule gibi 7 tane gümrük kapısı yapıldı, 13 tane daha yenilenecek. 132 gümrük kapısının tamamında hizmet alanlarını yenilemeyi hedefliyoruz. Bunun yanı sıra donanımın, insan kaynaklarının, hizmet süreç ve anlayışlarının yeterli hâle getirilmesi lazım. X-ray cihazı hem yolcular hem taşıtlar için konuldu. Kaçakçılıkla mücadele konusunda ürün bazında stratejiler geliştiriyoruz. Zararlı madde girişinin önlenmesi için detektörler alındı. Uluslararası çalışmalar ve yerel çalışmalara baktığınız zaman, bir gümrük idaresinde bekleme süresi ile toplam bekleme süresinin çok çarpıcı olduğunu görüyoruz.
     </span>
    </p>
    <p class="2011soru1">
     <span>
      -Nedir?
     </span>
    </p>
    <p class="2011yenimetin">
     <span>
      Dünya Bankası’nın “Doing Business 2011” raporunda, Türkiye’de bir ithalat işleminin başlamasından bitimine kadar olan sürenin ortalama 15 buçuk gün olduğuna dair veri var. Bunun 1 gün 5 buçuk saati gümrük idaresinde geçiyor. Geri kalan zaman diğer kamu kurum ve kuruluşları ile özel sektörden belge temini, laboratuvar incelemeleri ve diğer tüm süreçlerin tamamlanmasında geçiyor. İhracata baktığımızda bu süre 14 gün. Bunun 6 saati ise gümrük idaresinde geçiyor. Geri kalan zaman diğer kurumlarda geçiyor. Buna ilişkin bir çalışma daha var; bir gümrük beyannamesine eklenen belge sayısı 330 tane. Bu rakam inanılmaz bir şey ve bunun yüzde 6’sı, yani 21 belge gümrük idaresinde düzenleniyor, geriye kalan 309 belge farklı kurum ve kuruluşlardan temin ediliyor. Hem işlemlerin, belge sayısının düşürülmesi hem de bu sürenin kısaltılması için yapılacak çok iş var. Türkiye’deki 132 gümrük idaresi, yüzde 100 otomasyona geçti. E-belgeyi en etkin şekilde kullanan kurumlardan biriyiz. Bizde tüm iş akışları elektronik ortamda gelir, kâğıt ortamında imzalamak için gelmez, sistemden imzalanıp gider. Bir ithalatçı ya da ihracatçının gümrük idaresine hiç gitmesine gerek yok. Elektronik ortamda vergilerini tahsil edebiliyoruz. Ancak bir müteşebbis, gümrük beyannamesine ekli belgeleri alabilmek için kapı kapı dolaşıyor. Bunları toparlıyor, elektronik ortamda bunları götüremediği için, bir tık ile gümrük idaresine gönderdiği beyannamenin dökümünü alıyor, dosyasına ekliyor ve bununla yetinmiyor. Tekrar fiziken gümrük idaresine gidip vermek zorunda kalıyor. Sistem bütüncül değil. Bu yapıdan daha esnek, daha üretken ve daha hızlı yapıya doğru gidilmesi için çaba sarf ediyoruz.
     </span>
    </p>
    <p class="2011soru1">
     <span>
      -Nasıl olacak bu?
     </span>
    </p>
    <p class="2011yenimetin">
     <span>
      Artık kapı kapı dolaşmak sona erecek. Gümrük idaresindeki yüzde 100 elektronik sistem, tüm dış ticaret işlemlerine de transfer edilecek. Bir dış ticaret erbabı ithalat ya da ihracat işlemi sırasında karşısında tek bir muhatap bulacak. Bunun için tüm dış ticaret işlemlerinde tek pencere (single window) sistemine geçmek gerekiyor, şu an sadece gümrük işlemlerinde geçilmiş durumda. Biz dış ticarette ileri ülkelerde başarı ile uygulanan tek pencere sistemini müsteşarlığımız koordinesinde hayata geçirmeyi hedefliyoruz. Asıl olarak kullanabilmemiz için bu konuda çok iyi uygulamaları olan ülkeleri incelemek suretiyle sistemi tasarlıyoruz.
     </span>
    </p>
    <p class="2011soru1">
     <span>
      -Dünyada nasıl?
     </span>
    </p>
    <p class="2011yenimetin">
     <span>
      OECD ülkelerinde tek pencere sisteminin uygulanması yüzde 50’lere varmış. Ancak Doğu Avrupa, Orta Asya ve Kuzey Afrika’da bu yüzde 3’lerde. Singapur’da 35 farklı kurumun bir araya gelmesiyle oluşturulan tek pencere sistemine geçildi. Biz altyapı olarak hazırız, diğer kurumlarla temas hâlindeyiz ve çok kısa sürede tek pencere sistemine geçmek istiyoruz. Bu sistemde bir yere gitmenize gerek yok, ofisinizde otururken gümrük idaresine başvuruyorsunuz. Gümrük idaresi diğer kurumlarla entegre olmuş IT sistemleri sayesinde veri değişimi metoduyla sunduğunuz beyannameye eklenmesi gereken belgeleri zaten sistemde vardır, sistem bunu diğer kurumlardan elektronik olarak kontrol eder. Burada gümrük idaresiyle entegre sistem artık bütün işlemleri tamamlamış olur. Siz aslında hiç ofisinize gitmeden tüm gümrük işlemlerinizi bitirmiş olursunuz. Sadece bilgisayarınızdan yapmış olduğunuz işlemle. Bu hem ciddi bir zaman kazanımıdır hem de ciddi maliyet indirimi.
     </span>
    </p>
    <p class="2011soru1">
     <span>
      -Bu süreler ne kadar düşecek?
     </span>
    </p>
    <p class="2011yenimetin">
     <span>
      Şu anda Singapur’da 4-5 güne düşmüş. Almanya, İngiltere, Fransa gibi ülkelerde 7 güne düşmüş. Türkiye’de de en az yarı yarıya düşecek. İnsanları sırf bu iş için istihdam ediyorsunuz, vergi yatırmak için istihdam ediyorsunuz. Farklı işlemlerde farklı uzmanlar tutuyorsunuz. Tüm bu işlemleri sisteme koyunca gümrük kapısına gitmeyeceksiniz. Nihai amaç şu: Türk gümrük kapılarının insandan arındırıldığı bir gümrük idaresi. Çalışan gümrük memurundan bahsetmiyorum, gümrükte iş takip eden insanlardan bahsediyorum.
     </span>
    </p>
    <p class="2011soru1">
     <span>
      -Maliyetler nasıl değişecek?
     </span>
    </p>
    <p class="2011yenimetin">
     <span>
      Singapur’da masraflar astronomik oranda düşmüştür. Singapur’da gümrükçe alınan her bir dolar vergi için sadece 1 sent masraf yapılmaktadır. Bu yüzde 9 bin 900 verimlilik manasına geliyor. Singapur’da tek pencere uygulaması sonrası dış ticaret erbabının gümrükteki ortalama masrafı yüzde 82 tasarruf ile 10 dolardan 1,8 dolara düşmüştür. Ülkemizde henüz bu yönde kamu kurumlarının verimliliği anlamında yapılmış bir istatistiki çalışma yok. İhracat işlemlerinde yüzde 10’luk maliyet düşüşünün ihracat artışına etkisi yüzde 5.
     </span>
    </p>
    <p class="2011yenimetin">
     <em>
      <span>
       -Rüşveti de büyük oranda bitirecek mi?
      </span>
     </em>
    </p>
    <p class="2011yenimetin">
     <span>
      Aslında uluslararası etnik gümrük idaresinin yapısında ve organizasyonunda olabilecek olumsuzlukları çözebilecek, sistem iradesi. İnsanlarla memurları muhatap etmiyorsunuz. Bu açıdan çok etkili olduğunu, gümrükteki negatif uygulamaların düşürülmesi açısından çok önemli bir araç olduğunu düşünüyorum.
     </span>
    </p>
    <p class="2011soru1">
     <span>
      -Diğer kurumların altyapıları hazır mı?
     </span>
    </p>
    <p class="2011yenimetin">
     <span>
      Diğer kurumlarla henüz altyapıda paralellik sağlamış değiliz, görüşmeler sürüyor. Hangi kurumda neye ihtiyaç var, bunun envanterini çıkartıyoruz.
     </span>
    </p>
    <p class="2011soru1">
     <span>
      -Kaç kurum var?
     </span>
    </p>
    <p class="2011yenimetin">
     <span>
      Çok bariz olarak TOBB, Uluslararası Nakliyeciler Derneği, Türkiye İhracatçılar Meclisi, Sanayi Bakanlığı, Türk Standartları Enstitüsü, Sağlık Bakanlığı, Tarım Bakanlığı… Öncelikli kurumlar bunlar. Tüm odalar var, çünkü çeşitli belgeleri onlar düzenliyor. İyi bir altyapıya sahip olmak gerekiyor.
     </span>
    </p>
    <p class="2011yenimetin">
     <em>
      <span>
       -Öngörünüz kaç yıl? 5 yıl mı, 10 yıl mı?
      </span>
     </em>
    </p>
    <p class="2011yenimetin">
     <span>
      5 sene çok uzun. Sürmemeli. Bu sadece Gümrük Müsteşarlığı’nın iradesiyle olacak iş değil, o nedenle süre vermekte zorlanıyorum. 5 yıldan önce sonlanması lazım. İşlemleri süratlendirirken geçişleri de süratlendirmek lazım. Örneğin transit araç Kapıkule’den girip Gürbulak’tan çıkacaksa, bir yolsuzluğa bulaşmaması için daha önceden gümrük memuruyla refakat ettiriyorduk. Memuru bu kadar hoyratça kullanamayız. O zaman bir araç takip sistemi geliştirdik. Her araçta bir GPS oluyor. Bir kişinin yapacağı şeyi cihazla yapıyorsun.
     </span>
    </p>
    <p class="2011soru1">
     <span>
      -Bu araçların kaçakçılığa girmediğini nasıl kontrol edeceksiniz?
     </span>
    </p>
    <p class="2011yenimetin">
     <span>
      Aracın normalde transit gitmesi gerekiyor, güzergâhı da belli. Güzergâhına bakacağız, sapıyor mu? İkincisi, bekleme süreleri vardır, orada kalacağı süreler bellidir. Yemek yediğinde kalacağı süre bellidir. Eşya kaçırmaya dönük bir faaliyeti geçirdiği süreyle tespit edebiliriz. Araç mühürleniyor, mühürlü gidiyor. Hızlı geçişleri sağlamak lazım. Gerçekten ticarette iyi olanların uyguladığı sistemler var; kayıtlı rejime giriş ve yetkilendirilmiş operatör.
     </span>
    </p>
    <p class="2011soru1">
     <span>
      -Nedir bunlar?
     </span>
    </p>
    <p class="2011yenimetin">
     <span>
      Normalde depodan arabanızı yüklüyorsunuz, bu araç mutlaka iç gümrüğe uğramak zorunda. Fakat kayıtlı rejime geçişle aracınız gümrük idaresine uğramıyor. Siz deponuzda aracınızı yüklüyorsunuz. Rejim beyanı yapıyorsunuz, mühürlüyorsunuz. Oradan Kapıkule ya da Gürbulak’a gidiyor. Yani inme, binme, kontrol vesaire hiçbiri yok.
     </span>
    </p>
    <p class="2011soru1">
     <span>
      -Burada kaçakçılığa karşı nasıl önlem alacaksınız?
     </span>
    </p>
    <p class="2011yenimetin">
     <span>
      Biz şuna inanıyoruz, her şeyi yüzde 100 kontrol edemezsiniz. Dış ticaret hacmi artıyor, işlemler artıyor. Dış ticaret işi yapan kurum ve kuruluşların risk analiz sistemi oluşturduk. Geçmişe dönük tüm işlemlerini A’dan Z’ye inceliyorsunuz. Bugüne kadar hiç yanlış işe bulaşmamış kişileri ayırıyorsunuz. Bunlara ‘onaylanmış’ statüsü veriyorsunuz. Şu anda 750 civarında onaylanmış statüsüne sahip firma var. Belli büyüklükler öngörülmüş, bu statüye alınması için. Bunu 750’den 1000’in üzerine çıkartmak için uğraşıyoruz. Dış ticaret işi yapan firma sayısı 48 bin. Bu 756 firma toplam dış ticaretin yüzde 45’ini yapıyor. Bunu KOBİ’lere yaymayı amaçlıyoruz. Bu firmaların bir taraftan vergilerini vereceğinden, öte taraftan doğru işlerinden eminsin. Bu kişiler gümrükte daha az kontrol edilecek, daha az bekleyecek.
     </span>
    </p>
    <p class="2011soru1">
     <span>
      -Peki personel sayınız?
     </span>
    </p>
    <p class="2011yenimetin">
     <span>
      Personel sayısı 9 bin 300 civarında. Ayrıca, birkaç ay önce çıkan bir kanunla gümrük idaresine 2 bin ekstra personel alma hakkı verildi. Her yıl ayrılanların yerine yüzde 50 alabiliyorsun ve idare kontenjan veriyor. Bu kapsamda 700’e yakın eleman alma hakkımız söz konusu. Şu anda 2 bin 500 civarında eleman alma hakkımız oldu. Seneye bunun yarıdan fazlasını alacağız.
     </span>
    </p>
    <p class="2011soru1">
     <span>
      -Çeşitli suç örgütleriyle irtibatlı personeliniz var. İstanbul’da iki operasyon yapıldı. Gümrük’ten sorumlu Devlet Bakanı Hayati Yazıcı, 540 memura soruşturma açıldığını, bunun 123’ünün işten atıldığını söylüyor. Sizin bu konuda yaklaşımınız nedir?
     </span>
    </p>
    <p class="2011yenimetin">
     <span>
      Gümrük idaresi olarak sayın bakanımızla birlikte bir şeyi çok net biliyoruz. Gümrük, dünyanın en etkin, düzgün ve dürüst çalışan, en hizmet odaklı idaresi olacaktır. İnsan kaynaklarını diğer alanlarda olduğu gibi bu vizyona uygun yapılandırma konusunda önemli ve ciddi irademiz var. Yanlış yapan kişilere karşı sıfır toleransla doğrudan mücadele edeceğiz ve bu kişileri kurumdan dışlayacağız.
     </span>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-29859-200-gumrukte-tek-pencere-donemi.html), [web.archive.org (arşiv bağlantısı)](http://web.archive.org/web/20120620163222/http://www.aksiyon.com.tr:80/aksiyon/haber-29859-200-gumrukte-tek-pencere-donemi.html)
