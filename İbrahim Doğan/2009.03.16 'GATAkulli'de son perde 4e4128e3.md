# 'GATAkulli'de son perde

*İbrahim Doğan 2009.03.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Emekli Tuğgeneral Levent Ersöz, doktorları tehdit edince prosedürler çiğnenerek GATA’ya sevk edildi. Sevk kağıdına imza atan doktorlar ise ilk kez ceza aldı. Bu gelişme, ‘GATAkulli’lerin önünü kesecek gibi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090321101438im_/http://www.aksiyon.com.tr/resim/745/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090321101438/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090321101438/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090321101438oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090321101438oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Ergenekon zanlıları cezaevinden ‘kaçmanın’ yollarını arıyor. Üst düzey generaller Silivri Cezaevi’nden GATA’ya âdeta tırnaklarıyla tünel kazıyor! Bir kısmı ‘hastalık’ gerekçesiyle Silivri’den tahliye oldu. GATA’ya ‘kapağı atan’ son örnek emekli Tuğgeneral Levent Ersöz’dü. Kartal Koşuyolu Yüksek İhtisas Araştırma Hastanesi’ne getirilen Ersöz, ambulansta bir buçuk saat kalmıştı. ‘Ambulansta 6 saat’ ve ‘Genel komutanın emirlerini yerine getirdi’ haberleri basına yansıdı. Televizyon ekranlarına yansıyan görüntülerde ise Ersöz’ün sağlık durumu gayet iyi görünüyordu. Ancak ambulansta uzun süre kalarak ‘acil hasta, bir an önce sevk edin’ mesajı verildi. Doktorları tehdit ettiği de ortaya çıkan Ersöz, 10 Şubat’ta GATA’ya ulaştı.
   <br>
    <br>
     Fakat Ersöz’ün ne ‘hastalığı’ hastalıktı ne de GATA’ya sevk edilmesi prosedüre uygundu. Sevkin altında doktorların tehdit edilmesi yatıyordu. Sağlık Bakanlığı’nın bu sevk işlemiyle ilgili incelemesine göre, doktorlar ‘tehdit’ hakkında şöyle diyor: “Tutuklu tedaviyi kabul etmedi. ‘Bana bir şey olursa sorumlusu siz olursunuz’ dedi. Hasta tedaviyi kabul etmeyince yapılacak bir şey yoktu.” Ergenekon zanlısı Ersöz’den çekinen doktorlar bu sevki onayladı. Hukuka aykırı sevki onaylayan doktorlar hakkında açılan soruşturma sonucunda ‘kınama’ ve ‘uyarı’ cezaları verildi. Böylece generallerin usulsüz şekilde GATA’ya sevk edilmesine ilk kez ceza kesilmiş oldu. Bundan sonra doktorların yetkilerini aşarak bu tür sevkleri yapma cesaretini gösteremeyeceği vurgulanıyor. Sağlık Bakanlığı, bu kararla ‘GATAkulli’nin önünü kapatmış oldu.
     <br>
      <br/>
      Peki Ersöz’ün hastalıkları neydi? Sağlığını ne kadar tehdit ediyordu? Onun gibi ‘bunama’ teşhisi konulan İbrahim Şahin ile ilgili süreç nasıl işleyecek?
      <br/>
      <br/>
      Eski Jandarma Genel Komutanı ve Ergenekon Terör Örgütü’nün üst düzey yöneticisi olmakla suçlanan Şener Eruygur’a en yakın isim Levent Ersöz’dü. Kendisiyle ilgili tutuklama kararı olmasına rağmen uzun süre kaçtı. Tedavi amaçlı gittiği Ankara’daki bir özel hastanede yakalanarak cezaevine gönderildi. Cezaevinden çıkmak içinse GATA’ya ‘kapak atmak’tan başka yol yoktu. Bunun için 9 Şubat’ta Silivri Devlet Hastanesi’nden Haseki Hastanesi’ne ‘cezaevinden kaçış operasyonunun ilk dalgası kapsamında’ sevk işlemi yapıldı. Bu hastanede tedavisi mümkünken, tehdit alan doktorlar yasaları aşmak zorunda kaldı ve Ersöz GATA’ya sevk edildi. Yasal olarak hükümlüler, öncelikle cezaevi revirlerinde, mümkün değilse devlet ya da üniversite hastanelerinin tutuklu koğuşlarında tedavi görüyor. Mahkûmların bir başka hastaneye sevki ise sağlık kurulu raporuyla gerçekleşiyor. Eğer hayati risk varsa bu süreç hızlandırılabiliyor. Prosedüre göre, mahkûmlar emekli asker de olsa Millî Savunma Bakanlığı’na bağlı askerî hastane GATA’ya sevk edilemiyor.
      <br/>
      <br/>
      Geçmişte yasa dışı dinlemelere imza atan Ersöz’ün bu seferki işi yasa dışı sevkti. Kartal Koşuyolu Yüksek İhtisas Eğitim ve Araştırma Hastanesi, GATA’ya sevk alabilmek için hastane önündeki ambulansın içinde bekleyen Ersöz hakkında bir rapor hazırlandı. Rapora göre, Ersöz’ün hayati sorunu bulunmuyordu. Mahkûmun ilaçla tedavi edilen koroner ve tansiyon hastalığının yanı sıra prostatla ilgili şikâyetleri de vardı. Ersöz’ün prostat bezi büyümüş, idrar yolları tıkanmıştı. Prostat bezi, idrar yollarını sıkıştırdığı için Ersöz idrarını yapamıyordu. Raporda, Ersöz’ün ilaç tedavisiyle rahatlatılması tavsiye ediliyor. Uzun dönemde ise hastanın prostat ameliyatı için hazırlanması, yani anestezi ve kan tahlillerinin yapılması isteniyor. Ersöz’ün prostat ameliyatı olması için kalp açısından bir engel görünmüyor. Doktorlar, “Hastalık ilaçla tedavi olmuyorsa hasta ameliyata hazırlanmalı” diyor. Ancak Ersöz’ün acil ameliyatı gerektiren bir rahatsızlığı söz konusu değil, prostatı hayati bir risk içermiyor. Çünkü Ersöz’ün prostatı iyi huyluydu ve kansere dönüşme riski bulunmuyordu. Hatta mahkûmun ilaç tedavisinin düzenli yapılması hâlinde rahatlayacağı, idrar akışının büyük ihtimalle normale döneceği vurgulanıyor. İlaçlı tedavinin başarıya ulaşması hâlinde ameliyata da gerek kalmayacak. Ersöz, prostat için ameliyat masasına yatsa bile doktorlar bu operasyonu sıradan ve rutin görüyor.
      <br/>
      <br/>
      Üroloji açısından prostat sorunu olan Ersöz’ün, kardiyolojik açıdan koroner arter hastalığının takip edilmesi uygun bulundu. Kalp ameliyatı dışında yapılacak cerrahi müdahalelerin çok düşük risk taşıdığı da rapora geçti. Emekli general, böyle bir operasyonu hem üroloji hem de kardiyoloji kliniği bulunan tam teşekküllü bir hastanede geçirebilirdi. Yani GATA’ya gitmesini gerektirecek bir durum söz konusu değildi.
      <br/>
      <br/>
      Ersöz’ün Koşuyolu Hastanesi’ndeki tedavisi boyunca doktorlar tarafından TİA tanısı konulmaması da dikkat çekiyor. TİA, beynin geçici bir süre oksijensiz kalmasına bağlı bilinç kaybı olarak açıklanıyor. Ersöz’ün nöroloji servisindeki tedavisinde TİA tanısına rastlanmıyor, bu tanıyı ortaya koyacak veri bulunmuyor. Emekli general, tedavisi süresince bir defa, kendi beyanına göre ise üç defa bilinç kaybı yaşadı. Ayrıca bayılma atakları geçiriyordu. Doktorlar bayılma ataklarının acil tedavi gerektiren bir durum olmadığını ve hayati tehlike riski taşımadığını ifade etti. Ersöz’ün bayılmalarının araştırılması için tedavisinin ayakta izlenebileceği de Haseki’deki uzman doktorlarca açıklandı.
      <br/>
      <br/>
      Kimi gazetelere, Ersöz’ün tedavisinin yarıda kesildiği iddiası yansımıştı. Hâlbuki böyle bir durum söz konusu değildi. Tam tersi, Ersöz bu hastanelerde tedaviyi kabul etmedi. Ersöz’ün hastalığının İstanbul’da yoğun bakım ünitesi bulunan herhangi bir eğitim-araştırma hastanesinde yapılması mümkündü.
      <br/>
      <br/>
      Sağlık Bakanlığı, tüm bulgulara ve prosedüre göre mümkün olmamasına rağmen GATA’ya sevki yapan doktorlar hakkında başlattığı soruşturmayı tamamladı. Sorumluluğu bulunan doktorlara ceza verildi.
      <br/>
      <br/>
      Ersöz’ü Silivri Devlet Hastanesi’nden Haseki’ye herhangi bir gerekçe olmamasına rağmen sevk eden Doktor C.T.  ‘kınama’, aynı hastaneden Doktor N.G. ise ‘uyarı’ cezası aldı. Haseki Hastanesi’nin teknik yetersizlikleri olduğunu öne sürüp Levent Ersöz’ün GATA’ya sevkini isteyen nöroloji uzmanı S.G.ye de ‘kınama’ cezası verildi. Operatör Doktor H.T. de ‘kınama’ aldı. Tedaviyi kabul etmeyen, hayatının tehlikede olduğunu iddia eden Ersöz’ün sevkini onaylayan doktorlardan M.U. ise ‘uyarı’ cezası aldı. ‘Birçok insanı öldürmek, birçok faili meçhul olayın müsebbibi olmak ve iddia edilen Ergenekon Terör Örgütü’nün yöneticisi olmak’la suçlanan Ersöz’den tehdit alan doktorlar korktukları için sevki imzalamak zorunda kaldı. Soruşturma sonucunda ceza almayacaklarını düşünüyorlardı. Doktorların cezalarının daha ağır olmamasında pişman olmalarının etkili olduğu belirtiliyor.
      <br/>
      <br/>
      İBRAHİM ŞAHİN ŞİŞLİ ETFAL’E
      <br/>
      <br/>
      Doktorların ‘kınama’ ve ‘uyarı’ ile cezalandırılması bu tür hataların bundan sonra da görmezden gelinmeyeceği anlamına geliyor. Bu sebeple artık doktorların benzer kararları alamayacağı, bu tür usulsüzlüklerin önüne geçileceği tahmin ediliyor. Yasa dışı kararla GATA’ya sevk olan Levent Ersöz, muhtemelen bu askerî hastaneden evine giden son asker olacak. Daha önce hakkında ‘bunama’  raporu bulunan, bu yüzden cezai ehliyeti olmadığı öne sürülen eski Özel Harekât Daire Başkanı ve Susurluk hükümlüsü İbrahim Şahin ise önümüzdeki günlerde tetkik için yeniden doktor karşısına çıkacak. Zira Şahin, Susurluk’tan aldığı cezayı ‘bunama’ gerekçesiyle raporlar doğrultusunda iptal ettirmişti. S-1 belgesi ile 300 kişilik özel operasyon timi kuran ve suikastlara hazırlanan Şahin’in akli dengesinin yerinde olduğu tahmin ediliyor. İnandırıcı bulunmayan raporun yeniden gözden geçirilmesi için Şahin, önümüzdeki günlerde Şişli Etfal Hastanesi’nde yeniden tetkik edilecek.
      <br/>
      <br/>
      Sağlık Bakanlığı, GATA’nın Millî Savunma Bakanlığı’na bağlı olmasından dolayı herhangi bir soruşturma, inceleme yapamıyor. Daha önce ortaya çıkan Şener Eruygur’un eşi Mukaddes Eruygur’a ait ses kayıtlarında çeşitli iddialar gündeme gelmişti. Bayan Erugur’a, tedaviyi yürüten doktor, eski jandarma komutanının sağlık durumunun iyi olduğunu, hemen taburcu edilebileceğini; ancak bu durumda vaziyetin aleyhlerine dönebileceğini ima ediyordu. Bu yüzden Eruygur’un hastanede kalmasını tavsiye ediyordu.
      <br/>
      <br/>
      <br/>
      <br/>
      ERSÖZ’ÜN HASTALIĞI NE?
      <br/>
      <br/>
      Koroner arter ve tansiyonu var.
      <br/>
      <br/>
      Prostat büyümesi ve idrar yolları tıkanması. Prostatı iyi huylu olduğu için risk taşımıyor. İlaçla tedavi olabilir.
      <br/>
      <br/>
      Tedavisi tam teşekküllü herhangi bir hastanede yapılabilir.
      <br/>
      <br/>
      TİA tanısı konulmadı. Bayılmaları ayakta tedavi edilecek düzeyde.
      <br/>
      <br/>
      İddia edildiği gibi tedavisi yarım bırakılmadı. GATA haricinde tedavi olmayı kendisi kabul etmedi.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32614), [web.archive.org (arşiv bağlantısı)](http://web.archive.org/web/20090321101438/http://www.aksiyon.com.tr:80/detay.php?id=32614)
