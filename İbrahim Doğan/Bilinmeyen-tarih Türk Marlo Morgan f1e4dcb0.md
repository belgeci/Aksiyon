# Türk Marlo Morgan

*İbrahim Doğan Bilinmeyen-tarih*

<div>
 <p>
  <font>
   Kenya Hatıraları
   <br>
    alaba-Gülen Ay
    <br>
     Gülay Yenilmez
     <br>
      Timaş
      <br>
       166 sayfa
       <br/>
       <br/>
       Gülay Yenilmez, yaşamını sorgulamaya başlar. Bir süre sonra bu sorulara yanıt bulmak için bir yolculuğa çıkar. Kenya"nın yerli halkı Masai Maraların arasında 52 gün geçirir. İzmit"teki modern yaşamından uzakta geçirdiği bu süre onun yaşamındaki doğruları alt üst eder. Bir Çift Yürek daha eklenir dünyamıza. Sevgiyi yeniden öğrenir, kibri unutur, kin beslemeyi bırakır, affetmek yaşamının değişmez bir parçası olur. Eve döndüğünde oğlu "Kim o" diye sorar, o da "Benim, dünya hizmetlisi..." cevabını verir.
       <br/>
       <br/>
       O tarihte 32 yaşında olan Yenilmez, İzmit"te 17 Ağustos depremine şahit olur. Kendi evi de yıkılır. Morg olarak kullanılan buz pateni pistinde 438 ceset elinden geçer. Cesetlerle yalnız kalmış ve yaşamına bakışı daha da derinleşmiştir. Uzun süredir bir yerde durarak geçmişe bakmak ve hayatını yeniden değerlendirmek istemektedir. Bir hayat molası vermeliyim der. Tanrı onun için gideceği yeri de seçmiştir. Eski bir okul arkadaşının, Kenya"nın yerli halklarından biri olan Masai Maraların yaşadığı topraklara çağırmasıyla başlar yolculuk. "Gitmek zorundaydım çünkü bir güç beni buna zorluyordu. Bir ışığa doğru yükseleceğimi hissediyordum. Kim olduğumu bulmak istiyordum." Hazırlıkları esnasında aldığı bir kitabın ilk sayfasında şu satırlar yazmaktadır: "Tanrı sevdiği kuluna önce dertler verip sabrını dener. Eğer yardım edecekse kendine yaklaştırır. Acıların arkası tekâmülü tamamlamaktadır." Cesareti iyiden iyiye yerine gelir. Yolculuk başlamıştır. İstanbul-Bahreyn-Dubai... Ve Kenya"ya ulaşır. Başkent Naoribi"de siyah insanların içinde kendini yalnız hisseder. Birkaç gün sonra da Masai Maraların yaşadığı, modern yaşamdan uzak bölgeye doğru harekete geçer. Marlo Morgan"ın Aborjinlerden aldığı davet üzerine Avustralya"ya giderek onların uzun yürüyüşüne katılması gibi Gülay Yenilmez de Masai Mara kabilesinin doğal yaşamına şahit olacaktır. Elbise seçimi, kendini beğendirme, ütülü kıyafetler, parfüm kullanma, oje sürme, saç tarama bu topraklarda yoktur. Yerel halkların yaşadığı topraklarda ezan sesi duyar ve koşa koşa mescide gider. Şükür namazının ardından öğle namazını kılar. Masai Maraların topraklarına giderken, dostça elini uzatır birisi. "Ben Alaba (Masai dilinde gökyüzündeki ay). Senin ruh ikizinim. Buralarda aradığın özünüm, giderken yanında götüreceğin tek şey. Bu yolculukta sana ben rehber olacağım. Sadece beni dinle, geçmişini geçmişte bırak." Toprakları vahşi ama kendileri insancıl Masailer arasında 52 gün geçirir. Aç kalır, yokluğu, hiçliği tecrübe eder. İçinde yaşadığı cam fanustan çıkarak kendisi ile yüzleşir. Yolculuk sonunda ilk kez eve girdiğinde "medeniyetin nimetlerine" yabancılaşmıştır. Aslında saklı kalmış özü açığa çıkmıştır. Kendini yeniden tanımlamış, doğrularında yanlışlarında bir dizi değişikliğe gitmiştir. Sevinmek mi sevdirmek mi sorusuna bir başkasını sevindirmek cevabını verir artık. Egonun en büyük düşman olduğunu ve onu yendiğini söyler. Para onun için değersizdir. Kenya yollarında ilerlerken, Gülay"ı yani, Gülen Ay"ı bulmuştur.
       <br/>
       <br/>
       <br/>
       <br/>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1072 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11203), [web.archive.org (arşiv bağlantısı)](http://web.archive.org/web/20050129004328/http://www.aksiyon.com.tr:80/yazdir.php?id=11203)
