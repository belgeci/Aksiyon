# "Görüşmemiz ahirete kalmasın"

*İbrahim Doğan Bilinmeyen-tarih*

<div>
 <font>
  <img border="0" height="1" src="/web/20050119040546im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050119040546im_/http://www.aksiyon.com.tr/resim/493/48.jpg" vspace="5"/>
  </p>
 </font>
 <font class="content">
  GAZZE - 55 yıl önce İsrail"in Filistin topraklarını işgaliyle yolları ayrılan iki kız kardeş o günden beri birbirlerini hiç görmemiş. Biri Gazze"de yaşamaya mecbur kalırken diğeri İskenderun"a göç etmiş. Gazze"deki kız kardeşin en büyük hayali Türkiye"ye gitmek ve kardeşini kucaklamak.
  <br>
  </br>
 </font>
 <br/>
 <p>
  <font class="content">
   Filistinli Fethiye Gattura, 55 yıl önce ayrıldığı ve bir daha yüzünü görmediği kız kardeşi Cemile için "Ölmeden önce son arzum Türkiye"de yaşayan kardeşimi görmek" diyor. Fethiye Gattura, Gazze"de, kız kardeşi Cemile ise İskenderun"da yaşıyor. İki kız kardeş, 1948 yılında İsrail Devleti"nin kurulması ile binlerce Filistinli gibi birbirinden koparılmış. Fethiye ve kardeşi Cemile"nin bir araya gelmelerinin önündeki engel Gazze"nin giriş çıkışa kapalı olan sınırları.
   <br>
    <br>
     Gazze"nin bugün açık bir hapishaneye dönüşmesinin temelleri 20. yy"ın başlarında Amerika ve Avrupa"da yaşayan Yahudilerin bir bölümünün Filistin topraklarına yerleşmeye başlamasıyla atıldı. II. Dünya Savaşı"nda Avrupa"da yaşanan Yahudi kıyımı göç dalgasının hız kazanmasına neden oldu. Bölgede artan Yahudi nüfusuna paralel İsrail Devleti"nin kurulması için terör dahil birçok yola başvuruldu. 1948 yılında devletin kurulması ile yüzbinlerce Filistinli için sürgün yılları başladı. Kimisi Gazze"ye, kimisi Şeria Nehri"nin batısına, kimisi de komşu ülkelere sığındı. Bunlardan birisi de Kitto ailesi.
     <br>
      <br/>
      Hayfa"da yaşayan Mehdiye ve Muhammed Ali Kitto, 1940"ların başında evlenir. Bu birliktelikten Fethiye, Cemile ve Vahid isimli üç çocukları dünyaya gelir. Ancak evlilik aralarındaki anlaşmazlık nedeniyle son bulunca Cemile annesi ile, Fethiye ve Vahid de babalarıyla yaşamaya başlar. Bu sırada İsrail"in sürgün politikası en şiddetli haliyle devam etmektedir. Hayfa"da yaşayamayacaklarını anlayan Mehdiye, kızı Cemile ile birlikte anne babasının yaşadığı Nablus"a yerleşir. Baba ise Fethiye ve Vahid"i kız kardeşleri ile birlikte Gazze"ye gönderir. Anne ve babasından ayrı geçirdiği yılları hatırladığı zaman gözleri dolan Fethiye Gattura, Hayfa"daki evlerine bir gün geri dönmek üzere oradan ayrıldıklarını söylüyor; "Bir sabah erken saatlerde doğduğum toprakları terk ettik. Gazze"de yaşayan akrabalarımız vardı. Onların yanına geçici bir süre için gitmeyi kararlaştırdık. Geri döneceğimiz ümidini taşıyorduk. Evimizin anahtarı ve yiyecekten başka yanımızda hiçbir şey yoktu."
      <br/>
      <br/>
      Yakıcı çöl güneşi altında kilometrelerce yürüyen Fethiye, Vahid ile halalarının yanlarında götürdükleri yiyecek ve içecekleri biter. Bir süre sonra çölde yaşayan bir grup bedevi ile karşılaşırlar. Yanlarında su bulunmayan bedeviler aileye civardaki bir su kuyusunun yerini tarif eder. Susuzluktan dudakları çatlayan Hayfalı aile, koşarak kuyunun başına gider. Ancak kuyudaki suya insan pisliği karışmıştır. İçip içmemek arasında tereddüt geçiren aile, susuzluğa yenik düşer ve pis suyu içer. Fethiye Teyze "Yapacağımız fazla bir şey yoktu o an için. İçmesek susuzluktan ölecektik" diyor.
      <br/>
      <br/>
      Hayfa"dan yola çıkan Fethiye, Vahid, iki hala ve onların bir çocuğu güneydeki Gazze"ye güneş batarken varır. Yabancısı oldukları bu şehirde uzaktan bir akrabalarının evini bulmaları uzun zamanlarını alır. Umutsuz şekilde kapıyı çalan aile karşılarında gülümseyen yüzler görünce evlerinden ayrılmanın vermiş olduğu acıyı bir nebze de olsa unutur. Birkaç günlüğüne misafir olmayı düşündükleri evde 3 yıl kalırlar. Bu süre içinde baba da Hayfa"dan Gazze"ye gelmiş ve bir fırın açmıştır. Yeniden evlenen baba Muhammed, kızının ve oğlunun yaşadığı Sahil Mülteci Kampı"na 12 km uzaklıktaki bir başka kamp olan Deyrü"l Balah"ta yaşamaya başlar. Halası, yeğeni Fethiye"yi üvey annesinin ona sevgi gösteremeyeceği düşüncesiyle babasının yaşadığı eve göndermez.
      <br/>
      <br/>
      14 yaşında gelin
      <br/>
      <br/>
      Fethiye, sürgün yıllarında okula gidememiştir. "Halam bana "Ne yapacaksın okulu, bana hizmet et" dedi. Ben de bundan dolayı okuma yazma öğrenemedim" diyor. Çocukluğunu doyasıya yaşayamayan talihsiz kız, 14 yaşında halasının oğlu Ahmet ile evlenmek zorunda kalır. Ütücülük yapan eşinden bir kızı olur. Ancak eşi kısa süre sonra kalp krizi geçirerek hayatını kaybedince diğer halasının oğlu Numan ile evlenir. Bu evlilikten 5 erkek (Süheyl, Numan, Ebu Nahil, Adli, Emad, Abdullah, Sami), 3 de kız çocuğu (Samia, Abir, Emel) olur. Evlilikleri otuz seneye yaklaştığında Numan kansere yenik düşer. Fethiye bu arada kardeşi Vahid"i de 1967"deki 6 Gün Savaşları"nda kaybetmiştir.
      <br/>
      <br/>
      Fethiye, yıllardır kendisini aramayan annesine kızgın ve kırgındır. Büyük bir anne özlemi yaşayan Fethiye, çocukları ile avunmaya çalışmaktadır. 30"lu yaşlarında iken bir gün Sahil Mülteci Kampı"ndaki evinin önüne bir araba yanaşır. Arabadan inen kadın: "Numan Ebu Nahad"ın evi burası mı?" diye sorar. Karşılarındaki tanımadıkları kişinin ne için ziyarete geldiğini anlamaya çalışan hane halkı arabadan inen ikinci bir kadını görür. Bu ikinci kadının annesi olduğunu fark eden Fethiye Gattura, sevinçten ne yapacağını unutur. Kızı ve oğlunun Gazze"nin neresinde yaşadığını bilmeyen anne adeta samanlıkta iğne arar gibi Gazze"de gördüğü her kişiye damadı Numan Ebu Nahad"ın evini sormuş, sonunda amacına ulaşmıştır.
      <br/>
      <br/>
      25 sene sonra çıkıp gelen anne ile kızı uzun süre kucaklaşır. Hüzünle sevincin birbirine karıştığı sahneyi izleyenler de anne-kızla birlikte gözyaşlarını tutamaz. "Bizim için işkence yılları annemin bizi bırakıp gittiği zaman başladı" diyen Fethiye Gattura buna rağmen tüm kızgınlığını unutmuştur. Annenin çocuklarını görmeye geldiği gün eski eşi de aynı eve çocuklarını ziyarete gelmiştir. Önce geçmişteki yaşananlardan dolayı bir süre birbirlerine sitem ederler. Daha sonra da ayrılmalarının çocukları için acıdan başka bir şey getirmediğini düşünüp bundaki sorumluluklarından dolayı hem birbirlerinden hem de çocuklarından özür dilerler.
      <br/>
      <br/>
      Mehdiye, Nablus"ta iken Gümrük İrtibat Bürosu"nda çalışan Seyid Çavuş adında bir Türk ile evlenmiş ve İskenderun"a yerleşmiştir. Gazze"de 3 gün kalan Mehdiye, yanına kızını da alarak Nablus"a anne-babasını ziyarete gider. Fethiye annesi ve dedesiyle 8 gün kalır. Daha sonra Fethiye Gazze"ye, annesi de İskenderun"a döner. Bundan sonra anne-kız uzun yıllar boyunca birbirinden haber alamaz.
      <br/>
      <br/>
      Fethiye bu arada, kız kardeşi Cemile"den de yıllardır haber alamamaktadır. 1990"ların başında evine Türk Konsolosluğu"ndan bir yetkili gelir. Fethiye Gattura"ya Türkiye"de yaşayan Cemile Türk adında bir yakınının olup olmadığını sorar. O da söz konusu şahsın, kardeşi olduğunu ve kendisiyle bir buçuk yaşından beri görüşemediğini belirtir. Konsolos İskendurun"da yaşayan Cemile Türk"ün kardeşi Fethiye ile görüşmek için kendileri ile bağlantı kurduğunu söyler ve kendisiyle görüşmek isteyip istemediğini sorar. Fethiye, kız kardeşinin isteğini büyük bir sevinçle kabul eder. Telefonda görüşen kardeşler yılların hasretini bu şekilde de olsa gidermeye çalışırlar.
      <br/>
      <br/>
      Kalp rahatsızlığı ve şeker hastalığı olan Fethiye Gattura"yla görüşmek üzere Gazze"nin arka sokaklarındaki evine gittiğimizde kapının önünde bizi beklerken bulduk. Fethiye Teyze söyleşi isteğimizi kabul etme sebebinin kardeşinin yaşadığı ülke olan Türkiye"den gelmemiz olduğunu ifade etti. Konuşmanın sonuna doğru hayattaki son arzusunun kardeşi Cemile"yi görmek olduğunu söyleyen Fethiye Gattura"nın bize de bir sorusu vardı; "Kız kardeşimi nasıl görebilirim? Bana bu konuda yardımcı olabilir misiniz?" Hayatta tüm yakınlarını yitirmiş bu iki kardeşin en büyük isteği birbirlerini görmek. Ancak Gazze"ye giriş çıkışların yıllardır yasaklanmış olması 55 yıllık hasretin sona ermesini engelliyor. Diplomatların, uluslararası örgüt temsilcilerinin ve gazetecilerin Gazze"ye giriş çıkışları bile birçok koşula bağlı olduğu ortamda iki kardeşin bu "açık hapishane"nin içinde ve dışında görüşmesi mümkün gözükmüyor.
      <br/>
      <br/>
      Cemile Türk de kardeşi ile görüşebilmek için elinden bir şey gelmediğini söylüyor. "Sınırlar kapalı. Benim gitmem ya da onun gelmesi mümkün değil. İnşaallah  görüşmemiz ahirete kalmaz."
      <br/>
     </br>
    </br>
   </br>
  </font>
 </p>
</div>


## Yorumlar

### TEVFİK KARAKUŞ, 23-Mayıs-2004
> FİLİSTEN: 
> FİLİSTİN VE IRAK KONULARINA YAKLAŞIMINIZI BEĞENİYORUM.

Kaynak: [www.aksiyon.com.tr](http://www.aksiyon.com.tr:80/detay.php?id=11492&yorum_id=1), [web.archive.org (arşiv bağlantısı)](http://web.archive.org/web/20050119040546/http://www.aksiyon.com.tr:80/detay.php?id=11492&yorum_id=1)
