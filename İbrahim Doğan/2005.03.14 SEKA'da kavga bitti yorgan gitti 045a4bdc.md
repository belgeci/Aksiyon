# SEKA’da kavga bitti yorgan gitti

*İbrahim Doğan 2005.03.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’nin ilk kağıt fabrikası olan İzmit’teki SEKA’nın kapatılmasına son seçimden zaferle ayrılan AK Parti karar vermişti. AK Parti’nin kazandığı bu seçimde oyların kullanıldığı pusulalar ise ironik biçimde aynı fabrikada hazırlanmıştı.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   700 işçi bu sefer kapatma kararına karşı çıkarak fabrikanın mekanik atölyesinde ürettikleri kağıtlardan yaptıkları çadırlarını kurdular. Hatta çadırlara isim bile koydular: “Çile, Dokuzuncu Hariciye, Tayyipzede”
   <br>
    <br>
     Evler çadırların içine taşındı; televizyon, çay makinesi, terlik, yorgan geldi; yataklar fabrikanın kağıtlarından yapıldı. İşçiler gece geç saatlere kadar fabrikanın geleceği konusunda ahkam kesti. Dış kapıya etraftaki traktör, araba, kamyon gibi araçlar yerleştirilerek barikatlar kuruldu. Maksat polis engeline karşı tedbir almaktı.
     <br/>
     <br/>
     1936 yılında İsmet İnönü tarafından kurulan SEKA, Türkiye’nin kağıt üreten en önemli ve eski fabrikalarından biri. Altı kağıt makinesi bulunmasına rağmen son bir yıla kadar sadece biri çalıştırıldı. Son yıl ise eldeki hammaddenin tüketilerek fabrikanın  satışının gerçekleştirilmesi için ön hazırlık başlatıldı. SEKA’nın 700’den fazla işçisi 1998 yılında da kapatılma kararı ile karşılaşmıştı; ancak karar 35 günlük eylem sonrası askıya alınmıştı. İkinci defa kapatma kararı karşısında SEKA’nın 700 işçisinin yanı sıra eski emekçiler de  buna karşı çıktı.
     <br/>
     <br/>
     Naşit Hocaoğlu bunlardan biri. 1993 yılında emekli olmuş; ancak aynı fabrikada çalışan oğlu Nusret Hocaoğlu ve damadı Ahmet Esen’e destek için gelmiş. “Bu fabrikadan çok ekmek yedim. Parası bereketliydi. Oğlum ve damadımın da çalışmasını istiyorum.” diyor. Damadı Ahmet Esen de fabrikanın çalıştırılmasından yana: “21 senedir fabrikadayım. Sadece kağıt işini bilirim. Ortada kalırsam bu yaşımdan sonra ne yapabilirim?” Nesrin Hanım da her gün 2 yaşındaki kızını alarak fabrikada eylem yapan eşi Ahmet Esen’e destek için SEKA’ya gelmiş.
     <br/>
     <br/>
     Fabrika geçmişte işçilerinin referans gösterdiği gençleri önce kendi  bünyesindeki okulla başlatıyor sonra da işe alıyordu. Ancak 1990’lardan sonra  torpilin devreye girmesiyle bu sistem sona erdi. Geçmişte birçok baba-oğul SEKA’da birlikte çalışmış; ancak sonuncusu 2 ay önce emekli olarak oğlunu fabrikada bırakmış.
     <br/>
     <br/>
     SEKA’lı işçilerin sürdürdüğü bu eylem netice verdi. Hükümet geri adım atarak fabrikanın kapatılması yerine Kocaeli Büyükşehir  Belediyesi’ne devrine karar verdi. Öncesinde ise işçilere bunu kabul edip etmediklerini sordu. Yapılan oylama ile 510 işçi çözüme ‘evet’ derken 61 kişi karşı çıktı. Belediyeye her yıl 2 trilyon liranın üzerinde yük getirmesi beklenen işçilerin geleceğinin ne olacağı ise belirsiz.
     <br/>
     <br/>
     4 buçuk milyar dolar borcu olan belediye önce işçileri kabul etmedi;  ancak daha sonra hükümetin isteği doğrultusunda kabul etti. Belediye Başkanı İbrahim Karaosmanoğlu, işçilerin maaşını ‘başlık parası’ olarak değerlendirerek “Biraz ağır oldu ama buna razıyız.” diyor. Başbakandan bu maaşların ödenmesi için destek isteyen Karaosmanoğlu’nun fabrikayı çalıştırıp çalıştırmayacağı belli değil. 700 işçinin belediye bünyesinde farklı işlere yönlendirilmesi gündeme gelebilir.
     <br/>
     <br/>
     Eğer fabrika kapatılırsa, belediye 600 dönüm olan bu arazi üzerinde İngiltere’deki Hyde Park benzeri büyük bir yeşil alan inşa etmeyi planlıyor. İşçiler her ne kadar ‘hayırlı olsun’ deseler de gelecekte kendilerini neyin beklediğinden pek emin değiller. Ahmet Esen gibi birçok işçi, 51 gün süren ve anlaşmayla sonuçlanan eylem için “Kol kırılır, yen içinde kalır.” yorumunu yapıyor.
     <br/>
     <br/>
     Evet, SEKA’daki kavga bitti. İşçilere de yorganlarını alıp evlerine dönmek düştü.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20312), [web.archive.org (arşiv bağlantısı)](http://web.archive.org/web/20070626201303/http://www.aksiyon.com.tr:80/detay.php?id=20312)
