# Dedem ve ben kamptayız!

*İbrahim Doğan Bilinmeyen-tarih*

<div>
 <font>
  <img border="0" height="1" src="/web/20050220044256im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050220044256im_/http://www.aksiyon.com.tr/resim/491/26.jpg" vspace="5"/>
  </p>
 </font>
 <font class="content">
  GAZZE - Dünyadaki her 4 mülteciden biri Filistinli. Kamplarda doğan mülteciler bugün 60"lı yaşlarına yaklaşıyor. Onlar hiç tadamadıkları özgürlüğün ne anlama geldiğini tam olarak bilmiyor. Hepsinin ayrı ayrı hayalleri var. Birleştikleri ortak nokta ise İsrail düşmanlığı.
 </font>
 <br/>
 <p>
  <font class="content">
   Ahmet 14 yaşında Filistinli bir mülteci.  Refah Kampında dünyaya geldi. Mülteci Kampı"nın 3. kuşağı. Bugüne kadar özgürlüğü hiç tatmadı. Ona göre özgürlük serbest olabilmek demek. Yaşadığı yerin İsrail tarafından kuşatıldığını bilerek dolaşıyor sokaklarda. İsrail"in uyguladığı baskıya kızarak "Ben de intihar eylemcisi olmak istiyorum" diyor. "Neden insanları öldürmek istiyorsun?" sorusunu ise "İsrail"den nefret ettiğim için" diye cevaplıyor. Ahmet"e intihar eylemcisi olma fikri, sokaklarda aşılanıyor. Buradaki bütün çocuklar intiharın normal bir eylem olduğu düşüncesi ile büyüyor.
   <br>
    <br>
     Aslında Ahmet"in hayalleri çok farklı. Öğretmen olmak istiyor. Yurtdışına çıkmayı arzuluyor. Boş zamanlarında futbol oynuyor. O da diğer çocuklar gibi çizgi filmlerden hoşlanıyor.
     <br>
      <br>
       Filistin"de yaşayan ikinci mülteci neslinin temsilcilerinden Sabır Haccac ise 29 yaşında. Mülteci kampında olmasına rağmen bir üniversiteden mezun olmuş. İngilizce öğretmeni olmak yerine kapalı olan Gazze Havaalanında çalışmayı tercih etmiş. Ayda 400 dolar civarında para kazanıyor. Sabır bir yandan da Refah Servis Kulübü"nde top koşturuyor. Onun asıl amacı Avrupa"da bir takımda futbol oynamakmış. Yaşı ilerlediği için böyle bir şeyin artık imkansız olduğunu bilen Sabır, futbolu amatör olarak sürdürüyor. Takımı ile birkaç kez yurtdışına gitme şansı bulmuş. Özgürlüğün ne olduğunu kısa bir süre de olsa yaşayan Sabır ekonomik olarak daha rahat olmasının kendisi için en büyük özgürlük olacağı düşüncesinde. Bir çocuğu olan Haccac daha iyi bir işte çalışmayı umut ediyor. Ancak onun önünde de kapalı olan sınırlar duruyor.
       <br/>
       <br/>
       Gazze"ye ilk gelen mülteci nesli, İsrail"e karşı verdikleri savaşı kazanmadan önce ekonomik alanda zafer kazanmaları gerektiğini yıllar sonra anlamış. Mahmud el Muhtar 45 yaşında birinci nesil mülteci. Ahmet"in gittiği okulun müdürü. El Muhtar"ın öncelikli amacı para kazanmak. İsrail"in sınırları kapatmasından sonra çalışmaya gidemeyen Filistinliler, bölgenin ekonomisini kökten sarsmış. El Muhtar, İsrail"in sınırları açmaması durumunda sefaletin daha da artacağını düşünüyor. "İsrail sınırları açsa, ben de oraya çalışmaya giderim. Burada kazandığım para yetmiyor. Evde çocuklarım yemek bekliyor. Ancak kapılar kapalı olduğu için hiçbir şey yapamıyoruz."
       <br/>
       <br/>
       Sabahın erken saatlerinde Gazze"den güneydeki Refah ve Han Yunus mülteci kamplarına taksi dolmuşlar gitmekte. Gazze"nin en uzak iki noktası arasındaki mesafeyi (42 km) katetmek bazen 12 saati buluyor. Bunun nedeni Filistin topraklarında yer alan Refah-Gazze yolunun tam ortasından Yahudi yerleşimcilerin yolunun geçiyor olması. Filistinliler ile İsraillilerin yollarının kesiştiği noktaya İsrailli polisler check point"ler  (kontrol noktaları) kurmuş. Kendi şehirleri arasında seyahat etmek isteyen Filistinliler, 60 no.lu yolun altındaki geçitten diğer tarafa gitmek zorunda. Tabiî İsraillilerin onayını alarak. Filistinlilerin kendi topraklarından geçen 60 no.lu yola kaçak girişlerini engellemek ve yoldan geçen Yahudilerin güvenliğini sağlamak için önlemler zaman zaman yoğunlaştırılıyor. Filistinli taksi şoförleri, kontrol noktalarının olduğu bölgeye geldiklerinde aracın içi aniden sessizleşiyor.
       <br/>
       <br/>
       İsrailli polislerce tutuklanmaktan korkan birçok Filistinli, zorunlu olmadıkça bu iki bölge arasında yolculuk etmiyor. Bu sıkıştırılmış bölgede bir buçuk milyon Filistinli yaşıyor. Aslında onlar için bu yaşam mahkûmiyetten farksız. Kendi toprakları içinde hareket etmesi zorlaştırılan Filistinlilerin ülke dışına gitmesi ise neredeyse imkansız. İsrail, Gazze"nin etrafını adeta ablukaya almış. Gazze"nin batısında yer alan Akdeniz açıklarında İsrail"in savaş gemileri bekliyor. Sınırı aşmaya çalışan herhangi bir Filistinli açık hedef haline gelebiliyor. Kuzeydeki sınır kapısı Erez ise İsrail topraklarına açıldığı için Filistinlilere tamamen kapalı. "Mahkumların" tek seçeneği gibi duran Mısır kapısı da İsrailli askerlerce kontrol ediliyor. Böyle bir ortamda yaşayan mültecilerin üçüncü nesli öne çıkıyor. Dört tarafı ablukaya alınmış bu küçük toprak parçasında doğan birinci nesil 50"li yaşları çoktan aştı. Bu jenerasyonun çocukları ise ikinci nesli oluşturuyor.
       <br/>
       <br/>
       Aslına bakılırsa Filistinli demek mülteci demek. Dünyadaki her 4 mülteciden biri Filistinli. Nüfusunun yüzde 70"i dünyanın farklı yerlerinde mülteci konumunda. Bu kamplarda yaşam, genellikle dış ülkelerin yardımları ile sürüyor. Maaşlar, Avrupa Birliği"nden gelen para ile ödeniyor. Okullar ve sağlık kuruluşları da yardımlarla ayakta durmaya çalışıyor. 1948"den sonra Gazze"de 8 tane kamp kuruldu. Bu kamplarda 1 milyona yakın mülteci yaşıyor. Bunlardan Yahudi yerleşimcilerle arasında birkaç metre olan ve çitle ayrılmış Refah"ta 100 bine yakın mülteci bulunuyor. 55 yaşına giren Refah"ta, yerleşimler genellikle düzensiz. Kamptan içeri girince ilk olarak sokaklardaki çocuklar göze çarpıyor. Sayıları o  kadar fazla ki! Sefaletin elbiselere yansıdığı bu boğucu yerde, sokaklardaki karmaşa kamptaki yaşamın düzensizliğine işaret.
       <br/>
       <br/>
       İşsizlik en büyük problem
       <br/>
       <br/>
       İsrail sınırları kapatıp yabancı işçileri ülkesine almayı durdurunca Filistin ekonomisinin en önemli ayaklarından biri yok oldu. Birçok Filistinli, savaş halinde oldukları bir ülkede kendi vatandaşlarının çalışmasına karşı çıkıyordu zaten. Ancak sınırların kapatılmasının ardından oluşan işsizlik oranı yüzde 60"ları aşmış durumda. Refah Mülteci Kampı"nda yer alan işçi bulma kurumunun duvarlarında iş bulunan mültecilerin isimleri listelenmiş. Mültecilerin sık sık gelip listeleri kontrol ettiği bu mekandan birçok kişi işsiz olarak dönüyor. Onlar için işin nerede ya da ne kadar zor olduğu önemli değil. Yurtdışına çıkarak çalışmaları halinde çok para kazanacaklarına inanıyorlar. Daha önce Türkiye üzerinden Almanya"ya işçi olarak gitmeye çalışmış olan Emad, "Ben her işte çalışırım. Ne olduğu önemli değil. Yeter ki para kazanabileceğim bir iş olsun. Aileme bakmam gerekiyor. Almanya"da çok para kazanabileceğimi biliyordum ama Filistinli olduğum için almadılar. Tekrar denemek istiyorum" diyor. Emad, Türkiye"de kaldığı 5 ayın ardından Refah"a dönmüş; şimdi parfüm satıyor.
       <br/>
       <br/>
       Yeni nesil okumak istiyor
       <br/>
       <br/>
       Emad gibi esnaflık yapanların arasında birçok üniversite mezunu da var. Herhangi bir çalışma alanının olmadığı Gazze"de yapılabilecek işler polislik ya da esnaflıktan öteye gitmiyor. Üniversite mezunları da iş konusunda çaresiz. Gazze"deki 4 üniversitenden birini bitirip de sokaklarda para kazanmaya çalışan azımsanamayacak bir kitle var. Sabır Haccac gibi birçok mülteci, üniversite eğitiminin yeterli olmadığını düşünse de yine de eğitimlerini tamamlamaları gerektiğine inanıyor. Yaşamın zor olduğu mülteci kamplarındaki yeni nesil, özgürlüğe giden yolun eğitimden geçtiğini düşünüyor.
       <br/>
       <br/>
       Son nokta ölüm
       <br/>
       <br/>
       İşsizliğin bu kadar yüksek olduğu sokaklarda sürekli İsrail ve Amerika düşmanlığı körükleniyor. Mülteci kamplarını dolaşırken her duvarda Hamas"ı öven, Amerika ve İsrail"i lanetleyen renkli yazılar ile karşılaşmak mümkün. Bu yazılar Filistinli mültecilerin en önemli simgelerinden biri. İsrail"e karşı en iyi savaşı verdiğine inanılan Hamas, sokakların hakimi konumunda. Kamplarda okullar yapılmasına, sağlık kuruluşlarının açılmasına destek oluyor. Fakir halka para yardımında bulunuyor. Hamas, İsrail"e karşı sert tutumu nedeniyle de Filistinlilerin büyük bölümünün desteğini alıyor. Mülteci kamplarında yoksulluğun pençesinde kıvranan Filistinliler için en iyi çözüm düşmanlarından intikam almak. Onlar için bunun en iyi yolu da intihar eylemcisi olmaktan geçiyor. Öldüklerinde şehit olacaklarına inanan mültecilerin en büyük hayali bu. İntihar eylemine hazır binlerce gencin yetiştiği kamp sokaklarında, yoksulluk bu düşünceyi daha da artırıyor. İntiharın ne olduğunu bilmeyen çocuklar dahi "bombacı" olmaktan söz ediyor. Saatli bomba gibi bekleyen bu yeni neslin aslında normal çocuklar gibi hayalleri var. Onların da arasından mühendis, doktor, öğretmen, eczacı olmak isteyen bir hayli fazla. Ama önce bugüne kadar sahip olamadıkları özgürlüğü sonra ise geldikleri vatanlarını geri almayı ümit ediyorlar.
       <br/>
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11437), [web.archive.org (arşiv bağlantısı)](http://web.archive.org/web/20050220044256/http://www.aksiyon.com.tr:80/detay.php?id=11437)
