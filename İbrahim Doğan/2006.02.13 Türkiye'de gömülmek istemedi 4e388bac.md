# Türkiye'de gömülmek istemedi

*İbrahim Doğan 2006.02.13*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060224033129im_/http://www.aksiyon.com.tr/resim/584/18.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Dürrüşehvar Sultan, babası son Halife Abdülmecid Efendi gibi yaban ellerde, Londra'daki evinde sessiz sedasız vefat etti. Türkiye'ye defnedilmesine bir engel yoktu; ancak ‘hükümdarın incisi’ bunu istemedi. Küskündü. Nedeni, 1944 yılında vefat eden halife babasının Türkiye'ye defnine izin verilmemesiydi.
 </font>
 <p>
  <font class="content">
   Osmanlı Devleti'nin son halifesi Abdülmecid Efendi'nin kızı Dürrüşehvar Sultan geçtiğimiz hafta 92 yaşında vefat etti. Sultan, aynı zamanda padişah ve halifelerin hayatta bulunan çocuklarının da sonuncusuydu. Londra'daki Brookwook Müslüman Mezarlığı'nda toprağa verilen Dürrüşehvar Sultan, soyundan geldiği Hanedan ailesinin büyük kısmının metfun olduğu Türkiye'ye defnedilmeyi istemedi. Küskün bir şekilde gözlerini yumdu hayata. Bunun nedeni 23 Ağustos 1944 tarihinde vefat eden babasının vatanına defnedilmesine izin verilmemesiydi. Dürrüşehvar Sultan, bu vasiyetini Bereket Cah ve Keramet Cah adındaki iki çocuğuna bıraktı. İstanbul'a geldiğinde bir ay kadar kaldığı Enver Paşa'nın kızı Mahpeyker Hanım'a da aynı şekilde Türkiye'ye defnedilmek istemediğini söylemekteydi. Ancak 2000 yılında onun vefatı üzerine İstanbul'a da gelmez oldu.
   <br>
    <br>
     Halifenin ve kızının vatandan ayrılışı 3 Mart 1924 tarihine dayanıyor. Hilafetin ilgasına ve bütün hanedan mensuplarının yurtdışına çıkartılmasına karar verildiğinde Dürrüşehvar Sultan 10 yaşındadır. Ailenin diğer mensuplarına 48'er saat süre tanınır. Ancak Halife Abdülmecid Efendi, iki kadınefendi, oğlu Ömer Faruk Efendi, kızı Dürrüşehvar Sultan ve iki kalfaya o gece saat 10 sularında vatanı hemen terk etmeleri bildirilir. Aksi halde zorla çıkartılacaklardır. Sabaha karşı beşte bir otomobile bindirilerek Bulgar hududuna, oradan da Orient-Express ile sınır dışına gönderilirler.
     <br/>
     <br/>
     Bugün Dolmabahçe Sarayı'ndaki birçok resmin de çizeri olan Abdülmecid Efendi, cuma selamlıklarına çıktığında kızı Dürrüşehvar'ı da arabasına bindirirdi. O dönemde halifenin kızıyla İstanbul halkının karşısına çıkması eleştirildi. Hükümdarın incisi anlamına gelen Dürrüşehvar, babasına bağlılığı ile biliniyordu. Kasım 1931'de dünyanın en zengin hükümdarlarından Haydarabad Nizamı'nın oğlu Âzam Cah ile evlenerek Berar Prensesi unvanını elde etti. Düğünün ardından Hindistan'a giderek iki çocuk dünyaya getirdi: Hâlen Haydarabad Nizamı olan Bereket Cah ile Keramet Cah.
     <br/>
     <br/>
     Halife Abdülmecid Efendi 1944'te Paris'te vefat ettiğinde Şehsuvar başkadınefendiden olan çocuğu Ömer Faruk Efendi Mısır'da, Atiye Mehisti kadınefendiden olan çocuğu Dürrüşehvar Sultan ise Hindistan'da bulunuyordu. Yolların İkinci Dünya Savaşı'ndan dolayı kapalı olması ancak ertesi yıl Paris'e ulaşabilmelerini sağladı. Babasının vatan topraklarına gömülmesini arzu eden Dürrüşehvar Sultan, bunun için dönemin Cumhurbaşkanı İsmet İnönü ile uzunca bir süre mektuplaştı. Hanedanın kadın mensuplarının Türkiye'ye girişine 1952'de izin verilirken Dürrüşehvar Sultan, bu izinden önce Berar Prensesi unvanıyla birkaç defa Türkiye'ye geldi. Babasının defin işlemleri için İsmet İnönü'yü Çankaya Köşkü'nde ziyaret ederek birlikte yemek yedi. Hatta İnönü'nün eşi Mevhibe Hanım'a bir kolye bile hediye etti, Kızılay'a yardımda bulundu. Ancak defin için izin alamadı. Demokrat Parti iktidarı döneminde de Paris'te bir camide ilaçlanmış bir şekilde bekleyen naaşın Türkiye'ye getirilmesine izin verilmesi için girişimlerini sürdürdü. Halifenin katibi ve umumi vekili Salih Keramet Nigar, bunun için Türkiye'ye gelerek görüşmelerde bulundu. Demokrat Parti'nin sıcak baktığı ve mecliste onaylanması beklenen bu karar Halk Partili Kırşehir Milletvekili Rıza Bey'in itirazı ile askıya alındı. 10 yılın sonunda yani 1954'te defin Medine'ye yapıldı. Dürrüşehvar Sultan ise Haydarabad Nizamı olan eşinden ayrılarak Londra'ya yerleşti.
     <br/>
     <br/>
     Tüm girişimlerine rağmen babası için bir mezar yerine onay alamayan Dürrüşehvar Sultan, Türkiye'ye küstü. Hanedan mensuplarının büyük çoğunluğu Türk vatandaşlığını alırken Dürrüşehvar Sultan, bu küskünlükten dolayı Berar Prensesi unvanını ve İngiliz pasaportunu kullanmayı tercih etti. Son bir yıldır evinden çıkamıyordu. Ne hanedan mensuplarıyla ne de başkalarıyla görüşüyordu. Türkiye'ye geldiğinde Enver Paşa'nın kızı Mahpeyker Hanım'da bir ay kadar kalıyordu. Yazların bir kısmını ise ağabeyi Ömer Faruk Efendi'nin Kuşadası'nda yaşayan kızı Hanzade Sultan'da geçirmekteydi.
     <br/>
     <br/>
     Resmiyete göre doğum tarihi 26 Ocak 1914 olarak geçiyor. Ancak Rumi takvimden Miladi takvime geçilmesi ile doğum tarihinin değiştirildiği, aslında Dürrüşehvar Sultan'ın 1912 doğumlu olduğu da dile getiriliyor. 7 Şubat 2006 tarihinde vefat eden Sultan, Londra'daki Brookwood Mezarlığı'nda 1966'dan beri yatmakta olan annesi Mehisti Hanım’ın yanına defnedildi. Aynı mezarlıkta Osman Selahaddin Osmanoğlu'nun 1978 yılında üç aylıkken vefat eden oğlu Nihad Reşad Efendi de yatıyor. Törene büyük çoğunluğunu Haydarabadlıların oluşturduğu yaklaşık 30 kişi katıldı. Türkiye'den katılım ise çok fazla değildi.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Tahsin Tutar, 18-Şubat-2006
> Rahat uyumak istiyorsak...: 
> Bir millet düşünün ki şanlı geçmişinden utansın. Ecdat asılarca İslâmın sancaktarlığını yapsın sen de sıradan sebeplerle o mübarek ecdada sırtını dön. Dilerim ki ecdat bize haklarını helal eder. Ve Cenab–ı Allah da bizi affeder. Rahat uyumak istiyorsak geleceğimize geçmişimizi iyi anlatmak zorundayız.

### Mustafa Sungur, 15-Şubat-2006
> Tarihle barışmak...: 
> Tarihle barışalım maksadıyla ha bire “Ermenileri katlettik” diye bağıranlar biraz da tarihin bu kısmı ile barışırlar umarım.

Kaynak: [www.aksiyon.com.tr](http://www.aksiyon.com.tr:80/detay.php?id=23373&yorum_id=1), [web.archive.org (arşiv bağlantısı)](http://web.archive.org/web/20060224033129/http://www.aksiyon.com.tr:80/detay.php?id=23373&yorum_id=1)
