# Otobüsler yol ayrımında

*İbrahim Doğan Bilinmeyen-tarih*

<div>
 <font>
  <img border="0" height="1" src="/web/20050119035638im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050119035638im_/http://www.aksiyon.com.tr/resim/474/50.jpg" vspace="5"/>
  </p>
 </font>
 <font class="content">
  Yeni kanun, otobüs firmalarına iki seçenek sunuyor. Ya büyük firmalara katılacaklar ya da standartlarını yükseltecekler. Türkiye"deki 540 otobüs firması hararetli bir şekilde yeni düzenlemeyi tartışıyor. Türkiye"de yolculuk yapan her yüz kişiden 95"i karayollarını kullanıyor. Karayollarında ise otobüslerin tartışmasız bir üstünlüğü var.
  <br>
   <br>
   </br>
  </br>
 </font>
 <br/>
 <p>
  <font class="content">
   Taşıma sektörünü elinde bulunduran otobüsçüler için Temmuz 2003"te ilk kanun çıktı. Kanunun pratikteki uygulaması olan yeni yönetmelik sektördeki dengelerin değişmesine yol açacak. 540 civarında firmanın olduğu sektörün büyük bölümü ya birleşip uluslararası standartlara çıkacak ya da kapanmak zorunda kalacak. Bu değişiklikler "sektörün küçükleri"ni olumsuz etkileyecek. Endişe nedeni ise otobüsçülüğün tekelleşeceği iddiası.
   <br>
    <br>
     Uzun ince bir yol
     <br/>
     <br/>
     Anadolu"da ilk yol projeleri 1879"da Hasan Fehmi Efendi tarafından planlanmıştı. 1950"ye gelindiğinde Türkiye"de 20 bin kilometre bozuk yol vardı. Ankara"dan İstanbul"a otobüs yolculuğu 10 saat sürüyordu. İktidarlar da yollara yatırım yapmayınca karayolu hep yaya kaldı. Her ne kadar Marshall yardımları ile yol yapımı hızlanmış olsa da sayıları hızla artan araçlar, yapılan yollara sığmadı. Karmaşıklaşan trafikte bir de yolların kanunu olmayınca karayolları içinden çıkılmaz hale geldi.
     <br/>
     <br/>
     İlk yol planlamasının üzerinden geçen 124 yıla rağmen düzenlemeler sürekli askıda kaldı. AK Parti hükümeti yıllardır "Bir kanunumuz bile yok" diyen karayolu işletmecilerinin ilk kanununu Temmuz 2003"te Meclis"ten geçirdi. Taşımacılıkla ilgili sıkıntılarını sürekli yineleyen sektör temsilcileri, şimdi de taşımacılığı düzenleyecek yönetmelik taslağının çıkmasını bekliyor. Özellikle otobüslerle yolcu taşıyan firmaları disipline etmeyi amaçlayan yasal düzenlemeler firmaların yapısını büyük oranda değiştirecek. Firma kurmak için belirlenen paradan, gerekli koltuk sayısına kadar birçok konudaki değişiklikleri tartışmaya başlayan sektörün kafası karışmış durumda.
     <br/>
     <br/>
     6 otobüsü olan bağımsızlık ilan ediyor
     <br/>
     <br/>
     Sektörün temsilcileri ile hükümet ve bürokrasi temsilcileri Antalya"da 1. Kara Ulaştırma Zirvesi"nde buluşarak hazırlanacak yeni yönetmeliğe ilişkin isteklerini hükümete iletti. Önümüzdeki günlerde çıkacak karayolu taşımacılığını düzenleyen yönetmeliğe göre şehirlerarası yolcu taşımacılığı yapmak için yetki belgesine sahip olmak gerekiyor. Bunu almak için firmaya ait en az 25 kapasitesi, kiralık otobüslerle birlikte ise 150 koltuk isteniyordu. Zirveyi düzenleyen Uluslararası Anadolu ve Trakya Otobüsçüler Derneği (UATOD) Yönetim Kurulu Başkanı ve Metro Turizm"in sahibi Galip Öztürk, yetki belgesi için en az 550 koltuk kapasitesinin getirilmesini talep ediyordu. Antalya"daki zirvede zikredilen 150 koltuk zorunluluğu, 15 Aralık"ta hükümetle otobüsçülerin önde gelen temsilcileri arasındaki görüşmeler sonrası 250"ye çıkarıldı. Altı adet otobüse denk gelen bu rakama küçük firmalar itiraz etti. Çünkü 540 firmanın birçoğu bu zorunlu koltuk sayısına sahip değil. Küçük firmalar bir ile üç yıl içerisinde getirilecek kurallara uyacak. Var olan firmalar ya kapanacak ya da büyüyecek. Firmalar koltuk sınırını aşmak için öncelikle yeni otobüs alarak bunu aşmaya çalışacak.
     <br/>
     <br/>
     Türkiye"de yolcu taşıyan otobüslerin bir yılda yüzde 50 doluluk oranı ile çalıştığı göz önüne alınırsa küçük firmaların yeni otobüs alımı zor görünüyor. İkinci seçenek olarak küçük firmaların aralarında birleşmesi gözüküyor. Yüzde 80"i bireysel olan otobüsler, birleşme yolunu tercih ederse yeni büyük firmaların, doğması gündeme gelecek. Bunu da, büyük firmaların, sektörün doymuş olduğu gerekçesiyle karşı çıkacağı dile getiriliyor. Üçüncü seçenek olarak da birkaç otobüse sahip firmaların, sektörü elinde bulunduran ve kiralama yoluna giden firmaları tercih edeceği. Varan Turizm"in Genel Müdürü Yusuf Bolayırlı da yeni yönetmelikle önümüzdeki yıllarda otobüs sektöründeki firma sayısının azalacağını, büyük firmaların sektöre hakim olacağını söylüyor.
     <br/>
     <br/>
     "Büyük balık küçük balığı yutamayacak"
     <br/>
     <br/>
     350 bin çalışanı ve yıllık 3 milyar dolarlık katma değeri ile Türkiye"nin en büyük sektörlerinden biri olan otobüs işletmelerinde büyük firmaların kendine ait otobüsü sanıldığından daha az. Sözgelimi Ulusoy Turizm 240 otobüse sahip. Bunlardan 100 tanesi kendine ait. Pamukkale"nin 250 otobüsünden 220"si kiralık. Kamil Koç da Pamukkale gibi büyük oranda kiralık otobüslerle yolcu taşıyor. Galip Öztürk"e ait Metro, 750 otobüsün 150"sine sahip. Eski yönetmelikte firmaların otobüs kiralamasında bir sınır yoktu. Örneğin 10 otobüsü olan 500 otobüs bile kiralayabiliyordu. Yönetmelik taslağında ise kendine ait otobüsün 5 katından fazlası kiralanamayacak. Kara Ulaştırma Genel Müdürü Talat Aydın, yapılacak bu değişiklikle  büyük balığın küçük balığı yutamayacağını ve böylelikle sistemin dengeleneceğini kaydediyor.
     <br/>
     <br/>
     UATOD Başkanı Öztürk, sektöre girmenin kolay olduğunu ve bunun firma sayısını artırdığını savunuyor. "Otobüsçüler birleşerek güçlenmek yerine bölünerek çoğalmayı seçmiş. Bu durum firmaların küçük ölçekte kalmalarına ve doğru işletmecilik anlayışından uzaklaşmalarına neden oldu" diyor. Ancak küçük firmalar yapılan bu değişiklikten rahatsız. 4 otobüsü olan Toramanlar Turizm"in sahibi Kemal Toraman"a koltuk sayısının 250"ye çıkarıldığını ilettiğimizde, "Eyvah, bu değişiklik küçük ve orta sınıf firmaları bitirecek" diye konuştu. Koltuk sınırının büyük firmaların işine yarayacağını kaydeden Toraman, birkaç otobüse sahip firmaların yaşama şanslarının oldukça azaltıldığını aktarıyor. Önümüzdeki 5 yıllık süreçte otogarlardaki yüzlerce firmanın yerini belli başlı birkaç isim alacak. Toraman da otogardaki firmaların beşte üçünün kapanacağını düşünüyor. Firma kurmak için istenen 250 koltuk kapasitesinin yanı sıra 75 milyarlık liralık yetki belgesi zorunluluğu da birçok firmanın yaşama şansını iyice azaltacak. UATOD yetkilileri, yasal düzenlemelerden sonra şartlara uygun firma sayısının 100"ü geçmeyeceğini aktarıyor. Ancak Kemal Toraman, sektörde kalmayı güçleştiren şartlara rağmen başkasının çatısı altına girmeyeceğini kaydediyor: "Otobüslerimi başkasına kiralayacağıma kendim yeni otobüslerle ayakta kalırım." Kara Ulaştırma Genel Müdürü Talat Aydın ise küçük taşımacıların da dikkate alındığını ancak bütün düzenlemelerin onlara göre yapılamayacağını belirtiyor. Sektörü disipline etmeyi ve kurumsallaşmanın artmasını istediklerini ifade eden Aydın, "Birleşmeler olacak ama bu büyük firmaların çatısı altında olur mu olmaz mı bunu ekonomi belirler. Bizim isteğimiz daha güçlü, mali açıdan daha yeterli, daha kurumsallaşmış yapıların ortaya çıkması." diyor.
     <br/>
     <br/>
     Kalite, kiralama ile gelmiyor
     <br/>
     <br/>
     Türkiye"de yılda 550 milyon kişi karayolları ile ulaşımını sağlıyor. Ancak karayollarında kalite, büyük firmaların koltuk kapasitelerini kiralık yollarla artırmalarıyla gelmiyor. Otobüslerinin büyük bölümü kiralık olan Metro, Pamukkale ve Kamil Koç"un aksine Has, Varan, Nilüfer gibi firmalar sadece kendi araçları ile taşımacılık yapıyor. Kemal Toraman, kiralanan otobüse büyük firmanın isminin yazılmasıyla kalitenin artmayacağını ileri sürüyor. Kendi otobüsleri olan firmalar, şoföründen ikram edeceği kahveye kadar her türlü hizmeti kontrol ediyor. Böylece hizmet kalitesini istediği kadar yükseltebiliyor. Genelde yurtdışı seyahatleri düzenleyen Has Turizm"in tamamı kendine ait 500 civarında otobüsü var. Varan"ın ise sahip olduğu otobüs sayısı 300. Sektöre yeni girmesine rağmen adından sık söz ettiren firmalardan Nilüfer"in 75 otobüsünün tamamı kendine ait. Orta ve küçük işletmecilerin kurdukları şirketlerdeki otobüslerin tamamına yakını kendilerine ait.
     <br/>
     <br/>
     Korsan taşımacılık
     <br/>
     <br/>
     denetlenmiyor
     <br/>
     <br/>
     10 binin üzerinde otobüsün olduğu Türkiye"de korsan taşımacılık da oldukça yaygın. Yasalarda korsan taşımacılığa dair engellerin olmasına rağmen bu, uygulamaya yansımıyor. Kara Ulaştırma Genel Müdürü Aydın, yollardaki denetimin sürekli olarak mevzuatın gerisinde kaldığını belirtiyor. Korsan taşımacılık daha çok İstanbul"un kenar mahallelerinden Anadolu"nun kırsal mekanlarına yapılıyor. İkitelli gibi gecekondu mahalleleri korsan taşımacılığın otogarını oluşturuyor. Genelde yaşını doldurmuş ve yola çıkması sakıncalı otobüslerle yapılan korsan taşımacılıkta sigorta olmadığından kazalar sonrası trajediler yaşanıyor. Ancak yeni yönetmelik taslağında korsan taşımacılık yapanlara yönelik 5 milyar gibi ağır cezalar geliyor. Denetimin sıklaştırılacağını aktaran Kara Ulaştırma Genel Müdürü Aydın, devletin kurumlarından daha etkin faydalanacaklarını belirtiyor.
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=10019), [web.archive.org (arşiv bağlantısı)](http://web.archive.org/web/20050119035638/http://www.aksiyon.com.tr:80/detay.php?id=10019)
