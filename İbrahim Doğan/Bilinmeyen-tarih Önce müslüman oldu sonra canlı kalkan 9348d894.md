# Önce müslüman oldu, sonra canlı kalkan

*İbrahim Doğan Bilinmeyen-tarih*

<div>
 <font>
  <img border="0" height="1" src="/web/20031014004708im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031014004708im_/http://www.aksiyon.com.tr/resim/46/28.jpg" vspace="5"/>
  </p>
 </font>
 <font class="content">
  Amerika’nın göklere ser çeken ikiz kuleleri, 21. asrın ilk yılında bir anda yerle bir olurken dünyada yeni bir döneme girildiğinin de sinyallerini veriyordu. 11 Eylül saldırısının ardından yaşanan gelişmeler İslam dünyasına büyük zarar verdi. Bu gelişmelerin tersten bir yansıması daha oldu; 11 Eylül’ün İslam’la ilişkilendirilmesi üzerine dünyanın değişik köşelerinden birçok insan İslamiyeti merak ederek araştırmaya başladı. Bunlardan biri de şu an canlı kalkan olan Bulgar Danina.
 </font>
 <p>
  <font class="content">
   11 Eylül’de Dünya Ticaret Merkezi’nde gerçekleşen terör eylemlerine çok şaşırdığını söyleyen Danina, yapılan saldırıların İslam’la olan ilişkisini ve temelinde yatan nedenleri araştırmaya başlar.
   <br/>
   <br/>
   24 yaşındaki Bulgar kızının internetle başlayan İslam araştırması aralıksız devam eder. Her gün yeni şeyler öğrenen Danina Peeva’a maillerle Mısır’dan Filistin’e, Türkiye’den Suriye’ye kadar birçok Müslüman’a İslam’la ilgili aklına takılanları sorar, tartışır. Sordukça merak ettiklerini öğrenen Danina bir süre sonra İslam’dan hoşlanmaya başlar. Ona İslam’ı sevdirenlerden biri de, Bulgaristan’daki soydaşlarımızdan Zülküf. 22 yaşındaki Zülküf, Danina’ya Kur’an okumuş, onun bu dini tanıması için elinden gelen gayreti esirgememiş.
   <br/>
   <br/>
   Danina, İslam’ı sadece internetten araştırmadığını söylüyor. 2002’nin şubat ayında bir arkadaşının aracılığıyla Bulgaristan Müftülüğü’nün tanışma toplantısına gitmiş. İki—üç saatlik tanışma toplantısı ağustos ayında düzenlenen Kur’an kursuna katılmasını sağlamış Danina’nın. Kursa başladığında Müslüman olmadığını söylüyor. Üç haftalık kursun sonlarına doğru dinini değiştirmeye karar verir Bulgar kızı. Müslüman olduktan bir süre sonra da başını örtmeye başlar: “Yüzümü makyajlayıp kursa gidiyordum. İçeri girerken başörtüsünü takıyordum. Sonra düşündüm ki Müslüman olduysam iki insan birden olamam. Birini sevmeliydim. Ve sonsuza dek başörtümü çıkarmamaya karar verdim”.
   <br/>
   <br/>
   Danina’nın Müslüman olduğunu öğrenen anne—babası önce karşı çıkmışlar. Ama bir ay sonra görüşlerini değiştirip Danina’nın kararına saygı duyduklarını açıklamışlar, bir daha da bu konu üzerine konuşmamışlar.
   <br/>
   <br/>
   Eski yaşamını “Müslüman olmadan önce ciddi şeyler düşünmüyordum. Sadece para kazanıp evimle ilgilenmek vardı hayatımda” diyerek özetleyen Danina’nın İslam’ı kabulüyle birlikte dünyadaki olaylara karşı bakışı da değişmiş.
   <br/>
   <br/>
   Geçmiş hayatına sünger çektiğini, yeni yaşamında çok daha fazla mutlu olduğunu söylüyor ve şöyle devam ediyor: “Eski yaşamımdan farklı, açıklayamayacağım birçok güzel hislere sahibim.”
   <br/>
   <br/>
   Danina, Irak ve Filistin konusunda, onların haklı olduğuna ve bir şeyler yapılması gerektiğine kanaat getirmiş. Bu amaçla Londra’dan yola çıkan canlı kalkan grubuna katılmaya karar veren Danina, İstanbul’a gelerek burada gruba dahil olmuş.
   <br/>
   <br/>
   Benim de kendisini tanımam bu yolculukla gerçekleşti. Yol boyunca Arap topraklarına hayran olduğunu anlatıyordu bakışlarıyla. Bulunduğu topraklardan haz alan bir hali vardı. Bize gelecekte Suriye’de veya Irak’ta yaşamak istediğini açıklıyordu.
   <br/>
   <br/>
   Danina, canlı kalkan olarak 91’deki Körfez Savaşı’nda bombalanan Bağdat Güney Elektrik Santrali’ne yerleşti. Muhtemel Amerikan saldırısında ilk hedefler arasında yer alan santralde 3 ay kalacağını söylüyor Bulgar kızı.
   <br/>
   <br/>
   Canlı kalkan olarak yola çıkmadan önce, boşandığı kocasından olan 3 yaşındaki kızı İrina’yı annesine bırakmış, sahip olduğu evcil hayvan dükkanını da bir arkadaşına teslim etmiş. Danina işlerini bahane ederek Bağdat’tan ayrılan canlı kalkanlara da: “Benim de ülkemde işim var ama ben geri dönmüyorum. İnsanlar tatil yapmaya mı gelmiş?” diyerek şaşkınlığını ifade ediyor.
   <br/>
   <br/>
   Eski yaşamında kiliseye iki veya üç defa giden Danina, Bağdat’ta canlı kalkanların ziyaret ettiği kiliseye girmedi. Canlı kalkan grubu, Saddam Hüseyin’in yaptırdığı Ümmü’l Muharik Camii’ni ziyaret için yola çıktığında ise otobüsü kaçırdı. Ancak canlı kalkanlar, camiye ulaştıklarında Danina da bir taksi tutarak kaçırdığı otobüse yetişmişti.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2462), [web.archive.org (arşiv bağlantısı)](http://web.archive.org/web/20031014004708/http://www.aksiyon.com.tr:80/detay.php?id=2462)
