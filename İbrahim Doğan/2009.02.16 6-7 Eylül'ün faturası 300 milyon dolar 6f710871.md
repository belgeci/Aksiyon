# 6-7 Eylül'ün faturası 300 milyon dolar

*İbrahim Doğan 2009.02.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Adnan Menderes, gizli toplantıda 6-7 Eylül olaylarının gerçek faturasının 300 milyon dolar olduğunu açıkladı. Resmî kayıtlara geçmeyen bu rakama göre, hükûmet mağduriyetleri giderdi. Zaten olaylardan sonra ülkeden ayrılanların sayısı çok değildi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090427213756im_/http://www.aksiyon.com.tr/resim/741/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090427213756/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090427213756/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090427213756oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090427213756oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Güz Sancısı filmiyle yeniden tartışılmaya başlanan 6-7 Eylül olaylarında gayrimüslim azınlıklar hedef hâline gelmişti. Sokak olaylarına dönüşen saldırılarda 5 binden fazla ev ve işyeri talan edildi. Kimileri ‘hükûmet tertibi’ dese de buna dair hiçbir iz bulunamadı. Aksine hükûmet, azınlıkların saldırılarda oluşan tüm zararını karşıladı. Ödenen rakama ilişkin resmî bir belge yok. Sadece çeşitli kaynaklarda 60 milyon lira tazminat ödendiği yazıyor. Fakat olayların hükûmete faturasının 300 milyon dolar olduğu ortaya çıktı.
   <br>
    <br>
     Bu tarihî iddia, Seferberlik Tetkik Kurulu (Özel Harp Dairesi) kurucularından emekli Albay İsmail Tansu’nun Menderes ile bir hatırasına dayanıyor. 1953’te ABD’nin telkiniyle Genelkurmay Başkanlığı bünyesinde kurulan Seferberlik Tetkik Kurulu, 4 yıl sonra Kıbrıs’ta Türk Mukavemet Teşkilatı (TMT)’nı oluşturmaya başladı. Dışişleri Bakanı F. Rüştü Zorlu’nun teklifiyle kurulan bu örgüte Başbakan Menderes büyük destek veriyordu. 1960’ın şubat ayıydı. 27 Mayıs darbesinden kısa bir süre önce TMT’nin Kıbrıs’taki gizli faaliyetleri hakkında Menderes’e bir brifing verildi. Seferberlik Tetkik Kurulu Başkanı Daniş Karabelen Paşa, sağ kolu İsmail Tansu ve Kıbrıs komutanı Yarbay Ali Rıza vardı Menderes’in karşısında. Saat 21.30’da başlayan toplantı gece yarısına kadar sürdü. Kıbrıs’ta son durumun ne olduğu, 10 binden fazla kişinin silahlandırıldığı anlatıldı. Tansu, Menderes’e “Londra Anlaşması imza edildi, devlet kuruldu. Biz tereddütteyiz. Teşkilat ne olacak, askıya mı alınacak?” diye soru yöneltti. Menderes ise “Kesinlikle hayır.” deyip Rum ve Yunanlara güvenmediğini, TMT’nin daha da güçlendirilmesi gerektiğini kaydetti. Konu 6-7 Eylül olaylarına gelmişti. “Bunu bu kulaklar duydu.” diyen İsmail Tansu, o tarihî günü unutmasının mümkün olmadığını söyleyip gizli toplantıya ilişkin şunları aktarıyor: “Benim söylediğim, Menderes’in ağzından, bizzat kendisinin söylediğidir. 6-7 Eylül hadiseleri devleti 300 milyon dolar zarara soktu, dedi. Acı acı yakındı. Ne kadar kötü, ne kadar fena, bizi zor duruma düşürdü, dedi. Kınadı olayları. Bir şey olsa başka türlü konuşurdu.”
     <br>
      <br/>
      Dönemin dâhiliye vekilinin oğlu Arda Gedik ise 60 milyon rakamını bugüne kadar sağdan soldan duyduğunu söylüyor: “Herkes bir şey söylüyor. Belgelenmemiş ifadeler geçerlilik taşımıyor. Devletin resmî kaynaklarından buna inilebilir. 60 milyon lira bilgisi resmî kayıtlara değil, tevatüre dayanıyor. Rakamın 60 milyondan daha fazla olduğunu sanıyorum. Tam hasar ödenseydi, 200’e çıkacaktı, belki çıktı.” Dönemin ulaştırma bakanının oğlu araştırmacı M. Arif Demirer ise 13 milyon liraya şeker fabrikası kurulduğunu, 300 milyon doların çok büyük para olduğunu söylüyor: “Zararın 150 milyon olduğu biliniyor. Ödenen 60 milyon lira, 61 değil. Zafer gazetesinde var.”
      <br/>
      <br/>
      6-7 Eylül olayları nasıl yaşandı? Kıbrıs’tan İngiltere’nin çekilmek istemesiyle birlikte adanın kime kalacağına dair düzenlenen 2 Eylül 1955’teki Londra Konferansı’nda, Dışişleri Bakanlığı “Kıbrıs Adası’nın mukadderatı ancak Türkiye ile İngiltere devletleri arasında tayin olunabilir.” demekteydi. Bu tez dünyada ses getirmişti. Konferansı izleyen günlerde Londra’da binlerce Türk sokaklara döküldü. Konferansın bittiği gün Atatürk’ün Selanik’teki evinin sokağına 5 Eylül gecesi bomba atıldı. Olayda ölü ya da yaralı olmazken, Atatürk’ün evinin pencereleri hasar gördü. Araştırmacı Mehmet Arif Demirer, bu haberin Türkiye’de ilk defa devlet radyosunun saat 13.00 bülteninde sekizinci sıradan verildiğini anlatıyor: “Öyle bir sansasyon haberi olarak verilmiyor.”
      <br/>
      <br/>
      Ancak radyoda yayınlanan haberin ardından Mithat Perin’in sahibi olduğu, Gökşin Sipahioğlu’nun yazı işleri müdürlüğünü yaptığı İstanbul Ekspres Gazetesi, 6-7 Eylül olaylarının fitilini ateşleyen haberi gazetenin manşetine taşıdı. “Atamızın evi bomba ile hasara uğradı” başlığıyla yayınlanan haber, İstanbul sokaklarında hızlı biçimde dolaşıma girdi. Demokrat Parti döneminde Ulaştırma Bakanlığı yapan Arif Demirer’in oğlu Mehmet Arif Demirer, Gökşin Sipahioğlu’nun Yunanlardan para alıp olayların büyümesine sebep olduğunu iddia ediyor: “Sipahioğlu’nun Yunan derin devletinin oyununun parçası olduğuna inanıyorum.”
      <br/>
      <br/>
      20 bini aşmayan gazetenin o gün 300 bine yakın basıldığını iddia ediyor Demirer. Sipahioğlu ise o günün teknolojisiyle bu kadar gazete basmanın mümkün olmadığını çeşitli yerlerde dillendirdi. 6 Eylül saat 16.30’dan itibaren gazetenin dağıtılmasıyla İstanbul sokaklarındaki kargaşa başladı. 18 sularında üniversite öğrencilerinin yürüyüşünü takiben, saat 20.00’den 24.00’e kadar talan ve tahrip olayları yaşandı. Bu olaylara ne polis, ne de asker müdahale edebildi. 18 tabur asker olayların sonunda sokaklara çıktı. Başta Rumlar olmak üzere Ermeniler, Yahudiler, hatta bazı Müslümanların ev ve işyerleri de yağma edildi. 12 kişinin öldüğü, 5 binden fazla ev ve işyerinin talan edildiği kayıtlarda yer aldı. Hükûmet gayrimüslimlerin zararını bir yıl içinde ödedi. 60 milyon lira olarak bilinen rakamın aslında 300 milyon dolar olduğu 54 yıl sonra ortaya çıktı.
      <br/>
      <br/>
      Hükûmetin azınlıklara hemen sahip çıkmasının yanı sıra dönemin dahiliye vekili, emniyet genel müdürü, valisi ve emniyet müdürü olayı önleyemedikleri için istifa etti. Bu yaşananlar Rumların, 1955 sonrası Türkiye’den ayrılmasını engelledi. Yunan Dışişleri Bakanı da Rumların durumunun iyi olduğunu açıklamıştı. Tazminat ve istifalardan sonra Meclis’e iki Rum vekilin de girmesi buzları bir nebze eritti. Dâhiliye Vekili Namık Gedik’in oğlu Arda Gedik 6-7 Eylül’de mozaiğin çatladığını belirtiyor: “Çatlayan mozaiğin kenarları tutturulmuştur. Sonra (1964) mozaik kırılmıştır. Hükûmetin tutumu yalnızca parasal değil. Dâhiliye vekili, İstanbul valisi, emniyet müdürü istifa ediyor. Kusura dayanmayan sorumluluklarından istifa ediyorlar. Ekaliyet de devletin politikası olmadığını gördü. 80 bin Rum vatandaşı vardı, 17 bin tane Elenli (Yunan pasaportlu). Elenli’nin 7-8 bini gitmiştir.”
      <br/>
      <br/>
      Gedik’in anlattığına göre 1957 seçimlerinde azınlıklar yüzde 99 oranında yine Demokrat Parti’yi destekledi. Saldırının arkasında hükûmetin olduğu iddiasının geçersizliğini, “Oy torbasını deldirmesi için deli olması lazım.” cümlesiyle özetliyor. Muhalefet de hükûmeti sorumlu tutmamıştı.
      <br/>
      <br/>
      6 Eylül olaylarının ‘hükûmet tertibi’ olduğu iddiası 27 Mayıs darbesinden, yani Menderes hükûmetinin görevden ayrılmasından sonra parti içindeki muhalifler tarafından dillendirilmeye başladı. 27 Mayıs darbesinden tam 8 gün sonra DP’nin dört kurucusundan biri olan Prof. Fuat Köprülü, Yeni Sabah Gazetesi’ne verdiği demeçte “Hadiseler Fatin Rüştü Zorlu’nun ilhamı ile Menderes ve Gedik tarafından tertiplenmiştir.” demişti. Demirer’e göre Köprülü büyük suçlu: “Eğer bir şey biliyorsa, hapse girmeden söylemeliydi. 57’de istifa etmiş, 27 Mayıs’tan sonra ihbarda bulunuyor.”
      <br/>
      <br/>
      Damadı Coşkun Kırca’nın bir iddiası bugün hâlâ kabul görüyor, Yassıada’da devrik başbakan ve dışişleri bakanının ceza almasının temel nedenini oluşturuyor.
      <br/>
      <br/>
      Kıbrıs meselesini görüşmek üzere Londra Konferansı’na giden Fatin Rüştü Zorlu’nun, İngiliz ve Yunanlara karşı elini güçlendirmek için “Elim zorda, nümayiş yapın” türünden bir telgraf çektiği iddia ediliyor. Hâlbuki böyle bir telgraf yok. Gazeteci Hikmet Bil, yıllar sonra kaleme aldığı kitabında aynı yanlışı dillendiriyor ve bu kitap bugün birçok kişi için kaynak teşkil ediyor. Mehmet Arif Demirer, bu yanlışın hâlâ devam ettiğini söylüyor: “2009’da hâlâ aynı masalı telaffuz ediyorlar. Dilek Güven’in kitabında da Güz Sancısı filminde de var. Fatin Rüştü Zorlu’nun eli zorda falan değil. Eli zorda olan Yunan.Eli zorda olan nümayiş yaptırıyorsa, o zaman olayların arkasında Yunanistan var. Daha evvel 15 Aralık 1954’te Yunanlar Atatürk’ün evine yine saldırı yapmıştı.”
      <br/>
      <br/>
      Arda Gedik’in ‘hukuk adamı değil, tasfiye memuru’ dediği Yassıada hâkimleri, Başbakan Adnan Menderes ile Dışişleri Bakanı Fatin Rüştü Zorlu’yu ‘azınlıklara karşı bir eylem’ tertiplemekten suçlu bulmuştu.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32391), [web.archive.org (arşiv bağlantısı)](http://web.archive.org/web/20090427213756/http://www.aksiyon.com.tr:80/detay.php?id=32391)
