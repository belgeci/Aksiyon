# Silahla değil kalemle kazandılar

*İbrahim Doğan 2005.05.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Iraklı öğrenciler savaşın ortasından çıkıp dünya şampiyonluğuna ulaştı. Kazakistan’daki Uluslararası Matematik Olimpiyatları’nda ülkelerini işgal eden Amerika’yı geride bıraktılar. İlk defa ülkelerine taşıdıkları bu madalyada en büyük pay ise Süleymaniye kentindeki Türk Koleji’nin...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070612000948im_/http://www.aksiyon.com.tr/resim/547/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Irak halkı iki yıldır uçak, tank ve silah sesleriyle uyanıyor. Dış dünyaya ulaşan haberler sadece patlamalarda ölen Iraklı ve Amerikalıların sayısını aktarıyor. Ancak komşumuzdan bu kez farklı bir ses geldi. Iraklı öğrenciler Uluslararası Matematik Olimpiyatları’nda birinciliğe ulaştı. Hem de ülkesini işgal eden Amerika’nın projesini geride bırakarak.
   <br>
    <br>
     Amerikan askerleri, Saddam Hüseyin yönetimini devirirken halk tarafından alkışlanarak karşılanmıştı; ancak aradan geçen kısa sürede işgal güçlerine karşı direniş başladı ve giderek şiddetini artırdı. Saddam Hüseyin döneminde Irak halkı birçok baskıya maruz kaldı. Kimi zaman ambargo yüzünden ilaçlara ulaşamadı, kimi zaman ülkesinden dışarı çıkması engellendi, kimi zaman da eğitim haklarına cevap verilmedi. Amerika’nın işgal ettiği günlerde Kuzey Irak’ın dışında kalan bölgelerdeki birçok okulun kapısına yeterli öğretmen bulunamadığı için kilit vuruldu. Kürtlerin yaşadığı kuzey bölgelerinde ise durum farklıydı. 1991 yılındaki Körfez Savaşı’nın ardından Kuzey Irak’ın yönetimini devralan Celal Talabani ve Mesut Barzani özel okulların açılmasını teşvik etmişti.
     <br/>
     <br/>
     Beş yıl önce açılan kolejin büyük başarısı
     <br/>
     <br/>
     Talabani’nin bölgesindeki Süleymaniye şehrinde 5 yıl önce açılan Özel Süleymaniye Kız Koleji meyvelerini vermeye başladı. Kazakistan’ın Almatı kentinde 17-21 Mayıs tarihleri arasında düzenlenen Uluslararası Matematik Olimpiyatları’nda bu kolejde okuyan Iraklı öğrenciler hazırladıkları projeyle birinciliğe ulaştı. ABD, Avustralya, Nijerya, Makedonya ve Türkiye’nin de aralarında  bulunduğu 21 ülkeden 56 proje yarışmaya katıldı. Iraklı Renas Bekir ve Raze Hüseyin Cemal adlı kız öğrencilerin iki ayda hazırladığı “en kısa zamanda en az enerji ile en fazla verimin alınabileceği sistem” konulu proje Rus, Amerikan, Türk ve Kazak profesörlerden oluşan dört kişilik jüriden tam not aldı.
     <br/>
     <br/>
     “Okulumuzun ve ülkemizin ümidi olmak çok güzel.” diyen Renas Bekir, Saddam döneminde okullarında kütüphane bile olmadığını aktarıyor. Öğrencinin üretkenliği ve çözüm sunma becerisini geliştirmeyi amaçlayan matematik olimpiyatlarına katılan Iraklı iki kız öğrenci projelerinin uygulanabilir olduğunu düşünüyor. Süleymaniye Kız Koleji’ndeki öğretmenlerin yanı sıra aynı şehirdeki üniversitenin matematik bölümünde öğretim üyesi olan Eyad Ramazan da projenin oluşum aşamasında danışmanlık yapmış.
     <br/>
     <br/>
     Raze ve Renas, okulun kurulduğu günden bu yana aynı sınıfta okuyor. Aynı zamanda 22 kişilik sınıfın en başarılı öğrencileri. “Kazakistan’dan ödül almak zor görünüyordu. Diğer ülkelerin bizden daha iyi olduğunu düşünüyorduk. Onlar eğitime daha fazla önem vermişti.” diyerek başarıya hâlâ inanamıyor olsalar da her iki öğrencinin ortak görüşü başarıyı getiren sebebin Türk kolejinde eğitim almak olduğu yönünde: “Süleymaniye’deki devlet okullarında eğitim ezbere dayanıyor. Kolejde ise anlamaya yönelik. En iyi eğitim bizim okulda. Öğretmenlerin bizle ilişkileri çok iyi. Bir de böyle bir yarışmadan haberdar edilince öğretmenlerin de desteği ile hazırlandık.”
     <br/>
     <br/>
     Savaşın ortasından dünya şampiyonluğuna ulaşan öğrencilerin birincilik haberi kendilerinden önce Süleymaniye’ye gitti. Bilim dünyasında böyle bir başarıyı ilk kez yakalayan öğrenciler şehri ayağa kaldırdı. Üstelik ülkesini işgal eden Amerika’yı geride bırakmış olmanın gururunu yaşayarak. Televizyon kanalları saat başı haberlerinde öğrencilerin elde ettiği başarıyı duyuruyor. Süleymaniye valisi Raze Hüseyin Cemal ve Renas Bekir’i ödüllendirmek için tören hazırlığına çoktan başlamış bile.
     <br/>
     <br/>
     Bilimsel yarışmalara katılan projelerin yüzde 10’u altın, yüzde 20’si gümüş, yüzde 30’u ise bronz madalya ile ödüllendiriliyor. Matematik olimpiyatlarında da altı birinci seçildi. Bu birincilerin içinde ‘The Best of the Best’ yani iyinin iyisi ödülüne Iraklı kız öğrencilerin projesi seçildi. Aynı kolejden lise birinci sınıf öğrencisi Jino Erdalan Celal ve Lere Firya de ülkelerine bronz madalyayı taşıdı. Jino’nun hazırladığı projeyse ‘ikinci dereceden denklemlerin tam sayı katsayılı olarak incelenmesini’ içeriyor.
     <br/>
     <br/>
     Afganistan da Amerika’yı geçti
     <br/>
     <br/>
     Olimpiyatlara Afganistan’dan katılan bir proje de altın madalya kazandı. Böylece Amerika işgal ettiği Irak’ın yanı sıra Afganistan tarafından da geride bırakılmış oldu. Amerika’nın Oklahoma eyaletinden bir öğrencinin ‘bölünebilme kuralları’ ile ilgili hazırladığı proje bronz madalya aldı.
     <br/>
     <br/>
     Kazakistan’a Türkiye üzerinden giden Iraklı ekibin yolculuğu da yarışma gibi hayli zor olmuş. Habur Sınır Kapısı’na geldiklerinde vizesi olmayan öğrenciler iki gün beklemek zorunda kalmış. Irak Kürdistan Yurtseverler Birliği ile Türkiye arasındaki özel bir anlaşmaya göre Irak’ın Süleymaniye şehrindeki pasaport merkezi her gün 5 kişiye Türk vizesi verme yetkisine sahip. Türk kolejinin Süleymaniye’deki başarılarından ötürü pasaport merkezi bu yetkiyi kullanarak öğrencilere vize almış. Türkiye’de de Kazakistan vizesi alabilmek için iki gün bekleyen öğrenciler bir haftanın sonunda Almatı’ya ulaşmış. Ertesi gün de yarışmaya katılmışlar.
     <br/>
     <br/>
     Eğitimini Türkiye’de sürdürmek istiyor
     <br/>
     <br/>
     Irak’ta erkeklerle kızlar ayrı sınıflarda eğitim gördüklerinden Süleymaniye Kız Koleji’nin yanı sıra aynı şehirde bir de erkek koleji bulunuyor. 5 yıl içinde bir buçuk milyon nüfuslu şehrin gözdesi haline gelen kolej senede en fazla 50 kişi alabiliyor. Ancak okulda öğrenci olmak için başvuranların sayısı bini aşıyor. Kolejde matematik öğretmeni olan Muammer Topsakal, başarının gelmesini Irak’ın eğitim sistemi yerine kendi geliştirdikleri sistemi uygulamalarının etkili olduğunu söylüyor. Bu kapsamda kolejdeki öğrenciler liseyi bitirmeden İngilizce ve Türkçe’nin yanı sıra Arapça da öğreniyor. Bu kolejden Raze önümüzdeki yıl mezun olacak. İsveç vatandaşı olmasına rağmen bu ülkeye gitmek yerine Türkiye’de teknolojiyle ilgili bir bölümde üniversite eğitimini sürdürmek istiyor. Babasının yurtdışına gitmesine sıcak bakmamasından dolayı Renas’ın gönlünde ise Süleymaniye Üniversitesi Tıp Fakültesi’nde okumak yatıyor. İki yıl sonra mezun olacak Jino ise babası gibi mühendis olmak istiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21813), [web.archive.org (arşiv bağlantısı)](http://web.archive.org/web/20070612000948/http://www.aksiyon.com.tr:80/detay.php?id=21813)
