# Gedikli başkan adayı kadrolu birleştirici

*İbrahim Doğan 2008.12.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      3. kez Melih Gökçek’e karşı yarışacak. 22 Temmuz’dan sonra ‘Solda birlik çabam bitti’ dedi; ama yine CHP listesinden başkan adayı. İşte eski Turancı, Tayyip Erdoğan ve Mesut Yılmaz’ın yakın köylüsü Murat Karayalçın’ın portresi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090426121614im_/http://www.aksiyon.com.tr/resim/730/26.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090426121614/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090426121614/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090426121614oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090426121614oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   15 yıldır Ankara’yı yöneten Melih Gökçek’in en dişli rakibi Murat Karayalçın, önümüzdeki seçimde başkent için yeniden aday. SHP liderliğini bırakıp CHP’nin adayı olan Karayalçın, daha önce iki kez Gökçek’e yenildi. Ancak yine de iddialı:  “Halkın öfkesi var. Kazanma havasını yakaladım. Hemşehrilerime diyorum ki: Yanlış yönetimi Ankara’nın başından uzaklaştıralım.” Ankara Büyükşehir Belediyesi’nde yapılamayanları bir solukta sıralıyor, yapacaklarını ise ‘Yerel Yaşam’ projesi çerçevesinde anlatıyor.
   <br>
    <br>
     Peki, uzun yıllar Türk siyasetinin ön saflarında yer alan, iki kez kaybetmesine rağmen yeniden Gökçek’in karşısına çıkan Murat Karayalçın kim? 1943 yılında Samsun’da dünyaya gelen Murat Bey, aslen Rizeli. Çamlıhemşin’in Çinçiva -yeni adıyla Şenyuva- köyünden. Başbakan Tayyip Erdoğan ile Mesut Yılmaz’ın yakın köylüsü. İki başbakan ile de akrabalığı yok; ancak ailesinin ileri gelenlerinden Tevfik İleri, Adnan Menderes hükümeti bakanlarından İzzet Akçay (Mesut Yılmaz’ın akrabası) ile aynı kabinede görev yapmış. Yılmaz, Siyasal Bilgiler Fakültesi’nden de okul arkadaşı.
     <br>
      <br/>
      ASTIM OLDU, ANKARA’YA GELDİ
      <br/>
      <br/>
      Karayalçın ailesi, 1930’lu yıllarda Doğu Karadenizlilerin bir kısmı gibi Samsun’a göçer. Babası, bu sahil şehrinde manifatura tüccarlığı yapan Sabri Bey, annesi de ev kadını Fevziye Hanım’dır. Dedesi ise Osmanlı döneminde de görev yapan ve Yargıtay Birinci Hukuk Daire Başkanlığı’ndan 1947’de emekli olan Galip Bey. 7 yaşına geldiğinde alerjik astım geçirdiği için nemli havanın hakim olduğu Samsun’dan ve ailesinden ayrılmak zorunda kalır. Kuru iklimi sebebiyle halası, dedesi ve amcasının yaşadığı Ankara’nın yolunu tutar. En çok halasında kalır. Gençlik yılları, bugünkü Kocatepe Camii’nin karşısındaki alanda geçer. Mimar Kemal İlkokulu ve aynı isimli ortaokulun ardından Gazi Lisesi’ni bitirir. Lise son sınıfta sonradan eşi olacak Neşe Hanım’la bir arkadaşının vasıtasıyla tanışır. Sonra ODTÜ İdari Bilimler Fakültesi’ne kaydolur; ancak öğrenci temsilciliği yaptığı için derslere vakit ayıramayınca yabancı dil sınıfında başarılı olamaz. Bunun üzerine bu okuldan ayrılıp dil öğrenebileceği Ankara Üniversitesi Siyasal Bilgiler Fakültesi’ne girer.
      <br/>
      <br/>
      Bu günün sosyal demokratı Murat Karayalçın, lise yıllarında ‘Turancı’ fikirleri benimsediğini anlatıyor. Babası Samsun’da Halk Partisi’nin il yönetiminde olmasına rağmen, başta aile büyüğü Tevfik İleri olmak üzere birçok akrabası Demokrat Parti etrafında kenetlenir. Nihal Atsız’ın ‘Bozkurtların Ölümü’ adlı kitabını âdeta ezberler. Yakasında bozkurt rozeti ile Siyasal Bilgiler Fakültesi’nin kapısını aşındırır.
      <br/>
      <br/>
      GÖKÇEK İLE AYNI SAFTA MÜCADELE
      <br/>
      <br/>
      1968’de Ankara Siyasal Bilgiler Fakültesi’nde gerçekleştirilen talebe cemiyeti seçimlerinde Milliyetçi Cephe’nin ortak ve tek adayı olarak seçime girer ve 211 oy alır. Talebe cemiyetinin soldan gösterilen adayı ise Uluç Gürkan’dır. 450 oyla seçimi kazanan Gürkan, sonraki yıllarda SHP Genel Başkanlığı’nda bu kez Karayalçın’a karşı kaybedecektir. Üçüncü kez karşısına rakip olarak çıktığı Melih Gökçek de aynı fakültede okumaktadır ve o yıllarda her ikisi de aynı saftadır. Sağ görüşlü öğrencilerin biraraya geldiği Hür Düşünce Kulübü’nde yer alırlar. Hasan Celal Güzel’in kurduğu kulübün üyeleri arasında Mesut Yılmaz, Atilla Koç, Mehmet Keçeciler, Veysel Atasoy ve Abdülkadir Aksu da vardı. Ayrıca o yıllarda birlikte hareket edenler, Murat Karayalçın’ın Amerikan Haberler Ajansı’nda çalıştığını da anlatıyor.
      <br/>
      <br/>
      Lise yıllarında tanıştığı Neşe Hanım ile evlenmesinden sonra görüşlerinde sol çizgiye kaymanın başladığı dile getiriliyor. Bu süreçte Sultan Galiyev’in kitapları ile tanışır. “Galivey’in peşinden epey koştum, onu ve dediklerini anlamak için. 60’larda, yayın olanaklarının çok kısıtlı olduğu zamanda epey çabam olmuştur.” diyor sola kaydığı yılları anlatırken. Karayalçın daha sonra Devlet Planlama Teşkilatı’na girer, ardından İngiltere’de ekonomi üzerine lisans yapar. 1978-79’da Köy İşleri Bakanı Ali Topuz’un müsteşar yardımcılığını üstlenir. Siyasete ilgisini, “Aile olarak siyaseti çok severiz, siyasete çok meraklıyızdır.” diye anlatıyor. 1989’daki Sosyaldemokrat Halk Partisi (SHP) rüzgarını arkasına alıp Ankara Belediye Başkan adayı olur ve kazanır. Kimilerine göre, belediye başkanlığında başarısızdır, kimilerine göre ise Batıkent gibi büyük bir projeye imza attığı için başarılı…
      <br/>
      <br/>
      Belediye başkanlığından ayrılıp genel başkanlık koltuğuna oturması ise Cumhurbaşkanı Turgut Özal’ın vefatı ile gerçekleşir. Özal’ın ani ölümü ile 864 rakımlı tepeye Süleyman Demirel çıkar. Başbakanlık ve DYP Genel Başkanlığı koltuğuna ise Tansu Çiller oturur. Koalisyon ortağı SHP Genel Başkanı ve Başbakan Yardımcısı Erdal İnönü de Demirel ile birlikte görevinden ayrılır. 1993’te Uluç Gürkan ile büyük bir çekişmeye giren Karayalçın, hem SHP’nin genel başkanlık hem de başbakan yardımcılığı koltuğuna oturur. ‘İttihat-Terakki koalisyonu’ olarak nitelenen DYP-SHP ortaklığında Çiller-Karayalçın dönemi başlamıştır. Bu yıllarda, resmî devlet ideolojisi öne çıkarılır, özgürlükler kısıtlanmaya başlar. Karayalçın’ın başında olduğu SHP’nin taslağını hazırladığı Terörle Mücadele Kanunu ile teröre yeni bir tanım getirilir, özgürlükler sınırlandırılır. Bu ‘163 korkusu’nu yeniden gündeme getirir (ANAP iktidarında kaldırılan Türk Ceza Kanunu’nun 163. maddesi, fikir ve din hürriyetini kısıtlayıcı hüküm içeriyordu). Karayalçın, sola yeni açılım getirip özgürlüklerin sınırlarını genişletmek yerine statükoyla birlikte hareket eder. Haliyle geniş kitlelere ulaşıp iktidar olma düşüncesi rafa kalkar. Bülent Ecevit’in başında olduğu Demokratik Sol Parti’nin (DSP) yükselişi karşısında, partisiyle Baykal’ın CHP’sine iltihak eder (1995). Ancak bu sancılı birleşme de işe yaramaz, oylar yarı yarıya düşer.
      <br/>
      <br/>
      Karayalçın, ‘Karaoğlan’ diye tanıdığımız Ecevit’e benzetildi kimi zaman. Kendisi “Bir benzerlik yok.” dese de sol düşünceyi benimsemesinde Galiyev kadar Ecevit’in konuşmaları ve yazdıklarının etkisi olduğunu kabul ediyor. Ecevit, DSP’yi kurduğu için yıllarca ‘bir bölen’ olarak tanındı, Karayalçın ise özellikle son yıllarda ‘bir birleştiren’ rolünü üstlenmeye çalıştı. Üniversite yıllarında aynı safta yer aldığı Melih Gökçek’e karşı 1999’da CHP’nin Ankara adayı oldu önce; fakat aynı partiden Doğan Taşdelen’in istifa edip DSP saflarına katılmasıyla işin rengi değişti. Gökçek, 30 bin oy farkıyla ikinci defa belediye başkanı oldu. Hedef büyüten Karayalçın, birkaç ay sonra CHP Genel Başkanlığı’na adaylığını koymasına rağmen, ‘hizipçi’ Baykal karşısında başarılı olamadı. Baykal’a karşı muhalefet bayrağını her açan kişi gibi onun da CHP ile yollarını ayırma zamanı gelmişti.
      <br/>
      <br/>
      Aktif siyasete verdiği arayı 2002’de sonlandırır. SHP’yi 2002’de Fikri Sağlar ile yeniden kurar. İki yıl sonra yapılan yerel seçimlerde Karayalçın bu defa başta DEHAP olmak üzere soldaki küçük partilerin desteği ile yeniden başkent belediye başkanlığına aday olur. Gökçek’in 899 bin oyuna karşın, Karayalçın 341 binde kalır. CHP’nin adayı Yılmaz Ateş ise 206 bin oy alır.
      <br/>
      <br/>
      Karayalçın, solun başarılı olabilmesi için ittifak önerisini 22 Temmuz 2007 seçimi öncesinde de dile getirdi. Baykal’ı ziyaret edip ittifak talebini ısrarlı bir dille iletti: “Bensiz sol ittifak olmaz.” demesine rağmen genel seçimde CHP-DSP ittifakının dışında tutuldu. Baykal’ın düşüncesi ise 1995’te olduğu gibi SHP’nin yeniden CHP’ye iltihak etmesiydi. Karayalçın, 23 Eylül 2007’deki kurultayda, “Bizim bir kez daha solda birliktelik için girişimimiz olmayacaktır. Ne Karayalçın’ın olacaktır, ne de partinin herhangi bir yetkilisinin.” ifadeleriyle adeta kendisini bağladı. Buna rağmen Baykal’la anlaşıp CHP’nin adayı oldu.
      <br/>
      <br/>
      Karayalçın, Gökçek’i yenecek havayı yakaladığını düşünüyor: “7 yaşımdan beri bu kentteyim. Bu kenti, hemşehrilerimi, davranışlarını, örgütlerini biliyorum. 15 Ekim’de Sayın Baykal ile yaptığımız açıklamada Ankara’daki havayı gördüm. Bu seçim, artık ‘bir yanlış yönetimin Ankara’dan uzaklaştırılması seçimi’ hâline gelmiştir.”
      <br/>
      <br/>
      SAADET VE DTP’NİN DE DESTEĞİNİ İSTİYOR
      <br/>
      <br/>
      Karayalçın, 1999 yerel seçimlerinden önce ‘kentsel düzen’ sloganıyla seçmenin karşısına çıktı. 29 Mart’taki seçim içinse ‘yerel yaşam’ adını taşıyan yeni bir program hazırlıyor. İki programın benzerliğini kabul eden Karayalçın, İstanbul’da kentlilik bilincini oluşturmak amacıyla gerçekleştirilen çalışmaların Ankara’da da yapılacağının sinyalini veriyor: “Hemşehrileşme sürecine gireceğiz.” Slogan olarak da ‘solda birlik’ sözünü hatırlatan ‘Ankara İçin Birlik’ ya da ‘Ankara Birlikteliği’ öne çıkıyor. Solun dışında AK Parti, MHP, Demokrat Parti, Anavatan, Saadet Partisi ve DTP seçmeninden de destek istiyor. Seçim bildirisinin ötesinde parti programını andıran taahhütname 25 başlıktan oluşuyor.
      <br/>
      <br/>
      Tüm projelerine ve yeni söylemlerine rağmen 65 yaşındaki Karayalçın, halk nezdinde ‘eski bir yüz’ olarak tanınıyor. Ankara’da kendisine sürekli oy veren özel bir kitlesinin olduğu bir gerçek. CHP’nin adayı olduğuna göre, geçmişteki bölünmelerin yaşanmayacağı düşünülebilir. DSP’nin Ankara’da ciddi bir oy alamayacağı hesap edilirse Karayalçın, solun tek adayı gibi görünüyor. Üstelik, Gökçek’in doğalgaz ihalesinden toplu taşıma sorunlarına kadar çeşitli konularda tartışmaya başlandığı bir dönemde ortaya çıkması seçimin daha da kızışmasını sağlayacak. Karayalçın’ın yerel seçimde hatırı sayılır oranda oy alacağı kesin; ancak her seçimi kazanan, ciddi bir oy potansiyeli olan, kimi politikaları eleştirilse de alternatifi olmadığı için desteklenen Gökçek’i geçip geçemeyeceği 29 Mart’ta belli olacak.
      <br/>
      <br/>
      Katkıda bulunan: Fatih Uğur
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31789), [web.archive.org (arşiv bağlantısı)](http://web.archive.org/web/20090426121614/http://www.aksiyon.com.tr:80/detay.php?id=31789)
