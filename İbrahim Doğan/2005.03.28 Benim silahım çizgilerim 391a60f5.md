# Benim silahım çizgilerim

*İbrahim Doğan 2005.03.28*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117190329im_/http://www.aksiyon.com.tr/resim/538/71.jpg" vspace="5"/>
   <!--- Resim Burada ---------->
  </p>
 </font>
 <font class="content">
  GAZZE - İsrail suikastlerine karşı Filistinliler, İntifada ile direndi yıllarca. Filistinli karikatürist Ümeyye Joha’nın eşi de İsrail suikastlerine kurban gidenlerden biri. Ancak Joha, İsrail’e karşı mücadelesini taş ve silahla değil, çizdiği karikatürlerle sürdürüyor.
 </font>
 <p>
  <font class="content">
   “Bir kadın, kocasını kaybedince gücünü yitiriyor. Ama eşim öldükten sonra çizgilerim daha da kuvvetlendi. Bir yandan hüzne bürünürken öte yandan da bu acılar çizgilerimi keskinleştirdi. Kocam öldükten sonra hapishanedekiler ve ölenler için de çizmeye başladım.” diyen Joha’nın mühendis olan eşi Ömer 2 yıl önce öldürüldü.
   <br>
    <br>
     Gazze’de görüştüğümüz Ümeyye Hanım, karikatür için “O benim silahımdır.” diyor. “Karikatürist olmasaydım başka şekilde kendimi ifade edemezdim.” diyen Ümeyye Joha, eşi Ömer’le evlenmeden önce ona bir şart koşmuş: “Karikatürsüz kendimi hatırlamam. Ben karikatürist olacağım, hiçbir şekilde buna karışmayacaksın.” O da bunu kabul etmiş.
     <br/>
     <br/>
     Karikatürle ilgili eğitim almayan Joha, çocukluğunda resme ilgi duyar. “Karikatür bilenler genelde erkeklerdi. Bu alanda kadın çizer bulmak mümkün değildi. Ben de bu alanda kadın çizerlerin bulunması için bu işe girdim.” diyor. Ümeyye Hanım, liseden sonra karikatüristler dünyasına adımını atar. Ailesi lise yıllarında siyasi karikatür çizmezinden korkmaktadır, çünkü 1990’lı yıllarda İsrail, Gazze içindedir ve bu tür muhalifleri cezaevine gönderir.
     <br/>
     <br/>
     Ümeyye Joha, Gazze’deki Ezher Üniversitesi’nde Matematik Öğretmenliği bölümüne kaydolur. Bir yandan da Filistin gazetelerine karikatür gönderir. Okulu birincilikle bitirir ve öğretmen olur. Ancak çizerlikle öğretmenliğin bir arada gitmeyeceğini anlayınca tercihini ‘çizgiler dünyası’ndan yana kullanır. “Filistin’de bir kadının çalışması zor değil mi?” sorusuna, “Hiç zorlanmadım.” cevabını veriyor. Hatta Hamas’a yakınlığı ile bilinen El Risale Gazetesi Ümeyye Joha’nın karikatürlerini önce kabul etmez; ancak daha sonra yayınlanmasına izin verir. Bir buçuk milyon nüfuslu Gazze’de Hamas’ın herhangi bir konu ile ilgili onayı adeta her kapıyı açan bir anahtar gibi.
     <br/>
     <br/>
     Joha’nın El Risale Gazetesi ile başlayan serüveni, El Kuds ve Jerusalem ile sürer. Jerusalem’de çalıştığı yıllarda Kudüslü Buhari adındaki ünlü bir ressam ile tartışır. Gazete bunun üzerine Ümeyye Joha ile çalışmak istediğini söyler ve Buhari ile yollarını ayırır. İsrail, Gazze kapılarını kapatıp bölgeyi açık hapishane konumuna getirince o dönemde karikatürlerini elektronik postayla gönderme imkanı bulamayan Ümeyye Hanım, çalıştığı gazeteden ayrılmak zorunda kalır.
     <br/>
     <br/>
     Batının modern bir şehrindeki güzel bir caddeye bakan lüks bir ofiste çizilen karikatürlerde her Filistinli potansiyel intihar eylemcisidir. Tozun hakim olduğu Gazze sokaklarını içerden kadın gözü ile yansıtan Ümeyye Joha’nın çizgileri ise Filistinli mültecilerin geri dönmesi üzerine kurulu. “Burada sinema, tiyatro yok, çünkü savaş halindeyiz. İsraillilerin buradan gitmesini istiyorum. Bizi rahat bıraksınlar. Onlardan Yahudi oldukları için nefret etmiyorum, bizim elimizdeki her şeyi aldılar. Mülteciler geri dönmeli.”
     <br/>
     <br/>
     Ümeyye Joha, genelde politik karikatürler çiziyor. Kimi karikatürleri on beş dakikada kimilerini ise bir günde... Üniversitede karikatüre ilgi duyan gençlere ders de veren Ümeyye Joha, bugüne kadar binlerce karikatür çizmiş. Bir masanın etrafında oturup Filistin sorununu konuşan Arap liderlerin başında bekleyen İsrailli askerler karikatürü ile Arap Ülkeleri Birliği olan İMARAT’tan birincilik ödülü almış. Böylece, bu yarışmadan ödül alan ilk kadın unvanını elde etmiş.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20537), [web.archive.org (arşiv bağlantısı)](http://web.archive.org/web/20060117190329/http://www.aksiyon.com.tr:80/detay.php?id=20537)
