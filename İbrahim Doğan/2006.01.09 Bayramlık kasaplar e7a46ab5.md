# Bayramlık kasaplar

*İbrahim Doğan 2006.01.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kurbanlıklar alındı. Bıçaklar bilendi. Peki ama kesimi kim yapacak? İşte aile boyu bu işle uğraşan kardeş kasaplar... En iyi ve en hızlı kurbanı kendilerinin kesebileceğini öne sürüyorlar. Kasaplık erkeklerle özdeşleşmiş, ama aile geleneği olarak kadınlar da bu işten geri durmuyorlar.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608040149im_/http://www.aksiyon.com.tr/resim/579/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Koyunun ayaklarının sıkı tutulmasını istiyordu bağırarak. Kesimi izlemek için etrafını saran çocukları önce süzdü, sonra sert bir bakışla yaklaşmamalarını söyledi. “Bismillahi Allahü Ekber” diyerek bıçağını koyunun boynuna vurdu. Akan kanlar bir süre sonra azaldı, hayvan hiç eziyet çekmedi.
   <br>
    <br>
     “Elime bıçağı almadığım zamanlarda bile mezbahalardan kopamıyorum. Haftada en az üç dört defa ziyarete gidiyorum. Kendimi bildim bileli kasaplıkla uğraşıyorum. Kan kokusu insanın beynine gidiyor. Alışkanlık yaptı bende.” diyor 14 yaşından beri kesim yapan Eyüp Yıldız.
     <br/>
     <br/>
     Dört gün sürecek bayramda binlerce hayvan kesilerek dinî vecibe yerine getirilecek. Geçtiğimiz yıllarda sık sık rastlanan ‘her alanda kurban kesme geleneği’ son buluyor. Vatandaşlar, artık belediyelerin belirlediği alanları kullanacak. İlçe belediyeler ve mezbahaların yanı sıra İstanbul Büyükşehir de yedi ayrı kesim noktası belirledi. Fatih, Gaziosmanpaşa, Beyoğlu, Bahçelievler, Üsküdar, Maltepe ve Pendik’te kurulan mezbahalarda kasaplar geceli gündüzlü hizmet verecek. Saatte 30 büyükbaş, 35 küçükbaş kurbanın kesilebileceği tesislerde hayvanlar poşetlenmiş bir şekilde vatandaşa teslim edilecek. Kesim, derinin yüzülmesi, parçalama, poşetleme ve sakatatların taşınması farklı ekipler tarafından yapılacak. Avrupa yakasındaki dört merkezin kesim işlerini 100 kişilik kadrosuyla kasap Eyüp Yıldız (37) yürütecek.
     <br/>
     <br/>
     11 yaşındaki kesiciler
     <br/>
     <br/>
     Beş kardeşin en büyüğü olan Eyüp Yıldız, okul sıralarında eğitimine devam ederken kasaplık yapan babasına yardım ediyordu. “9 yaşında soyundum bu işe. Boyum yetişmediği için ayağımın altına limon kasası koyardım. Bıçak, et ve kanla büyüdüm.” diyor, o yılları anlatırken… İlk defa adaklık bir koyunu keser 14 yaşında. Babasının çırağı kesimden korku duymaz. Liseyi de bitirir ancak kasaplıktan ayrılamaz. Büyükçekmece Mezbahası’nı bir süre işletir. Bu yıllarda ‘çakı gibiydiler’ dediği Siirt Pazarı’ndan gelen 11-12 yaşlarındaki çocukların kuzu ve keçi kesmelerine hayretle şahit olur. Bugüne kadar 1500 büyükbaş ve 3 bin 500 küçükbaş hayvanı kestiğini tahmin ediyor.
     <br/>
     <br/>
     Şu sıralar kardeşiyle birlikte iki kasap dükkânı işletiyor. ‘Bu işi bıraksanız ne yapardınız?’ demeye kalmadan ‘Yine kasap olurdum’ cevabını veriyor. Bir boğayı görünce hemen kaç kilo et çıkabileceğinin hesabını yapıyor. Kendisini Formula 1’in şampiyonu ile karşılaştırarak “Ben de kasapların Alonso’suyum.” diyor: “Hiçbirine acı çektirmem. Bir bıçakta ölürler.” Biri erkek diğeri kız iki çocuğu var. Oğlunun da kasap olmasını istiyor; ancak okumak ya da başka meslekle uğraşmak isterse karşı çıkmayacağını ifade ediyor.
     <br/>
     <br/>
     Kadın kasaplar!
     <br/>
     <br/>
     Kasaplık erkeklerle özdeşleşmiş ancak kadınlar da bu işten geri kalmıyor. Koyuncuoğlu ailesinin neredeyse tüm çocukları bu işle uğraşmış. Ailenin reisi Makedonya’nın Manastır kentinden İstanbul’a göç etmiş Yılmaz Koyuncuoğlu. O da çocukluğunda (14 yaşında) bıçağı eline almış. On çocuğu dünyaya gelmiş. İlk üçü kız olmuş. Mesleğinde yardımcıya ihtiyaç duyduğundan kızlarını bu mesleğe başlatmış. En büyük kızı kan tutması yüzünden bu işi yapamaz. İkinci kızı Nilgün ise hamarat çıkar. 13 yaşında babasının en büyük yardımcısı haline gelir. Önce kesilen hayvanı yüzmesini ve parçalamasını öğrenir. Kısa süre içinde kasap unvanını elde eder. Üçüncü sıradaki kız kardeş de kısa sürede kasap oluverir.
     <br/>
     <br/>
     1983’te babalarının hapse düşmesi üzerine Silivri’deki Ortaköy Mezbahası’nda kesim işleri iki kıza kalır. Uzun yıllar kardeşlerinin ve annelerinin geçimini üstlenirler. Yılmaz Koyuncuoğlu vefat etmiş, kasap kızlar ise evlenerek emekli olmuştur. İşler erkek çocuklara kalır. Baba ocağından ayrıldıktan sonra kızlar bir daha kasaplığa dönmez. Hatta bu Kurban’da mezbahada yardım isteyen erkek kardeşlerin teklifleri damatlar tarafından geri çevrilmiş. Bunun üzerine aile içinde yumruklu kavga bile yaşanmış.
     <br/>
     <br/>
     Ailenin dördüncü kasabı ve beşinci kardeş Kerim Koyuncuoğlu usta olarak önce babasını sonra da ablalarını tanıdığını söylüyor: “Babam yokluktan dolayı kız kardeşlerimle beraber uzun süre götürdü bu mesleği. Babamıza saygı duyuyoruz, bize kasaplığı öğrettiği için. Yaşımız küçüktü. İş yapabilecek sadece iki ablam vardı. Uzun yıllar kız kardeşlerim kesim yaptı maddi sıkıntıdan dolayı. 10 yıl kadar aralıksız, iki ablam da kesti.” Kerim Koyuncuoğlu’na göre kadın kasaplar erkeklere göre daha estetik kesim yapabiliyor. Ortaköy Mezbahası’nda çalışan ablalarını herkesin tanıdığını anlatan Koyuncuoğlu, bunu ‘temiz iş’ yapmalarına bağlıyor. Kadın kasaplar ile konuşmamız eşleri tarafından kabul görmüyor; ancak onlara ulaşmak için görüştüğümüz Kocamustafapaşa’daki kasaplar bile kızların ününü işitmiş.
     <br/>
     <br/>
     Ailecek kesiyorlar!
     <br/>
     <br/>
     Kerim Koyuncuoğlu, babasından ve iki ablasından aldığı bayrağı dört erkek kardeşiyle hakkıyla dalgalandırdıklarını düşünüyor. “Mezbahada yaptığımız işi herkes beğenir. Kasaplar bizi tanır. Müşterim beni arar, ben aramam. Kasap var diye hiç bağırmayız. Kurbanda dört gün boyunca dolu oluruz.” Ailesini ‘bu işin profesörü’ olarak tanımlıyor. Büyükbaş hayvanın kesimini, derisinin yüzülmesini ve parçalamasını 15 dakikada yapabileceğini ileri sürüyor.
     <br/>
     <br/>
     Baba mesleğini sürdürerek ailecek kesenlerden biri de Kaya Kardeşler. 1979’da Erzurum’dan İstanbul’a gelen baba, hayvan alıp satmış. Çocuklarını da yardımcı tayin etmiş. Kimi kesici, kimi yüzücü olmuş. Cengiz Kaya, diğer kardeşleri gibi Canlı Hayvan Ticaret Borsası’nda 5 yıl kadar çalışmış. Şu sıralar servis şoförlüğü yapsa da kurbanlarda kardeşleriyle beraber bıçağı eline alıyor. Kurbanda Büyükçekmece Belediyesi’nin belirlediği alanlardan birinin kesimlerini yapacak. Cengiz Kaya, kesim işinin kadro işi olduğunu, bu yüzden bütün kardeşlerin bu işe el attığını dile getiriyor. “Tek kişiyle olmuyor. Eğer bu kadar kalabalık olmasaydık bu işi yapamazdık.” 70 civarında büyükbaş ile 200 civarında küçükbaş hayvanı kurbanda kesip poşetleyecekler.
     <br/>
     <br/>
     Peki, profesyonel kasapların sırrı nedir, nasıl çalışırlar? Kurbanda görev yapacak kasapların ortak görüşü hayvan kesilirken eziyet çekmemeli. Bunun için vatandaşları uyarıyorlar: “Kasabım diye dolaşanlara dikkat edin. Belediyelerin belirlediği alanlarda hayvanınızı kestirin.” Eyüp Yıldız, kesim esnasında eziyet çeken hayvanı gördüğünde içinin sızladığını anlatıyor. “Boşluk görünce inşaat ustası da hamal da eline bıçağı alıyor. Hayvanın dili yok ki şikâyet etsin. Tecrübesiz kişi eti de deriyi de bozar.” Kerim Koyuncuoğlu herkesin mesleğini yapması çağrısında bulunuyor: “Kapıcı kapıcılığını, bankacı bankacılığını yapsın. Biz de işimizi yapalım.”
     <br/>
     <br/>
     Kurban edilecek hayvana eziyet edilmemesi için kesimin hızlıca yapılması gerekiyor. Bıçağı hayvanın boynuna dayadıktan sonra bir seferde boğaz kesilmeli. Vücutta kan kalmaması için 10-15 dakika sonra omurilik de boyundan ayrılmalı. Ancak Musevi haham-kasabı David Siviv kesimin iki aşamalı olmaması gerektiğini söylüyor. “İliğin kesilmesi âdet haline gelmiş bir durumdur. Hayvanın daha çabuk ölmesi içindir. Bizde bir seferde kesilir. Beyinle irtibat kopar bu darbeyle. Kan da akar.”
     <br/>
     <br/>
     Eyüp Yıldız gibi Kaya kardeşlerden Faruk da kanın belirli bir süre akmasından sonra omuriliğin kesilmesi gerektiğini anlatıyor. “Omurilik kesilirse kanın akması durabilir. Bu durumda kan içerde kalır. Etin tadını, lezzetini bozar. Beklenilmesi gerekir.” Hadımköy Özel Mezbahası’nın iki veteriner hekiminden birisi olan Çağla Çilesiz ise tek seferde kesimin yapılmasının yeterli olacağını düşünüyor. İslamî kurallara göre kurban keseceklerini ve iki saat içinde büyükbaş hayvanın bölünmüş ve poşetlenmiş bir şekilde vatandaşa teslim edileceğini aktarıyor.
     <br/>
     <br/>
     HAHAM-KASAP BİSMİLLAH DİYEREK KESİYOR
     <br/>
     <br/>
     Türkiye’de 25 bin civarındaki Musevi cemaatin et ihtiyacını haham-kasaplar karşılıyor. Her pazartesi günü 8 kişiden oluşan bu ekip 100 büyükbaş ve 125 küçükbaş hayvanı kesiyor. Herhangi bir hastalık görülmesi ya da bir bacağının kırık olması durumunda bu hayvana onay verilmiyor. Hahamlığa başladıktan sonra içlerinden seçilen bu kasaplar hayvanı dinî ayinlerine göre kesiyor. İstanbul Anadolu yakasındaki Sütlüce Mezbahası’ndaki her kesimde İbranice duaların yanı sıra “Bismillahi Allahü Ekber” de unutulmuyor. Haham kasaplardan 52 yaşındaki David Siviv, “Biz bütün kesimlerin zaten Allah adına olduğunu söyleriz. Büyük Allah demektir Bismillahi Allahü Ekber. İnsanların aklında hiçbir soru kalmasın diye Arapça olarak söylüyoruz. Bunun bizim açımızdan herhangi bir mahzuru da yok.”
     <br/>
     <br/>
     8 kişilik ekipteki hahamlardan iki tanesi veteriner. İlk zamanlarda kanı görünce tiksinti duyduklarını ancak zaman içinde alıştıklarını ifade eden Siviv, “Hahamlıkta maneviyat ağır basıyor. Kasaplıkta ise can alıyorsunuz. Ama kesimi Allah adına yapıyorsanız bu da manevi bir konu olarak karşımızda duruyor.” diyor. Hahamlar arasında kanı görüp bayılanlara kasaplık yaptırılmıyor. Bıçaklarının eni 5–6 santim, boyu ise 40. Dikdörtgen şeklindeki bıçak gırtlağın üzerinde bir sefer gidip geliyor. Hayvanın acı çekmeden, rahat bir şekilde kesilmesi amaçlanıyor. Bir süre kanın akması bekleniyor. İçerde hiç kan kalmaması gerekiyor. Bunun için tuzlanan et bir saat bekletiliyor. Ardından hahambaşılığın özel mührü ile damgalanıp İstanbul’da satış yapan 11 kasaba gönderiliyor.
     <br/>
     <br/>
     İslamiyet’e göre Müslümanların kurbanları Hıristiyan ve Museviler tarafından Allah adının anılması şartıyla kesilebiliyor. Ancak İsa-Mesih gibi bir sıfat kullanılması kurbanı geçersiz kılıyor. Haham David Siviv, bugüne kadar Müslümanlardan kurbanlarını kesmeleri yönünde bir teklif almadığını ancak istenmesi durumunda “Bu benim için şeref olur. Keserim.” diyerek  olumlu yaklaşacağının mesajını veriyor. İzmir’deki cemaat için iki kasapları bulunuyor. Türkiye’de başka yerde haham-kasap yok. Ancak David Siviv, Bursa, Antakya ve doğu illerine kesim için belirli aralıklarla gittiklerini anlatıyor.
     <br/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23165), [web.archive.org (arşiv bağlantısı)](http://web.archive.org/web/20070608040149/http://www.aksiyon.com.tr:80/detay.php?id=23165)
