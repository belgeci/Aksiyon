# Gazze’yi bir Türk inşa edecek

*İbrahim Doğan 2005.09.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İsrail’de yılın işadamı seçilen Ahmet Yılmaz, Gazze’de boşaltılan Yahudi yerleşimlerinin yerine Filistinliler için konut inşa etmeyi planlıyor. Şirket 38 yıl sonra işgalin bittiği Gazze’ye kültür merkezleri ve hastaneler de yapacak. ‘Barışın tesisi’ için bir okul da ücretsiz olarak yapılacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807182911im_/http://www.aksiyon.com.tr/resim/562/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   <br>
    Gazze, deyim yerindeyse ‘açık cezaevi’ konumunda bir şehir. Bir buçuk milyon nüfuslu şehrin etrafı İsrail tarafından âdeta kuşatılmış. 1967 yılında bölgeyi işgal eden İsrail, üç yıl sonra Yahudi yerleşimleri kurmaya başladı. 10 kilometre genişliğe, 36 kilometre uzunluğa sahip Gazze’nin yüzölçümü 360 kilometrekare. İsrail, bu küçük alanın içinde ‘kantonlar’ oluşturarak 21 Yahudi yerleşim birimi kurdu. 120 kilometrekarelik alanda 10 bin Yahudi yerleştirilirken, 240 kilometrekareye bir buçuk milyon Filistinli mahkûm edildi.
    <br>
     <br/>
     Teşvik için yerleşimlerde yaşamayı göze alan Ortodoks Yahudiler vergilerden muaf tutuldu, maddi destekler gördü. Filistinliler ise topraklarının işgaline intihar eylemleriyle karşılık verdi. İsrail, güvenliği sağlamak için iki toplumun arasına yüksek duvarlar çekti. 10 bin Yahudi için yapılan milyonlarca dolarlık bu yatırımlar ülke ekonomisini zorlayınca Ariel Şaron, Gazze’den çekilmeyi gündeme getirdi. Çekilme nedenlerinden biri olarak bu gösterilirken, kulislerde ABD’nin baskısının etkili olduğu da konuşuluyor. 1 milyar 800 milyon dolara mal olan çekilme için her yerleşimci aileye iki yıllık kira yardımının yanı sıra 200 bin ila 400 bin dolar arasında tazminat ödenecek.
     <br/>
     <br/>
     En az 50 bin konut
     <br/>
     <br/>
     İsrail tarafında bunlar yaşanırken, Filistinliler bir an önce duvarların yıkılıp çekilmenin tamamlanmasını bekliyor. Yahudiler bölgedeki tüm binaları yıkarken, geride kalan enkazı Filistinlilere bırakıyor. Dünyanın en yüksek nüfus yoğunluğuna sahip yerlerinden biri olan Gazze’de boşalan bölgeler hem tarım alanı hem de yerleşim birimi olarak kullanılacak. Filistinliler, günden güne artan konut ihtiyacını bu bölgede yapacakları inşaatlarla karşılayacak. Ancak kendi imkânlarıyla düzenli konut üretmeleri mümkün görünmüyor. Kişi başına düşen gelir iki doların altında olan bölgede yoksulluk binaların cephelerine dahi yansımış. Yılmazlar İnşaat Yönetim Kurulu Başkanı Ahmet Yılmaz ise kâr amaçlamadan Gazze’de ucuz konut üreteceklerini açıkladı. Yılmaz, “Bu onur ve gurur verici bir şey. Türkiye’de hangi hükümet iktidarda olursa olsun Filistin unsurunu göz ardı etmemeli. Filistin halkı Osmanlı yadigârıdır. Onları korumak ve gözetmek durumundayız. Her şey kâr değil. Oradaki durumu dünya kıstasları ile bir tutamayız. Kârdan önce o bölgenin insanının ihtiyacına cevap verilebilir mi bunu düşünmek lâzım. Bir yerde kâr edersiniz, bir yerde etmezsiniz. Gazze’deki daha çok hizmet olacak.”
     <br/>
     <br/>
     Ahmet Yılmaz’ın tahminlerine göre, ‘açık cezaevi’ndeki konut ihtiyacı en az 50 bin. Konut, okul, kültür merkezi, sosyal tesis, sağlık tesisleri ‘gerekenler listesinin ilk sırasında’ yer alıyor. Yılmaz, Filistin Büyükelçisi Fuad Yasin ile görüşerek ihtiyacın neler olduğunu belirleyecek. Bir iki ay içinde proje netleşecek, önümüzdeki yıldan itibaren de inşaatlar başlayacak. Bölgenin incelenmesinin ardından İsrail vizesi alınacak. İsrail’in onay verip vermeyeceği belirsiz; ama Ahmet Yılmaz hükümetin destek vermesi durumunda sorun çıkmayacağını düşünüyor: “Bu tür çalışmalar hükümetler tarafından da desteklenmeli. Filistin’de iş almamız Türkiye’nin gücüne güç katar.”
     <br/>
     <br/>
     İsrail’de beş altı yıl önce yirmi civarında Türk firması bulunurken bugün sadece Yılmazlar İnşaat çalışıyor. Firmanın İsrail’de kalabilmesinin altında hükümetin destek vermesi ve firmanın İsrail koşullarına uyum sağlaması yatıyor. Yılmazlar İnşaat, sektöründe bugün İsrail’in üçüncü büyüğü. 800’ün üzerinde Türk, 600’ün üzerinde İsrailli ve Filistinli işçi çalışıyor. İsrail’in en büyük ikinci gökdeleni Yılmazlar İnşaat tarafından Tel Aviv’de yapılıyor. 46 katlı ikiz gökdelenlerin tahmini yüksekliği 130 metre olacak. Alış-veriş merkezleri, toplu konutlar, köprüler inşa eden Türk firma bugüne kadar Yeşil Hat dışındaki Yahudi yerleşim birimleri için gelen yüksek teklifleri kabul etmemiş. Romanya ve Polonya’daki işçileri ile birlikte grubun toplam çalışan sayısı 2500.
     <br/>
     <br/>
     İsrail’de kendilerini ‘fahri temsilci’ olarak gören Yılmazlar İnşaat, 2005 yılının en iyi şirketi seçildi. İsrail ile Türkiye’nin ilişkilerinin geliştirilmesine katkılarından dolayı İsrail-Türk İş Konseyi tarafından ilk defa bir Türk firması böyle bir ödüle lâyık görüldü. 260 firma arasından seçilen Yılmazlar İnşaat ödülünü 29 Eylül tarihinde alacak. Aynı konsey yılın işadamı olarak şirketin yönetim kurulu başkanı Ahmet Yılmaz’ı seçti. “Bu ödül çok anlamlı. Bireysel olarak Türklerin çok başarılı olduğunu gösteriyor. Dünyanın neresinde, hangi şartlarda olursa olsun Türk’ün başarılı olması doğasında mevcut. Ticarette çok üstün bir millet içinde bu daha da fazla anlam kazanıyor.” diyen Yılmaz, bu tür bireysel başarıların örgütlenmesi hâlinde toplumsal başarının yakalanabileceğini belirtiyor. İsrail’de devlet müteahhitlik belgesine sahip tek firma olan şirketin ödül törenine İsrail Dışişleri Bakanı Silvan Şalom, Başbakan Yardımcısı Ehud Olmert, Türkiye’den Ali Coşkun, Salih Kapusuz ve Osman Pepe’nin yanı sıra Dışişleri Bakanı Abdullah Gül’ün de katılması gündemde. Ayrıca eski Uluslararası Para Fonu(IMF) Başkan Yardımcısı Stanley Fischer’in de ödül törenine katılması kesinlik kazandı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22471), [web.archive.org (arşiv bağlantısı)](http://web.archive.org/web/20070807182911/http://aksiyon.com.tr:80/detay.php?id=22471)
