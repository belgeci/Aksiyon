# Senaryo Hrant, hedef iktidar

*İbrahim Doğan 2011.01.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   4 yıldır çözülemeyen Hrant Dink cinayetiyle ilgili bir kitap yazan gazeteci Adem Yavuz Arslan, davanın seyrini değiştirecek bilgiler veriyor. Arslan, “Başbakan dosyaya el koyup cinayeti çözmeli ve Türkiye’yi bu ayıptan kurtarmalı.” diyor.
  </font>
 </div>
 <div id="newsText">
  <font class="detail-text">
   <p>
   </p>
   <p class="MsoNormal">
    Hrant Dink’in ölümünün üzerinden 4 yıl geçti.
    <span>
    </span>
    Cinayete ilişkin birçok şey tartışıldı ancak Erhan Tuncel, Yasin Hayal ve tetikçi Ogün Samast’ın dışındaki halkalara ulaşılamadı. Çoğunlukla ‘istihbarat hatası kimden kaynaklandı’ dar alanında atışmalar sürdü. Gazeteci Adem Yavuz Arslan, ‘Bi Ermeni Var’ adlı kitabında cinayete giden yolda taşların nasıl döşendiğini ve jandarmanın rolünü anlatıyor. Arslan, Aksiyon’da çalışırken misyonerlikle ilgili dosyalar hazırlamıştı ancak büyük fotoğrafı o dönemde göremediğini söylüyor.
   </p>
   <p class="MsoNormal">
    -Cinayetten 4 yıl sonra niye böyle bir kitap yazdınız?
   </p>
   <p class="MsoNormal">
    Dört sene geçmesine rağmen cinayet hak ettiği gibi araştırılmadı. ‘Bir cinayet nasıl çözülmez?’ diye örnek vaka olarak anlatılabilir. Çünkü Celalettin Cerrah, ilk günden ‘üç-beş gencin tepkisel eylemi’ diye açıklama yaptı. Bütün sorgu çok hızlı yapıldı. Ogün Samast, Yasin Hayal ve Erhan Tuncel arkadaş çevresine yıktılar. Trabzon Pelitli’de bu küçük grup misyonerlik tartışmalarından etkilenmiş, milliyetçi bir tepkiyle eylemi yapmıştı iddiaya göre. İddianame de bu yöndeydi. Dört yıl boyunca ikinci, üçüncü halkaya gitmek yerine hep şu yapıldı: ‘Kimin ihmali var? Trabzon mu, İstanbul mu, Ankara mı?’ Ben ise cinayet öncesine gittim. 6 bölümden oluşan kitabın 5 bölümü Hrant Dink cinayetinin öncesine bakıyor. Bu cinayet nasıl bir planın parçasıydı, Türkiye nereye çekilmek isteniyordu, bunları anlattım.
   </p>
   <p class="MsoNormal">
    -Cinayet nasıl bir planın parçasıydı?
   </p>
   <p class="MsoNormal">
    Kitapta önce, ablukadaki Türkiye’yi anlatıyorum. 2004-2005’te Türkiye çok yoğun misyonerlik tartışması yaşadı. O dönemde ‘ülkeyi kilise evler sardı, İnciller dağıtılıyor, gençler Hıristiyanlaştırılıyor’ propagandası yapılıyordu. Hatta Aksiyon’da 2005’te kapak yapmıştık;
    <span>
    </span>
    ‘Senaryo Misyonerlik, Hedef Ne?’ diye. Biz o dönemde ne olduğunu tam olarak anlayamamıştık. 2003 Mart ve Kasım’ında iki MGK hazırlık toplantısında Şükrü Sarıışık ile Tuncer Kılınç imzalı iki belge var. Misyonerlik tartışmaları MGK ön hazırlık toplantılarında tehdit olarak literatüre giriyor, bakanlıklara misyonerlikle ilgili dokümanlar gönderiliyor. Devlet sisteminde MGK’da bir konu tehdit oluyorsa devletin bütün kurumları o konuda duyarlı olacaktır. Böyle de oldu. Misyonerlik konusunda duyarlılık oluşturuldu. Eğer bir tehdit varsa onun karşılığında bir proje de vardır.
   </p>
   <p class="MsoNormal">
    -Nasıl bir proje bu?
   </p>
   <p class="MsoNormal">
    O zamanlar AK Parti’ye karşı ulusalcı-milliyetçi bir dalga estirilmeye çalışılıyordu. Bu dalgaya sempatizan ise ‘vatan toprakları satılıyor, gençler Hıristiyanlaştırılıyor’ propagandasıyla bulunacaktı. Bu propaganda, 2003-2005’te yaygın olarak işlendi. Hanefi Avcı’nın tabiriyle insanların ceketi çıkartması için ortam ısıtıldı. Bu süre zarfında Ankara Ticaret Odası (ATO) misyonerlik raporu hazırlıyor, ekranlarda papazlar cirit atıyor, hatta bir papazın jandarma personeli olduğu ortaya çıkıyor. Kızılay ve Taksim’de İncil dağıtılıyor, buna karşı eylem gerçekleştiriliyor, Rahşan Ecevit ‘din elden gidiyor’ diyor.
   </p>
   <p class="MsoNormal">
    -Ama böyle bir tehdit yok.
   </p>
   <p class="MsoNormal">
    Böyle bir tehdit yok, 54 kişi var misyonerlik yapan. Bu kadar kişi için bu kadar yaygara yapılıyor. Niye yapılıyor, çünkü bir proje var. Burada Karadeniz’e bir parantez açmak gerekiyor.
   </p>
   <p class="MsoNormal">
    -Neden?
   </p>
   <p class="MsoNormal">
    Heyecanlı, milliyetçi, vatansever, muhafazakâr insanlar. Orak Planı var; bu planda Karadeniz gençliğinin kolay yönlendirilebilen ve istismara açık olduğu, bu gençlerin kullanılabileceği yazıyor. Böyle bir tabloda, 2005’te Karadeniz’de özel bir çalışma başlıyor, Trabzon üs olarak seçilmiş. Ulusalcı bir medya yapılanması var, ciddi anlamda rüzgâr estiriyor. Nisan 2005’te Karadeniz’de TAYAD olayları yaşanıyor. Bir tarikatın TV’si var, Kadırga TV. “Misyonerler Trabzon’u esir aldı!” diye yayın yapıyorlar. Trabzon iyice ısıtılıyor, gençler hazırlanıyor. Sonra 5 Şubat 2006’da 15 yaşındaki bir çocuk Rahip Santoro’yu vuruyor. Santoro cinayeti esnasında kilisede A.A. isminde bir jandarma muhbiri var.
   </p>
   <p class="MsoNormal">
    -Karadeniz’deki olaylar bunlarla sınırlı mı?
   </p>
   <p class="MsoNormal">
    Hayır. 2005’te Giresun’da üniversite gençliği üzerinde büyük bir provokasyon girişimi var ama başarılı olmadı. Karadeniz’de ülkücülerle Güneydoğuluları çatıştırmak için jandarma provokasyon yaptı ama plan deşifre edilince vazgeçildi. Daha sonra 7 Nisan 2006’da Ordu’da TKP-ML’nin bombası patladı. Bu da Türk-Kürt çatışması çıkartmak içindi. Bombayı koyanla bu provokasyonu yapan aynı gruptu. Sakarya’da 29 Mart 2006’da KESK bombalandı, bombayı koyan jandarma muhbiriydi. 19 Ocak 2006’da Trabzon’daki Ağrılılar kahvehanesi bombalanıyor. Bombanın izini sürünce Ergenekon ile kardeş olduğu ortaya çıkıyor. Karadeniz ısıtılıyor, misyonerlik tezi işleniyor. Bu tartışmadan etkilenen Trabzon gençliği misyoner avına çıkıyor.
   </p>
   <p class="MsoNormal">
    -Nasıl?
   </p>
   <p class="MsoNormal">
    Santoro’yu öldüren çocuk “Misyonerlik tartışmalarından etkilendim.” diyor. Dink cinayetindeki Yasin Hayal, 2002’de askerden izne geldiğinde kilisede ‘din elden gidiyor’ diye rahip dövüyor. Hayal’in askerliği tam bir muamma. Gölbaşı’na muhabere onbaşı olarak geliyor ama Gölbaşı’nda nerede askerlik yaptığını bulamadım. Özel Kuvvetler var Gölbaşı’nda, acaba gidip geldi mi? Askerde ciddi değişime uğruyor. Askerden izne geliyor, rahip dövüyor. Yasin, Ağustos 2004’te Başbakan Erdoğan Trabzon’a giderken, ihbar hattını arayıp havalimanına bomba koyduğunu söylüyor. Jandarma ihbarı yapanın Yasin olduğunu öğreniyor ama yasal işlem yapmıyor, GBT kaydına bunları girmiyor. Yasin, iki gün sonra ise Sarp Sınır Kapısı’ndan çıkıp Çeçenistan’a gidiyor ama jandarma tarafından GBT kaydı girilmediği için yakayı ele vermiyor. İlk ihmal orada başlıyor. Ekim 2004’te de McDonald’s bombalamasını gerçekleştiriyor.
   </p>
   <p class="MsoNormal">
    -Polis bu grubu nasıl takibe alıyor peki?
   </p>
   <p class="MsoNormal">
    McDonald’s bombalamasından sonra polis Erhan Tuncel’i ajan yapıyor. Gruptan haberdar olmak için. Çünkü o grup hareketli. Yasin, Çeçenistan’a gidip geliyor. 11 Eylül saldırılarından sonra Türk Emniyeti yeni bir uygulama başlattı. Çeçenistan ya da Pakistan’a çıkan herkesi ‘cihat bölgeleriyle irtibatlı’ kişi statüsüne koyup izlemeye aldı. Yasin Hayal de Çeçenistan’a gittiği için izlemeye takılıyor. Yasin askerden dönüşünde çok ciddi değişime uğramıştı. Babası 3 Ocak 2005’te savcılığa dilekçeyle başvurdu. O zaman Mcdonald’s bombalamasından içeride tutuluyor. Babası ‘Benim oğlumun beynini yıkadılar, onu artık tanıyamıyorum, cezaevinden çıkartırsanız kötü olaylara sebebiyet verirsiniz’ diyor. O süre zarfında ikinci büyük hata yapılıyor. Yasin Hayal nöbetçi mahkeme tarafından tahliye ediliyor, babası tahliye etmeyin dediği hâlde. Çıktıktan sonra cinayet için tetikçi arıyor. Zeynel Abidin Yavuz’u buluyor arkadaş grubundan, ona yaptıramıyor. Bu olaydan Trabzon Emniyeti, Erhan Tuncel üzerinden haberdar oluyor. İstanbul’a tedbir alınması için yazı gönderiliyor.
   </p>
   <p class="MsoNormal">
    -İlk bilgi o zaman mı alınıyor?
   </p>
   <p class="MsoNormal">
    Erhan Tuncel iki yıl boyunca polise bilgi veriyor. Polisin olaydan ilk bilgi sahibi olduğu tarih 17 Şubat 2006. Erhan Tuncel bu tarihte polise Yasin Hayal’in Dink’i öldüreceğini haber veriyor. Trabzon Emniyeti, “Hrant Dink’e eylem planlanıyor, gereğini yapın.” diye yazı gönderiyor. Benim kitapta ortaya koyduğum yenilik şu: Tuncel, Şubat 2006’dan itibaren jandarmayla temasa başlıyor, sonra yoğun bir şekilde çalışıyor. 2006’nın ortasında üniversite öğrencisi Tuncay Uzundal’ın evine çıkıyor. Ama Tuncay jandarmayla çok yakın, her gün görüşüyor. Eve çıkınca jandarmayla ilişkileri yoğunlaşıyor, polisle ilişkileri soğuyor. Polis Erhan’ı kaybediyor. Sonbaharda silah temini yapılıyor. Erhan polise şunu söylüyor: ‘Yasin bu işten vazgeçti, hayatını kurtarmak istiyor.’ Erhan ikili oynuyor, polise yanlış bilgi veriyor.
   </p>
   <p class="MsoNormal">
    -Polis buna inanıyor.
   </p>
   <p class="MsoNormal">
    Polisin en büyük hatası şu oluyor, daha doğrusu sistemle ilgili. Erhan Tuncel’i çalıştıran polis Muhittin Zenit, Bayburt’a tayin oluyor. Yerine gelen ikinci polis askere gidiyor. Üçüncü polisi veriyorlar. İki-üç ay içinde bir ajanla üç farklı polis muhatap oluyor. Emniyette çok kullanılan bir laf var; eleman devri, organ nakli gibidir, başarılı olamazsa hem organı hem nakleden kişiyi öldürür. Ama Emniyet orada hata yapıyor, Erhan’ı kaybediyor. Kasım 2006’da Erhan muhbirlikten çıkartılıyor. Erhan yalan söylediği için çıkartılıyor deniyor. Hayır, yalan söylediği için değil, aynı dönemde jandarmaya çalıştığı için çıkartılıyor. 156 defa görüşmesi var jandarmayla. Yönetmelikte açık hüküm var, bir muhbir başka kuruma çalışıyorsa ilişki kesilir. Ancak polis, kurumlar arasında çatışma olmasın diye Erhan’ın jandarmayla ilişkisini kayıtlara geçirmiyor, yalan söylüyor. Reşat Altay, Emniyet Müdürü. Alaattin Çakıcı ve Abdullah Çatlı ile ilişkisiyle gündeme gelmiş. Erhan Tuncel cinayetin işlendiği güne kadar çok yoğun bir şekilde jandarmayla ilişkili, Astsubay Satılmış Şahin ile ilişkili. Coşkun İğci’nin Ogün Samast ile ilişkisi var. Samast’ı cinayet anına kadar kimse tanımıyordu ama Coşkun İğci, Mayıs 2006’dan itibaren tanıyor. Hatta 15 Kasım 2006’da Ogün Samast ile jandarma görüşme yapıyor, yani cinayetten iki ay önce. Jandarma Ogün’ü yakından tanıyor.
   </p>
   <p class="MsoNormal">
    -Polis kayıtlarında Ogün Samast ismi hiç mi yok?
   </p>
   <p class="MsoNormal">
    Hiç yok. Polis cinayete kadar Ogün Samast ismini hiç duymuyor. Ama bu süre zarfında jandarma çok yakından tanıyor. Görüşüyor, alıyor ve bitiyor. Samast ifade verirken “Jandarma beni tanıyıp seviyordu.” diyor. Dolayısıyla ilişki bir şekilde kuruluyor. O ara Yasin’in eniştesi Coşkun İğci, jandarmadaki muhbir tanıdıklarına “Yasin Hayal cinayet işleyecek, Hrant Dink’i vuracak.” diyor. Jandarma orada biliyor işi, ama tuhaflık şurada: Jandarma bunu kayda geçirmiyor, emniyet kayda geçiriyor. Bu olayı soruşturan müfettişler, Coşkun İğci’nin verdiği bilgi kayıt dışı diye jandarmayı suçlamıyor.
   </p>
   <p class="MsoNormal">
    -Jandarma, zanlıların hepsini tanıyor anlaşılan.
   </p>
   <p class="MsoNormal">
    Burada çok fazla isim var, kafalar karışabilir. Ama Tuncay Uzundal’ın öğrenci evi etrafında dolaşan Pelitli’de bir ekip var. Erhan Tuncel, Zülküf Şirin, Oğuzhan Tekir, Tuncay Uzundal gibi isimlerin tamamı jandarmayla tanışıyor ve jandarma hepsini tanıyor. Ve cinayet planları bu evde pişiriliyor. ‘Safe house’ diye bir kavram var, güvenli ev ya da operasyon evi. Ogün Samast cinayeti işlemek için İstanbul’a doğru yola çıktığında bu evde Türk bayrağı veriyorlar. ‘Mermi lazım’ mesajı bu evden çekiliyor. Bu ev jandarmaya çok yakın, jandarma her gün gidip geliyor.
   </p>
   <p class="MsoNormal">
    -Jandarma, Ogün Samast ile aynı otobüste mi gidiyor?
   </p>
   <p class="MsoNormal">
    Onu bilemiyorum. Ama Ogün Samast yola çıktığında bütün bu ekibi tanıyan Astsubay Çavuş Satılmış Şahin de aynı anda yola çıkıyor. 18 Ocak sabahı ikisi de İstanbul’da. Ogün 16’sında mı, 17’sinde mi çıktığını bilmiyor. Ama kesin olan şu: 18 Ocak sabahı İstanbul’da. Ama cinayetten sonra ifadesinde “Ben 18’ini hatırlamıyorum.” diyor. Ve bu muvazzaf asker, Samast’ın misafir olduğu Bayrampaşa’daki eve 500 metre mesafede gözüküyor. Görüştüler mi, buluştular mı bilinmiyor. Ama Satılmış Şahin nasıl bir tesadüf ki o gün İstanbul’da. Cinayetten bir gün önce İstanbul’a gideceği tutuyor, sanki birlikte hareket ediyorlar. Satılmış Şahin de otobüsle geliyor. Mahkûm taşıma deniyor, görünen gerekçe bu. Ama cezaevinin mahkûm taşımak için kendi askerî personeli bulunur.
   </p>
   <p class="MsoNormal">
    -Jandarma her şeyin içinde gibi.
   </p>
   <p class="MsoNormal">
    Karmakarışık bir ilişki var, jandarma her şeyin ortasında duruyor. Burada cinayet işlendiği gün acaba Ogün Samast’a yardım eden mi var? Çünkü İstanbul’u bilmiyor ama Dink’i eliyle koymuş gibi buluyor. Hrant’ın gazetede olduğunu nereden biliyordu? Bunlar hep soru işareti. Olayı çok fazla hatırlamıyor, çünkü cinayetten önce Yasin Hayal, Ogün’e extacy veriyor.
   </p>
   <p class="MsoNormal">
    -Dink nasıl hedef hâline geldi?
   </p>
   <p class="MsoNormal">
    Hrant Dink, adım adım pişirilen bir senaryonun sonucu olarak bir tetikçi gruba öldürtülüyor. Dink afişe ediliyor, Sabiha Gökçen haberinden dolayı Hürriyet’e manşet oluyor, Genelkurmay bir gün sonra açıklama yapıyor. Valilik yetkilisi ve MİT görevlisi Özel Yılmaz tarafından fırçalanıyor. Bu görüşme dönemin MİT Müsteşarı Şenkal Atasagun’un talebiyle yapılıyor. Özel Yılmaz, Ergenekon sanığı Bedrettin Dalan’ın kaçmasını sağlıyor. Aynı isim bazı Ergenekon sanıklarının serbest bırakılması için MİT Müsteşarı Emre Taner’in selamıyla 2007’de Zekeriya Öz’ü arıyor ama müsteşarın bu durumdan haberi yok. Valilik ile MİT’in yapacağı korumaktı, tehdit etmek değil. Tehdit ediyor ama koruması gerekirken korumuyor. Sonra Türklüğe hakaretten dava açıldı, Yargıtay kararı onadı. Dink hedef hâline geldi. Cinayetten 10 gün önce neden hedef olduğunu anlattı. Aslında başına geleceği fark etmişti. O sürede, Kemal Kerinçsiz, Sevgi Erenerol ve bütün protesto ekibi çok yoğun şekilde Dink’e karşı eylem hazırlığındaydı. Eylemlerle sürekli tetikliyorlar. Adliye yapması gerekeni yapmıyor, koruma sürecini başlatmıyor.
   </p>
   <p class="MsoNormal">
    -Soruşturma sürecinde nasıl hatalar yapıldı?
   </p>
   <p class="MsoNormal">
    Olay derinleştirilmedi; ikinci, üçüncü halkaya gidilmedi. Dink’in korunmasıyla ilgili İstanbul’a 17 Şubat 2006’da gelen yazıdan sonra koruma şubesinin harekete geçirilmesi gerekiyordu ama İstanbul Emniyeti bunu yapmadı. Cinayetten bir yıl sonra Erhan Tuncel’in ihbarı üzerine gereğini yapmış gibi, Sarıgazi’ye gidip Yasin Hayal’in abisini sorgulanmış gösterip sahte evrak düzenledi. O polislerin cep telefonu sinyali takip ediliyor. Biri Küçükçekmece, biri Fatih’te. Bu yüzden İstanbul emniyeti kusurlu bulundu.
   </p>
   <p class="MsoNormal">
   </p>
   <p class="MsoNormal">
    -Kimlerin hatası var sizce?
   </p>
   <p class="MsoNormal">
    Cinayetten sonra İstanbul’un mu, Trabzon’un mu, yoksa Ankara İstihbarat Dairesi’nin mi hatası var, diye çok soruldu. Herkesin kademeli hatası var. İstanbul Emniyeti’nin hatası, 17 Şubat 2006’daki Erhan Tuncel’in ihbarına dayandırılarak oluşturulan yazıyı alınca hemen koruma başlatmaması. Koruma süreci illerin elinde. Trabzon’un hatası, Erhan Tuncel’i ajanlıktan çıkarttığı anda Kasım 2006’da İstanbul ve Ankara’ya “Bu grup kontrolsüz kaldı.” dememesi. Ankara İstihbarat Dairesi ise Tuncel’in ajanlıktan çıkartıldığını cinayet günü dahi bilmiyordu, orada ciddi hata var.
   </p>
   <p class="MsoNormal">
    -Jandarma peki?..
   </p>
   <p class="MsoNormal">
    Jandarmanın cinayetin hazırlanış sürecinde aktif olduğunu düşünürsek bu konu emniyet için talihsiz bir durum oluyor. Ama İstanbul’un açık ihmali var, yazı geldiğinde gereğini yapmıyor. Kitaba koyduğum belge var, cinayetten 11 gün sonra 30 Ocak 2007’de, ihmali olan İstihbarat Şube Müdürü Ahmet İlhan Güner bir siyasi lidere yönelik PKK tehdidi gelince hemen koruma şubesine yazı yazıyor, şahıs korumaya alınıyor. Yapılması gereken oydu.
   </p>
   <p class="MsoNormal">
    -Bu kadar hata nasıl üst üste geliyor?
   </p>
   <p class="MsoNormal">
    Soruşturma süresince yapılmaması gereken ne kadar hata varsa yapıldı. Mahkeme sürecinde gereği kadar araştırılmadı. Uyuşturucu baronlarıyla ilişkili olduğu gerekçesiyle 2010’un son günlerinde Dink davasına bakan mahkemenin başkanı Erkan Canak’ın görev yeri değiştirildi. Bugüne kadar 12 tane adli ve idari soruşturma yapılmış. Soruşturmaların büyük kısmı olayı emniyete yıkmaya dönük. Başbakanlık Teftiş Kurulu raporları çok kullanıldı. Rapor tuhaf. Erhan Tuncel’in babaannesi Ermeni, diye başlıyor. Ne anlama geliyorsa? Başbakanlık Teftiş Kurulu 46 kişinin ifadesini alıyor. 14’ü cinayet zanlısı, 29’u polis, ikisi jandarma, MİT’ten hiç kimse yok. MİT ve jandarmayı sorgulamıyor, her şeyi polise yıkıyor. Raporu hazırlayanlardan biri Yasemin Tuğçe İnan. Bu isim, Trabzon Türk Ocağı’ndan Kenan İnan’ın yeğeni, o da misyonerlik karşıtı faaliyetlerde bulunuyor.
   </p>
   <p class="MsoNormal">
    -Bu rapor da sizce yanlı mı?
   </p>
   <p class="MsoNormal">
    Rapor biraz yanlı. MİT’e hiçbir şey sormuyor, jandarma ilişkilerini sorgulamıyor. Erhan Tuncel ile Tuncay Uzundal arasındaki yoğun telefon trafiğini arkadaşlık ilişkisi diye tanımlamış. Jandarmanın Yasin Hayal ile ilişkisi önemsenmiyor. Jandarma, MİT ve İstanbul Emniyeti’ni aklayan bir rapor. En çok eleştirilen şu: Hedef şahıslar programa girilmiş olsaydı Dink’in koruması başlatılırdı. Bahsedilen, bir çeşit excel programı. Oraya kayıt girilmesi için tehdit edenin terör örgütü mensubu olması gerekiyor. PKK’lı olarak tehdit geliyorsa, o listeye giriyor. Şahıs olarak tehdit ediyorsa girmiyor. Hepsini girerse istihbarat o zaman asayişe bakmak zorunda kalır. 2003’ten bu yana 8 bin kişi hedef şahıslar listesine girdi ama Ankara İstihbarat Dairesi’nde başlatılan bir tane koruma prosedürü yok. Kars’ta tehdit varsa, kararı Kars alır.
   </p>
   <p class="MsoNormal">
    -Bu çizdiğiniz tabloda büyük fotoğraf nedir peki?
   </p>
   <p class="MsoNormal">
    Yıllardır bakılmayan bir yere baktım. Cinayet öncesi sivil-asker ilişkilerine, garip ilişkilere baktım. Santoro cinayetindeki muhbirden tutun, Malatya cinayetindeki bizzat istihbarat elemanına kadar her şey Kafes Planı’na uygun gelişiyor. Santoro, Malatya ve Dink için Kafes Planı’nda ‘operasyon’ diye bahsediliyordu.
   </p>
   <p class="MsoNormal">
    -Peki bu olayın aydınlatılması için ne yapılmalı?
   </p>
   <p class="MsoNormal">
    Özel yetkili bir mahkeme kurularak dava yeniden ele alınmalı. Başbakan dosyaya el koymalı ve Türkiye bu ayıptan kurtulmalı. Hrant Dink cinayetinin 4 yıldır çözülememesi ayıp.
   </p>
   <p>
   </p>
   <p>
    <span>
     <strong>
      <span>
       <a href="http://web.archive.org/web/20130123084507/http://medya.aksiyon.com.tr/aksiyon/upload/html/2011/metin1.htm" target="_blank" title="Aciklama">
        Adem Yavuz Arslan'ın açıklaması
       </a>
      </span>
     </strong>
    </span>
   </p>
   <p>
    <span>
     <strong>
      <span>
      </span>
     </strong>
    </span>
   </p>
   <p class="MsoNormal">
    <strong>
     <strong>
      <span>
       <span>
        <a href="http://web.archive.org/web/20130123084507/http://medya.aksiyon.com.tr/aksiyon/upload/html/2011/metin2.htm" target="_blank" title="aciklama2">
         Aksiyon Dergisi’nin açıklaması
        </a>
       </span>
      </span>
     </strong>
    </strong>
   </p>
   <p>
    <strong>
    </strong>
   </p>
   <p>
   </p>
   <p class="MsoNormal">
    <strong>
     <span>
     </span>
    </strong>
   </p>
   <p class="MsoNormal">
    <strong>
     <strong>
      <span>
      </span>
     </strong>
     <span>
     </span>
    </strong>
   </p>
   <p>
    <strong>
    </strong>
   </p>
   <p>
   </p>
   <p class="MsoNormal">
   </p>
   <p class="MsoNormal">
    <span>
    </span>
   </p>
   <p>
   </p>
   <p>
   </p>
   <p>
   </p>
   <p>
   </p>
   <p class="MsoPlainText">
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=7104BCD60C16F5521781EC8B78ED7663?newsId=28507), [web.archive.org (arşiv bağlantısı)](http://web.archive.org/web/20130123084507/http://www.aksiyon.com.tr:80/aksiyon/newsDetail_getNewsById.action;jsessionid=7104BCD60C16F5521781EC8B78ED7663?newsId=28507)
