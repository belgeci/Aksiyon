# Tiryakiler öldü fabrikalar bitmedi

*İbrahim Doğan Bilinmeyen-tarih*

<div>
 <font>
  <img border="0" height="1" src="/web/20050118065158im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050118065158im_/http://www.aksiyon.com.tr/resim/470/54.jpg" vspace="5"/>
  </p>
 </font>
 <font class="content">
  Temelleri 1975 yılında dönemin başbakanı Süleyman Demirel tarafından atılan Akhisar Sigara Fabrikası aradan geçen 28 yıla ve on dokuz hükümete rağmen hâlâ bitirilemedi. 300 trilyon harcanan fabrikanın tütün lobisi tarafından açtırılmadığı iddia ediliyor
  <br>
   <br>
   </br>
  </br>
 </font>
 <br/>
 <p>
  <font class="content">
   Türkiye tabiri caizse bir ölü yatırım cennetidir. Edirne"den Kars"a kadar her ilde, her ovada mutlaka bir ölü yatırıma rastlanır ve söz konusu yatırımların başlangıç tarihleri de bir seçim öncesine denk gelir. İşte bunlardan biri: Aksihar Tütün Fabrikası. Gittiği her ilçeyi il yapmak istemesi, her ovaya bir fabrika açmak için girişimlerde bulunması ile Türk siyasi hayatında iz bırakan Süleyman Demirel, seçim çalışmaları sırasında Akhisar"a da tütün fabrikası sözü vermiştir ? Demirel önce Aksihar"ı il yapacak ardından da bölgeye Türkiye"nin en büyük tütün fabrikasını açacaktır. Fakat seçim meydanındaki hesap Ankara"da değişir ve aradan geçen 28 yıla, harcanan 300 trilyona rağmen inşaat bitirilemez.
   <br>
    <br>
     Temel atıldığında doğanlar 30 yaşına geldi
     <br/>
     <br/>
     Kıbrıs Harekatı sonrası kahraman olarak nitelenen CHP lideri Bülent Ecevit, koalisyon hükümeti yerine tek başına iktidar olmayı amaçlar. Ancak AP"nin lideri Süleyman Demirel öncülüğünde 5 parti, Milliyetçi Cephe hükümetini kurar. Demirel iktidarda olmanın avantajını kullanarak, seçime gitmeyi ve tek başına iktidar olmayı düşünmektedir. Ülkeyi köşe bucak dolaşarak ve halka bol bol vaatte bulunarak seçime hazırlanır. Türkiye"deki sigara sıkıntısı nedeni ile fabrika furyası yaşanmaktadır. Demirel de tütün merkezi olan Akhisar"a bir sigara fabrikasının temelini atarak seçim yatırımı yapar. 1975 yılında temeli atılan sigara fabrikası yanında Demirel bir de Akhisar"a il sözü verir. Samsun"un Bafra ilçesi ve Erzurum"da da sigara fabrikalarının temelleri aynı dönemde atılır.
     <br/>
     <br/>
     O yıllarda yabancı sigara bulundurmak yasaktır. Türkiye"de üretilmeyen sigaralar kaçak olarak satılır. Kaçakçılığın önlenmesi amacıyla fabrikalar daha da önem kazanmıştır. Çünkü yabancı sigaraya karşı Türk tütününün yaygınlaştırılması hedeflenmektedir. Zaten Akhisar tütünü de dünyada "Altın Sarısı" olarak adlandırılmaktadır.
     <br/>
     <br/>
     İnşaata 1977 seçimleri öncesinde başlanır. Değişen iktidarların, yaşanan ekonomik krizlerin arasında sigara fabrikası 1984"te bitirilme aşamasına gelir. Ancak dönemin başbakanı Turgut Özal serbest piyasa ekonomisini uygulamaya başlar. Engellenemeyen kaçak sigara girişinin önünü almak ve gelir elde etmek amacıyla yabancı sigara satışına izin verir. Bunun üzerine Tekel"in Akhisar"da Blended tipi kaliteli sigara üretme projesi askıya alınır. Bir yıl sonra tütün ithaline ilişkin yasak da kaldırılır. 1986"da yabancı firmaların Türkiye"de üretim yapmasına izin veren yasa onaylanır. Yıllar içinde çıkan diğer kanunlarla birlikte yabancı tütün, Türk tütününe karşı dezavantajı kendi lehine döndürmüştür. Siyasiler seçim meydanlarında verdikleri sözün arkasında durmayınca Türk tütünü değer kaybetmiş, böylelikle de pazardaki yerine yabancı ortaklar gelmiştir. Meydanlarda seslendirilen "açacağız" sloganı, zaman içinde unutulur. Sadece 987 yılında Diyarbakır"daki fabrika bitirilir.
     <br/>
     <br/>
     Bu arada Turgut Özal yaşama veda etmiş, yerine Demirel gelmiştir. Demirel, Akhisar"a her seçim döneminde olduğu gibi yine il sözü vermektedir. Bir sonraki seçim döneminde de bu vaatler halka yeniymiş gibi söylenir. "Akhisarlılar, unuttunuz mu? Size ne söz vermiştim? Akhisar"ı il yapacaam" vaatleri tüm Akhisarlıların kulaklarında geçmişte olduğu gibi çınlamaktadır. Şapkası ile Köşk"e çıkan Süleyman Demirel, vaatlerini de koltuğu ile birlikte Türkiye"nin ilk bayan başbakanı olan Tansu Çiller"e bırakır. Çiller de bu mirası, selefinin bıraktığı yerden alır. Artık Çankaya"ya çıkan Demirel, halefine övgüler yağdırmaktadır. 1994 seçimlerine gelindiğinde Çiller, aldığı bayrakla kendini Akhisar"da bulur. 79 nolu trafik plakası ile Akhisar"a gelen Çiller, hem il yapmayı hem de sigara fabrikasını açmayı vaadeder. 7 bin kişiye de iş imkanı sağlayacağını açıklar. Akhisarlı yeni bir heyecanla oyunu yine kır ata verir. Ancak yine fabrikanın kapıları açılmaz. Halk yine hüsrana uğrar.
     <br/>
     <br/>
     Bir sonraki iktidarı devralan ANAP"ın Tekel"den sorumlu Devlet Bakanı Eyüp Aşık, atıl durumda bulunan fabrikanın özelleştirilmesini ister. Aralarında Başbakan Mesut Yılmaz, Başbakan Yardımcısı Bülent Ecevit, adları daha sonra yolsuzluk dosyalarına giren Güneş Taner, Hüsamettin Özkan, Cumhur Ersümer, Yalım Erez, Zekeriya Temizel"in bulunduğu grup tasarıyı imzalayarak Yüksek Planlama Kurumu"na gönderir. British American Tobaco (BAT) ve Tekel"in, 280 milyon dolar sermaye ile sigara fabrikasını açması teklif edilir. Yılda 25 milyar adet sigara üretilecektir. Ancak CHP"nin bu özelleştirmeye karşı olması ve Eyüp Aşık"ın yeraltı dünyası ile ilişkilerinin ortaya çıkması yine bütün planları alt üst eder. Bunun üzerine fabrika, depo olarak kullanılmaya başlanır. Bafra"daki fabrika Samsunlu olan dönemin Tekel"den sorumlu bakanı Nafiz Kurt"un gayretleri ile bitirilir. 70 milyon mark harcanarak bitirilen fabrika bugün Türkiye"nin en önemli sigara fabrikası. Erzurum"daki yatırım da metruk bir halde bekliyor.
     <br/>
     <br/>
     İnşaata başlandığı yıl saatte 900 sigara üretilmesi hedeflenirken, teknolojinin getirdiği yeni makineler bu rakamı 27 bin sigaraya taşıdı. TEKEL"in verdiği bilgilere göre; fabrikanın bu noktadan sonra açılması zor. Çünkü saatte 27 bin rakamı, tüm Türkiye"nin sigarasını karşılamaya yetiyor. Ege"de üretilen her üç sigaradan birinin tütünü Akhisar"dan çıkıyor. 90 bin metrekare kapalı alanı, 1600 dönüm açık alanı olan bu devasa fabrikanın açılması Akhisar"ın büyük bir ticaret merkezi olmasını sağlayacaktı. Akhisarlıların aldatıldığını düşünen bir Tekel yetkilisi, Akhisar"ın gelişimini istemeyen siyasiler tarafından fabrikanın açılışının engellenmiş olabileceğini ileri sürüyor. Sigara fabrikası ile yakından ilgilenen AK Parti'nin Manisa Milletvekili Hüseyin Tanrıverdi, ya bitirilmeliydi, ya da başlanmamalıydı' diyor. Fabrikanın atıl durumdan ya özelleştirilerek ya da sanayiye kazandırılarak kurtarılacağını belirten Tanrıverdi, fabrikayı çıkarı için kullananların hesap vereceğini söylüyor.
     <br/>
     <br/>
     'Tütün lobisi fabrikayı açtırmadı'
     <br/>
     <br/>
     Kaçakçılığı önleme amacı da taşıyan sigara fabrikası inşa etme furyası 1985"lerde yabancı firmaların Türkiye"ye akın etmesiyle durdu. O günden bugüne Tekel kan kaybediyor. 2001 yılında Özelleştirme İdaresi"ne bağlanan fabrika o dönemde sektörün yüzde 70"ine hakimdi. Bugün ise Tekel"in piyasadaki konumu yüzde 57"lere gerilemiş durumda. Bu yıl özelleştirilmesi için teklifler alan Tekel için 1.150 milyar dolar önerildi. Salamon Brothers adlı danışman şirket, Tekel"in fiyatının 1.5 ile 3 milyar dolar arasında olduğunu devlete bildirdi. Halbuki "ölüsü ile bile kâr eden" Tekel için önerilen fiyat çok düşüktü.
     <br/>
     <br/>
     Tütün Eksperleri Derneği Başkanı Vasıf Mercimek, Özelleştirme İdaresi'ne bağlandığından bugüne kurumun devlet tarafından bilinçli bir şekilde pazar payının kaybettirildiğini düşünüyor. Böylelikle de Tekel için teklif edilen rakamın komik bir hale geldiğini savunuyor. Mercimek, bunu dünya piyasasının yüzde 52"sine hakim üç tane çok uluslu firmanın oyunu olarak niteliyor. Akhisar Sigara Fabrikası"nın açılmamasını da aynı doğrultuda değerlendiren Vasıf Mercimek, "Tekel 20 milyon dolara Akhisar"a 4 tane makine getirmiş olsa fabrika yenilenmiş teknoloji ile çalışacaktı. Tekel"in pazar payı da otomatikman artacaktı. Ancak amaç Türkiye pazarını çok uluslulara devretmek" diyor. Tütün ihracatçısı Spierer Tütün"ün eksperi Erdem Çaybaşı da yıllardır bekletilen fabrikanın siyasi nedenlerden dolayı açılmadığını düşünüyor. Akhisar Ticaret ve Sanayi Odası Yönetim Kurulu Başkanı Mehmet Karadayıoğlu, sigara fabrikasının iki makine ile de olsa açılmasını istiyor. Hükümetin de para konusunda sıkıntılı olduğunu belirtiyor.
     <br/>
     <br/>
     Yapılan yatırımların yanı sıra işletmeye açılmayan fabrikanın bir de onarım masrafları var. Tadilatın bugün yüzde 90 oranında sona erdiği fabrika için, her yıl devletten ortalama iki trilyon lira para tahsil ediliyor. Fabrikanın elektrik işlerini yapan şirketin elemanı, yapılan tadilatların açılışı sürekli geciktirmek maksadı taşıdığını düşünüyor: "Gerekli olmadığı halde bu tesisatı her yıl yeniliyorlar. Fabrikada yapılacak bir yer kalmamış. Açmamak için sürekli tadilat çıkartıyorlar."
     <br/>
     <br/>
     1993"te başlatılan ve son ihale olarak adlandırılan bitirme çalışmalarını Limak İnşaat A.Ş. üstlendi. Ancak, açıklanan raporlar, yapılan çalışmaların onarımdan öteye gitmediğinin kanıtı: "Trafonun sargıları yenilendi... Yağmur suyu hattı yenilendi... Yeni kazan dairesi inşa edildi... Elektrik tesisatı yenilendi..." Akhisar Ticaret ve Sanayi Odası, bugün dünyanın en büyük deposu olarak işletilen sigara fabrikası için 22 trilyon civarında paranın yeterli olacağını açıkladı. 28 yıldır bitirilemeyen bu fabrikanın yıpranarak dokuz yıl da geriye gittiği de belirtiliyor.
     <br/>
     <br/>
     Tütün, Akhisar"ın can damarıydı
     <br/>
     <br/>
     Sigara fabrikasının açılmaması ilçe ve köylerdeki vatandaşları da etkilemiş. Tütün denilince akla Akhisar gelirken bugün çiftçi tütün ekmiyor. Akhisar Sanayi ve Ticaret Odası"nın verilerine göre, 1998 yılında 30 bin civarında tütün ekicisi varken, 2001 yılında bu rakam 20 binlere düşmüş. 14.5 milyon kilo tütün 2001"de 10 milyon kiloya gerilemiş. Yabancı firmaların Türkiye"ye girdiği 1985 sonrası nüfus artış oranı yüzde 20 iken, sigara kullanım oranı yüzde 47 arttı. Ancak Türk tütüncüsü pazardan daha fazla pay alma yerine, hakimiyetini de kaybediyor. Olayın sosyal boyutu da çiftçiye yansıyor. Üretici, üründen para alamadığından ve bunları esnafa, nakliyeciye, inşaatçıya aktaramadığından dolayı devridaim gerçekleşmiyor. Eski cazibesini kaybeden tütünün yerine Akhisar"ın yeni gözdesi zeytin. Tütüncülerin çoğu tarlalarını zeytinliğe çevirdi. Sadece bazı dağ köylerinde tütün ekiliyor.
     <br/>
     <br/>
     Fabrikanın bitirilmesi tartışıladursun, Japon Tobaco International (JTI), geçtiğimiz aylarda Tekel"i satın almak istedi. Ancak önerdiği 1.2 milyar dolar yetersiz bulunarak teklifi reddedildi. JTI"ın teklifi 1 katrilyon 750 milyar liraya yakın bir tutardı. Oysa sadece Akhisar Sigara Fabrikası için 300 trilyon harcanmıştı. Tekel yetkilisi, Philip Moris"in de fabrikayı satın almak için incelediğini belirtiyor. Kore Tekel"i de fabrikayı 3 ay kadar önce gelerek incelemiş. Ancak anlaşamadığından Tire"de bir sigara fabrikası almış. Başkan Karadayıoğlu, fabrikanın özel şirketler tarafından alınmasına destek veriyor ve bölgenin ekonomisine fayda getireceğine dikkat çekiyor. Fabrikanın üniversite yapılmasına karşı çıkıyor. Bunu da işletmenin fabrika olarak tasarlanmasına bağlıyor.
     <br/>
     <br/>
     AK Parti, bankacılık sektöründe olduğu gibi, bu gereksiz yatırımları kendi çıkarı için kullananların üzerine de gidecek mi bakalım
    </br>
   </br>
  </font>
 </p>
</div>


## Yorumlar

### mali, 03-Nisan-2004
> kandırılan seçmen ve yatırmlar(?): 
> Yarım kalan yatırımlar peşkeş çekilen ihaleler hepsine artık alışır olduk ve rant peşinde koşarken yalan yere vaadlerde bulunan siyasiler durumu nasıl açıklar o bilenmez ama 300 trilyonluk yatırımı kulanamıyor yada özelleştirmede aksıyorsan yazıktır değerini artıracak önlemleri şimdiden alınmalı ,rutuş yaparak özelleştirme olmaz belli bir plan çerçevesinde şeffaf bir özelleştirme prosedürü uygulamak gerekir.Bütün bunların yanında Akhisar'ın farklı bir konumu var o da Türkiye'nin en eski il olma vaadi verilen ve çok kez tekrarlanan ilçelerinden biri bu durumda her seçim dönemi tarıma dayalı bir yaşamı olan tarım emekçilerine haksızlık oluyor.

### tuna, 14-Aralık-2003
> türkiye!..."bitirilmemiş yatırımlar cenneti": 
> yazının başlığından çok dikkat çekmek istediğim şey bizim bu sigara fabrikası örneğinde olduğu gibi çok sayıda bitirilmemiş yatırımımız var. Ankara -İstanbul arası hızlı tren projesi, siirt stadyumu , yıllardır bitmeyen Samsun çevre yolu gibi... yani "Biz başlamasını biliyoruz ama bitirmesini asla..."

Kaynak: [www.aksiyon.com.tr](http://www.aksiyon.com.tr:80/detay.php?id=3256&yorum_id=1), [web.archive.org (arşiv bağlantısı)](http://web.archive.org/web/20050118065158/http://www.aksiyon.com.tr:80/detay.php?id=3256&yorum_id=1)
