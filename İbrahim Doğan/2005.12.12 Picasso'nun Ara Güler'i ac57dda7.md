# Picasso’nun Ara Güler’i

*İbrahim Doğan 2005.12.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Picasso, 1971’de kendisinin fotoğraflarını çeken Ara Güler’e “Dur ben de senin bir resmini çizeyim.” der.  34 yıl sonra ortaya çıkan resmin hikâyesi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070823190501im_/http://www.aksiyon.com.tr/resim/575/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Picasso'nun resimleri bugünlerde İstanbul'da. Türk sanatseverler akın akın sergiye gidiyor. Dünyaca ünlü ressamın eserlerinin ülkemize gelmesi çok önemsendi. Oysa bizzat Picasso'nun çizdiği bir resim zaten burada, ünlü fotoğrafçı Ara Güler'in sahibi olduğu Ara Cafe'nin 4. katındaki çalışma odasının duvarındaydı. Yani Picasso 34 yıldır İstanbul'daydı. Çok az kişinin bildiği bu eserin aslında ilginç bir hikâyesi var. 1970'lerde Ara Güler sanat camiasının uluslararası simalarını çekmektedir. 1971'de Paris'te Skira Yayınevi'nin patronu Albert Skira, Picasso’nun bir kitabını basacaktır. Ara Güler de fırsatın kapıya geldiğini düşünerek arkadaşı Skira’ya "Ben de günlük hayatın içinden fotoğraflar çekmek istiyorum. Hep böyle bir fırsat bekledim. Eğer kabul etmezsen yayınevin için ne bir fotoğraf çekerim ne de fotoğraf veririm." tehdidinde bulunur. Bu, Skira'nın hoşuna gider ve kabul eder.
   <br>
    <br>
     90 yaşındaki Picasso'nun bir kare fotoğrafını çekmek için şatosunun önünde her gün 10-15 fotoğrafçının nöbet tuttuğu dönemdir. Kübizm akımının öncülerinden, resim sanatının ustalarından Picasso için, "İngiliz Kraliçesi'yle görüşebilirsiniz ancak Picasso ile görüşemezsiniz. O başka bir olaydı. Picasso, dünyanın sanat evliyalarından biriydi." diyor, Ara Gürel o günleri anlatırken…
     <br/>
     <br/>
     19 Nisan 1971'de başlayan çalışma dört gün sürer. Sandalyesinde ve resimlerini çizdiği karanlık odasında fotoğrafları çekmeye başlar. Bir gün yine fotoğraf avına çıkar. Sallanan koltuğunda bir şeyler karıştırmaktadır Picasso. Ara Güler’i fark etmez bile. Birçok fotoğrafını sessizce çeker. Sonrasında "Niye bu kadar çok çekiyorsun? Ne olacak bunlar." diye sorduğunda Ara Güler, "Yıllardan beri sizin resminizi çekmek istiyordum. Ama şimdi karşımdasınız. Belki bir daha bu fırsatı bulamam diye, ne olursa olsun her şeyi çekmek istiyorum." sözleriyle cevap verir.
     <br/>
     <br/>
     Dur senin bir resmini çizeyim
     <br/>
     <br/>
     Şimdiki beyaz sakalları, o zaman henüz ağarmaya başlamıştır Ara Güler'in. Picasso, "Sen benim eski dostum Cezanne'a benziyorsun. Bendeki Cezanne'ları hiç gördün mü?" deyip şatodaki Cezanne, Renoir ve Utrillo'nun resimlerini gösterir. Ardından, "Dur, senin bir resmini çizeyim." der. Ancak odada bir türlü boş kâğıt bulamaz. Ara Güler bu fırsatı kaçırmak istemez, boş kâğıt aramaya kendi de koyulur; "Düşün, dünyanın en büyük ressamı senin resmini çizecek. Ama bir kâğıt yok 80 odalı şatoda. Nereden bulayım. Baktım hiçbir şey yok. Bir kitap buldum. Ön sayfaları boş olur. Unutur, vazgeçer, döner başka iş yapar düşüncesiyle kitabı çizmesi için hemen uzattım." Picasso, Güler'in resmini küçük sandalyesinde çizmeye koyulur. Ortaya Cezanne'ın, resim yaparkenki hali çıkar. "Neden sizi değil de Cezanne'ı çizdi?" sorusuna, "Bana pek bakmıyordu. Hayalindeki Ara Güler'i çiziyordu. Ne düşünürse onu çiziyordu. O ara öyle düşündü ve çizdi. Beni Cezanne'a benzetmişti. Aynı çizgi baktım ki başka resimlerinde de var." şeklinde cevaplıyor. Resmi imzalarken üzerine Güler yerine 'Güller' olarak not düşer. Ara Güler'in Picasso'ya uzattığı kitabın Norman Grantz adındaki arkadaşı tarafından özel olarak sadece 50 tane bastırıldığını daha sonra öğrenir. O kitabı sakladığını belirten Ara Güler, resmin yeniden yapılmış (reproduction) hali için "Duvarda duran resmi eline aldın mı?" diye soruyor. "Evet" cevabını duyunca, "Onun fiyatı şimdi 50 bin dolar belki." diyor. Bir ara şakayla karışık "Keşke onu çizeceğine bir tablo verseydi." diyor ancak ardından hemen ekliyor: “O çok önemli bir resim benim için.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22989), [web.archive.org (arşiv bağlantısı)](http://web.archive.org/web/20070823190501/http://www.aksiyon.com.tr:80/detay.php?id=22989)
