# Adana'daki Kuzey Afrika

*İbrahim Doğan 2004.10.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Moritanya’nın nerede olduğunu birçoğumuz bilmeyiz belki... Moritanyalıların Türkiye’deki varlıklarını da...
      <br>
       Yaklaşık 90 yıl önce Anadolu’ya gelen Afrikalılar dış görünüşlerini korurken, kültürleri ve dilleri ile toplumumuza karışmış durumdalar. Bugün Adana ve köylerinde yaşayan 10 bin civarında Afrika kökenli vatandaşımız var.
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060426174609im_/http://www.aksiyon.com.tr/resim/516/52.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yaklaşık 90 yıl kadar önce Kuzey Afrika toprakları Fransız ve İtalyanlar tarafından işgal edilir. 5 bin civarındaki Kuzey Afrikalı Osmanlı topraklarına göç eder. Aralarında, Hz. Hasan’ın soyundan gelenlerin de bulunduğu Moritanyalı, Cezayirli ve Libyalı kabileler vardır. 1904 yılında başlayan Anadolu’ya göç serüveni yıllarca sürer. Türkiye Cumhuriyeti kurulduktan sonra Mustafa Kemal, ilk Kuzey Afrikalı göçmenleri Adana’da Ermenilerin boşalttığı çiftliklere yerleştirir. 1954’e kadar kabileler halinde yaşayan ve kapalı bir hayatı idâme ettiren topluluklar, Adana’nın Nalbant köyüne okul açılmasının ardından Türklerle kaynaşmaya başlar. Karşılıklı olarak kız alınıp verilir. 1950’lerde köyden şehre nüfus hareketleri başlar. Şehir hayatıyla birlikte Türkçe, dışarıdan gelenler için zamanla ana dili hâline gelir. Özellikle Cemil Meriç ve Necip Fazıl gibi Türk aydınlarından etkilenirler. Halen Adana ve civarında ikâmet eden Afrikalılar, kültürleri zamanla değişmesine rağmen dış görünüşlerini muhafaza ediyorlar.
   <br>
    <br>
     Kuzey Afrika’dan gelenlerin yoğun olarak yaşadığı yerlerden biri Ufacıkören köyü. Adana’nın  Kozan ilçesine bağlı köy sanki Birleşmiş Milletler gibi. Halk arasında 70 yıldır Nalbant diye anılan köyde Moritanyalı, Cezayirli, Libyalı, Selanik göçmeni, Van Kürdü, Boşnak Muhaciri ve Romanlar bir arada yaşıyor. Aynı köydeler; ama kahvehane ve camileri farklı. Aralarında ne ırk ne de mezhep kavgası söz konusu. Şimdiye kadar adliyelik bir vakaya rastlanmamış. Birbirlerinin kahvehane ve camilerini ziyaret eden köylülerin muhtarı Muhammed Önal, Vanlı bir Kürt. Babası, Rusların Doğu Anadolu bölgesini ele geçirdiği yıllarda bu köye yerleşmiş. Köylüler 10 yıldır Önal’ın muhtarlığından memnun.
     <br/>
     <br/>
     Nalbantyan Çiftliği olmuş Nalbant köyü
     <br/>
     <br/>
     Köyün ismi bir Ermeni çiftliğinden geliyor. 1920’lerden önce köyün olduğu bölgede Nalbantyan adında bir Ermeni’nin çiftliği varmış. Fransızların güneyi ele geçirdiği yıllarda onlarla bir olan Ermeniler, Kurtuluş Savaşı sonucu tüm mal varlıklarını bırakarak kaçmış. Hazineye kalan toprak, Atatürk tarafından Kuzey Afrika ve Balkanlar’dan gelen göçmenlere pay edilmiş.
     <br/>
     <br/>
     Nalbant köyüne yerleşen ailelerden 18’i Boşnak. Anadolu’ya göç esnasında doğan ve şimdi 80 yaşında olan İbrahim Kılınçarslan, ilk yıllarda köyde farklı renkten insanlar arasında sorunlar yaşandığını söylüyor: “Türkiye’de nasıl ki yetmiş iki buçuk millet yaşıyor, burada da dört milletten insan var. İlk yıllarda sorun yaşanmasının nedeni farklı kültürlerden geliyor olmamızdı. Kürtlerin yaşamı ile bizimki farklıydı. Biz Avrupa’yı bu köye taşıdık.” Cezayir kökenli 51 yaşındaki Mehmet Sayan da, “Ben Kürt ve Boşnaklarla aynı sınıfta okudum, çocukluğumuz birlikte geçti. Bugüne kadar hiç sorun yaşamadık” diyor. Sayan, bir Kürt kızıyla evlenmiş.
     <br/>
     <br/>
     Nüfusu bir dönem 2 bini bulan Nalbant’ta bugün 870 kişi yaşıyor. Bunun en büyük sebebi Kuzey Afrika’dan gelenlerin şehre yerleşmeleri. Yaz aylarında Adana ve Kozan’dakiler Nalbant’taki evlerini kullanıyor. Bir de bayram ve kandil gibi özel günlerde köydeki camide buluşuyorlar. Çünkü, bu köy onlar için tarihî bir öneme sahip.
     <br/>
     <br/>
     Atatürk’ün arkadaşı “Şıh Efendi”
     <br/>
     <br/>
     Kuzey Afrika’dan gelenlere rehberlik eden en önemli kişi Muhammed Emin Efendi. Bölgede yaygın bilinen şekliyle “Şıh Efendi” ve kabilesinin Adana’ya gelişi Fransızların ülkelerini işgaliyle başlıyor. Muhammed Emin Efendi’nin daha önce yaşadığı şehir olan Moritanya’daki Şingeti, İslam’ın yedinci kutsal şehri. Hz. Hasan’ın soyundan gelen Muhammed Emin Efendi ve kabilesi Gelgemi Sülalesi, Fransızların ateşli silahlarına karşı mücadele edemez ve 1904 yılında “Biz Fransız bayrağı altında yaşamayız, onlara boyun eğmeyiz” diyerek Moritanya’dan ayrılır. Kılıç ve cembiye ile düşmana karşı koyamazlar ve o dönemde Osmanlı toprağı olan Libya’ya sığınırlar.
     <br/>
     <br/>
     Yakıcı sıcak altında, çölde iz avcısı olarak bilinen Tuareglerin öncülüğünde 18 gün süren yolculuk onları Libya’nın Sabha şehrine ulaştırır. Burada, ancak 7 sene kalabilirler. Bu kez Libya İtalyanlar tarafından işgal edilir. Osmanlı’nın İtalyanlara karşı verdiği mücadelenin komutanları Enver Paşa ve Mustafa Kemal’dir. Muhammed Emin Efendi bu iki Osmanlı komutanına kimi zaman kendi kabilesinden kimi zaman da diğer kabilelerden asker gönderir. Enver Paşa ve Mustafa Kemal’e Libya’nın müdafaasında üstün rol aldıklarından dolayı bugün kaydı Trablus Müzesi’nde olan birer tane de at hediye eder. Balkan savaşı çıkınca Türk askeri Anadolu’yu savunmak üzere geri döner ve Libya İtalyanlara kalır. Bunun üzerine Muhammed Emin Efendi, Türk askeriyle birlikte geri çekilir. Muhammed Emin’e tabi büyük bir Libyalı kafile de, Moritanyalılara katılır. 1912 yılında Kudüs’e gelen kafile, 6 yıl sonra buranın da kaybedilmesi üzerine Anadolu’ya hareket eder.
     <br/>
     <br/>
     Toroslardan Çorum’a, Konya’dan Antalya’ya kadar süren göç 20 seneyi bulur. Kışları sert olan Konya’nın soğuğuna uyum sağlayamayan Afrikalılardan 500’ü ölür. Konya’da devletten yana tavır alarak isyanların bastırılmasına yardımcı olurlar. “Şıh Efendi” Kurtuluş Savaşı’na en yakın adamlarını gönderir. Anadolu topraklarındaki işgalin sona ermesinden sonra Atatürk, hem Libya’da hem de Kurtuluş Savaşı’nda kendisine destek veren Şıh Efendi’ye 1924 yılında Adana Kozan’da Ermeni Nalbantyan’ın boşalttığı çiftlikleri verir. Çölün kurak toprağı ve aşırı sıcağından, Çukurova’nın verimli toprağı ve nemli havasına gelen Şıh Efendi’nin yanındakiler nihayet kendilerine daimi bir vatan bulmuşlardır.
     <br/>
     <br/>
     Kozan’da Cezayir kabileleri
     <br/>
     <br/>
     Osmanlı’nın Kuzey Afrika’yı kaybettiği yıllarda topraklarından kopan sadece Moritanyalılar değildi. Cezayirliler de ailelerini, geniş topraklarını geride bırakarak Anadolu’ya göçtü. Bugün Kozan’ın Narlıören, Yüksekören ve Damyeri köylerinde yaşayan Dırrace, Sıdrate, Nüveyli, Zemmure, Şirgu, Gıbeyli ve Riği gibi Cezayirli kabileler var. Hafif esmer tenleri, kıvırcık siyah saçları ile dikkat çeken Kuzey Afrikalılar, dış görünüşlerinden neredeyse hiçbir şey kaybetmemiş. Onları bu köylere getiren sebep ise Cezayirli halk kahramanı Abdülkadir’in Fransız askerleri tarafından önce yakalanması, sonra II. Abdülhamit tarafından kurtarılarak Şam’a yerleştirilmesi.
     <br/>
     <br/>
     Ancak Şam’ın Cezayir nüfusunu almaması, bu büyük topluluğu Halep, Adana, Hatay’a yönlendirir. Dağınık haldeki Cezayirlileri de Muhammed Emin Efendi’nin Kozan’a yerleşmesi toplar. 84 hane olarak Adana’nın Damyeri köyüne gelip yerleşen Dırrace kabilesinin öncülüğünü yapan dört kardeşten —1974 yılında vefat eden— Hacı Muhammed, yolculuğu anlattığı bir kasette çok sıkıntı çekmediklerini dile getiriyor; “Burada nüfus yoktu, ormanlıktı. Bizimkiler burayı görünce ‘Cezayir’i orda kaybettik burada bulduk’ demiş.”
     <br/>
     <br/>
     Fransız askeri olarak gelen Cezayirliler
     <br/>
     <br/>
     1910’larda Osmanlı topraklarına sığınan Cezayirlilerin bir kısmı da Çanakkale savaşında gönüllü olarak yer alır. Cezayir asıllı Halife Sönmez’in anlattığına göre, babası Muhammed Rizgi Şirgo, Cezayir’de 1600 dönüm tarlayı, üç katlı bir evi bırakarak gelen varlıklı bir ailenin mensubu. Şam’a yerleştikten sonra Çanakkale Savaşı çıkınca Osmanlı ordusuna katılır. Savaştan sonra Şam’a döner ve evlenir. Ancak İstiklal Harbi’nin başlaması, Rizgi Şirgo’nun 4 ay önce evlendiği eşinden ayrılıp Anadolu’daki Milli Mücadele’ye katılmasını engellemez. Anadolu’nun kurtulmasının ardından Şam’a dönmeyip Muhammed Efendi’nin Kozan’daki kabilesine katılır.
     <br/>
     <br/>
     Cezayir’den gelen bir diğer kabile ise Zümemreler; yani İzmirliler. Osmanlı Devleti’nin Cezayir’i fethetmesinden sonra Anadolu’nun çeşitli yerlerinden iskan amacı ile gönderilen Türkler. Cezayir’i işgal eden Fransızların giyotinle kellelerini uçurmasından dolayı bugün Kozan ve civarında yaşayan Zümemrelerin soyadı Kesilmiş. Bunlardan İbrahim Kesilmiş, Taytum adlı ninesinin Cezayir özleminin Anadolu’ya geldikten sonra da sürdüğünü ve sürekli Cezayir’de olup bitenleri radyodan takip ettiğini aktarıyor.
     <br/>
     <br/>
     Cezayirliler sadece göçle Anadolu’ya gelmiyor. Bir de Fransız askeri olarak gelenler var. Fransızların 1881’de Cezayir’i işgalinin ardından buradaki gençler Fransız ordusuna alınarak cepheye götürülür. Tahir Gali adlı Cezayirli de bunlardan birisi. “Ruslara karşı savaşacaksınız” denilerek Lazkiye’ye gönderilir ve burada Osmanlı ordusuna karşı savaşır. İşgal ettikleri şehirde okunan ezanlardan savaştıkları ülkenin Rusya değil, Osmanlı olduğunu öğrenirler. Bunun üzerine Tahir Gali ve 47 Cezayir askeri ordudan kaçarak Urfa’ya ulaşır.
     <br/>
     <br/>
     Kabile yaşamı Türkiye’de de sürdü
     <br/>
     <br/>
     Sıdrate kabilesinden Tahir Gali’nin oğlu Yahya Kaçankulp, babasının Nizip’i ele geçiren Fransızlara karşı mücadele verdiğini anlatıyor. İki kişi Fransız elbiseleri giyerek Fransız askerlerinin nöbet tuttuğu Nizip yoluna gider, burada parolayı öğrenerek yoldaki tüm nöbetçileri öldürür. Urfa’ya Nizip yolunun açıldığı haberinin verilmesi üzerine 1700 kişi Nizip’e saldırır. Fransızların geçiş noktası olan Fırat üzerindeki bir köprü havaya uçurulur, Nizip de düşman işgalinden kurtarılır. Tahir Gali gibi 300—400’den fazla ‘Asker Fransis’ Osmanlı saflarına geçerek Cezayir’e dönmez.
     <br/>
     <br/>
     Motiranyalılar, kabile hayatını Kozan’da da sürdürür. Ülkelerinde olduğu gibi mal ortaklığına dayalı ticaret yaparlar. 5—6 bin dönümlük araziyi beraber sürüp, mahsulü birlikte kaldırırlar. Şalvar, ayakkabı gibi giyim eşyaları da ortak depodan ihtiyaca göre alınır. Moritanya’da olduğu gibi para kullanımı çok azdı, mal ortaklığının olduğu kabile dış dünyaya çok fazla açılmadı. Öğrenciler 1950 yılına kadar okula da gönderilmedi. Nalbant ve Kozan’da açılan 7—8 tane eski yazı merkezine çocuklar gönderiliyor, talebelerin zeki olanlarına ilim tahsil ettiriliyordu. Moritanyalı çocuklar uzun yıllar defter yerine Moritanya’dan getirilen çamın veya meşenin kerestesinden yapılan ve ‘levh’ denilen bir tahtayı kullandı. Levh, kil ile silinip tekrar kullanılma özelliğine sahipti. İsrafı engellemeyi amaçlayan bu tahta yaklaşık 50 yıldır kullanılmıyor.
     <br/>
     <br/>
     Trablus’taki Osmanlı güçüne ve Milli Mücadele’ye destek verdiği için Moritanyalılara Adana ve çevresini veren Atatürk’ün gösterdiği ilgi bununla da sınırlı değil. “Bizim için en büyük minnet Atatürk’ün bizim tekkemizi kapatmamasıydı” diyen Ahmet Tanrıkulu, bunu Muhammed Emin Efendi ile Atatürk’ün arasındaki ilişkiye bağlıyor. “Arapça ezan yasaklandı, dini tedrisat kapatıldı. Ama Şıh Efendi’nin camiinde Arapça ezan, Arapça hutbe, Arapça tedrisat hiç kesilmedi.” Atatürk bir dönem Jandarma Genel Komutan Vekilliği de yapan Osman Nuri Sarol vasıtası ile görüştü. Hatta bugün kayıp olmasına rağmen Atatürk’le Şıh Efendi’yi birlikte gösteren fotoğraf Moritanyalıların hâlâ dilinde. Şıh Efendi’nin “Türk devletinin başında kim varsa ona saygı gösterilecek” vasiyeti müritleri için emir niteliğindeydi. Hem bu vasiyet hem de kabile yaşantısı, Afrika’dan gelen grubun kendini korumasını sağladı. Suç oranının çok düşük olduğu Afrika kolonisinde, suç işleyen biri ayıplanıyor, gerekirse tekkeden uzaklaştırılıyordu.
     <br/>
     <br/>
     Şıh Efendi’nin 1954’te vefat etmesinden sonra grup dış dünyaya açılmaya başladı. Türklerle evlilikler yapıldı. Bugün birçok Kuzey Afrikalı, Türklerle evleniyor, düğünlerini Türk adetlerine göre yapıyor. Sokak arasında yapılan ve bizim de davetli olduğumuz bir düğünde bir Arap kızı ile Türk genci evlendi. Nalbant ve civarındaki köylerde ‘sicilleri temiz’ Afrikalılara kız vermek bir imtiyaz. Bugüne kadar hiçbir Afrikalı kız isteyerek gittiği kapıdan geri çevrilmedi. Afrika’dan getirdikleri kültür, farklı ırktan ve mezhepten oluşan Anadolu’daki mozaiğin bir parçası oldu.
     <br/>
     <br/>
     Her ne kadar geleneklerini koruyamamış da olsalar zaman zaman yaşlı Afrikalılar düğünlerde bir Afrika havası estiriyor; def ve darbuka eşliğinde sadece yaşlıların bilebildiği Arap oyunları oynuyorlar. Afrikalıların Adana’ya taşıdıkları yemekler aside, kuskus, şakşuka... Ancak onlar için de Adana kebabı en fazla tercih edilen yemek.
     <br/>
     <br/>
     Erkekler, şalvarın üzerine gömlek, kadınlar ise Afrika’daki renkli görüntülerinin aksine siyah ağırlıklı elbiseler giyiyor. Muhammed Emin Efendi zamanında çiftçilikle uğraşanların çocukları bugün üniversitede okuyor. Ahmet Tanrıkulu, Moritanyalıların büyük çoğunluğunun öğretmenliğe yöneldiğini; ancak doktor, mühendis, avukat, veteriner gibi mesleklerde çalışanlar da olduğunu belirtiyor. 1992 yılında Moritanya kökenli Muhammet Kaymak, SHP’den meclise bile girmiş. Cezayirliler ise ağırlıklı olarak çiftçilik ile uğraşıyor.
     <br/>
     <br/>
     Türk milliyetçisi Araplar
     <br/>
     <br/>
     Moritanya’dan gelenlerin birçoğu milliyetçi çizgide. Cemil Meriç, Necip Fazıl, Peyami Safa, İskender Pala gibi yazarları okuyorlar. Ahmet Tanrıkulu, “Türkçülük had safhada” diyerek bunu hem Arapça bilmelerine, hem de öğretmenlerine bağlıyor. Hatta Nazım Hikmet için “Farklı dünya görüşlerine sahip olmamıza rağmen onun da bütün kitaplarına sahibim” diyor. Moritanyalıların kitap hayranlığı Türkiye’de başlamıyor. Moritanya’nın ilim merkezi olan Şingeti’de yer alan dinî kitapların yanı sıra felsefe, mantık gibi alanlardaki el yazması kitaplar her ailede yer alıyor. Ahmet Tanrıkulu, Şıh Efendi’nin Moritanya’dan çıktığında aile kütüphanesinden 500’ün üzerinde kitabı da yanında getirdiğini; ancak bunların 1950’lerden sonra korunamadığı için kaybolduğunu söylüyor.
     <br/>
     <br/>
     Yaşam biçimleri Türk kültüründen etkilenen Afrikalılar Arap olmalarına rağmen kendilerini Türk gibi görüyor. Türkiye’ye gelen birinci nesilden kimse yaşamazken, diğerlerinde Arapça’nın yerini Türkçe alıyor. Ancak buna rağmen Cezayirliler ve Moritanyalılar, babalarının, dedelerinin geldiği toprakları görmeyi arzuluyor. Cezayir kökenli Hafız Uçar da bunlardan birisi. Ancak Cezayir’e göçmeye karşı çıkıyor, “Buradan oraya göçelim deseler ben şahsen gitmem. Biz buranın çocuğuyuz” diyor.
     <br/>
     <br/>
     Halife Sönmez’in evindeki masanın üzerinde küçük bir Türk bayrağı ile yan yana duran Cezayir bayrağı, görmediği vatanının hasretini yansıtıyor. “Burada ne dayım var, ne teyzem. Cezayir’deki anne ve babamın toplumlarını merak ediyorum” diyen Sönmez, Türkiye’de Cezayir kültüründen kendilerinde fazla bir şey kalmadığını belirterek, “Ama benim geri dönmek gibi bir niyetim yok. Biz Cezayir ile savaşsak bile ben Türk askeri olarak yer alacağım” diye konuşuyor. Dış görünüşü ile kendini hemen belli eden Cezayir kökenli Rabia Belkıs da Arap olmasına rağmen kendisini Türk toplumu içinde yabancı görmediğini ifade ediyor.
     <br/>
     <br/>
     TÜRK SUBAYININ KAÇIRDIĞI MEDİNELİ KIZ
     <br/>
     <br/>
     Çocuğu olmayan bir Türk subayı Medine’nin kaybedilmesi üzerine  Anadolu’ya dönüşü esnasında komşusu olan 7–8 yaşındaki Cübeyni kabilesinden Ayşe adındaki küçük bir kızı kaçırır. Antalya’ya yerleşen Türk subayı bir süre sonra ölür. Bunun üzerine çevredekiler Medine’den geldiğini bildikleri kıza nereye gitmek istediğini sorarlar: “Medine’ye ailenin yanına mı yoksa Kozan’da yaşayan Arap ların başı Şıh Efendi’nin yanına mı?” Bunun üzerine Ayşe, ailesinin ölmüş olabileceğini düşünerek Şıh Efendi’nin kabilesine katılmayı ister. Bir süre sonra Şıh Efendi’nin kabilesinde yaşayan Cezayirli Harbi ailesinden Abdürrezzak Efendi ile evlendirilir. 8 çocukları olur; bunlardan birisi de Halife Sönmez’dir. Halife Sönmez’in babası 1973 yılında, annesi ise 1982’de vefat eder.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=17154&yorum=2246), [web.archive.org (arşiv bağlantısı)](http://web.archive.org/web/20060426174609/http://www.aksiyon.com.tr:80/detay.php?id=17154&yorum=2246)
