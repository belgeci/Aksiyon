# Aleviliğe Avrupa’da tanım aranacak

*İbrahim Doğan 2005.05.16*

<div>
 <p>
  <font>
   Son yıllarda “Alevilik İslam’ın içinde mi dışında mı?” tartışması sık sık gündeme geliyor. Avrupa’daki bazı Alevi dernekleri Aleviliği İslam’ın dışında kabul ediyor. 21-22 Mayıs 2005 tarihleri arasında Hollanda’da gerçekleştirilecek 1. Avrupa Dedeler Kurultayı’nda, Avrupa’da yaşayan 80 dede Aleviliği tanımlayacak.
   <br/>
   <br/>
   Kurultay danışmanı Dr. İsmail Engin’e göre toplantıdan “Alevilik İslam’ın dışındadır.” diye bir tanımlama çıkmayacak, tanım üzerinde Aleviliği yaşayan ve ona inanan herkes uzlaşacak. Yazar Reha Çamuroğlu ise Aleviler’in herhangi bir tanım talebi olmadığını ve kurultayın büyük devletlerce düzenlendiğini belirterek, “Bu tanım Avrupa’dakileri bile kapsamaz. Türkiye’deki 80 bin dedeye karşılık Avrupa’daki 80 dedenin Aleviliği tanımlaması doğru değil.” diyor.
   <br>
    <br>
     Hollanda Alevi Dedeler Divanı Vakfı, ‘Hak-Muhammed-Ali yolu’ muhtevasının son iki yıldır endişe verici boyutlarda boşaldığı kanaatiyle böyle bir toplantı yapmaya karar verdi. Vakıf Başkanı Bülent Duran, yazılı açıklamasında, Aleviliği inanç yapan esasların tek tek reddedilerek değiştirilmeye çalışıldığını belirterek, “Alevi kimliği bozulmaya çalışılıyor. Bu bir tür asimilasyondur. Alevilik tanımının istismar edilmesini engelleyerek bu mirasa sahip çıkılması ihtiyaçtan öte bir şeydir.” diyor. İsmail Engin, Türkiye’deki Alevi kuruluşlarından bazılarının ‘kendilerine özgü Alevilik’ üretme çabası güttüklerini, bunlara dur demek istediklerini de dile getiriyor.
     <br>
      <br>
       Kurultaya Hollanda, Almanya, İsviçre, Avusturya ve Bulgaristan’daki Aleviler’in temsilcileri katılacak. Türkiye’den de bellibaşlı Alevi dergâhlarına davetiye gönderildi. Ancak henüz kimlerin katılacağı netleşmedi. Bunda masrafların katılımcılarca karşılanmasının rol oynayabileceği belirtiliyor.
       <br>
        <br>
         İsmail Engin, Türkiye’de Alevilikle ilgili bir tanım tartışması içine girilebileceğine inanmıyor: “Kurultay başlamadan meyvelerini topluyoruz. Kurultayın düzenlenmesine şiddetle karşı çıkan Almanya Alevi Birlikleri Federasyonu bile daha öncesinde kabul etmediği Buyruk’a artık sahip çıkıyor.” diyor. Aleviliğe Avupa’da tanım getirme arayışını doğru bulmayan Çamuroğlu, kuşkularını  “Avustralya’da Sünniliğin tanımı yapılacak olsa Sünni bir vatandaş buna güler. Sünniliğin tanımını da 5 kişi toplanıp yapsa bu doğru olmaz. Alevliği de 80 kişinin tanımlaması doğru değil. Mülteci dedelerle Alevilik tanımlamaya kalkmak kargaları güldüremezse ağlatır. Alevilik 1000 yıllık bir tanım. Aleviliğin tanımlamaya ihtiyacı yok. Aleviler cemlerini cemaatlerini yeniden mi yapacaklar? Türkiye’dekiler Aleviliği bilmiyor mu?” diyerek dile getiriyor.
         <br/>
         <br/>
         Dünya Ehl-i Beyt Vakfı Başkanı Fermani Altun ise “Alevilik, İslam’ın dışındadır diyenler yüzde 4;  kültürdür diyenler yüzde 6; İslam’ın özüdür diyenler ise  yüzde 85’tir. Bu ortamda Aleviliği tanımlamaya kimsenin hakkı yok. Avrupa’da ilim-ihtisas sahibi dede yok zaten. Dedeleri birileri kullanıyor. Bu dedelerin böyle bir tanımlama yapması mümkün değil.” diye konuşuyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 792 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=21426), [web.archive.org (arşiv bağlantısı)](http://web.archive.org/web/20051220180224/http://aksiyon.com.tr:80/yazdir.php?id=21426)
