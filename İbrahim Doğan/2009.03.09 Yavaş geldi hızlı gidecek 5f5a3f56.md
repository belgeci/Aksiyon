# Yavaş geldi, hızlı gidecek

*İbrahim Doğan 2009.03.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      13 şehri birbirine bağlayacak hızlı trenin ilk etabı olan Ankara-Eskişehir hattını Başbakan Tayyip Erdoğan açıyor. Biletler 20 lira. 2012 yılında Eskişehir-İstanbul ayağının da tamamlanması bekleniyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090413031238im_/http://www.aksiyon.com.tr/resim/744/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090413031238/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090413031238/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090413031238oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090413031238oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Uzakları yakın kılacak hızlı tren projesinin ilk etabı bu hafta açılıyor. Yüksek Hızlı Tren (YHT), ilk seferini 13 Mart’ta Ankara-Eskişehir arasında yapacak. Bürokrasi ve yargı engellerine rağmen altı sene gibi kısa sürede tamamlanan proje ile iki şehir arasındaki mesafe bir saate kadar düşecek. Bilet fiyatları ilk etapta 20 lira olacak. Hattın Eskişehir-İstanbul ayağının tamamlanması 2012’yi bulacak. Türkiye’nin en büyük metropolü İstanbul ile başkent Ankara arasındaki mesafe üç saate düşecek; günlük 25 bin yolcu taşınacak. Sivas, Kayseri, Konya’ya hızlı trenin ulaşmasından sonra Türkiye, bu teknolojiye sahip Avrupa’da altıncı, dünyada sekizinci ülke konumuna gelecek.
   <br>
    <br>
     Anadolu coğrafyasının demiryolu ile tanışması 1856’ya uzanıyor. İngilizlerce İzmir-Aydın arasında (130 km) yapılan hattın geçtiği bölgelerde tarım üretimi iki kattan fazla arttı. Osmanlı, ülkeyi raylarla donattı. Tarih sahnesinde kaldığı sürede topraklarında 8 bin 619 kilometre demiryolu inşa etti. Bunun yarısı Türkiye sınırları içinde kaldı. Cumhuriyet’in kurulduğu tarihten Demokrat Parti’nin (DP) iktidara geldiği yıla (1950) kadar demiryolları âdeta altın çağını yaşadı. Yoksulluğa rağmen 3 bin 764 kilometre demiryolu inşa edildi. Türkiye, DP yıllarında karayollarına yönelince, demiryolu yatırımları aksadı. DP’nin iktidarından AK Parti iktidarına kadar sadece 912 kilometre demiryolu yapıldı. AK Parti demiryolunu ayağa kaldırmak için atılımlara başladı, 6 milyar kaynak ayırdı.
     <br>
      <br/>
      Halkın çoğunluğu seyahatlerinde karayolunu tercih ediyor. Demiryolunu kullananların oranı yüzde 2. Bunu dengelemek için yıllardır planlar hazırlanıyor; fakat bunlar uygulamaya geçmiyor. Hızlı tren, Türkiye gündemine 40 yıl önce girdi. 1994’te Ankara-İstanbul hattının iyileştirilmesi düşüncesiyle başlatılan proje, AK Parti iktidarınca yetersiz bulunup ‘hızlı tren’ projesine dönüştürüldü. Hükûmet hızlı tren için 4 milyar liraya yakın bir kaynak ayırdı. Ankara-İstanbul arasında geliş-gidiş olmak üzere 533 kilometrelik çift yönlü, hızlı trene uygun yeni bir hat yapılmasına 2003’te başlandı. Saatte 250 kilometre hız yapacak trenlere uygun ray yapılması kararlaştırıldı. Tüm projelerin tamamlanmasıyla birlikte İstanbul, Ankara, İzmir, Konya, Eskişehir, Bursa, Sivas, Kayseri birbirinin banliyösü hâline gelecek. Bu kentler arasında kültürel, ekonomik ve sosyal etkileşim artacak. Hızlı tren böylece Avrupa ile Asya arasında köprü olacak. Deneme seferine katılan TCDD’de çalışan bir yetkili “Sabah 6’da trene bindim, 7.20’de Eskişehir’e indim. İşimi halledip 10.30’da Ankara’da işe döndüm” diyor.
      <br/>
      <br/>
      Ankara-İstanbul arası; servis araçlarının da kullanılması hâlinde uçakla üç-dört buçuk saat, otobüsle ise altı-yedi saat. Eskişehir’e otobüsle ulaşım üç saatten fazla sürüyor. Hızlı trenin devreye girmesiyle İstanbul üç saate, Eskişehir ise bir saate kadar düşecek. Ulaştırma uzmanları seyahatte psikolojik sınırın üç buçuk saat olduğunu söylüyor. Ankara-İstanbul arası hızlı trenin devreye girmesiyle mesafe, psikolojik sınırın altına inecek, yolculuk çile olmaktan çıkacak. Deneme seferlerine katılan yetkililer, “Bu yolculuk uçak yolculuğundan daha konforlu” diyor.
      <br/>
      <br/>
      1990’larda ‘yenileme’ adı altında projelendirilen Ankara-İstanbul arası 10 etap olarak ihaleye çıktı. Ankara Garı, Ankara-Sincan (24 km), Sincan-Esenkent (15 km), Esenkent-Eskişehir (206 km), Eskişehir Gar Geçişi (3,4 km), Eskişehir-İnönü (30 km), İnönü-Vezirhan (54 km), Vezirhan-Köseköy (104 km), Köseköy-Gebze (56 km). 44 kilometrelik Gebze-Haydarpaşa bölümü ise Marmaray ile entegre olacak. Projenin 2003’te hızlı trene dönüştürülmesi ile bu etaplarda bir değişiklik yapılmadı.
      <br/>
      <br/>
      PROJELER NE DURUMDA?
      <br/>
      <br/>
      Açılışı yapılacak Ankara-Eskişehir hattının Ankara içindeki bölümü henüz tamamlanmadı. Ankara’da hızlı tren için yeni gar yapılacak. Yap-işlet-devret modeliyle ya da TCDD’nin kendi imkânlarıyla yapılacak gar için önümüzdeki günlerde düğmeye basılacak. Yılda 18 milyon yolcu kapasiteli garın maliyeti, 100 milyon lirayı geçecek.
      <br/>
      <br/>
      Yolcular Ankara Garı’ndan trene bindikten sonra önce Sincan’a ulaşıyor. Projeye göre, hızlı tren mevcut trenler gibi her istasyonda durmayacak. Bu yüzden şehir içinde kalan 24 kilometrelik hat henüz tamamlanamadı. Kesintisiz planlanan hat üzerinde bulunan bazı hemzemin geçitler, alternatif yollar, alt ve üst geçitler yapılmadığı için kapatılamadı. TCDD yetkilileri 4 noktada sıkıntı olduğunu, büyükşehir belediyesinin projelerini gerçekleştiremediğini aktarıyor. Sincan’dan 15 kilometre sonra hızlı tren Esenkent’e ulaşıyor. Geometrik standartların düşük olması sebebiyle bu hatta da çalışmalar yavaş ilerliyor. Eksik bölümlerin bir yıl sonra tamamlanacağı belirtiliyor.
      <br/>
      <br/>
      Esenkent bölümünden sonra hızlı tren, çift hatlı kendi yoluna giriyor. Esenkent’ten Eskişehir’e kadar süren 206 kilometrelik hattı, Alarko-OHL girişimi geçen yıl tamamladı. Bir milyar 300 milyona mal olan projede kullanılan altyapı, üstyapı, elektromekanik sistemler uluslararası standartlara uygun. Bu hatta bataklık olan bölgelerde 3 bin 926 metre uzunluğunda 4 viyadük inşa edildi, bunlardan biri 2 bin 233 metre ile Türkiye’nin ‘en uzun viyadüğü’ unvanını aldı. Viyadükler projenin bir yıldan fazla gecikmesine neden oldu.
      <br/>
      <br/>
      Hızlı tren Eskişehir’e ulaştığında şehrin içinden mi, altından mı, yoksa etrafından mı geçeceği tartışma konusu oldu. Eskişehirliler sonunda şehri ikiye bölmemesi için, trenin yer altından geçmesini kabul etti. Şehrin zemininin yumuşak olması, projenin yavaşlaması ve fiyatın artmasına yol açtı. Hızlı tren Eskişehir’e yer altından, inşası devam eden modern tren garına ulaşacak, bu gar da önümüzdeki yıl tamamlanacak. Hattın uluslararası standartlara uygunluk denetimini bir Alman firması yaptı. Makinistler, Almanya’da 10 haftalık eğitimden geçti. Simülatörde 300 km ile giden hızlı trenler kullandılar. Eskişehir-İstanbul (288 km) hattındaki çalışmalar ise devam ediyor. Bu hat için Çin Eximbank’tan 720, Avrupa Yatırım Bankası’ndan da 550 milyon dolar kredi temin edildi. İkinci etapta Bozüyük, Bilecik, Vezirhan, Mekece, Pamukova, Arifiye istasyonları öngörülüyor. Bu güzergâhta ise 250 kilometre hıza uygun hızlı tren hattı, 40 tünel, 32 viyadük-köprü, 21 üst geçit inşa edilecek.
      <br/>
      <br/>
      Ankara-İstanbul hattının neden geciktiğine ilişkin sorular zaman zaman gündeme geliyor. Bürokratik engeller ve yargı kararları hattın tamamlanmasını geciktirdi. Projenin onaylanmasına rağmen Hazine 10 ay boyunca sözleşmeye imza atmadı. TCDD Genel Müdürü Süleyman Karaman’ın anlatımına göre; İspanyol firmanın viyadükleri hesaplayamamasından dolayı proje 8 ay aksadı. Ayrıca hızlı tren projesi ilk etapta tek hat ve hızı 200 kilometre olarak hesaplanmıştı. Yeni proje, çift hat ve 250 kilometre hızda düşünülünce, bir yıl gecikme oldu. Eskişehir-İstanbul ayağı içinse mahkeme kararları gecikmeye yol açtı. İhaleyi kaybeden firmanın açtığı dava mahkemece kabul edildi; ancak Danıştay en sonunda TCDD’yi haklı buldu. Eskişehir-İstanbul ayağı bu yüzden 3 yıl gecikti. Gecikme olmasaydı, Ankara-İstanbul hattı da şu an açılıyor olacaktı. Projenin 2012’nin sonunda tamamlanabileceği belirtiliyor.
      <br/>
      <br/>
      İnternette 55 bin kişinin katıldığı anket sonucuna göre hızlı trene dünyadaki örneklerine paralel ‘Yüksek Hızlı Tren’ adı kondu. İspanya’dan tanesi 17 milyon Avro’ya sipariş edilen 12 setin (lokomotif + 6 vagon) ikisi teslim edildi, diğerleri yapılıyor. Hızlı tren setlerinde 55’i business, 356’sı ekonomik sınıf olmak üzere 411 koltuk bulunuyor.
      <br/>
      <br/>
      Ankara-Eskişehir hattının başlangıçta 4 gidiş– 4 geliş, daha sonra 8 gidiş - 8 geliş şeklinde işletilmesi planlanıyor. Yıllık yolcu kapasitesi 2 milyon 400 bin. Seyahat süresi ilk etapta 1 saat 20 dakika olacak, Ankara-Esenkent ve Eskişehir gar geçişi hattının tamamlanmasından sonra süre bir saate inecek.
      <br/>
      <br/>
      Hızlı tren, şehir içinde 160 kilometre hızın üzerine çıkamayacak. Şu an çalışmalar sürdüğü için aktarma istasyonlarında hız 30 kilometreye kadar düşüyor. Trenin beş dakikada alacağı yol (Ankara-Sincan) 18 dakika sürüyor. Üç dakika içinde 250 kilometre hıza çıkacak, bu hızın üzerine çıkılırsa otomatik fren devreye geçiyor. Tren seferlerini kontrol eden bir yetkili, “Bu hıza rağmen konforda bir değişiklik yok. Eski hattan yeni hatta geçince toprak yoldan asfalta çıkmış gibi hissediyorum kendimi. 250 kilometre hız dışarı bakılmazsa hissedilmiyor.” diyor.
      <br/>
      <br/>
      6 vagondan oluşan sette, engelli vatandaşlar için koltuk ve tuvalet bulunuyor. Her vagonda kafeterya var. İnternet bağlantısı için de çalışmalar sürüyor, dizüstü bilgisayarlar için güç kaynağı olacak. Radyo ve kapalı devre müzik yayını yapılacak. Business class bölümünde koltukların arkasında LCD ekranlar bulunuyor; buradan hız, hangi noktada olunduğu bilgileri verilecek.
      <br/>
      <br/>
      Ankara-Eskişehir arasında planlanan hızlı tren; bağlantı trenleri ve otobüs seferleri ile entegre çalışacak, böylece yoluna devam eden vatandaş mağdur olmayacak. Mesela tren Ankara’dan saat 07.00’de hareket ettikten 1 saat 20 dakika sonra Eskişehir’e varacak. Konvansiyonel tren ise Eskişehir’den 08.35’te hareket edip 4 saat sonra İstanbul’a varacak. 08.40’ta Kütahya’ya hareket edilecek, 10.00’da varılacak. Bursa’ya ise entegre sistem dâhilinde hızlı tren ile ulaştıktan sonra, 08.40’ta Eskişehir’den otobüsle hareket edilecek, 11.10’da bu şehre varılacak.
      <br/>
      <br/>
      Her ne kadar Türkiye’de hızlı tren bürokratik engellerden dolayı gecikse de Avrupa’ya göre daha hızlı ve daha ucuza yapıldığı söylenebilir. 7 yılda yapılan 216 km’lik Hannover-Berlin hattının kilometresi 12 milyon Avro’ya mal oldu. 5 yılda yapılan Valencia-Marsilya hattının (251 km) kilometresi 12,9 milyon Avro’ya yapıldı. Roma-Napoli hattı (204 km) kilometresi 44 milyon Avro’ya 11 yılda tamamlandı. Ankara-Eskişehir hattı (224 km) ise 5 yılda, kilometresi 3,7 milyon Avro’ya mal oldu.
      <br/>
      <br/>
      Hızlı trenin fiyatlandırması da uzun süredir hesaplanıyor, kamuoyuna yansıyan rakamlar olmasına rağmen net rakam henüz açıklanmadı. 4 bin kilometreden fazla hızlı tren yolu olan Avrupa ile Uzakdoğu’da hızlı tren fiyatları uçaktan yüzde 30–50 ucuz, otobüsten yüzde 30 pahalı. Dünyadaki durum, kişi başına düşen alım gücü, küresel kriz dikkate alınıp fiyatın düşük tutulması bekleniyor. Normalde 30–40 lira düşünülen Ankara-Eskişehir bilet fiyatının daha düşük noktaya çekilmesi bekleniyor. Sincan-Esenkent hattı tamamlanıncaya kadar biletlerin fiyatı belirlenmiş tarife üzerinden yüzde 50 indirimli satılacak. Ankara-Eskişehir hattında busines class’ın 30, ekonomik sınıfın 20, indirimli biletin 16 lira olması öngörülüyor.
      <br/>
      <br/>
      Hızlı trenin devreye girmesinden itibaren ilk 5 gün 5 lira, takip eden 10 gün 10 lira, 15 günlük dönemde ise 15 lira alınması öngörülüyor. Bu ücretler Almanya’ya göre yüzde 78, İspanya ve Kore’ye göre yüzde 31 daha ucuz. En ucuz hızlı tren taşımacılığının Türkiye’de yapılması planlanıyor. Hızlı treni özendirmek için ekonomik, aylık taşıma kartları düzenlenecek. Öğrencilere ciddi indirimler yapılacak. Öğrencilere bir ay boyunca hızlı tren ve diğer trenlerde 250 lira karşılığında sınırsız seyahat imkânı tanınacak.
      <br/>
      <br/>
      60 yıldır ihmal edilen Türk demiryolları şu anda ciddi bir zarar içinde. TCDD, yolcu sayısını son altı yılda 73 milyondan 81 milyona çıkardı; ancak geçen yıl 660 milyon dolar, on yılda ise 7 milyar 400 milyon dolar zarardan kurtulamadı.
      <br/>
      <br/>
      TCDD, hızlı trenin devreye girmesiyle Ankara-İstanbul arası ulaşım pastasındaki payını yüzde 10’dan yüzde 70’in üzerine çıkartmayı hedefliyor. Türkiye genelinde ise yolcu oranını yüzde 2’den yüzde 10’a çıkarmak istiyor. TCDD, zararı 2013 yılından itibaren kâra döndürmeyi planlıyor. 660 milyon zarar eden bir kuruluşun yatırımların yapılması hâlinde 400 milyon dolar kâr eden bir şirkete dönüşmesi bekleniyor. Almanya modelini benimseyen Türkiye, demiryollarına bu nedenle büyük yatırım yapıyor.
      <br/>
      <br/>
      <br/>
      <br/>
      HIZLI TREN HATLARI VE SEYAHAT SÜRELERİ
      <br/>
      <br/>
      <br/>
      <br/>
      Hat	Km	Seyahat süresi
      <br/>
      <br/>
      Ankara-İstanbul	533	3 saat
      <br/>
      <br/>
      Ankara-Eskişehir	245	1 saat 5 dk.
      <br/>
      <br/>
      Ankara-Konya	212	1 saat 15 dk.
      <br/>
      <br/>
      İstanbul-Konya	647	3 saat 30 dk.
      <br/>
      <br/>
      Eskişehir-Konya	360	1 saat 26 dk.
      <br/>
      <br/>
      Ankara-Sivas	460	3 saat
      <br/>
      <br/>
      <br/>
      <br/>
      HIZLI TREN ADAPAZARI’NDA ÜRETİLECEK
      <br/>
      <br/>
      2006’da faaliyete geçen EUROTEM Demiryolu Araçları Sanayi ve Ticaret AŞ, bir yıl sonra üretim tesislerini Adapazarı’nda kurdu. Şirketin yüzde 51’ine ortak olan Güney Kore, Türkiye üzerinden Avrupa’ya açılmayı hedefliyor. Şirket, hızlı tren ve vagonların yanı sıra hafif raylı araçlar da üretecek, bunların bakım ve onarımını yapacak. Hızlı tren üretiminde yerlilik oranı yüzde 35-42 olacak şekilde üretime başlanacak, bu oranlar zamanla artacak. Adapazarı’ndaki fabrika, Türkiye’yi hızlı tren üretecek teknolojiye sahip dünyanın yedinci ülkesi konumuna taşıdı. Fabrika şu ana kadar hızlı tren siparişi almadı; ancak İstanbul belediyesinin 92 araçlık metro projesini kazandı. İlk hızlı trenini İspanya’dan alan Türkiye’nin, bundan sonra ‘millî tren’ kullanması bekleniyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32559), [web.archive.org (arşiv bağlantısı)](http://web.archive.org/web/20090413031238/http://www.aksiyon.com.tr:80/detay.php?id=32559)
