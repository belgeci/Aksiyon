# Fatih'in çadırı kafe oldu

*İbrahim Doğan 2004.01.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bu tarihi mekana gelenler, 551 yıl öncesine gidip fethi seyrediyorlar Otağtepe"den.
  </font>
 </div>
 <div id="newsText">
  <font class="detail-text">
   İstanbul"un Anadolu yakasında Kavacık"ta bulunan Otağtepe, Fatih Sultan Mehmet"in şanının başlangıç noktasıydı. 21 yaşındaki hükümdar, bu küçük tepeye kurduğu çadırı ile İstanbul"u nasıl fethedeceğini düşünüyordu. O güne kadar eşine rastlanmayan taktikler bu tepedeki otağda kararlaştırıldı. O zaman kilise olan Ayasofya da dahil tüm İstanbul bu tepeden görünüyordu.
   <br/>
   Rivayetlere göre Fatih Sultan Mehmet, Otağtepe"de kaldığı süre içinde toprağa iki çekirdek atar. Bu çekirdekler gelişir ve bugün bu noktada yeşeren iki servi ağacına dönüşür. Yaklaşık 85 yaşında olan serviler yıllar sonra Fatih"i bu tepeye geri döndürmüş. Ağaçların oluşturduğu siluet, bindiği atla Sultan Mehmet"in şahlanışını anımsatıyor. Bu noktaya kurulan işletmenin yöneticisi Nevzat Demir, ağaçları ne kestiklerini ne de bakım yaptıklarını söylüyor. Mahallelilerin yıllardır bildiği bu olağan dışı ağaçları görmek için birçok ziyaretçi akın ediyor. 1995"te küçük bir koruluk olan bu tepe İstanbul Büyükşehir Belediyesi tarafından bugün etrafı çevrilmiş ve korumaya alınmış.
   <br/>
   Vaktiyle Fatih"in otağının bulunduğu mekanda ise şimdi kafe olarak hizmet veren bir otağ kurulu. Otağın yanıbaşında da restoran bulunuyor. Bu tarihi mekana gelenler 551 yıl öncesini yaşıyorlar hayallerinde. Fatih"in siluetine ve İstanbul"un diğer tepelerine bakarak Fatih Sultan Mehmet ile aynı noktada bulunmaktan dolayı çok mutlu bütün ziyaretçiler. Kafeye girenler önce otağın havasına uygun bir selam veriyor. Fatih"in çadırındaki tavandan sarkan renkli bezlere, duvarlardaki oklara göz atıyor. İstanbul"a hakim otağda naylon pencereleri örten bez panjurlar rüzgarın etkisiyle vurdukça vuruyor. İçerideki en etkili ses bu. Ve ziyaretçi gözüne kestirdiği bir yere oturuyor. Osmanlı Otağı"nın otantik havası içinde kendine yaklaşan bir yamak ya da garsona "Nargile!" diye sesleniyor. Geceleri ise kafenin "ozanları" Anadolu yaşamıyla özdeşleşen saz eşliğinde türkülerini seslendiriyor. Haftada üç gün de fasıl yapılıyor.
   <br/>
   Restoran bölümünün temel yemeği, otağ kebabı. Bakır kaplarda kızartılan kemiksiz etler buranın simgesi olmuş. Alkol satışı yapılmıyor. Fatih Sultan Mehmet Köprüsü"ne ve Boğaza nazır bir noktada, Otağtepe Restaurant. Yemek fiyatları 4 ile 10 milyon lira arasında değişiyor. Otağ kebabı ise 10 milyon lira. Tel: 0216 465 2099
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=9932), [web.archive.org (arşiv bağlantısı)](http://web.archive.org/web/20141022044900/http://www.aksiyon.com.tr:80/aksiyon/newsDetail_getNewsById.action?newsId=9932)
