# Terör yarasına sinema pansumanı

*İbrahim Doğan Bilinmeyen-tarih*

<div>
 <font>
  <img border="0" height="1" src="/web/20050118064621im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050118064621im_/http://www.aksiyon.com.tr/resim/470/68.jpg" vspace="5"/>
  </p>
 </font>
 <font class="content">
  Samuel Huntington tarafından 1993 yılında kitap haline getirilen ve ABD Savunma Bakanlığı Pentagon"a sunulan Medeniyetler Çatışması tezi, dünyada büyük tartışmalara neden oldu. Harvard Üniversitesi Stratejik Araştırmalar Enstitüsü Başkanı, Amerikan Milli Güvenlik Kurulu Stratejik Direktörü, Amerikan Siyasal Bilimler Derneği Başkanı ve Foreign Affairs Dergisi"nin kurucusu ve editörü ünlü Amerikalı siyaset bilimci Samuel Huntington"un bu tezi 11 Eylül sonrası daha da güncellik kazandı. Geçmişteki komünizm tehlikesinin yerini Batı"yla Doğu medeniyetinin yani İslam"ın çatışması alıyordu. Huntington"un tezini canı gönülden destekleyenlerin zafere ulaştığını sandığı bir dönemdeyiz.
 </font>
 <br/>
 <p>
  <font class="content">
   Ancak sanatla uğraşanlar, bu tezi kabul etmeyerek edebiyat, müzik, tiyatro, sinema gibi alanlarda eserler veriyor. Savaşın ayırıcı özelliğine karşı sanat yapıcı, birleştirici bir yöntemi rota olarak belirliyor. Belki savaşı önlemeyecek ama ateşe bir avuç su serpilmiş olacak. Bu sefer Medeniyetler Çatışması tezine karşı sinema sesini yükseltiyor. TÜRSAK tarafından bu yıl altıncısı 12-19 Aralık tarihleri arasında gerçekleşecek Sinema-Tarih Buluşması"nın ana teması "Medeniyetlerarası Diyalog ve İnsan Hakları".
   <br>
    <br>
     "Medeniyetler arasındaki ilişkilere barışçıl tohumlar" ekmeyi hedefliyor bu festival. Mekanın İstanbul olması da ayrı bir önem kazandırıyor. İstanbul, barındırdığı birbirinden farklı medeniyetler ile dünyada yaşanan çatışmalara dur demeyi amaçlarken bir taraftan son günlerde bu çatışmanın sahne olduğu mekan olarak arz-ı endam eyliyor. New York"taki ikiz saldırılar sonrası da Dinlerarası Diyalog teması seçilmişti. Daha sonra gerçekleşen Afganistan ve Irak Operasyonları sonrası ibre bu sefer Medeniyetlerarası Diyalog yönüne döndü. Festival Başkanı Engin Yiğitgil, bu tercihin bilinçli olmadığını söylüyor. "Şansızlık içinde şans"ın olduğunu belirtirken, "Biz temaları bir yıl evvelden seçiyoruz. Ama maalesef yaşanan olaylar da siyasi konjanktüre iyi oturdu" diyor Yiğitgil.
     <br>
      <br>
       "Ben din kisvesine bürünmüş güçlerin savaşını görüyorum" diyen Yiğitgil, dinlerin birer medeniyet olduğunu ve İstanbul"daki patlamalar da dahil hiçbir dinin kimsenin öldürülmesine izin vermediğini belirtiyor.
       <br/>
       <br/>
       Tarihi bir perspektiften medeniyet kavramının değerlendirileceği festivalde filmler 9 ana başlıkta izleyici ile buluşacak. İlber Ortaylı"nın başkanlık edeceği uluslararası panelde "Medeniyetler Buluşması" tartışılacak. Samuel Huntington"un davet edildiği ancak daveti kabul etmediği panele Kürtler üzerine araştırmalar yapan Hollandalı sosyolog Martin Van Bruinessen, İran Kültür Ataşesi Dr. Mohammed Ali Nevidi, Fransız yazar Louis Gardel, Venedik Üniversitesi Türkoloji Bölümü öğretim üyesi Prof. Giampiero Bellingeri, Alman yönetmen Peter Lilienthal ve İran Medeniyetler Enstitüsü"nden Dç. Dr. Muhsin Mudir Seneçi katılacak.
       <br/>
       <br/>
       ABD, Almanya, Fransa, İtalya, Avusturya, İngiltere, İsrail gibi ülkelerin katılacağı festivale Müslüman ülke olarak neden sadece İran"ın davet edildiğini sorduğumuzda, aldığımız cevap Müslüman ülkelerin film üretmemesi oluyor. Kapitalist ülke sinemalarının ağırlığının fazla olduğunu kabul eden Yiğitgil, ABD"nin yılda 3 bin, Almanya"nın 140, Fransa"nın 180 civarında film ürettiğini belirtiyor.
       <br/>
       <br/>
       Festivale başvuran 400 civarındaki filmden 85"i beyaz perdeye yansıyacak. İstanbul"daki patlamalar sonrası programda herhangi bir değişiklik olmazken, 40 binin üzerinde izleyicinin festivali takip etmesi bekleniyor.
       <br/>
       <br/>
       Festivalin açılış filmi olarak İtalyan yönetmen Bernardo Bertollucci"nin "The Dreamers/Hayalciler"i gösterilecek. Uzun metraj bölümünde 2002 yılı İran yapımı "Kadınlar Hapishanesi"nde, kocasını öldürmekten hüküm giyen bir kadının, hapishane müdürü ile yaşadıkları anlatılıyor. "Kadınlar Hapishanesi" Manijeh Hekmat"ın ilk uzun metrajlı filmi. Belgeseller arasında yer alan Pinochet"in Çocukları filminde, aralarında filmin yönetmeni Paula Rodriguez"in de bulunduğu üç kişinin diktatör Pinochet"in devrine tanıklıkları anlatılıyor.
       <br/>
       <br/>
       İnsan Hakları bölümünde Hector Babenco"nun yönetmenliğini yaptığı 2003 Brezilya-Arjantin ortak yapımı "Carandiru" filmi 1992"de 111 mahkumun öldürülmesi ile sonuçlanan olayları ve sonrasını bir doktorun gözünden yansıtıyor. "Carandiru", Brezilya"da son on yılın en iyi filmi olarak öne çıkıyor. 3 bin kişi için tasarlanan ancak 8 bin mahkumun tutulduğu Carandiru Hapishanesi 900 kişilik bir koğuşla kamera karşısına çıkıyor.
       <br/>
       <br/>
       İtalyan yönetmen Aurelio Grimaldi"nin 2002 yapımı "Bir Aşk Dünyası", filmin kahramanı Pasolini"nin önce babasını kaybedişini, daha sonra annesi ile çektikleri sıkıntıları konu ediniyor. "Bir Aşk Dünyası" İnsan Hakları bölümünde seyirci ile buluşacak.
       <br/>
       <br/>
       Medeniyetlerin Oluşmasında Kadın Yönetmenler bölümünde ise kadın konusunu politik bir dille işleyen Alman Margarethe Von Trotta, Türk yönetmen Mahinur Ergun ve uluslararası alanda en başarılı İranlı kadın yönetmen Tahmineh Milani"ye perspektif tutuluyor. Sinema Tarihi"nde Fransız Klasikler"den Oscarlı yönetmen René Clément"ın 1946 yapımı "Demiryolu Savaşı" en dikkat çekici film. Fransız demiryolları çalışanlarının İkinci Dünya Savaşı sırasındaki "direniş"te ve ülkeyi özgürleştirme kavgasında oynadığı role değiniyor.
       <br/>
       <br/>
       İnsan Hakları Haftası olması nedeni ile 15 Aralık"ta tüm salonlardaki gösterimler ücretsiz olacak. Kültür merkezlerindeki gösterimler de ücretsizken, Beyoğlu Beyoğlu Sineması ve Levent Sinema TÜRSAK"ta biletler öğrenci 3 milyon, tam bilet 4 milyon lira olarak belirlendi.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3250), [web.archive.org (arşiv bağlantısı)](http://web.archive.org/web/20050118064621/http://www.aksiyon.com.tr:80/detay.php?id=3250)
