# Kendisini arayan cami

*İbrahim Doğan Bilinmeyen-tarih*

<div>
 <font>
  <img border="0" height="1" src="/web/20050114194631im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050114194631im_/http://www.aksiyon.com.tr/resim/458/72.jpg" vspace="5"/>
  </p>
 </font>
 <font class="content">
  UNESCO tarafından koruma altına alınan Divriği Ulucamii"nin restorasyonu için proje üretilemiyor. Geçmişte yapılan yanlış müdahalelerden sonra kimse caminin onarımı için elini taşın altına sokmaya cesaret edemezken, cami eski ihtişamlı günlerine dönmeyi düşlüyor
  <br>
  </br>
 </font>
 <br/>
 <p>
  <font class="content">
   UNESCO Kültür Mirası Listesi"nde yer alan Divriği Ulucamii, restorasyon projesi olmadığı gerekçesiyle çürümeye terk edildi. Selçuklu döneminin en önemli eserlerinden biri bürokrasi kurbanı oluyor. Ancak Ulucami"nin problemi bildik bürokrasi sıkıntılarından biraz farklı. Çünkü sözkonusu cami UNESCO Kültür Mirası Listesi"nde, restorasyon için para var, restorasyon yapmak isteyen var ancak restorasyonun nasıl ve ne şekilde yapılacağı ile ilgili proje yok. Elle tutulur bir proje olmayınca da taş işçiliğinin dünya çapındaki en güzel örneklerinden olan Ulucami eski ihtişamlı günlerine dönemiyor. Geçmiş dönemlerde yapılan yanlış restorasyonların kurbanı olan cami, şimdi de restorasyonu için ortaya proje konulamamasıyla gündemde. Sivas Valisi Hasan Canpolat Türkiye"de bir proje olmadığından dolayı camiye uluslararası bir kurumun derhal müdahale etmesi gerektiğini söylüyor.
   <br>
    <br>
     Bir başyapıt
     <br>
      <br/>
      Malazgirt Zaferi"nden sonra Divriği"ye yerleşen ve burayı Mengücekoğulları"nın merkezi yapan Türkler"in şehre bıraktığı en önemli miras Ulucami. Mengücekoğlu Ahmed Şah ve eşi Turan Melek tarafından 1228 yılında yaptırılan caminin eşsiz bezemeleri, dönemin taş işçiliğini aşan özgün üslubu ile camiyi dünya sanatının başyapıtları arasına sokmuş. Divriği mucizesi denilen öncesiz ve sonrasız bu üslup, Selçuklu dönemindeki bütün birikimleri bir çatı altında sergiliyor. Fakat cami tarih boyunca restorasyon adı altında bir dizi yanlış uygulamayla eski ihtişamlı günlerinden uzaklaşmış. Yapılan müdahaleler geri dönüşü zor hasarlara yol açmış. 1940 yılında çatıdaki toprak kaldırılarak caminin orijinal kargir örtüsü açığa çıkarılmış, kubbeler arasındaki boşluklara, caminin içindeki hava akışını sağlamak için küpler doldurulup üzerine toprak örtülerek tesviyesi yapılmış. Bunun da üzerine grobeton ve şap eklenmiş. Dört yıl sonra çatı örtüsünün çatladığı ve yapının su aldığı belirlenmiş. 1945 yılında caminin üzerine bir ahşap çatı yapılarak kurşun kaplanmış. Yapılan ahşap çatı bozulduğundan damın taşla kaplanması için proje hazırlanıp, 1964-65 yılında bu proje uygulanmış. Yapılan bütün bu yanlış restorasyonlar caminin taşlarında kanserleşme denilen ve erimeye yol açan bir tür hastalığa sebep olmuş. Caminin alarm sistemi ve bekçisi olmadığından dolayı minber kapısı, halılar, şamdanlar gibi taşınabilir birçok eserin çalınmış olması da cabası!
      <br/>
      <br/>
      Anadolu"nun simgelerinden olan Divriği Ulucamii, 1985 yılında UNESCO"nun kendi teklifiyle Dünya Kültür Mirası Listesi"ne alınmış. Ancak geçmişte yapılan yanlış onarımlar etkisini hâlâ sürdürürken, UNESCO caminin dünyaya tanıtımının dışında herhangi bir müdahalede bulunmuyor. UNESCO, sadece kültür mirası olarak kabul ettiği eserleri "tehdit altında bulunanlar" listesine ekleyerek restorasyon için bir dizi önlem alınmasını talep edebiliyor.
      <br/>
      <br/>
      Kültür Bakanlığı, camiyi restore etmek üzere 2001 yılında Vakıflar Genel Müdürlüğü"nden devralmasına rağmen henüz bir müdahalede bulunmuş değil. Kültür ve Turizm Bakanı Erkan Mumcu, Ulucami için "Bizim en önemli önceliklerimiz arasında" diyor ama kimse elini taşın altına sürmeye cesaret edemediğinden sonuca götürecek herhangi bir çözüm üretilebilmiş değil. Verilen tahribatın büyüklüğü restoratörleri bir hayli korkutmuşa benziyor. Kültür Bakanlığı tarafından caminin restorasyonu için Devlet Planlama Teşkilatı"ndan 2 trilyon liralık bir kaynak aktarıldı. Ancak ortada proje olmadığı için paranın tahsis edilmiş olması durumu değiştirmiyor.
      <br/>
      <br/>
      Sivas Mimarlar Odası Yönetim Kurulu üyesi Ahmet Turan Koç ise, Ulucami için Türkiye"de proje üretilebileceğini savunuyor. "Müdahale için öncelikle kapsamlı bir rapor hazırlanmalı. Ancak bunu birkaç kurum ve kişi yapamaz. Önce hastalığa teşhis konulmalı, sonra ortak bir kurul tarafından bir proje üretilmeli." Bakan Mumcu ise birçok uzman ile görüşülmesine rağmen somut bir önerinin kendilerine gelmediğini aktarıyor. Cami için çok fazla yardım alamadıklarını anlatan Mumcu, proje üretmek için devlet kurumlarının kendilerinden onay beklememesini istiyor. Divriği üzerine araştırmalar yapan tarihçi-yazar Necdet Sakaoğlu ise, ortaya konulacak projenin uluslararası kabul görmesi gerektiğini vurguluyor.
      <br/>
      <br/>
      Kültür ve Turizm Bakanlığı, Divriği Ulucamii için uluslararası bir ihale açmaya hazırlanıyor. Eğer cami özgün haline kavuşursa, müzelerde sergilenen camiye ait eserlerin geri döndürülmesi de planlanıyor. Başbakan Recep Tayyip Erdoğan ise Bakanlar Kurulu toplantısı dolayısıyla bulunduğu Sivas"ta Divriği Ulucamii"ne büyük yatırımlar yapacaklarını ve ilçeyi ayağa kaldıracaklarını açıkladı.
      <br/>
      <br/>
      Sivas Selçuklu ruhunu geri istiyor
      <br/>
      <br/>
      Sivas, Selçuklu"ya eyalet merkezliği yapmış, tarihi dokusuyla Anadolu"nun en önemli yerleşim alanlarından biriydi. Ancak yıllar geçtikçe ilgisizlikten dolayı kentin tarihi dokusu kaybolmaya başladı. Şifaiye Medresesi, Buruciye Medresesi, Gökmedrese, Ulucami gibi anıtsal eserler zamanla özgünlüğünü yitirmeye yüz tutmuşken Sivas"ın yeni Valisi Hasan Canpolat, ürettiği yeni projeler ile şehri tekrar eski günlerine döndürmeyi hedefliyor. Projelerin sorumluluğunu ise Prof. Metin Sözen başkanlığındaki ÇEKÜL Vakfı üstlendi. Hazırlanan projelerin tamamını bir müteahhide ihale etmeyen Sivas Valiliği, işleri müteahhitlere parça parça veriyor. "Kültür Kenti Sivas" projesi ile tarihi eserler hem kısa sürede bitiriliyor, hem esere verilen zarar en aza indirgeniyor, hem de para konusunda tasarruf yapılıyor. Sivas"taki Osmanağa Konağı"nı bu proje şekliyle 3 ayda özgün haline kavuşturan Sivas Valisi Canpolat, bütüncül ihale yönteminin çok vakit alan hatta zararlı bir yöntem olduğunu düşünüyor. "Dünya Mirası Divriği Projesi'' ile kent bütün olarak ele alınacak. Öncelikle Divriği Ulucamii ve Şifahanesi etrafında oluşan gecekonduları kaldırmayı planlayan valilik, daha sonra ilçedeki tarihi konakları ele alacak. Sivas Valisi Canpolat, Divriği için, "Divriği Safranbolu"dan daha ileri düzeyde değer taşıyor. Safranbolu"da sadece sivil mimari özellikleri var. Ama Divriği"de sivil mimarinin yanı sıra Ulucami, Kale, Darüşşifa gibi eserler yer alıyor" diyor.
      <br/>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2985), [web.archive.org (arşiv bağlantısı)](http://web.archive.org/web/20050114194631/http://www.aksiyon.com.tr:80/detay.php?id=2985)
