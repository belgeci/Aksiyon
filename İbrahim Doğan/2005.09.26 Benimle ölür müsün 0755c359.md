# Benimle ölür müsün?

*İbrahim Doğan 2005.09.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yer Fatih Camii avlusu. Çoğunluğunu kadınların oluşturduğu bin kişilik grup bir tabutu uzaktan, meraklı gözlerle izliyor. Kimi elindeki cep telefonuyla fotoğraf çekiyor, kimi televizyon ekranlarında bağımlısı oldukları kişinin tabutunun başındakileri süzüyor. Tabutun içinde ise Ata Türk ya da bilinen ismiyle millî kaynana Semranım’ın oğlu Ata yatıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061026022811im_/http://www.aksiyon.com.tr/resim/564/14.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Cenazeyi bekleyenlerden biri ceketinin içine gizlediği Türk bayrağını tabutun üzerine örtüveriyor. Bunda Semra Yücel’in oğlu için dediği “Bunca şehit varken benim de bir şehit vermem gerekiyordu.” açıklamasının etkisi görülüyor. Cenazenin başında bekleyenlerin gözünden birkaç damla yaş dökülüyor. Töreni görüntülemek için ajans ve televizyon kanalları erkenden cami avlusunu üs edinmiş. Hatta ‘daha iyi görüntü’ çekebilmek amacıyla kameramanlarla vatandaşlar arasındaki tartışma bir anda kavgaya dönüşüyor. Tabut cenaze arabasına taşınırken erkekler avluyu terk ediyor. Ancak kadınlar yerinden ayrılmıyor.
   <br>
    <br>
     Cenaze değil, açık oturum
     <br/>
     <br/>
     Bunun nedeni ne toprağın altına giden ‘bağımlısı oldukları’ Ata’nın gidişine inanamayışları ne de ağlamaklı bir hal almalarından ileri geliyor. Avluda bekleyen kadınların yanına yaklaşınca olayın rengi ortaya çıkıyor. Almanya’dan gelen ancak isminin açıklanmasını istemeyen kadın, Semra Yücel’i suçlayarak “Annesi, 70 milyonun karşısında oğlunun gururuyla, izzet-i nefsiyle oynadı.” diyor. Konuşma sürerken birden etrafımızın kadınlar tarafından çembere alındığını fark ediyoruz. Anlaşılan ‘açık oturum’u merakla izleyen onlarca göz buna katılmak için can atıyor. Her bir ağızdan bir cümle dökülmeye başlıyor. Karagümrük’te yaşadığını söyleyen Gönül Bahçıvan da annenin aşırı ilgisine tepki gösterirken, Sema Terzi sorumluluğun televizyon kanallarında olduğu görüşünde. “Biz meraktan dolayı seyrediyoruz ama RTÜK bir an önce bu programları kaldırmalı. Kampanyalar açalım, imzalar toplayalım, bu programların kaldırılmasını sağlayalım.” Bu sefer bir muhalif ses yükseliyor: “Bu programı izleyen her vatandaşın bu ölümde sorumluluğu var. Aslında televoleyi biz yapıyoruz. Buraya gelenlerden kimse dua etmedi. Herkes dedikodu yapıyor.” Cenaze törenine katılan herkesin söyleyecek bir sözü var; tıpkı yarışmanın tartışıldığı magazin programlarında olduğu gibi.
     <br/>
     <br/>
     Hakikaten bu işin sorumlusu kim? Programları halka sunan televizyon kanalları mı, programlara teveccüh eden vatandaş mı, yoksa programlarda boy gösteren ünlü adayları mı? 24 yaşındaki Ata Türk’ü bu kısır döngü içerisinde ölüme sürükleyen başlangıç, 18 Eylül 2004 tarihine dayanıyor. “Gelinim Olur musun?” adlı programa katılan Semra Yücel ile oğlu Ata, kısa süre içinde ‘halkın sevgilisi’ haline geldi. Annenin oğlunu her tartışmada geri plana itmesi gündemden düşmedi. “Gelecek hafta Semranım Ata’ya ne diyecek?” sözü birçok evin ana gündemi oldu. Öyle ki Avrupa Birliği’ne üyelik için en önemli dönemeçlerden biri olan 17 Aralık 2004 aynı zamanda “Gelinim Olur musun?” adlı programın final gecesiydi. Semra Hanım ve Ata’nın yarışmayı kazanıp kazanamayacağının belli olacağı o gece Show TV’de reyting rekorları kırıldı. Televizyon izleyen her 10 kişiden 7’si bu yarışma programını takip etti. Ancak Türkiye’nin AB’ye üyelik sürecini başlatacak olan müzakere tarihi ile alakalı yapılan yayınlar ilgi görmedi.
     <br/>
     <br/>
     Annesiyle helalleşti
     <br/>
     <br/>
     Bayrampaşa gibi orta gelirli bir muhitten çıkıp herkesin tanıdığı biri haline gelen anne-oğulun ünü o gece zirveye ulaşmıştı ancak programın sona ermesiyle ekranlarda daha az görünür oldular. Ekrandan uzaklaşmaları bunalımlı günlerin de başlangıcıydı. Ata, ölümünden yaklaşık bir ay kadar önce şarkılarını beğendiği özgün müzikle uğraşan Makedon asıllı Cansever ile tanıştı. Ata bunaldığını söylediği bir gün Cansever’i arayarak “Moralim çok bozuk abla, lütfen bize gelin.” dedi. Eve geldiklerinde annesinden kendisi için izin almasını ve evden bir süreliğine uzaklaşmak istediğini belirtti. Cansever’in ricası üzerine Semra Hanım, oğlunun gidebileceğini söyledi. Cansever o gece için, “Annesi ile helâlleşti. Semra Hanım içki, ‘Şu pis şeyleri içme’ dedi. Ata çok sigara içiyordu.” diyor.
     <br/>
     <br/>
     Gidecekleri yer ise Adana’ydı. Cansever buradaki Adres Bar’da beş gün sahne alacaktı. 17 Eylül’de Adana’ya varan Cansever, menajeri Erhan Arı ve Ata Türk ile doğruca otelin yolunu tuttu. Gece bir süre dinlenen grup daha sonra Cansever’in sahne alacağı Adres Bar’a gitti.  Kısa bir süre içki içen Ata; Cansever, Erhan Arı ve bir arkadaşı ile otele gidip elbiselerini değiştirdi. Ardından da Seven Pub’a yemeğe gittiler. Cansever, Ata’nın Adres Bar’da bira, Seven Pub’ta ise viski içtiğini söylüyor. Sabaha karşı saat 3-4 sularında Cansever ile vedalaşan Ata, Erhan ile kalacağı odaya gitti. Bundan sonrasını Erhan Arı anlatıyor: “Sonra yattık. Ata kıyafetlerini bile değiştirmedi. Öğleden sonra uyandım ve uyandırmaya çalıştım. Ancak uyanmadı.” Cansever ise, odaya girdiğinde Ata’nın ağzından kan geldiğini gördüğünü söylüyor.
     <br/>
     <br/>
     Şöhretin yıldönümünde öldü
     <br/>
     <br/>
     Cansever de, oda arkadaşı Erhan Arı da Ata’nın yatağının başında herhangi bir bardağa ya da uyuşturucu madde kalıntısına rastlamadıklarını belirtiyor. Adana Adli Tıp Kurumu’nun açıkladığı kan, idrar ve patolojik toksoloji raporuna göre Ata’nın cesedinde ölüm nedeni olarak öldürücü dozda ectasy, eroin ve az miktarda esrara rastlandı. Ölüm nedeni olarak “Uyuşturucu ve uyarıcı maddeye bağlı antoksikasyon” denilirken tecavüz bulgusu ve başka toksit madde ile karşılaşılmadı. Oda arkadaşı Erhan Arı, saat 16 sularında buldukları cesedin sıcak olduğunu ve ölümün muhtemelen pazar günü öğleden sonra olduğunu dile getiriyor. 18 Eylül 2004 tarihinde yarışma programı başlarken Ata’nın ölüm tarihi tam bir yıl sonra 18 Eylül 2005 tarihinde oldu.
     <br/>
     <br/>
     Cansever, Ata’nın bunalımda olmasına rağmen intihar edecek biri olmadığını ve bunla ilgili herhangi bir imada dahi bulunmadığını aktarıyor. Ancak maddi durumunun sıkıntılı olduğunu ve iş aradığını anlatıyor. “Onun dünyadan ayrılayım, intihar edeyim düşüncesi yoktu. Ama paranız ve işiniz yoksa bu sizi bunalıma sokar. Şöhret güzel şeydir ama onu taşımak zordur.” Ata’nın bu uyuşturucu maddeleri otelde mi yoksa daha önce mi aldığı netlik kazanmadı. Ayrıca ‘öldürüldü’ iddiası kimi yerlerde dillendirilse de bununla ilgili bir kanıt da bulunmuyor.
     <br/>
     <br/>
     Her ne olursa olsun Ata’nın uyuşturucu maddeden öldüğü kesinlik kazandı. Ölüm nedeni olarak ilk sırada ectasy yer alıyor. Bu uyuşturucu madde özellikle son 5 yıldır Türkiye’de yaygın bir şekilde kullanılıyor.
     <br/>
     <br/>
     Ectasy kullanımı yüzde 287 arttı
     <br/>
     <br/>
     Bakırköy Ruh ve Sinir Hastalıkları Hastanesi Alkol ve Madde Bağımlıları Tedavi Merkezi’nin (AMATEM) yaptığı çalışmaya göre ectasy kullanımında yüzde 287,5, eroinde ise yüzde 100 oranında artış olmuş. Aynı çalışmada sigara ve alkol kullanımında düşüş tespit edilmiş. Bakırköy Ruh ve Sinir Hastalıkları Hastanesi Başhekimi Musa Tosun, Ata Türk’ünkine benzer ölümlerin sık sık yaşandığını ve normal dışı bir ölüm olmadığını söylüyor. “Madde bağımlısı olmaya yatkın kişinin, uyuşturucu maddeyle uygun sosyal çevrede buluşması bağımlılığı ortaya çıkarıyor. ”
     <br/>
     <br/>
     Televizyon kanallarındaki bu tür programlar o kadar fazla ilgi gördü ki yeni programların şimdiden reklâmları ekranlara yansımaya başladı. Damat adayları ve anneleri gelin adaylarından oluşan  “Hayaller Gerçek Oluyor” adlı yarışma programı önümüzdeki yayın döneminde Kanal D ekranlarında olacak. Hâlbuki aynı TV kanalları ve bu gruba bağlı gazeteler Ata Türk’ün cenazesine katılanların tavırlarını ‘reyting’ diyerek eleştirmişti. Medyanın önde gelen temsilcileri bir yandan eleştirirken öte yandan bu ölüme olan ilgisini sürdürüyor. Ata’nın Bayrampaşa Sinop Sokak’taki evini ve Habipler Yayla Mezarlığı’ndaki kabrini bu medya mensupları üs edinmiş. İsminin açıklanmasının kendine zarar vereceğini düşünen bir muhabir, “Burada 82 saattir bekliyoruz ama bu benim tercihim değil. Ben kendi haberimi yapmak isterim. 13-14 yıllık muhabirim, başbakanı ya da bir başka ünlüyü takip ettim ancak ilk defa böyle bir yerde bu kadar uzun süren bir olayla karşılaştım.” diye şaşkınlığını ifade ediyor. Semra Yücel’in Sinop Sokak’taki evi de adeta ziyaretgâh olmuş ve sokaktan bütün geçenler evi seyrediyor. Ardından bir gülümseme ile yollarına devam ediyorlar.
     <br/>
     <br/>
     MUSA TOSUN:
     <br/>
     ÇOK SAYIDA ÜNLÜ UYUŞTURUCU TEDAVİSİ GÖRÜYOR
     <br/>
     <br/>
     Klasik bir bilginin artık yanlış olduğunu söyleyebilirim: Eskiden madde bağımlılığı daha çok üst sosyo-ekonomik kesimde yaygın iken biz gördük ki artık böyle bir dağılım yok. Her kesimden madde bağımlısına rastlanabiliyor. Sokak çocuklarının arasında uçucu maddeler yaygın. Bunlar yasal maddeler. Ulaşmaları kolay. Kırtasiyeden alabiliyorlar. Ama durumu biraz daha iyi olan esrara, daha iyi olan eroine, kokaine yöneliyor. Adeta onda da bir tabakalaşma var. Madde kullanan insanlar arasında alt gruplar oluşuyor. Statü kazandırdığı bile düşünülüyor. Kokain bu yüzden üst sosyo-ekonomik kesimde yaygın. Hatta dehşetle görüyoruz ki kokain kullanmayı marifetmiş gibi sayan mankenlerimiz, sanatçılarımız çıkıyor. Bunların bir kısmı kullanmadığı halde kullanıyormuş gibi görünüyor. Çünkü o çevrede makul bir davranışmış gibi algılanıyor. Ünlüler bize de geliyor, özel kliniklere ihtiyaç duyarsa gidiyor. Sayısı çok. Son olaydaki örneği ele alacak olursak birdenbire gelen şöhretin ve ilginin azalmasıyla yoksunluk krizi gibi bir boşluk olabiliyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22569&yorum=5914), [web.archive.org (arşiv bağlantısı)](http://web.archive.org/web/20061026022811/http://www.aksiyon.com.tr:80/detay.php?id=22569&yorum=5914)
