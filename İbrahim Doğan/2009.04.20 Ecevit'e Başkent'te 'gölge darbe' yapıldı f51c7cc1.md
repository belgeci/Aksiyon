# Ecevit'e Başkent'te 'gölge darbe' yapıldı

*İbrahim Doğan 2009.04.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      2002’de plan gerçekleşseydi Bülent Ecevit ‘iş göremez’ raporuyla görevden alınacaktı. Gizli bir tetkik, Başkent Hastanesi’nin amacını deşifre etti. Ecevit’in koruma müdürü Recai Birgün, tedavi sürecini ‘gölge darbe’ olarak niteliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090428081554im_/http://www.aksiyon.com.tr/resim/750/46.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090428081554/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090428081554/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090428081554oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090428081554oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   29 Ekim 2001 Cumhuriyet Bayramı resepsiyonunda merhum Başbakan Bülent Ecevit’e askerler ‘görevi bırak’ mesajı göndermişti. Bu baskı karşılık bulmayınca 7 ay sonra Başkent Hastanesi’nin vereceği ‘iş göremez raporuyla’  Ecevit’in başbakanlıktan düşürülmesi planlandı. Bu olayların merkezinde Başkent Hastanesi’nin sahibi, bugünün Ergenekon tutuklusu Prof. Mehmet Haberal vardı. Ecevit ailesi bir daha bu hastaneye ve sahibine hiç uğramadı. Başbakanlıktan alınmak istenen Ecevit’in koruma müdürlüğünü yapan Recai Birgün, “Doktorlar, bilerek ya da bilmeyerek, Ecevit’i siyasetten uzaklaştırma operasyonuna katkıda bulundu. O dönem hâlâ karanlıktır. O dönemde darbe olmuştur.” diyor. İşte, Ecevit’in yaşadıklarının perde arkası.
   <br>
    <br>
     Başbakan Ecevit, 4 Mayıs 2002 akşamı TOBB’un düzenlediği bir resepsiyona katılıp, 20 dakika sonra ayrılınca durumunun iyi olmadığı öne sürülmüştü. Ertesi gün Başbakanlık’a geçen Ecevit, madencilerle bir saat görüştü. Saatler 12.45’i gösterdiğinde Ecevit’in beli ağrımaya başladı. Özel kalem müdürünün masajına rağmen ağrılarda azalma olmayınca Rahşan Hanım acil olarak çağırıldı. Bu esnada müdahale için Başkent Üniversitesi Hastanesi’nden Nörolog Prof. Dr. Turgut Zileli ismi gündeme geldi. Bu ismin nasıl öne çıktığı bilinmiyor; ancak Kayseri Develi doğumlu olan Zileli, Hüsamettin Özkan ile aynı köydendi.
     <br>
      <br/>
      Zileli’nin görev yaptığı, Prof. Mehmet Haberal’ın sahibi olduğu Başkent Hastanesi’ne korumalar ve eşinin yardımıyla getirilen Ecevit’in sağlık durumu incelemeye alındı. Ecevit, o günlerde 77 yaşındaydı. Birçok tetkik bir arada yapılmıştı. MR ve röntgen çekilmiş; akciğeri incelenmiş; mide, bağırsak ve kan tetkikleri yapılmıştı. Ancak saatler geçmesine rağmen rahatsızlık hakkında net bir cevap alınamıyordu. Bülent Ecevit’in o günlerde koruma müdürlüğünü yapan Recai Birgün, “20 yaşındaki bir delikanlıya bile o kadar kısa sürede yoğun tetkik yapılması için iki-üç gün yatması gerektiğini söylediler. O kadar ağır müdahale yapılmış. Yapılmaması gereken bir müdahaleydi. Ve daha sonra ne olduğu anlaşılamadı bir türlü.” diyor.
      <br/>
      <br/>
      Hastane kapısından çıkan her ziyaretçi Ecevit hakkında bilgi veriyordu; kimi ‘yoğun bakımda’ diyordu, kimi ‘gayet iyi’. Hâlbuki ayakta hastaneye gelen Ecevit’e yoğun bakım değil, yoğun tetkikler yapılmıştı. Hastane ise “Hastanede gözetim altında kalacak” diye diretiyordu. Rahşan Hanım’ın ısrarıyla Başbakan evine geçti. Resmî açıklama ise ‘durumu iyi’ şeklinde oldu. Ecevit hastaneden çıkarken “Başbakan’ın bir açıklama yapması mümkün mü?” sorusuna hastanenin sahibi Mehmet Haberal, “Şu anda hayır. Yapabilir de biz müsaade etmiyoruz.” diyordu. Recai Birgün’ün “Durumu iyi görünmüyor” uyarısına rağmen Haberal, Ecevit çiftine ‘açıklama yapma’ izni vermiş: “Beyefendinin genel durumu iyi değildi, konuşabilecek durumda değildi. Ancak doktorlar, çıkarken ‘bir iki şey söyleyebilir’ dedi. Çıktığımızda konuşma kürsüsü hazırdı. Sayın Ecevit, ‘Başkent Hastanesi Başhekimi’ diyemedi. Dili dönmedi. Çok kötü portre çizdi.” Ecevit’in ağzından ‘şükranlarımı sunuyorum’ yerine ‘şükran ediyorum’ gibi yanlış kelimeler çıktı. Bu durum şöyle açıklanmaya çalışılmış: “Endoskopi yaparken bir sprey sıkıyoruz boğaza, hortumu içeri salabilmek için. O da dilde ve boğazda uyuşmaya sebep oluyor, bu durumdaki kimse konuşamaz.”
      <br/>
      <br/>
      Tabii Recai Birgün, Ecevit’in doktorlar tarafından neden konuşturulmaya çalışıldığını anlamış değildi o günlerde: “O zaman ‘niye bize söylemediniz’ diye isyan ettim. Ben geriye bakıp düşününce, ‘orada herhâlde bir şey başlamış oldu’ dedim.” Birgün, Ecevit’in ‘aciz durumda olduğu’ izlenimi verilmesini, senaryonun bir parçası olarak görüyor. Üstelik sırt ağrısıyla gelen birine neden endoskopi yapılmıştı. Başkent Hastanesi’nde ‘bağırsak enfeksiyonu’ denildi ilk günlerde, Ecevit’in hastaneye ikinci gelişinde (17 Mayıs) ‘nörolojik bir rahatsızlıktan’ söz edildi. Açıklamayı yapan doktorlar Turgut Zileli (nörolog), Atılan Taşdelen (kalp damar cerrahı), Haldun Müderrisoğlu (kardiyolog), Ahmet Hatipoğlu (göğüs cerrahisi), Füsun Öner Eyüboğlu (göğüs hastalıkları) idi. Ortopedistin yapacağı bir işte neden böyle bir ekibe ihtiyaç duyulmuştu?
      <br/>
      <br/>
      Ecevit’in ağrıları dinmemişti. 17 Mayıs’ta Başkent Hastanesi’ne yattığında ‘omurgalarda çökme’ olduğu yönünde bilgi verildi. Bir doktor Birgün’e “Başkent Hastanesi’nde gördüğü tedavi sebebiyle beyefendinin kemikleri kireç gibi olmuş. Sert müdahalede kırılacak durumda. Onun için dikkat et.” diyordu. Aslında Ecevit’in omurgalarından birinde kırık vardı, ama yatmasını gerektirecek bir durum değildi. Kortizon ilacında kullanılan yüksek doz kemik zafiyetine yol açmıştı. Yüksek dozda yan etkileri artan kortizon, uzun süre kullanıldığında da hastalıklara karşı direnci düşürüyor. Ecevit gibi ileri yaşlarda olanlarda ise kemik erimesine yol açıyor. Turgut Zileli ise olayın yaşandığı günlerde kortizonun bu rahatsızlığa sebep olduğu yönündeki ifadelere karşı “Kortizon ilacını hiçbir zaman çok yüksek vermedim” diyerek kendini savunmuştu. Ecevitler o günlerde açıklanmayan bir sebeple (27 Mayıs 2002) hastaneden ayrılıp tedaviyi evde sürdürme kararı aldı.
      <br/>
      <br/>
      Ancak doktorlar evlerinde de çiftin peşini bırakmadı. İzmir Milletvekili Birgün’ün anlatımına göre, Ecevit’in yattığı yatak ile lavabo arası sadece iki-üç metreydi; ancak doktorlar yataktan kalkmasına, ‘omurgaya baskı var, eğer hareket ederseniz felç olursunuz’ diye karşı çıkıyordu. Bülent Ecevit’e bir korse takıldı fakat Başbakan’ı komik ve zayıf duruma düşürecek kadar basitti. Birgün, bunun da art niyetli olduğunu belirtiyor.
      <br/>
      <br/>
      Rahşan Ecevit’i geçen aylarda evinde ziyaret ettiğimizde “En zor günlerinizi ne zaman yaşadınız?” diye sorunca, Başkent Hastanesi günlerini işaret etmişti. Rahşan Hanım, eşini hastaneden kaçırırcasına çıkardığını, Bülent Bey’in hastaneden çıktıktan sonra düzelmeye başladığını; ancak doktorların evde de peşlerini bırakmadığını anlatmıştı. Fakat Ecevit, doktorlar sabah eve geldiğinde yatağa giriyor, onlar gittikten sonra kalkıyordu. O günlerin koruma müdürü Recai Birgün de “Sıkıldı tabii, ne kadar yatabilir. Beyefendi kalkıyor, her işini yapıyor, yemeğini yiyor, gazetesini okuyordu. Akşama kadar bir insan nasıl evde vakit geçiriyorsa o da öyle yapıyordu. Ama doktor geldiği zaman saygısından yatağa giriyordu. Bu süreç tam üç ay devam etti. Doktorlar yatakta, hiç kıpırdamıyor sandı hep. Sabah dâhiliyecisi, kalpçisi gelip kontrol edip gidiyordu.” diyor.
      <br/>
      <br/>
      Sağlık durumunun her gün iyiye gittiğini gören Bülent Ecevit, artık görevinin başına dönmek, resmî toplantılara katılmak istiyordu. Millî Güvenlik Kurulu, Bakanlar Kurulu ve Kıbrıs ile ilgili liderler toplantısı vardı. Ecevit, bu üç toplantıdan önce “Buna katılabilir miyiz?” diye soruyor, Başkent Hastanesi doktorları ise “Evet katılabilirler, gayet iyi; ama yine de dikkat edin.” diyordu. Kamuoyuna ise “Başbakan katılacak” açıklaması yapılıyordu. Ertesi gün sabah kontrolüne gelen doktorlar Ecevit’i dışarı çıkmaya hazır vaziyette görüyor; ancak yarım saat kala görüş değiştiriyorlardı. “Aman efendim sakın gitmeyin, uyuşma var, omurilik baskısı var, giderseniz felç olabilirsiniz, ölebilirsiniz.” deniyordu. Önce ‘evet, sonra ‘hayır’a dönüşen doktor görüşlerindeki değişikliğin ardı arkası kesilmedi. Kamuoyunda “Ecevit’in durumu kötüye gidiyor” türünden yorumlara sıkça rastlanmaya başladı. Ecevit’e yakın isimlerden Emrehan Halıcı da doktorların bu görüş değişikliğinden rahatsızlık duyanlardandı. Rahşan Hanım gibi Birgün şüphelenmeye başlamıştı: “Bunlar böyle arka arkaya geldi. Ne oluyor, diye endişelenmeye, şüphelenmeye başladık.”
      <br/>
      <br/>
      Recai Birgün, arkadaşı doktor Mücahit Pehlivan’ın da Ecevit’e bakmasını ister. Bunu, “Bir de o kontrol etsin. Çok iyi bir ortopedisttir.” diyerek Ecevit’e teklif eder. Pehlivan, gazetecileri atlatıp Ecevit’lerin Or-An’daki evine gizlice girmeyi başarır. Hemen kontrollerini yapan Pehlivan, “Bir tehlike yok, gayet sağlıklı.” der. Bunun raporla kanıtlanması istenince o gece eve seyyar röntgen cihazı getirilir. Bülent Ecevit’in omurga röntgenleri çekilir. Doktor Pehlivan, “Kesinlikle bir şey yok, bir çökme olmuş; ama düzelmiş. Risk yok, tedbir alırız, beyefendi çok rahat çıkıp yürüyebilir.” açıklamasını yapar. Beline daha şık bir korse takılan Ecevit dışarı çıkar. Bu süreçte Başkent Hastanesi doktorları “Son defa kontrol edelim” deyince, Recai Birgün’ün anlatımına göre, parti içinden “Giderseniz iş göremez raporu verecekler. Başbakanlıktan düşürecekler. Nihai hedeflerine ulaşacaklar.” uyarısı yapılır. Ecevit de tekrar hastaneye gitmez. Daha önce 4. Cumhurbaşkanı Cemal Gürsel, bitkisel hayata girince doktor raporuyla görevine son verilmişti. Bülent Ecevit için de öngörülen bu senaryo gerçekleşseydi yeni bir Başbakan gelecekti. Hem Ecevit’in sağlık sorunu yaşadığı günlerde medyada, hem de 2001’de askerlerin dilinde Hüsamettin Özkan ismi ‘yeni başbakan olarak’ öne çıkıyordu.
      <br/>
      <br/>
      Bu senaryonun başaktörü olmakla suçlanan, bugünlerde Ergenekon soruşturması çerçevesinde tutuklanan Başkent Hastanesi sahibi Prof. Mehmet Haberal, Başbakanlık Müsteşarı Ahmet Şağar’a Ecevit’in sağlık durumuna ilişkin bir rapor gönderdi.  Birgün, raporla ilgili şunları anlatıyor: “Sağlığı iyi demiyordu. Rutin şeyler. Hastaneye şu saatte geldi. Şunlar yapılmıştır diye teknik şeyler. Raporda anormal bir şey yok. Haberal ısrarla ‘Ecevit’in doktoru olduğuna dair bir yazı istiyorum’ diyordu. Başbakanlık Müsteşarı’na da, Ecevit’e de ilettim. Ama biz neyin ne olduğunu anlamadığımız o dönemde bile o talebi öteledik.” Birgün’e göre, bu raporun istenmesinin sebebi Haberal’ın Başbakanlık tarafından atanmış bir doktor unvanı alma gayreti. Yani Ecevit’e dönük ‘iş göremez raporunun’ bu kanaldan çok daha kolay verileceğini düşünüyor Haberal. Benzer raporun Ecevit’i tedavi eden Prof. Turgut Zileli’nin köylüsü Hüsamettin Özkan’a gittiği yönünde bir iddia daha bulunuyor.
      <br/>
      <br/>
      Recai Birgün, Ecevit’e yapılanların ‘darbe’ olduğunu düşünüyor: “Türkiye gördü ki Sayın Ecevit tedavi altındaki uygulamadan çıktıktan sonra yürümeye başladı. Tabii konuşması düzelmemişti. Hastaneden çıktıktan sonra konuşması da düzeldi. Bu süreçte doktorların kasıtlı hareket etmediğine inanmak istiyorum. Bilerek ya da bilmeyerek Sayın Ecevit’i siyasetten uzaklaştırma operasyonuna katkıda bulundular. O dönem hâlâ karanlıktır. O dönemde darbe olmuştur, toplantıların ötesine geçmiştir. Ben ‘gölge darbe’ adını koyuyorum. Bu kararın bir safhasında askerler, diğer ayağında medya var, sivil toplum örgütleri, bürokratlar, iş adamları var. O döneme ilişkin herkes sorgu sürecinden geçirilmeli. Ecevit o süreci soranlara, ‘Siyasi tarihçiler araştıracak ve ortaya çıkartacak’ diyordu.”
      <br/>
      <br/>
      <br/>
      <br/>
      ASKER, BÜLENT ECEVİT’E ‘GÖREVİ BIRAK’ DEDİ
      <br/>
      <br/>
      <br/>
      <br/>
      Ecevit, Mayıs 2002’de ‘sağlık darbesi’ ile görevinden uzaklaştırılmaya çalışıldı. Bu tarihten 7 ay önce, 2001’de Cumhurbaşkanı Ahmet Necdet Sezer tarafından verilen Cumhuriyet Bayramı resepsiyonunda bazı dört yıldızlı generaller gazeteci Murat Yetkin aracılığıyla Ecevit’e ‘ayrıl’ demişti. Yetkin, konuştuğu kişilerin kuvvet komutanı düzeyinde olduğunu söylüyor. (O dönemde Deniz Kuvvetleri Komutanı Bülent Alpkaya, Jandarma Genel Komutanı Aytaç Yalman, Hava Kuvvetleri Komutanı Cumhur Asparuk idi.) 15 aktif generalin ikisiyle sohbet eden Yetkin, bir anda kendini dört orgeneralin arasında buldu. Mesajlar gelmeye başlamıştı: “Ecevit neden kendinden sonra DSP’yi devralacak bir ismi işaret edip yönetimin ve ülkenin önünü açmıyor?”
      <br/>
      <br/>
      20 dakikalık sohbette bir isim de ortaya çıktı. Orgeneraller kendi arasında konuşmuş, Hüsamettin Özkan ismi üzerinde anlaşmışlardı. İstanbul’da herkesin yakından tanıdığı bir grup iş adamı da bu toplantılara katıldı. Ertesi gün Yetkin konuyu ilettiği Hüsamettin Özkan’ın ‘Ecevit ile geldim, Ecevit ile giderim’ cevabıyla karşılaştı. O sırada Başbakanlık Müsteşarı Ahmet Şağar odaya girdi, bir korgeneral de “Ecevit ayrılsın” mesajı iletmişti. Konu en sonunda Ecevit’e de aktarıldı ancak Yetkin bu görüşmeye ilişkin notlarını kaleme almadı.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32905), [web.archive.org (arşiv bağlantısı)](http://web.archive.org/web/20090428081554/http://www.aksiyon.com.tr:80/detay.php?id=32905)
