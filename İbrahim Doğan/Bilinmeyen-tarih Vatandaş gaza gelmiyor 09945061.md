# Vatandaş gaza gelmiyor

*İbrahim Doğan Bilinmeyen-tarih*

<div>
 <font>
  <img border="0" height="1" src="/web/20041217032753im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041217032753im_/http://www.aksiyon.com.tr/resim/485/54.jpg" vspace="5"/>
  </p>
 </font>
 <font class="content">
  Ucuzluk, temizlik ve kullanım kolaylığına rağmen İstanbullu doğalgaza geçmemekte direniyor. Belediye milyonlarca dolarlık yatırım yapıp gecekondulara bile doğalgaz götürdü ancak vatandaş kapısının önündeki doğalgazı evine almıyor. Kısacası vatandaş ‘gaz’a gelmedi.
  <br/>
 </font>
 <p>
  <font class="content">
   <br/>
   Ucuz olacağı ve hava kirliliğini önleyeceği vaadiyle doğalgaz İstanbul’a 18 yıl önce getirildi. Bu sürede döşenen 8 bin 100 km’lik boru hattı ile doğalgazın ulaşamayacağı sokak neredeyse kalmadı. Buna rağmen birçok İstanbullu, kapısının önüne kadar gelen doğalgaza rağbet göstermiyor. Şehrin sadece yüzde 60’ı gaz hattının ucuna vanasını taktı. Kimileri abone olmayışını 3 milyar lirayı bulan tesisat ve kombi giderlerine bağlıyor, kimileri ise ev sahiplerinin kiracılarına güvenmeyişine. Gaz dağıtımını yapan İGDAŞ, abone sayısını artırmak için gecekondulara bile doğalgaz verirken, yapılan milyonlarca dolarlık reklamlar İstanbullunun gaza gelmesini sağlamıyor.
   <br/>
   <br/>
   İstanbul’da doğalgaz dağıtımını Büyükşehir Belediyesi’ne bağlı İGDAŞ yürütüyor. İstanbul sokaklarının yüzde 80’inden fazlasına doğalgaz hattı döşenmiş durumda. İGDAŞ’ın toplam 2 milyon 281 bin abonesi bulunuyor. 1 milyon 980 bin aktif gaz kullanıcısının 1 milyon 800 binini ev aboneleri oluşturuyor. Bu rakam İstanbul Su ve Kanalizasyon İdaresi’nin (İSKİ) 3.5 milyonluk abonesi ile karşılaştırılınca İstanbul’un yüzde 50’sinden biraz fazlasının doğalgaz kullanıcısı olduğu ortaya çıkıyor. İGDAŞ, döşenen her metre boru için bin dolara yakın bedel ödüyor. Ancak, vatandaşlar, evinin önüne kadar gelen doğalgazı içeri almakta tereddüt ediyor. İGDAŞ Genel Müdürü Süreyya Polat, İstanbul’daki abone sayısının yetersiz olduğunu ve bu rakamın 3 milyonun üzerine çıkması gerektiğini belirtiyor. Peki vatandaş kapısının önüne kadar gelen ve ucuz olduğu söylenen doğalgazı neden içeri almıyor? Öncelikle doğalgazın evin içinde dolaşabilmesi için bir hayli masraf yapılması gerekiyor. Hattın evin içine döşenmesi, sayaç, radyatör, abonelik bedeli 3 milyar lira civarında. Doğalgaza ilgiyi azaltan en önemli etken bu. İGDAŞ, abonelikle ilgili tüm aşamaları kendi yaparak bu 3 milyarlık masrafı vatandaştan almamayı planlıyor. İlgili kanunun düzenlenmesi durumunda bu bedel faturalara yansıyacak. Ev sahibi ile kiracının bu bedelin ödenmesi konusunda anlaşamaması doğalgazın yaygınlaşmamasında bir diğer etken.
   <br/>
   <br/>
   Süreyya Polat, Alibeyköy’deki Gaz Dağıtım AŞ merkez binasının çevresindeki vatandaşların bile doğalgaza yeni abone olduklarını ifade ediyor: “İstanbul’un birçok mahallesine ulaşmış durumdayız ama abone olmayan çok kişi var. Bazı mahalleler ciddi anlamda doğalgaz abonesi olmamış. İstanbullularda yeni yeni bilinç oluşuyor. Ancak insanlar eski alışkanlıklarını terk edemiyor. Yeniliklere kapalılar. Bu yenilikleri anlatmak gerekiyor.”
   <br/>
   <br/>
   İGDAŞ Müdürü’nün hesabına göre ortalama bir ailenin banyoda, mutfakta ve ısınmada doğalgaz kullanması masrafları yarı yarıya azaltıyor. “Mutfakta ayda iki tüpten yılda 600 milyon, aylık elektrik faturası 20 milyondan yıllık 240 milyon, 2 ton kömür 300 milyon lira. Toplanınca 1 milyar 200 milyon lira oluyor. Oysa doğalgaz kullanan bir aile yılı ortalama 600 milyon TL ile kapatıyor.” Milyonlarca dolar harcadıkları halde vatandaşları abone yapmakta zorlandıklarını belirten Polat, artık hane hane abonelik çalışmaları yapacaklarını ifade ediyor.
   <br/>
   <br/>
   “Gecekondulara da doğalgaz veriyoruz”
   <br/>
   <br/>
   Boru hattının şehrin altına inebilmesi için yolun imara açık olması gerekiyor. Bu yol üzerindeki haneler ve işyerleri doğalgaz alabiliyor. Bir de bunlara komşu olan kaçak yapılar ve gecekondular mevcut. İstanbul’da büyük bir kaçak yapı ve gecekondu yığını olduğu resmi ağızlardan dile getiriliyor. Ancak bunlara herhangi bir müdahale yapılmıyor; elektrik, su verilebiliyor. Hattâ imar yolu üzerindeyseler doğalgaz da alabiliyorlar. Büyükşehir Belediyesi’ne bağlı ekiplerce yıkılan gecekondulara aynı belediyenin bir başka kuruluşu, İGDAŞ, doğalgaz veriyor. Genel Müdür Polat, bu işlemi doğruluyor; “Gecekondu mahallesinde oturan biri, evinin önünden imar yolu geçiyorsa bizden doğalgaz alabiliyor. İstanbul’un yüzde 70’i kaçak. Biz o binaya kaçak da diyemiyoruz. Zaten suyunu, elektriğini alarak yaşamını meşrulaştırmış” diyor. Belediye binanın yıkımına karar verirse İGDAŞ, binaya verdiği gazı kesiyor. Şehrin yüzde 60’ını doğalgaz abonesi yapabilen İGDAŞ, olayı ticari düşünerek gecekonduları da doğalgaza bağlıyor. Böylelikle abone pastasını genişletiyor.
   <br/>
   <br/>
   İstanbul’un büyük kısmına doğalgaz ulaştıran İGDAŞ, bir metrelik boru için 100 ila 1000 dolar arasında yatırım yapmak zorunda. İstanbul bir yandan Edirne sınırlarını zorlarken, diğer yanda Kocaeli ile birleşmeye doğru adım adım ilerliyor. Bu kadar geniş bir alana yatırım yapan İGDAŞ, şehir merkezindeki yatırımlarının yanı sıra şehir dışında kurulmaya başlayan yerleşim alanlarına da doğalgaz götürüyor. Ancak bu alanlar şehrin oldukça dışında, orman içinde yer alıyor. Şehir merkezinden 30 km uzaklıktaki Acarkent de bunlardan biri. İGDAŞ, bu bölgede yaşayanlara doğalgazın verilebilmesi için 3 milyon dolarlık bir fiyat hesapladı. Her ailenin ortalama 500 dolar ödemesi doğalgazın Acarkent’e akmasını sağladı. Süreyya Polat, “Bu yatırımlar bizim planımız içinde gidiyorsa sorun yok. Ancak oradaki biri istiyorsa öne çekmem için bir plan çerçevesinde çalışmamız lazım, karşılıklı görüşüyoruz. Bu masrafı hanelere yüklüyoruz” diyor.
   <br/>
   <br/>
   Şişli, Beşiktaş, Bakırköy, Beyoğlu gibi önde gelen ilçelerdeki yatırımlar tamamlanırken İstanbul’un kenar ilçeleri yatırım olanaklarından faydalanamadı. İstanbul’un en büyük ilçesi olan Gaziosmanpaşa ve sol nüfusun ağırlıklı olduğu Gazi Mahallesi doğalgaz alamayan yerler arasında. İkinci büyük ilçe olan Kadıköy’deki abone potansiyeli ise 310 bin civarında. Bir diğer yatırım alamayan ilçe ise Sultanbeyli. Sultanbeyli sakinlerinin sadece dört bini doğalgaza abone olabildi. İGDAŞ Genel Müdürü Polat, bu yerlere unutulmuş oldukları ya da talep gelmediği için yatırım yapılmadığını kaydediyor.
   <br/>
   <br/>
   Bir diğer husus da Etiler, Tarabya gibi villa ve konakların olduğu yerlerde nüfus popülasyonunun düşük olması. Buna rağmen şehrin bu bölgelerine fakir yerlere nazaran daha fazla yatırım yapılıyor. Zengin muhitlerdeki yüksek maliyetlere ise fakir ilçeler ortak oluyor. 300 bin abonenin yapıldığı 2003 yılı içinde 40 bin kişi ithal regülatörlerin gelmediği gerekçesiyle aralıkta gaz alabildi.
   <br/>
   <br/>
   Hava kirliliği doğalgazla 11 kat azaldı
   <br/>
   <br/>
   İstanbul’a doğalgazın gelmediği yılları hatırlayanlar şehrin üzerindeki sis perdesinden her daim şikayetçi olur, İstanbul’un havasının suyunun çekilmez olduğundan yakınırdı. 1992 yılında 180 bin doğalgaz kullanıcısı vardı. Aynı yıl İstanbul’daki hava kirliliği 209 mikrogram/metreküptü. 2003 yılına gelindiğinde doğalgaz kullanımı İstanbul sathına yayılmış, hava kirliliği de 11 kat azalarak 19 mikrogram/merkübe indi. Hava kirliliğine yol açan kömür ve fabrika bacalarının yerini kokusuz gaz alıyordu. Dünya Sağlık Örgütü’nün yaşanabilir bir kent için belirlediği üst değer 150 mg/metreküp. Şu halde İstanbul’un büyük bir yayla haline geldiği öne sürülebilir. Gazetelerin üçüncü sayfalarında sıkça yer alan tüp zehirlenmelerine doğalgazda rastlanmıyor. Doğalgazın tek tehlikesi havaya karışması ve yakıcı bir madde ile buluşması durumunda patlaması.
   <br/>
   <br/>
   Rusya’dan belediyeye teklif geldi
   <br/>
   <br/>
   Türkiye, birçok ülke ile yüklü doğalgaz anlaşmaları yaptı. Birçoğu 25 yıllık olan bu anlaşmalar ne iptal edilebiliyor, ne de fiyatlarda değişikliğe gidilebiliyor. Gizlilik esası nedeniyle doğalgazın alım fiyatı da kamuoyuna açıklanamıyor. Hükümet yüksek olan fiyatın indirilmesini talep etti. İran bunu kabul etmedi. BOTAŞ’ın aldığı doğalgaz fiyatının düşürülmesi mümkün görünmüyor. Ancak Süreyya Polat, doğalgalgazı ucuz almak için BOTAŞ’ın devreden çıkması gerektiğini aktarıyor. “Bir Rus şirketi geçen yıl İGDAŞ’a gelerek ‘doğalgaz verelim’ teklifinde bulundu. Ancak yürürlükteki kanun sadece BOTAŞ’ın doğalgaz alabileceğini belirtiyor. Bizim doğalgaz almamız için kanunun değişmesi gerekir. Önümüzdeki yıllarda belediyeler de Rusya veya İran’dan doğalgaz alabilecek konuma gelebilir.”
   <br/>
   <br/>
   İGDAŞ seçim sonrası özelleştirilebilir
   <br/>
   <br/>
   Alanında Avrupa’nın üçüncü büyüğü olan İGDAŞ, Türkiye’nin en büyük gaz dağıtım şirketi konumunda. 2003 yılı cirosu 1 milyar dolar olan İGDAŞ adeta altın yumurtlayan tavuk. İstanbul’daki yatırımlarını büyük oranda tamamlayan İGDAŞ, büyük firmaların da gözdesi. Süreyya Polat, 28 Mart’ta yerel seçimler sonrası Büyükşehir belediye başkanının değişmesi ile İGDAŞ’ın satışının gündeme gelebileceğini belirtiyor. İGDAŞ’ın satışının 2025 yılına kadar var olan 40 milyon dolar civarındaki borç gerekçesiyle uzatılabileceği ifade ediliyor. Bürokratların sıcak bakmadığı satışa AKP’nin olur vermesi halinde en az 5 milyar dolarlık bir bedelle satışı gündeme gelebilir.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11279), [web.archive.org (arşiv bağlantısı)](http://web.archive.org/web/20041217032753/http://www.aksiyon.com.tr:80/detay.php?id=11279)
