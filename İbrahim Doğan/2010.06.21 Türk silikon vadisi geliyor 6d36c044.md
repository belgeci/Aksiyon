# Türk silikon vadisi geliyor

*İbrahim Doğan 2010.06.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk Silikon Vadisi,33 yıl sonra nihayet açılıyor. Savunma ve bilişim üssünde yer almak için şimdiden150 firma başvurdu. Firmalar, vergiden muaf olacak.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Türkiye'nin Silikon Vadisi kabul edilen Teknopark İstanbul önümüzdeki yıl açılıyor. Amerika'daki bilişim alanında üretim yapan bütün firmaların boy gösterdiği Silikon Vadisi'nin benzeri, Sabiha Gökçen Havaalanı'nın yanında yer alacak. 25 yıl içinde 200'ü yabancı toplam 900'ün üzerinde firmanın araştırma ve geliştirme alanında faaliyet göstermesi hedefleniyor.
    </p>
    <p class="MsoNormal">
     Teknopark İstanbul, henüz bitmemesine rağmen şimdiden yüksek taleple karşılaştı. Üniversiteler bünyesinde 20'den fazla teknopark bulunuyor. ODTÜ, Bilkent, İTÜ teknoparklarının içinde Türkiye'nin bilişim alanındaki sayılı firmaları yasal muafiyetler çerçevesinde faaliyetlerini sürdürüyor. Teknopark İstanbul'un üniversite bünyesindeki teknoparklardan farkı ne? Savunma Sanayii Müsteşarlığı'ndan üst düzey bir yetkili marka değeri yüksek bir teknoparkın kurulacağını anlatıyor: “Bilimi teknolojiye, teknolojiyi ürüne dönüştüreceğiz. Sanayi ile üniversiteyi burada birleştireceğiz.” Devletin doğrudan desteklediği bu platformda ARGE teşvik edilip yerli firmaların savunma alanından daha fazla pay alması sağlanacak. Projeye göre ülkenin ileri teknoloji ihtiyaçlarının millî kaynaklardan karşılanabilmesi için gerekli altyapının oluşturulması hedefleniyor.
    </p>
    <p class="MsoNormal">
     Bu projenin geçmişi 33 yıl öncesine dayanıyor. Turgut Özal'lı yıllarda planlanan projenin ismi İleri Teknoloji Endüstri Parkı (İTEP) idi, sadece teknopark yapılması öngörülmüştü. Ancak bölgenin uluslararası ulaşımının önünün açılıp dünya ile bağlantı kurulması için projeye Sabiha Gökçen Havaalanı eklendi. 1300 hektarlık alan kamulaştırılarak projenin hizmetine sunuldu. Havaalanı uzun süre yüksek kapasite ile çalışmadı.
    </p>
    <p class="MsoNormal">
     Projenin dört ayağından başlangıcı kabul edilen teknopark projesi 33 yıldır rafta bekliyordu. Başbakan Tayyip Erdoğan bir buçuk yıl önce projenin tamamlanması için Savunma Sanayii Müsteşarlığı'na talimat verdi. Bu kısa sürede proje, 1987 yılından beri alamadığı yolu katetti. 12 Mart'ta şirketin ortaklık sözleşmesi imzalandı. Teknopark İstanbul Anonim Şirketi'nin ortakları arasında Savunma Sanayii Müsteşarlığı İstanbul Ticaret Odası, İstanbul Ticaret Üniversitesi, Havaalanı İşletme ve Havacılık Endüstrileri AŞ (HEAŞ) ve Savunma Teknolojileri Mühendislik ve Ticaret AŞ (STM) yer alıyor.
    </p>
    <p class="MsoNormal">
     Teknopark İstanbul'un mimarlık projesi tamamlandı. Sabiha Gökçen Havaalanı'nın kuzeyinde yer alacak bölgede, yüksek binalar boy göstermeyecek. Ofis ve ARGE bölümlerinin içinde yer aldığı az katlı binalar inşa edilecek. Çevreye duyarlı binaların yanı sıra atık su dönüşümü ile tabiat da kirletilmeyecek. Binaların yapımına bu yıl içinde başlanacak, 2011 yılında ise firmaların buraya taşınması bekleniyor.
    </p>
    <p class="MsoNormal">
     Profesyonel bir yönetimin işleteceği Teknopark, dünyadaki benzer örnekleriyle yarışacak. Teknopark İstanbul'da şu alanlarda çalışan firmaların yer alması hedefleniyor: savunma sanayii, havacılık, uzay ve deniz teknolojileri, ileri malzeme nano ve biyoteknolojiler ile enerji. Bu merkezde kritik teknolojiler, gömülü sistemler, istihbarat gibi konular için yapay zekâ gerektiren akıllı yazılımlar üretilecek. Teknopark sadece yazılım üssü olmayacak, yazılımları dünya piyasasında ticari olarak öne çıkan bir merkez hâline gelecek.
    </p>
    <p class="MsoNormal">
     Bölgeye bilişim ve savunma alanlarındaki firmalar davet edilecek. Ancak her firma bu merkeze giremeyecek. Teknopark İstanbul'da ARGE faaliyetleri yapmayanlar yer alamayacak, değerlendirme kurulundan onay alanlara izin verilecek. Şu ana kadar savunma sanayii ve KOBİ ağırlıklı 150'den fazla firma başvurdu. Talebin bu kadar yüksek olması projenin arkasında SSM ve İTO'nun yer almasından kaynaklanıyor. Savunma Sanayii Müsteşarlığı'ndan bir yetkili “Çok ilgi var.” diyor; Türkiye'de teknopark sayısının az olduğuna vurgu yapıyor.
    </p>
    <p class="MsoNormal">
     Dünyada, devletler ARGE için büyük paralar ayırıyor. Teknopark İstanbul'daki firmalara da çeşitli muafiyetler sağlanacak. Aksiyon'un sorularını cevaplayan SSM'den bir yetkili, 4691 sayılı Teknoloji Geliştirme Bölgeleri Kanunu gereğince teknoparkta yer alan firmaların yasal şirket vergilerinden ve gelir vergisinden muaf olacağını açıkladı. Teknoparkta yer alan araştırmacı, yazılımcı ve ARGE personeline ilişkin 5 yıl süreyle SSK işveren payından yüzde 50 muafiyet sağlanacak. Akademik personelin Teknopark İstanbul'da kazandığı gelir, üniversite döner sermayesi kesintisinden muaf olacak. Akademisyenler ayrıca kendi araştırmalarını ticarileştirebilecek. İstanbul'da iş dünyasının içinde yer alacak teknoloji parkında, Risk Sermayesi Fonu oluşturulacak. Bu fondan yeni kurulacak firmalara destek verilecek. AB fonlarından faydalanabilmek için teknoparkın içinde danışmanlık hizmeti sunulacak.
    </p>
    <p class="MsoNormal">
     Teknopark İstanbul'da her ne kadar üretim yapılmıyor olsa da savaş hâlinde bu merkez büyük risk ile karşı karşıya kalabilir. Zira öncelikle savunma sanayii gibi kritik teknolojiler üzerinde çalışacak yüzlerce firma, ilk hedefler arasında olacak. Bu riske rağmen teknoparkın cazip bir merkez hâline dönüştürülecek olmasından dolayı firmaların ofis açmaktan çekinmeyeceği, ilk başvurularda ortaya çıktı. 33 yıl sonra Teknopark kapılarını böylece hem Türk hem yabancı yatırımcılara açacak.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=7FA0BEE1F0FFC8DD5641809AFA488301?newsId=27033), [web.archive.org (arşiv bağlantısı)](http://web.archive.org/web/20130106075724/http://www.aksiyon.com.tr:80/aksiyon/newsDetail_getNewsById.action;jsessionid=7FA0BEE1F0FFC8DD5641809AFA488301?newsId=27033)
