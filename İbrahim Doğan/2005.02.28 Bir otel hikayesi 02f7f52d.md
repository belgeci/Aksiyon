# Bir otel hikayesi

*İbrahim Doğan 2005.02.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Her şey Ermeni asıllı Amerikan vatandaşı Viktor Bedoyan’ın Vartan Oteli’ni satın almasıyla başladı. Olay basına “Ermeniler Van’ı ele geçiriyor.” şeklinde yansıyınca otel üzerinde dönen bir kavga da başlamış oldu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626193941im_/http://www.aksiyon.com.tr/resim/534/36.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   “Ben kimseye otel satmadım. Van’da dolandırıldım. Ama Vartan’ı Türkiye’de olmazsa Avrupa’da muhakkak alacağım. Terör döneminde korkmadım; ama şimdi korkuyorum. Çünkü terörist bize karşı hiçbir şey yapmadı ama şu anda birkaç kişi bize çok büyük yasal haksızlık yapıyor. Gazeteciler aklına ne gelirse yazıyor. İspat yok. Bana ‘Büyük Ermenistan kurmak istiyor’ diyorlar. Ben Ermenice bilmiyorum. Eşim Ermeni değil. Bir kişi devlet kurabilir mi? Bu mantıklı mı?”
   <br>
    <br>
     Her şey Viktor Bedoyan’ın 4 yıl önce Van’daki Sirhan Oteli’ni satın almasıyla başladı. 11 ortaklı VK Enterprises isimli seyahat acentesi oteli aldı ve otelin adını Vartan olarak değiştirdi. Bu isim aynı zamanda Bedoyan’ın oğlunun da ismi. “Biz doğu tarafına tur getirmeye çalışıyorduk. Hem doğuya ait  hem de Amerikalıların kolay söyleyebileceği bir isim gerekiyordu. Oğlumun ismi de Vartan. Ortaklarımızla konuştuk. Kabul ettiler.” diye anlatıyor. 11 ortak arasında tek Ermeni  asıllı Amerikan vatandaşı olan Bedoyan, hisselerin yüzde 20’sine sahiptir. Sorunlar tam da bu noktadan sonra başlar. Vartan isminin  Ermenice’de ‘zafer’ anlamına geldiği iddia edilir. Halbuki, ‘gül veren’ anlamına geliyor. 2002’de olay basına yansır. Ardından otelin kapatılması gecikmez. Turizm  Bakanlığı’nın gerekçesi de tadilatın ‘işletmeye uygun yapılmadığı’ şeklindedir. Ancak, Bedoyan karara itiraz edip Van İdare Mahkemesi’ne başvurarak oteli 14 Temmuz 2002’de tekrar açtırır.
     <br/>
     <br/>
     Türkiye’ye 11 yıl önce gelen Bedoyan’ın asıl işi halı-kilim ticareti. Van’da hem İran hem de yerli kilimleri bulan Viktor Bedoyan, eşi Kristy ile bu şehre yerleşmeye karar verir. Önce küçük bir ev satın alırlar. Sonra da halı-kilim dükkanı açıp Arizona’daki iş yerlerine malzeme gönderirler. Van’ın, İstanbul ve Ankara’dan da farklı olduğunu düşünüyor Bedoyan ailesi. İnsanların çok doğal ve daha sıcak olduğunu belirten Viktor Bedoyan, “Biz o zaman Van’da hiç yabancı  şirket olmadığını gördük. Van’a turist yeni yeni geliyordu. Ancak, kalacakları güzel bir yer yoktu. Bizim burada seyahat acentemiz vardı. Buraya ABD ve Avrupa’dan gelmek istiyorlardı ama korku vardı. Burada bir Amerikalının olması insanlara güven verecekti.” diyor.
     <br/>
     <br/>
     Bedoyan: “1 milyon dolar zarar ettim”
     <br/>
     <br/>
     Viktor Bedoyan ve ortakları otelin tadilatı ve reklamlar için bir milyon dolar civarında para harcar. Avrupa ve ABD’deki tur operatörleriyle ilişkiye girilir. Reklamlarla rezervasyonlar bir anda başlar. Bedoyan’ın Van’a yılda getirmeyi planladığı turist sayısı bindir. Otelin açıldığı günlerde 30 kişilik ilk turist kafilesi gelir. Ancak o gün ‘işletmeye uygun şekilde yapılmadığı’ için otel kapatılır. Turistler de açıkta kalır.
     <br/>
     <br/>
     Otelin mahkeme kararı ile açılmasından sonra Bedoyan, kızının doğumu için ABD’ye gider. ABD’ye indiğinde otele el konulduğunu öğrenir. Kızının doğumunu düşünen çift hemen Van’a dönmez. Otelin  satış tarihi 3 Eylül 2002’dir. Bedoyan bu tarihte otelde olduğunu ancak  kimsenin kendine gelerek oteli almak için görüşmediğini, iddia ediyor. Ekimde ABD’ye giderken şirketin karar defterini de yanında götürür. Oteli satma niyetinde olmayan Bedoyan, “Oteli çaldılar. Kesinlikle para almadım, bu anlaşmayı duymadım. Otel satmadım ve satmak da istemedim. Otelin satış anlaşmasını jandarma, adli tıp ve üniversite inceledi. Üçü de imzanın bana ait olmadığını açıkladı. Ben kimseye vekalet vermedim. ABD’ye giderken karar defteri de yanımdaydı zaten. Mahkemeye bir kanıt sundular ama o da sahte. Şu anda ortaklarım korkuyor. Bir milyon dolar zarar ettik.” diyor.
     <br/>
     <br/>
     Otele el konulmasından iki hafta sonra Van’a dönen Viktor Bedoyan, “Biz davetli olarak buraya geldik. Neden önce bizi davet edip izin veren Turizm Bakanlığı sonradan bize karşı durdu, bunu anlamıyorum. Her şey yasal ve kayıtlıydı. O zaman bizden çok hoşlanmışlardı. Yabancı olduğumuzdan bizi seviyorlardı. Halkla ilişkilerimiz iyiydi.” diyor. Bedoyan, İstanbul’dan bir avukat tutar ancak çok para istemesi yüzünden vazgeçer. Daha sonra Van’da bulduğu avukat, otelin yeni sahiplerinin yakınları tarafından tehdit edilince o da davadan çekilir.
     <br/>
     <br/>
     Powell rica etti, konsolos 7 kez Van’a geldi
     <br/>
     <br/>
     Bedoyan, Van’da avukat bulamayınca Ankara’dan bulduğu başka bir avukatla yoluna devam eder. Bedoyan’ın otelini kaybetmesi üzerine önce o dönemin Amerikan Dışişleri Bakanı Colin Powel, Türk İçişleri Bakanı’na “Lütfen vatandaşımızın haklarını koruyun.” diyerek uyarıda bulunur. Dava sürecinde Amerikan konsolosu da konuyu takip etmek amacıyla 7 kez Van’a gelir. Bedoyan dedelerinin Ermeni olduğunu ve bunu kendisinin seçmediğini söylüyor: “Ben Amerikalıyım. Doğum yerim New York. Babam da New York’ta doğan bir Amerikalı. Benim Ermenilikle o kadar ilgim yok. Çünkü o zaman yoktum. 90 yıl önce Kayseri ve Harput’tan Birinci Dünya Savaşı zamanı gitmişler ABD’ye.  Ermenice de bilmem. Büyük Ermenicilik fikrini benimsemiş olsaydım eşimi Ermeni seçerdim, ama o İskoç asıllı.”
     <br/>
     <br/>
     Bedoyan, şu an, eşi ile birlikte Van’da yaşıyor. Türkçe’si çok iyi değil belki ama doğunun kültürünü sevdiği belli. Telefonda konuştuğu kişiye ‘başım üstüne, başım üstüne’ demekten kendini alamıyor. Evinin duvarlarında 32 yıllık eşi ve üç çocuğu ile birlikte çektirdiği fotoğraflar yer alıyor. Odanın bir köşesinde masayı andıran bir şekil göze batıyor. Ne olduğunu sorunca, “Oğlumuz için Amerikan usulü çeyiz hazırlıyoruz.” cevabını veriyor.
     <br/>
     <br/>
     Otelin satışı davası geçtiğimiz günlerde Van Asliye Hukuk  Mahkemesi’nce reddedildi. Bedoyan, davayı temyize götürdü. Orada da reddedilmesi durumunda Avrupa İnsan Hakları Mahkemesi’ne başvurmayı planlıyor. Mahkeme ile konuştuğunu, Avrupa’nın kendisini desteklediğini söylüyor.
     <br/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20233), [web.archive.org (arşiv bağlantısı)](http://web.archive.org/web/20070626193941/http://www.aksiyon.com.tr:80/detay.php?id=20233)
