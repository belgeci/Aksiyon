# Seyırlık balıklar

*Necla Polat Bilinmeyen-tarih*

<div>
 <font>
  <img border="0" height="1" src="/web/20050227092601im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092601im_/http://www.aksiyon.com.tr/resim/349/58.jpg" vspace="5"/>
  </p>
 </font>
 <font class="content">
  Sanatla ilgilenen çevreler tam teşekküllü müzelerimizin olmadığından sürekli yakınadursunlar, balıkçılar kolları sıvadı ve ekmek teknelerini döndüren enva-i türlü balık müze için toplandı.
 </font>
 <br/>
 <p>
  <font class="content">
   Pek farkında değiliz ama bir “Balıkçı Müzesi”ne sahibiz, köhne ve kuytu bir yerde, ürkütücü olduğu da söylenebilir ama kimin umrunda? Balıkçı müzesi, bir müzenin sahip olması gereken kriterlerin çoğuna sahip, bilgilendirici ve eğlendirici.
   <br>
    <br>
     Yedikule Barınağı’nda balıkçıların mesleklerine karşı duyarlılıklarını kanıtlayan bir müze var. Balıkçı Müzesi denilen bu yer, bir müzenin olabileceği en küçük alana kurulmuş. Denizin derin maviliğine inat karanlık bir mekan bu, ama çiğerlerinize dilediğiniz kadar deniz kokusu çekebilirsiniz burada. Maviliğin kadim yoldaşlarına başka bir rengin hüzmesinden bakarsınız, emin olun farklı bir deneyimdir bu.
     <br>
      <br>
       Üç tarafı denizle çevrili bir ülke halkının denizi, deniz canlılarını tanıma açısından daha engin bir kültüre sahip olduğunu düşünmek gayet doğaldır. Ama Kocamustafapaşa Çevre ve Balıkçıları Koruma Derneği Başkanı Haydar Deniz’den dinlediklerim bunun bizim için pek mümkün olamayacağını gösteriyor. Ülkemizde bu bilincin oturup oturmadığı artık benim için tartışılır çünkü deniz insanlara para kazandırıp hayatlarını sürdürmelerini sağlayabiliyor, ama öte yandan insanlar onu kurdukları fabrikalardan tutun da, içtikleri suyun pet şişesinden gazete parçalarına kadar, birçok şekilde kirletmekte bir mahzur görmüyorlar. Tedirgin edici olan ise denizin verdiklerini geri almaya karar vermesi ihtimalinin hiç de az olmaması.
       <br/>
       <br/>
       Sanatçılar değil balıkçılar....
       <br/>
       <br/>
       Sanatla ilgilenen çevreler tam teşekküllü müzelerimizin olmadığından sürekli yakınadursunlar, balıkçılar kolları sıvadı ve ekmek teknelerini döndüren yegane malzemeler olan enva–i türlü balık müze için toplandı. Kocamustafapaşa Çevre ve Balıkçıları Koruma Derneği’nin yöneticileri ve üyeleri, 1997’de oluşturdukları müzenin faaliyetine devam etmesi için ellerinden geleni yapıyorlar.
       <br/>
       <br/>
       Balıkçı müzesindeki birçok çeşit balık, sahil şeridi boyunca uzanan balıkçı barınaklarında kalan, diğer denizlerde çalışan ve derneğe kayıtlı olan balıkçılar tarafından toplanıp, müzeye teslim ediliyor. Müzedeki balıklar ilaçlanarak kavanozlara konuluyorlar ve eğer hava almazlarsa çok uzun süre cam kavanozların içinde muhafaza edilebiliyor. Haydar Deniz, ellerine gelen balıklar tanıdık yahut tamamen yabancı olsun herhalukârda hemen ilaçlama yapıyor ve kavanoza yerleştiriyor. Müzede şu an üçyüzün üzerinde balık çeşidi var. Denizcilerin su canlılarıyla ne kadar haşir neşir olduğunu tahmin edersiniz. Fakat denizlerimizde yaşayan balık çeşidi öylesine zengin ki buldukları arasından onların bile tanımadıkları deniz canlıları çıkıyor. Bize İskenderun’dan yeni gelmiş bir balık türünü gösteriyor, Deniz. Kafasına baktığınızda beyni görünen bu balık çeşidini 50–60 yıllık balıkçılar bile daha önce hiç görmemiş. Müzede bulunan bazı “ilginç isimli” balıklar şunlar: Öksüz, kumkayası, kurbağakayası, deniziğnesi, kerevit, iskorpit, sübye, sivri, izmarit, dülger, pisi, kolyoz. Bunların getirildiği bölgeler ise genellikle Karadeniz, Marmara, Ege, Kefken, Sapanca. Balıkların bir araya getirildiği ve müzevari bir ortamda sergilendikleri iki mekan var: Biri sözünü ettiğimiz Kocamustafapaşa Balıkçıları Koruma Derneği’nin yeri, diğeri ise üniversite bünyesinde oluşturulmuş bir platform.
       <br/>
       <br/>
       Sihirli kabuklar
       <br/>
       <br/>
       Duvarları boydan boya kaplayan raflarda dizili bir sürü kavanoz var. Kavanozdaki balıkların hepsi için tek bir şey söylemek zor, bazı balıklar şirin, bazıları çok ürkütücü. Müzenin ortasında uzun camekanın içinde ise çeşitli büyüklüklerde rengarenk, deniz kabukları var. Denizden kilometrelerce uzakta olsanız bile kulağınıza dayadığınızda denizin sesini duyabileceğiniz sihirli kabuklar, ortamın loş ışığı altında efsunlu bir güzellik sergiliyorlar. Müzeye girdiğinizde tam karşınıza gelen camlı bir dolabın içinde çeşitli denizci düğümleri bulunuyor. Hemen önündeki yükseltide ise çeşitli gemi ve sandal maketleri var. Maketlerin aralarına küçük denizci fenerleri konulmuş. Yerde ise denizden yeni çıkarılan deniz yıldızları kurumaları için bırakılmış.
       <br/>
       <br/>
       Barınaktan müzeye...
       <br/>
       <br/>
       1960’tan sonra deniz kenarlarının doldurulmasıyla oluşan barınaktaki balıkçılar, Büyükşehir Belediyesi’nin kendilerine tahsis ettiği yer için kira ödüyorlar. Deniz, 40 metrekare olan müzenin genişletilmesi ve daha merkezi bir yere taşınması amacıyla Fatih Belediyesi’yle görüşmeler yapmış. İkiyüz metrekare genişlikteki bir alana müzeyi yaymayı kararlaştırmışlar. Deniz, elindekiler haricinde Çanakkale, Adana, İskenderun, Ordu gibi illeri gezerek, oralarda en az bir hafta kalarak toplayabileceği balık çeşitlerini müzeye koymayı düşünüyor. Böylece gelecek olan balıklar ve henüz değerlendirilmemiş olan balıklar bir araya geldiğinde daha zengin bir kapsam çıkacakmış ortaya. Ancak ülkenin yaşadığı ekonomik kriz belediyelerin bu tür işlere ayırdıkları fonu kaçınılmaz olarak etkileyince, iyi yöndeki projeler rafa kaldırılmış ne yazık ki. Deniz için bu kadar çok balık çeşidinin bir araya getirilmesi hiç kolay olmamış, tamamen kendi çabalarıyla, büyük sıkıntılar içinde emek vererek gerçekleştirmiş.
       <br/>
       <br/>
       Haydar Deniz’in son olarak cevapladığı sorun, bir toplumsal sorunu yansıtır nitelikte. Bu aynı zamanda yurt içi ve yurt dışında birçok sivil toplum örgütünün, vakıfların savaştığı ve olumlu sonuçlar alabilmek umuduyla çabaladığı bir konu: Denizlerimizin kirletilmesi. Haydar Deniz’e göre, büyük şehirler için buna neden olan en önemli etken, her türlü deterjan fabrikasının denizlere yakın yerlerde kurulması ve atıklarının direkt olarak denize verilmesi. Bu durum kirliliğin en önemli sebebi. Buna bilinçsiz avlanmayı da eklediğimizde kirli tablo tamamlanıyor, Deniz’in deyimiyle “Balık baştan kokuyor”!
       <br/>
       <br/>
       Hafta sonları muhtelif köprülerin üzerinde ya da İstanbul’a yakın yerlerde balık tutan sevimli amcaların da”bilinçsiz avlanma” kapsamına giren bir eylemle iştigal ettiklerini belirtelim. Haydar Deniz, bunları anlatırken balıkçılık konusunda da bizi bilgilendirmeyi ihmal etmiyor. “Balıkçılık deyince, gırgır balıkçılığı, olta balıkçılığı ve amatör balıkçılık aklınıza gelmeli. Yoğun olarak yapılan olta balıkçılığı. Bazı balıkçılar dalarak da avlanıyorlar, bunun yasak olduğunu bile bile.” Üç tarafı denizlerle çevrili bir ülkede, bilinçsiz avlanmanın bilincinde olmayan insan sayısının çok fazla olması kulağa garip geliyor doğrusu. Yeterince değerlendiremediğimiz varlıklara duyduğumuz üzüntüyü bir “balıkçı müzesi”nden haberdar oluşumuza duyduğumuz sevinçle tolere ediyoruz.
       <br/>
       <br/>
       neclapol@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12538), [web.archive.org (arşiv bağlantısı)](http://web.archive.org/web/20050227092601/http://www.aksiyon.com.tr:80/detay.php?id=12538)
