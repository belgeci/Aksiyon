# Türk geleneksel sanatları sergide buluştu

*Necla Polat 2001.03.24*

<div>
 <p class="spot">
  Geleneksel sanatların farklı açılımlarında yoğunlaşmış eserler seyircilerini bekliyor.
 </p>
 <p class="metin">
 </p>
 <img border="0" src="/web/20020428173852im_/http://www.aksiyon.com.tr/2001/329/resimler/Turk.jpg"/>
 <p class="metin">
  CRR fuayelerinde 17 Mart'ta açılışı yapılan ve dört sanatçının eserlerinin bulunduğu "Evrensel Kalemin Ucundan Türk Sanatı" adlı sergiyi farklı bakış açılarının ürünleri olarak düşünüp gezebilirsiniz. Sergide adından da anlaşılacağı gibi hem Türk hem de yabancı sanatçıların eserleri yer alıyor. Sergide eserleri yer alan sanatçılar Ali Toy (Hattat), İrma Firuz (Tezhip), Füsun Arıkan (Ebru), Sabine Buchmann Yamanlar (Minyatür). Ali Toy'un eserlerinde mimarlığının getirdiği bakış açısıyla dikey hat şekilleri yoğunlukta görülüyor. Toy, milletlerarası üç yarışmada beş ödül almış ve onun için önemli olan hatlarıyla ünlü İstanbul'un bu vasfını devam ettirmek. Füsun Arıkan ise birçok yerde geniş kapsamlı sergiler açmış ve halen kendi atölyesinde çalışmalarına devam ediyor. Arıkan, geleneksel Türk Ebru Sanatı'ndan yola çıkarak çağdaş bir çizgi yakalamaya çalışıyor. İrma Firuz ise bir diplomat olarak, bu sanatla uğraşmaktan mutlu. Kendisi bunu şöyle ifade ediyor; "Geleneksel Türk Sanatına karşı duyduğum haz ve çekicilik, minyatürlerin büyüsünden kaynaklanıyor. "Aslen Fransız olan Sabine Buchmann Yamanlar, Cem Sultan ve Melek temasını işlediği minyatürleri ile dikkat çekiyor. Yamanlar'ın eserlerine baktığınızda geleneksel bir Türk minyatür sanatından ötelere taşınmış yeni bir minyatür anlayışı görüyorsunuz. Sergiyi düzenleyen ve büyük oranda katkısı bulunan Koza Yaşam ve Çevre Kültürü Derneği bu çalışma için heyecanlı. Koza derneğinin gezi, müzik ağırlıklı faaliyetleri de var ve bir yaşam ve çevre kültürü derneği olarak bakış açıları belli noktalarda yoğunlaşıyor: "İnsanlar arasında geniş bir anlayış, hoşgörü, sevgi ve saygı ruhunu oluşturmak, kültür varlığını korumak, geliştirmek ve varlığımızı evrenselliğe taşımak. Çevreye, doğaya saygının ve toplumsal yaşam kültürünün gelişmesine ve bu bilincin yenleşmesine katkıda bulunmak."
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/329/kultur/2.htm), [web.archive.org (arşiv bağlantısı)](http://web.archive.org/web/20020428173852/http://www.aksiyon.com.tr:80/2001/329/kultur/2.htm)
