# Devletimizi uçan pencerelerden seyredeceğiz

*Necla Polat 1998.03.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünyanın yazılım devi Microsoft, Türkiye Cumhuriyeti Devleti'nin faaliyet gösterdiği değişik alanlara katkıda bulunmak üzere kolları sıvıyor.
  </font>
 </div>
 <div id="newsText">
  <font class="detail-text">
   Firmanın Başkan Yardımcısı Steve Ballmer, görüşmeler yapmak ve firmanın sunduğu çözümleri anlatmak üzere nisan ayında Türkiye'ye geliyor. Eğer istenilen projeler gerçekleştirilirse devlet içerisindeki çarklar elektronikleşerek işlemlere büyük hız kazandırılacak.
   <br/>
   <br/>
   Menzir: Matbaanın gelişi gibi gecikmemeli
   <br/>
   <br/>
   Bir süre önce Microsoft'un ABD'de gerçekleştirdiği 'Devlet İdaresinde Teknoloji' konulu sempozyuma katılan Ulaştırma Bakanı Necdet Menzir, elektronik devlet, bürokrasi açısından 21. yüzyılda çağı yakalayacağımızı vurgulayarak tarihte matbaanın yurdumuza girişindeki gecikmenin benzerinin yaşanmaması gerektiğini söyledi. Bakan Menzir, devletin kamu ağları ve internetle ilgili projelerine danışmanlık yapmak üzere başkan yardımcısının gelmesini Bill Gates ile kararlaştırdıklarını belirtti. Ulaştırma Bakanı Menzir, "Devletin bu alanda büyük eksiklikleri var. Proje; şeffaflık, demokrasi, globalleşme gibi önemli kavramların Türkiye'de de yerleşmesini sağlayacak. Projeyi hızlandırmak için çalışıyorum. Kamuoyu 'Projeyi istiyorum' diye bağırmalı. Türkiye, yıllarca sanayii, tarımı sübvanse ettiyse bilgiyi de finanse etmeli" dedi.
   <br/>
   <br/>
   Sağlıktan yargıya her saha kapsama alanında
   <br/>
   <br/>
   Hemen her alanda yardımcı araç olarak kullanılan bilgisayarın devlet organlarına da büyük kolaylıklar sağlayacağı muhakkak. Nüfus dairelerinde, yargıda, emniyette, vergi vb. işlemlerin yapıldığı maliyede, sağlıkta, sayımlarda, sigortada, eğitimde, kısacası aklınıza gelebilecek her sahada çalışanlara ve buralara işi düşen vatandaşlara zaman kazandıracak elektronik sistem işlemlere son derece hız kazandıracak. Kamuya ait bütün birimlerin birbirine bağlanıp bilgilerinden karşılıklı yararlanması, istenilen dokümana anında ulaşılması günler, aylar süren işlemleri saatlere, dakikalara indirecek.
   <br/>
   <br/>
   Eğitim 2001 onbinlere anlatılacak
   <br/>
   <br/>
   Türkiye'ye gelecek Microsoft Corporation Başkan Yardımcısı Steve Ballmer, 1718 Nisan tarihleri arasında İstanbul'da Lütfi Kırdar Uluslararası Kongre ve Sergi Sarayı'nda gerçekleştirilecek Eğitim 2001 etkinliğinde bir konuşma yapacak. İstanbul'dan ve çevre illerden 10 binin üzerinde öğrenci ve binden fazla eğitimcinin katılması planlanan etkinlik çerçevesinde 'Yarının Uzmanlarını Yetiştiren Öğretmenler  Yarının Uzmanları Öğrenciler İçin Bilgi Çağına İlk Adım' isimli iki ayrı seminer verilecek. Öğretmenlere bilgisayarlardan eğitimde nasıl faydalanılacağı anlatılırken öğrencilere bilgisayarda ev ödevinin yapılışı örneklerle anlatılacak.
   <br/>
   <br/>
   'Bilgisayarla Yeni Ufuklara' sloganıyla duyurulan etkinlikle ilgili bir açıklama yapan Microsoft Türkiye Genel Müdürü Süreyya Ciliv programa katılanların sayısı itibarıyla Türkiye'nin en büyük sınıfını oluşturacaklarını belirtti. Ciliv, "Bilgi Çağı kavramının doğru tanımlanması için sağlam temellere ihtiyacımız var. Geleceğin eğitiminin inşasında yapılacak yatırımların sağlıklı olması için yöneticileri bilgilendirmek, pazarı ve eğitimcileri biraraya getirmek de hedeflerimiz arasında yer alıyor" şeklinde amaçlarını özetledi.
   <br/>
   <br/>
   İki gün sürecek programda ayrıca Robert Koleji, Eyüpoğlu Koleji, Koç Lisesi ve Kuleli Askeri Lisesi gibi okullar internet ve bilgisayar destekli eğitime başladıktan sonraki olumlu gelişmeleri aktaracaklar.
   <br/>
   <br/>
   Microsoft devletlerle görüşüyor
   <br/>
   <br/>
   Microsoft, Bill Gates'den sonra en yetkili kişisi olan firmanın Başkan Yardımcısı Steve Ballmer'la Türkiye'de ön çalışma yapacak. Halen Satış ve Destek, Küresel İş Stratejisi Gruplarından sorumlu Başkan Yardımcılığı görevini sürdüren Ballmer büyük çaplı projeleri yürütüyor.
   <br/>
   <br/>
   Öte yandan geçtiğimiz haftalarda Avustralya ve Singapur'un içerisinde bulunduğu Uzakdoğu ülkelerine bir gezi yapan Bill Gates oralarda da devletlerin desteklediği büyük projeleri yetkililerle görüştü.
   <br/>
   <br/>
   "Projeyi istiyoruz"
   <br/>
   <br/>
   Bakan Menzir, Başkan Yardımcısı Steve Ballmer'ın Türkiye'ye gelerek ön çalışma yapmasını devlet için düşünülen projeyi Microsoft'un gerçekleştireceği anlamına gelmediğini söylüyor. Ancak gecikmesi en kötü seçenek olan proje için en iyisi ve ucuza mal olanının bir an önce ortaya konması kamuoyunun beklentisi. Biz de Bakanımız Menzir' gibi devlet çarklarını hızlandıracak 'Projeyi istiyorum' diyoruz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4BA7266E8B7979CF7183E0D6788EE197?newsId=3591), [web.archive.org (arşiv bağlantısı)](http://web.archive.org/web/20140702065453/http://www.aksiyon.com.tr:80/aksiyon/newsDetail_getNewsById.action;jsessionid=4BA7266E8B7979CF7183E0D6788EE197?newsId=3591)
