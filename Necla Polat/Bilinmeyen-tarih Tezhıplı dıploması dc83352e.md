# Tezhıplı dıploması

*Necla Polat Bilinmeyen-tarih*

<div>
 <font>
  <img border="0" height="1" src="/web/20050227162056im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227162056im_/http://www.aksiyon.com.tr/resim/332/58.jpg" vspace="5"/>
  </p>
 </font>
 <font class="content">
  Bir yabancı olarak yaşadığınız ülkede yapabilecekleriniz genellikle çok sınırlıdır. Bunu sizin o toplumun kültürüne karşı duyduğunuz yakınlık veya o topluma karşı duyduğunuz antipati olumlu ya da olumsuz olarak belirleyecektir.
 </font>
 <br/>
 <p>
  <font class="content">
   Türkiye gibi bir yerde yabancıysanız size garip gelebilecek o kadar çok şey sayılabilir ki. Toplum yaşanılan buhranlara rağmen hâlâ eğlenmeyi biliyor, bir kesim çok zengin ve hâlâ kazanmaya devam ederken fakir olanlar daha da fakirleşiyor. Ya da kültürel anlamda bir imparatorluğun mirasçısı olarak kültürüne sahip çıkma çırpınışları hâlâ sürüyor, dinamik tutulmaya çalışılan bir taraf hep mevcut.
   <br>
    <br>
     Türkiye’de bir yabancı hem de bürokrat bir yabancı. Onun yapmak istediği Türk geleneksel sanatlarını öğrenip, yapabileceğinin en iyisini yapmak. İrma Firuz, İstanbul Panama Fahri Başkonsolosu. 1978’den beri Türkiye’de yaşıyor. 90’larda minyatürle tanışmış. Firuz’un, yabancılar için ilginç bulunan minyatürle tanışması kitaplar vasıtasıyla olmuş; “Geleneksel Türk sanatları ile ilgili kitaplarda yayınlananlar Türkiye’de yaşayan yabancı insanların dikkatlerini hep çekiyor.”
     <br>
      <br>
       Panama’da en yaygın geleneksel sanat Molaz adı verilen ve Kızılderililerden gelen bir sanat türü. Bu sanatta birtakım dinî ve mitolojik figürler kumaş üzerine işleniyor, daha sonra kesilerek yanları dikiliyor. Dolayısıyla bir Panamalı olan İrma Firuz’a Türk geleneksel sanatları hayli farklı ve değişik geliyor. İrma Firuz, her ülkede çok yaygın olan resim sanatını öğrenmektense, minyatür kursuna gitmeyi tercih etmiş. “Minyatür çok özel bir sanat ve Türk kültürünü yansıtıyor. Benim minyatürü öğrenmekteki amaçlarımdan biri de Türk kültürünü öğrenmek ve daha iyi anlamak. Resim sanatı şu dönemde çok fazla uygulanıyor, farklı olanı öğrenmek benim için daha iyi. Minyatürü, Cahide Keskiner’in atölyesinde öğrenmeye başladım ve ondan sonra farkettim ki tezhip de öğrenmem gerekiyor. Çünkü minyatürlerdeki süslemeler tezhipten gelen tekniklerle yapılıyor. Tezhip öğrendikten sonra minyatür yaparken daha çok zevk alıyorum. Artık her türlü mimari ve porselen üzerinde tezhip ya da minyatür çalışması yapabiliyorum. Formlar çok değişik ve karışık olduğu için önceden minyatür yaparken çiçeklerin nereden geldiğini, nasıl bağlantıyı kurduklarını anlamakta zorlanıyordum. İki senedir tezhip yapıyorum ve minyatürden geldiğim için daha kolay öğreniyorum.”
       <br/>
       <br/>
       Türk geleneksel sanatlarını öğrenmeye başladığında amacı; yaklaşımı, tekniği kavrayıp bunun üzerine çalışmakmış. Firuz aynı zamanda bir konsolos olarak akla takılabilecek bir soru olduğu için diplomat kimliğinin sanatını yapmasını engellemediğini söylüyor. Çünkü konsolosluk onun vazifesi ama tezhip, minyatür kendi yaşamıyla alâkalı bütünlük sağlayan şeyler.
       <br/>
       <br/>
       Türk geleneksel sanatları Panama’da...
       <br/>
       <br/>
       Bizim ülkemizden kilometrelerce uzak bir coğrafyada Türk geleneksel sanatlarında verilen eserlerin olacağı bir serginin açılması sizi duygulandırmaz mı? Kendi adıma böyle bir olayın bana mutluluk vereceğini itiraf etmek zorundayım. İşte İrma Firuz bunun planlarını yapıyor. Geçen yaz Panama’dan festival amacıyla Türkiye’ye gelen folklor ekibinin bağlı olduğu kültür enstitüsü ile bu konuyu görüşmüş ve olumlu yanıtlar almış. Şimdilik aklında sadece kendi eserlerini götürmek var. Çünkü, bunun riskli olduğunu, coğrafi uzaklıklar yüzünden eserlerin oraya taşınması aşamasında sorun çıkabileceğini belirtiyor. Firuz’u bu noktada heyecanlandıransa Panamalıları çok yabancı oldukları bir sanatla tanıştırmak. Orada bu sanatın eğitimini verme ihtimali de var; “Aslında bana göre bu çalışmaların sürdürülmesinde Türkiye’nin Meksika Büyükelçisi ile uzlaşılabilir, kendisinin Türkiye adına Orta Amerika işleri ile ilgilenmesi bizim için kolaylık olabilir.”
       <br/>
       <br/>
       İrma Firuz, Sabine Buchman Yamanlar, Ali Toy ve Füsun Arıkan’ın eserleri toplu olarak Koza Derneği’nin katkılarıyla Cemal Reşit Rey Fuayelerinde 17 Mart tarihinden beri sergileniyor. Firuz’a sergi teklifi ilk olarak Sabine Buchman Yamanlar’dan geliyor; “İkimiz de Türkiye’de yabancı olduğumuz ve minyatür sanatıyla ilgilendiğimiz için Yamanlar ile bu yönde birçok ortak nokta buluyoruz.”
       <br/>
       <br/>
       İrma Firuz, Türkiye’de yaşayan bir yabancı olarak Türklere ait gelenekselleşmiş bir sanatı iyi derecede öğrenmeye çalışmak ve Türklere kendi sanatlarına ait eserler vererek onların, bu sergide göstermekten mutluluk duyuyor. Ona göre bunları yaparak Türk kültürüne ait olabiliyor.  İrma Firuz, Çin asıllı bir Panamalı ama kendini Türk gibi hissediyor; “İnsanlar her nerede yaşıyor olurlarsa olsunlar bu noktada kompleks olmalılar.” Tezhip ve minyatürle ilgili kafasındaki planları ise şöyle; “Minyatür bildiğim için tezhip öğrenmem zor olmadı. Türk dekoratif sanatı olarak tezhip ve minyatürü bir arada kullanmada gereken bakış açısını geliştirmek istiyorum. Yabancı olduğum için bu sanatlara farklı bakıyorum, bu farklı bakışta da etkilendiklerimi ifade etmek istiyorum. Kutsal bir kitaptan alınan sözleri süslüyorsunuz. Bu sanatı yaparken herkes bu kutsallığı bilerek icra eder ve bence en iyisi, en güzeli olsun diye düşünür. Ben bir yabancıyım ama sanatı yaparken mükemmelliği yakalamak için iyi nefes almam gerektiğini, her çizgi için sabretmem gerektiğini biliyorum.”
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13149), [web.archive.org (arşiv bağlantısı)](http://web.archive.org/web/20050227162056/http://www.aksiyon.com.tr:80/detay.php?id=13149)
