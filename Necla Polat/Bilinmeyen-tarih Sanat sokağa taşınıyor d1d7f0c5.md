# Sanat sokağa taşınıyor

*Necla Polat Bilinmeyen-tarih*

<div>
 <font>
  <img border="0" height="1" src="/web/20050302181003im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302181003im_/http://www.aksiyon.com.tr/resim/303/69.jpg" vspace="5"/>
  </p>
 </font>
 <font class="content">
  Büyük bir caddede yürüyorsunuz. İçinde her zaman sanat eserlerinin sergilendiği bir galerinin camlarına binlerce, rengârenk ve simetrik şekilde yapıştırılmış dialar gördüğünüzde kendinizi alamıyorsunuz renklerin çeşitliliğinden.
 </font>
 <br/>
 <p>
  <font class="content">
   Her birini ayrı ayrı incelemek isteğiyle dolup taşarken düşünüyorsunuz: Bunları toparlamak bir yana sergilenmeye hazır hale getirmek kimbilir ne kadar zaman aldı? Sokakla böylesine içiçe geçmiş bir sanat etkinliğinin şaşırtıcı boyutlarda oluşu daha çok artırıyor hayretinizi. Belki de ilk kez böyle bir şey görüyorsunuz, belki dünyada ilk kez oluyor bu...
   <br>
    <br>
     Yapı Kredi Kâzım Taşkent Müzesi’nde 28 Eylül’de açılacak olan serginin çalışmalarını görmek için gittiğimizde gözümüze çarpan, her tarafa yayılmış ve bir kısmı da camlara asılmış olan dialardı. Serkan Özkaya bu proje için bir yıldır çalıştığını söylüyor. Kâzım Taşkent Müzesi'nde açılacak olan serginin daha küçük çaplı bir versiyonunu geçen ay Torino'da açmışlar. On yıldır sanatla ilgilenen Özkaya bu sergiyi şöyle anlatıyor: “Torino’da yaptığımız serginin ismi ‘Bir Sanat Galerisi Gerçekte Nasıl Olmalı?’ idi ve 8 bin slaytlıktı. Oradaki sergi ayın onunda bitti ve bütün dialar Türkiye’ye gönderildi”. Serkan Özkaya iki sergide de ana fikrin, eserlerin kendisinin değil dialarının kullanılması olduğunu söylüyor: “Sergideki dialar gündüz insanların dışarıdan görebileceği şekilde sergilenecek, gece de içeriden açılacak spot ışıklarla dışarıdan yine çok rahat izlenebilecekler”. Gece sun’i spotlar altında diaların simetrik görüntüsünün camın arkasına yansımasıyla bir anlamda yaşam ile sanat arasındaki sınır; şeffaf bir camda şekillenmiş olacak.
     <br>
      <br>
       Rönesans’tan günümüze...
       <br/>
       <br/>
       Serkan Özkaya bu projesini özellikle İstiklal Caddesi için tasarladığını, bunun için gün içerisinde caddeden geçen insan sayısını düşünerek ulaşabilecekleri kitleleri hesaba kattığını açıklıyor.
       <br/>
       <br/>
       Sergiye katılan eserlerin sayısı yaklaşık olarak 30 bin. Bunu şöyle düşünebilirsiniz; binden fazla sanatçının 30 bin slaytı. Bu özelliğiyle de dünyanın en büyük karma dia sergisi olarak düşünülebiliyor çalışma. Rönesans zamanındaki ressamların çizimlerinin alındığı slaytlardan tutun da sanat tarihçilerinin heykellerinin dialarına; bir çok gezgin ve fotoğraf sanatçısının eserlerine varana kadar yok yok kapsamın içinde... Genelde kruvatörler belli kriterlere göre gelen eserlerin bazılarını alır bazılarını almaz. Bu sergide ise bütün eserler hepsi hiçbir fark gözetmeksizin sergi kapsamına dahil edilmiş. Fakat slaytların dizilişinde belli bir hiyerarşik yapılanma var; göz hizasında olanlar daha rahat görülebiliyor. Serginin maliyetiyle ilgili soruları ise şöyle cevaplıyor Özkaya: “Maliyeti açısından düşünürsek çok büyük bir proje. Bir slayt çerçevesiyle birlikte az bir paraya mâl olabilir ama hepsi birlikte çok büyük paralara mâl olur. Fakat biz slaytları sergi sonrasında geri verilmek üzere ödünç aldık. Bu yüzden de çok küçük bir bütçeye mâl oldu.”
       <br/>
       <br/>
       Amerika’da güzel sanatlar üzerine master yapan Serkan Özkaya, meslek hayatı içinde ne yaparsa yapsın “sanat kaygısı”nın sınırları içinde kalmaya özen göstermiş. Çalışmalarında edebiyattan, müzikten ve görsel sanatlardan esinlenmiş. Kendisi bunu hiç değilse bir izleyici olarak yaptığını da ekliyor.
       <br/>
       <br/>
       Dünyanın En Büyük Karma Dia Sergisi, Yapı Kredi Kültür Merkezi’nin ‘1870 Beyoğlu 2000—Bir Efsanenin Monografisi’ başlığıyla girdiği yeni sezondaki çalışmalardan sadece biri. Geçmişten bugüne, okulları, büyük mağazaları, dini yapıları, elçilik binaları ile Beyoğlu’nu çeşitli yönleriyle ele almayı ve yorumlamayı amaçlayan etkinlikler arasında 4 büyük sergi ve 5 farklı yayın var. Geleneksel Salı toplantıları kapsamında yapılacak olan Beyoğlu Konuşmaları bu etkinliklere eşlik ediyor. Etkinliklerin başını Vedat Nedim Tör Müzesi’nde açılacak olan ‘Beyoğlu Müzesi İçin Öneriler’ adlı sergi çekecek.
       <br/>
       <br/>
       Bu etkinliklerin kendilerine ait olan ayağını Kruvatör Cem İleri şöyle anlatıyor: “Bir Efsanenin Monografisi’ dört beş ayaklı bir proje. Bizim çalışmalarımız Bugünkü Program—Gelecek Program adı ile sunuluyor. Bu proje içerisinde İstiklal Caddesi’ni boydan boya katedecek, bu caddenin önemli olay, insan ve yapılarını büyük panolarla anlatacak ‘Bir Beyoğlu Fotoromanı’ adlı açık hava sergisi ile Beyoğlu’nun iç yüzünü göstereceğini düşündüğümüz Murat Germen’in ‘Duvarların Arkasında’ başlıklı fotoğraf sergisi yer alacak”. Çalışmalar kapsamında Türk Edebiyatı’nda Beyoğlu adı ile bir de kitapçık hazırlanıyor. Son olarak da güncel sanat projesi çalışmaları yapılıyor. Bu çalışmalar bir ay sürecek. Bu organize içinde yer alan sanatçılar ise Sarkis, Ayşe Erkmen, Nazlı Eda Noyan, Serkan Özkaya, Füsun Onur, Aydan Mürtezaoğlu, Gülsün Karamustafa, Selda Asal. Bu sanatçılar Türkiye’de çok fazla çalışma yapmıyor. Genelde yurt dışında çalışmalarını oluşturup sergiliyorlar. Bu sergiler çoğunlukla müzelerde gösteriliyor. Fakat bir süre sonra sıkıldıklarında sokağa çıkma ihtiyacı doğuyor. Türkiye’de ise bu süreç yaşanmadan sokağa açılmak isteniyor. Cem İleri’nin bu konudaki görüşleri şöyle; “Bu ne kadar doğru, gerçekte böyle mi olmalıydı, yoksa müzelerin kurulması mı beklenmeliydi bilinmez. Zaten burada bir müze kurulduğunda yerel mi ulusal bir müze mi kurulmalı bunun tartışması da yaşanıyor. Ulusal bir müze kurmayı düşünüyorsanız ulusal yapıtlar getirtmelisiniz. Bu da çok yüksek paralar gerektirir.” Yapıtların sokakta sergilenmesi İstiklal Caddesi’nin tarihi dokusuna ters değil. Sergiler için hiçbir güvenlik tertibi alınmamış. Çünkü bu konuda Beyoğlu insanının hoşgörüsüne sığınarak onlara güveniliyor. Bunu destekleyecek olayların başlarına geldiğini de belirten Cem İleri bazı esnafın vitrinlerini açtıklarını da ekliyor.
       <br/>
       <br/>
       Kendisine kalan kültür mirasının çok zengin olduğu İstanbul’da Beyoğlu’na düşen pay azımsanmayacak kadar ve şimdi burada denenmemiş bir şey denenecek. Beğenilip beğenilmediğini ise çalışmaları gören izleyicilerden gelen tepkiler belirleyecek.
       <br/>
       <br/>
       E—mail: neclapol@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13912), [web.archive.org (arşiv bağlantısı)](http://web.archive.org/web/20050302181003/http://www.aksiyon.com.tr:80/detay.php?id=13912)
