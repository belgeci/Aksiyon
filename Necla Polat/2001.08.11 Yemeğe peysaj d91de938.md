# Yemeğe peysaj

*Necla Polat 2001.08.11*

<div>
 <p class="spot">
  Yemek, tadı kadar görüntüsüyle de iştah kabartıcıdır. Kilo problemi olan kişileri iştahlandıran, bir yemeğin bellekte kalmış tadından çok, kokusu ve görüntüsüdür genelde. Bu nedenle iyi bir vitrin sahibidir yemekler, vitrinliktirler. Otellerde müşterileri memnun etmek için seçilen yollardan birinin soğuk büfe oluşu, bu tür yemekleri görüntüleriyle sunabilme olanağıdır. Misafirperver hanımların salatalarını domates yapraklarından yaptıkları güller ve salatalıktan oyarak elde ettikleri lalelerle zenginleştirmesi de beyhude uğraş değildir. Güzel günler, güzel kutlamalar sofraların göz kamaştırıcılığı ile anılırlar sonradan.
 </p>
 <p class="metin">
 </p>
 <p class="metin">
  Yemek, tadı kadar görüntüsüyle de iştah kabartıcıdır. Kilo problemi olan kişileri iştahlandıran, bir yemeğin bellekte kalmış tadından çok, kokusu ve görüntüsüdür genelde. Bu nedenle iyi bir vitrin sahibidir yemekler, vitrinliktirler. Otellerde müşterileri memnun etmek için seçilen yollardan birinin soğuk büfe oluşu, bu tür yemekleri görüntüleriyle sunabilme olanağıdır. Misafirperver hanımların salatalarını domates yapraklarından yaptıkları güller ve salatalıktan oyarak elde ettikleri lalelerle zenginleştirmesi de beyhude uğraş değildir. Güzel günler, güzel kutlamalar sofraların göz kamaştırıcılığı ile anılırlar sonradan.
 </p>
 <p class="arabaslik">
  Poz veren yemekler
 </p>
 <p class="metin">
  Yemek süslemek, yemeği yapmakla bir tutulamaz ama Arzu Ayla, ikisinin de kolay ve de zor taraflarının olduğunu söylüyor. On yıldır, kalıpların, tencerelerin köşelerini artık iyi bilir hale gelen Ayla, ilk önce yemek pişirmenin dayanılmaz cazibesine kapılmış. Okuduğu Boğaziçi Üniversitesi Turizm bölümündeki yemek dersleri onu bu işe bulaştırmış. "Okulun yemek pişirmek için bir laboratuvarı vardı ve biz orada yemeklerimizi pişiriyorduk, bunları satıp tekrar pişirme işine başlıyorduk.
 </p>
 <p class="metin">
  Yemekle hep içiçe olan Ayla, ya yazıyor ya da pişiriyor. Yemek stilistliğinden önce aşçılık, cafe yöneticiliği, editörlük, yazarlık yapmış; Tuğrul Şavkay'la bir dergi çıkarmışlar, Mutfak dergisinde çalışmış ve son olarak da Superonline ile ortak yemek içerikli bir site kurmuş. Şimdi ise yemekleri fotoğraflanmaları için süslüyor, onları beziyor, kısacası stilistlik yapıyor onlara. "Türkiye'de sanırım bir elin parmaklarını geçmez yemek stilistliği yapan kişi sayısı; ama dünyada yaygın. Bu meslek Türkiye'de tam oturmamış lüks sayılan meslekler arasına giriyor." İşlerini yapmak için bir fotoğrafçı ile çalışıyorlar mutlaka. Fotoğrafçı makinesini sabitliyor ve onun gördüğü kareyi stilist hazırlıyor. "Onun vizörden gördüğü görüntünün nasıl olması gerektiğini ben ayarlıyorum. Karenin dibinde yer alacak çiçeğe, yemeğin tipine, yemeğin koyulduğu porselen tabağın desenlerine, tabağın altında görünecek masa örtüsüne ben karar veriyorum. Diyelim ki çocukların yiyebileceği bir yemek fotoğrafı çekilecek; bunun için daha neşeli, canlı-cıvıl cıvıl bir yemek görüntüsü vermek daha iyi olur. Öte yandan akşam yemeklerinin mönüsünde olan bir yemeğin süsleme şekli daha ağır olabilir, kullanılan masa örtüsü burada elbette değişecektir." Boğaziçi Üniversitesi Vakfı'nın yemek bölümünde çalışırken davetlerde, özel günlerde sunulan büyük tabaklardaki yemekleri de o süslüyormuş. Yemeğin süslemesinin ne kadar süreceği, yemeğin yapıldığı malzemeye, süslemede kullanılacak malzemelere ve süslemenin nasıl olacağına bağlı.
 </p>
 <p class="metin">
  Ayla, İnkılap Yayınları'nın bastığı, ciltler halinde piyasaya sunulacak olan Emine S. Beder'in tarifleriyle oluşturulan yemek kitabının fotoğraflarının stilistliğini yapmış. Çalışma temposu oldukça yoğun olmuş çünkü; günde 10-15 yemek pişirilip, fotoğrafı çekilmiş. "Emine S. Bedel'in Mutfağı'ndan adlı kitaba çektiğimiz yemek fotoğraflarında ışık hep sabitti. Ben süslerken de pişirirken de, iş prensibim gereği dikkatliyim, tabaktan sarkan maydanoz bile benim için önemlidir. İşin kreatif yanını çok zorladım, günde on yemeği nasıl süsleyebilirim diye. Aşçı olmanın yararlarını da gördüm, daha önceki tecrübem sayesinde tavuğun fazla kızartılmaması gerektiğini yoksa fotoğrafta daha siyah görüneceğini, sarımsağın pişirildiğinde solgun göründüğünü, pişirilmiş görüntüsü verilirse fotoğrafta daha canlı görüneceğini ve daha başka püf noktalarını biliyordum." Gerçekten de bir yemek dergisindeki stilizasyonlardan birinde yer alan soğanın çok daha önce doğranmış olduğunu hemen anlıyor Ayla, çünkü soğan  yeşilimsi doğal bir renk taşırmış ilk doğrandığında.
 </p>
 <p class="metin">
  Yemek içerisindeki küçük parçacıkları düzenlemekte dişçilerin aletlerine benzer minik aletler kullanıyor. "Fotoğrafçı işin teknik kısmını, bense estetik kısmını ayarlıyorum ama benim düşündüğüm her zaman doğru olmayabiliyor" diyor Ayla. Sadece kitap fotoğrafları için çalışma yapmıyor, herhangi bir yerde yemekle ilgili bir konu ele alınıyorsa ve fotoğraf gerekiyorsa, o çalışma içinde yer alabiliyor. "Afişler, kitaplar, yemek dergileri için çalışma yapabiliriz." Gelecek için henüz kesin bir şey yok aklında. Şimdilerde kendine ait bir yemek kitabı hazırlıyor. Kitaba koyduğu tarifler denenmiş, hazırlarken de ister istemez İspanyol ya da İtalyan yemeklerinden etkilenmiş.
 </p>
 <p class="metin">
  Dikkat! Süslemeleri yiyebilirsiniz
 </p>
 <p class="metin">
  Herkes gibi Arzu Ayla da ekonomik krizden etkilenmiş. Superonline, www.binbirlezzet.com adlı siteyi daha fazla finanse edemediği için site kapanmış. Ayla iyi bir çözüm bulmuş ve Beyoğlu'nda bulunan çeşitli cafe'lere kendi yaptığı kek, pasta, turta gibi yemekleri satmaya başlamış. Şu an için Sefahathane, Cafika ve Cafe Quud'la bu şekilde bir ilişkisi var.
 </p>
 <p class="metin">
  Yemek çok renkli bir olay, çok depresif bir anda  yemek yemek insanın moralini yerine getirebiliyor. Yemek saatleri en fazla zevk alınan vakit olabiliyor. Ayla bu zevkli vakitleri unutulmaz kılmaya çalışıyor yaptığı işle. Süslemede daha çok renkli sebzeleri ve meyveleri tercih ediyor; bezelye, enginar, fasulye, patlıcan onun favorileri arasında. Etli yemekler ve hamurlu yemekler süslenmesi zor bir kategoride yer alıyorlar. Çünkü etliler siyah, hamurlular sarı bir yığın olduğundan, onları renklendirmek için daha fazla emek, daha fazla malzeme gerekiyor.  Emek ve yemek aynı tabakta buluşuyor. Burada önemli olan emeğin ve yemeğin de güzel görünümlü olması; emeğin de yemeğin de "yenilebilir" olmasına dikkat edilmesi. Ayla süslemede kullanılan malzemelerin de yenilebilir olmasına dikkat ediyor. "Çalışmalarını yaptığımız kitapta özellikle buna dikkat ettik" diyor; "Mesela, süslemek için çiçek kullandıysak yenilebilir bir çiçek olmasını tercih ettik, latin çiçeği ya da menekşe koyduk tabağa."
 </p>
 <p class="metin">
  Yemek, tadı kadar görüntüsüyle de iştah kabartıcıdır. Kilo problemi olan kişileri iştahlandıran, bir yemeğin bellekte kalmış tadından çok, kokusu ve görüntüsüdür genelde. Bu nedenle iyi bir vitrin sahibidir yemekler, vitrinliktirler. Otellerde müşterileri memnun etmek için seçilen yollardan birinin soğuk büfe oluşu, bu tür yemekleri görüntüleriyle sunabilme olanağıdır. Misafirperver hanımların salatalarını domates yapraklarından yaptıkları güller ve salatalıktan oyarak elde ettikleri lalelerle zenginleştirmesi de beyhude uğraş değildir. Güzel günler, güzel kutlamalar sofraların göz kamaştırıcılığı ile anılırlar sonradan.
 </p>
 <br/>
 <center>
  <a class="anaorta" href="http://web.archive.org/web/20020427042709/mailto:neclapol@hotmail.com">
   neclapol@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/349/haberler/1.htm), [web.archive.org (arşiv bağlantısı)](http://web.archive.org/web/20020427042709/http://www.aksiyon.com.tr:80/2001/349/haberler/1.htm)
