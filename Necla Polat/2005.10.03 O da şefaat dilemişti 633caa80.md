# O da şefaat dilemişti

*Necla Polat 2005.10.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hiç bitmez seyahatler dünyanın başka köşelerine. İnsanlar kalkıp uzaklara gider, kendine uzak olan ülkelere. Gözleriyle ve kalpleriyle keşiflerini yapar, sonra yurtlarına geri dönerler belki. Biriktirdikleri bir sürü maceraları, yaşadıkları iyi kötü deneyimleri olur, tecrübelerin en büyüğünü de ruhlarındaki değişimlerde yaşarlar. Yolculukların en güzel yanı kendini tanımaktır zaten.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807022918im_/http://www.aksiyon.com.tr/resim/565/ek-26b.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Gitme’ diyen de yoksa, kolaydır bırakıp gitmek. Hep bilir insanlar bir yerlerde keşfedilmeyi bekleyen topraklar, çıkılması gereken uzun yolculuklar olduğunu. Kimi cesaret edip düşer yollara, kimi ise sadece düşler. İbn Battuta da yola çıkarken arkasından ona kal diyen ne eşi dostu ne de birlikte yolculuk geçireceği bir kervan vardır. Doğduğu yer olan Fas’ın Tanca şehrinden ayrılmasının sebebi çok sevdiği peygamberin mezarını ziyaret etmektir.
   <br>
    <br>
     Yola çıktığında henüz 22 yaşında olan İbn Battuta’nın seyahati, 28 yıl sürer. Hacı olmak niyetiyle başladığı yolun onu Çin’e, Hindistan’a, Anadolu’ya hatta Maldivlere götüreceğini düşünmemiştir. Gezdiği yerlerdeki insanlar gibi yaşamış, onlar gibi giyinip kuşanmış, hatta evlilikler yapmıştır. Onun seyahatnamesini zevkle ve merakla okumaya iten nedenlerden biri, seyyahın gezdiği ülkelerde gördüklerini yalın bir dille vermesidir. O dönemde Türklerin, Rumların, Hintlilerin ya da Çinlilerin devlet ve toplum yapıları, kültürü, inanç ve adetlerini, yetiştirdikleri ağaçları, bitkiler; şehirler arasındaki dil ve telaffuz farkları, geçim yolların ve kıyafet şekilleri gibi pek çok ‘eski hikayeler’ vardır kitapta. Tasvirden öteye gitmeyen ve kendince yorumlamalarının dışında kitabın katibi İbn Cezziye’nin eklemeleri, kısaltmaları ve düzeltmeleriyle kitap son halini alır. Kendi döneminde yazılan diğer seyahatnamelere göre abartıya çok rastlanılmaması, anlatılanların diğer tarih kitapları ile doğrulanması seyahatnamenin önemini daha da artırıyor. 	        	İbn Battuta kendi çağdaşları arasında dini bilgilerle ilgili biraz ilerlemiş ancak herhangi bir alanda derinleşememiş bir genç olarak başlıyor seyahatlerine. Aslında tanınması 28 yıllık yolculuğun ardından ortaya çıkan bu seyahatname ile olmuş. Yıllardan sonra yurduna döndüğünde anlatıları hayretle karşılanmış, merak uyandırmış, gerçekliği ispatlandıktan sonra ise ülkesinde, Merini sultanının yanında bilgin ve seçkin bir danışman olarak yerini almış.
     <br/>
     <br/>
     Ortaçağ’daki seyyahların en büyüğü olarak bilinen İbn-i Batuta’nın üç kıtadan Kahire, Mekke, İstanbul, Delhi gibi önemli kültür merkezlerinin 700 yıl önceki durumlarını anlatan seyahatnamesi merakları cezbedecek bilgiler içeriyor. Sinop’ta cenaze kaldıranların başlarını açtıkları ve giysilerini ters çevirdikleri, Anadolu’da Türk kadınlarının tıpkı bir akıncı gibi at koşturdukları, İstanbul çarşılarında dükkanlardaki esnafın çoğunun kadın olması gibi Anadolu’dan yansıyan kadın manzaraları bir hayli ilginç.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22619), [web.archive.org (arşiv bağlantısı)](http://web.archive.org/web/20070807022918/http://www.aksiyon.com.tr:80/detay.php?id=22619)
