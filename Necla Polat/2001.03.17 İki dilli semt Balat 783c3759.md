# İki dilli semt: Balat

*Necla Polat 2001.03.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Perşembe, çan sesleri uyandırır halkı, cuma ezan sesi hareketlendirir, cumartesi sinegogun kalabalığı.
  </font>
 </div>
 <div id="newsText">
  <font class="detail-text">
   Adeta etnik bir merdivendir Balat, ilk basamakta sinegogları ile Museviler vardır, ikinci basamakta ise Rumlar, üçüncü basamağı bir perşembe tesadüfen kilisede rastlayabileceğiniz Ermeniler işgal eder, bir sonraki basamakta ise şu an Balat'ın büyük yoğunlukta nüfusunu oluşturan Türkleri bulursunuz. Bir zamanların zengin Musevi ailelerinin semti olan Balat'ta, şimdilerde bu ailelerin sayıları onu geçmiyor. Semtin ilk sakinleri engizisyondan kaçarak Osmanlı'ya sığınan İspanyol Musevileri (Sefarad Yahudileri) olmuş. Bundan sonra da Musevi göçü 1500'lü yıllara kadar devam etmiş. Kasım Günani Mahallesi olarak adlandırılan yerde Kasturyalılar diye anılan ve Makedonya'dan göç eden Museviler, Sefarad'lardan sonra semtte oturan en kalabalık kesim olarak dikkat çekiyor.
   <br/>
   <br/>
   İki dilli semt
   <br/>
   <br/>
   Balat'ın biri sur içinde biri dışında olmak üzere iki dili var. Sur dışı dili Museviler, sur içi dili ise çeşitli etnik gruplardan oluşmuş cemaatleri kullanmış. 1940'lı yıllarda yaşanılan yangınlar, İsrail'in kurulması, yürürlüğe giren Varlık Vergisi Balat'ın göç vermesine sebep olmuş. Abdülhamit'in izin fermanından sonra bu cemaatlerin üyeleri birleştirdikleri para ile (OrAhayim) Balat Musevi Hastanesi'ni kurmuşlar. Çarşının başka bir köşesinde Mimar Sinan yapımı olan Ferruh Kethüda Camii, Yanbol Sinagogu ve Surp Hıreşdagabet Kilisesi sırt sırta vermiş, ziyaretçilere hoşgörü örneği veriyor.
   <br/>
   <br/>
   Haliç kıyısında ibadet
   <br/>
   <br/>
   Balat'ta yaşayan bir başka etnik grup olan Ortodoks Bulgarlar, ibadethane ihtiyaçlarını padişaha bildirdiklerinde, onlara çok kısa bir süre tanınmış. Bulgarlar, bu kısa süreyi iyi değerlendirmiş ve Haliç'in tam kıyısına Sveti Stefan (Aghios Stefanos) Kilisesi'ni kurmuşlar. Şimdi bazı bölümlerinde kiracılarını barındıran kiliseyi, Haliç'in dolunay parıltıları içerisinde parlarken gördüğünüzde hayran olmamak elde değil.
   <br/>
   <br/>
   1600'lü yıllarda karadan ve denizden yapılan ticari alışverişlerle en yoğun dönemini yaşayan Balat, şimdi Haliç'in temizlenme çalışmaları sırasında tarihi dokusunu oluşturan birçok önemli yapıyı kaybetmiş ya da bu yapılar ağır hasara uğramış. Fakat Haliç kenarındaki surlar tüm bu fedakarlıklara rağmen istenilen temizlik ve düzene kavuşturulamamış.
   <br/>
   <br/>
   Balat'ı kurtarma projesi
   <br/>
   <br/>
   Şimdi Balat'ın her günü aynı. Her sabah aynı poğaçacı, aynı sütçü Balat'ın sokaklarını aşındırıyor. Pencere önleri, yan yana evlerin girişleri, mahalle sohbetlerinin yapıldığı en yoğun yerler olmaya devam ediyor. Çocuklar hâlâ dar sokaklarda çığlık çığlığa oyun oynuyor. Eğer yolunuz Balat'a düşer ve yüksek bir yerden semti seyretme imkanı bulursanız sizi neyin karşılayacağını da söylemekte fayda var; tepeler üstünde yükselen, gri dumanlar içerisindeki çarpık damlar ve bu damların altındaki harap olmuş evler.
   <br/>
   <br/>
   Ancak size bir de müjdemiz var. Üç yıl önce Balat'ın daha temiz ve düzenli bir yerleşim yeri haline gelmesi için Fatih Belediyesi ile UNESCO'nun başlattığı ortak çalışma şimdi yeniden işler hale getiriliyor. Çünkü İstanbul Büyükşehir Belediyesi bu projeyi sahiplenmiş ve işlerlik kazandırmış. Başbakanlık Toplu Konut İdaresinin 2.5 milyon dolar ayırdığı projeye, ulusal ve uluslarası bir çok sivil toplum örgütü de destek veriyor.
   <br/>
   <br/>
   Avrupa Birliği'nin atadığı komisyon ile Fatih Belediyesi arasında finansman anlaşması yapılmış. Sekiz aylık süre içinde çalışmaların iki kısımda yürütülmesi kararlaştırılmış. Birincisi mimari yönden sağlıklaştırma. Yani semt içinde bulunan evlerin restorasyonu ve bakımı, yolların ve doğalgaz hatlarının döşenmesi. İkincisi ise sosyal yönden sağlıklaştırma. Uyuşturucu bağımlıları için rehabilite merkezi kurulması, kadınların el işlerinden yararlanabilmesi için halk merkezi kurulması.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-7407-34-iki-dilli-semt-balat.html), [web.archive.org (arşiv bağlantısı)](http://web.archive.org/web/20140715042021/http://www.aksiyon.com.tr:80/aksiyon/haber-7407-34-iki-dilli-semt-balat.html)
