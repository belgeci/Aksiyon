# Paylaşılamayan huzur

*Necla Polat Bilinmeyen-tarih*

<div>
 <font>
  <img border="0" height="1" src="/web/20050302175552im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302175552im_/http://www.aksiyon.com.tr/resim/301/301/64.jpg" vspace="5"/>
  </p>
 </font>
 <font class="content">
  Okul yıllarımızda öğretmenimizin ‘Bu metni okuyun’ sözüyle istekli ya da isteksiz gözlerimizin önüne aldığımız parçanın altında Ahmet Hamdi Tanpınar imzasını görürdük.
 </font>
 <br/>
 <p>
  <font class="content">
   Tanpınar ismi beyin kütüphanemizin “olmazsa olmazları” arasına girerdi böylelikle. Hikayelerine, makalelerine şiirlerine daldıkça tanışmaktaki gecikme burkardı içimizi. Kendini adamış ve bu adanmışlıktan nice meyveler vermiş kaç yazar vardı şunun şurasında...
   <br>
    <br>
     Üniversite hayatı ile başladığı yazarlığa yaşadığı şehirlerin ve olayların kaynaklık ettiği yazar kendine has üslubuyla bu kaynağı sonuna kadar kullanmış, bazen su sesiyle hülyalara dalmış, bazen de bir şehre vermiş kendini. Romanlarındaki kişilikler yaşadığımız toplum içinde rastlayabileceğimiz yapıda kahramanlar olmuş ve onların iç dünyalarındaki iniş çıkışları, Doğu ile Batı kültürleri arasındaki bocalamaları bize bizi anlatmış adeta. Etrafındakilerin ve kendisinin yapmak istediklerinin sadece zamanın ritmine ayak uydurmaya çalışmak olduğunu söylemiş ve geleceğine ‘Mazi ile anlaşma ve onunla hesaplaşma’ düsturunu bilerek bakmış.
     <br>
      <br>
       İlk eserlerinde fikir ve üslup yönünden hocası Yahya Kemal’den etkilenmiş, ama bu etkileniş farklı niyetli dillerde “taklit etme” olarak yorumlanınıca kırılmış, fazla eser vermeme kararı almış. 1949’da yazdığı Huzur’un ilk basım yeri Dergah Yayınları ve bundan sonraki yaklaşık elli yıl içerisinde de sanatçının yapıtları bu yayınevinden çıkmış. Şimdilerde ise biz onu Yapı Kredi Yayınlarından çıkan Huzur ve Beş Şehir kitaplarıyla yeni bir vizyon kazanmış olarak tekrar okuyoruz.
       <br/>
       <br/>
       Tanpınar kitapları, Yapı Kredi Yayınları’dan çıkan basımlarıyla yıllardır alışılagelmiş görünümlerinden çok farklı olarak sunuluyor. En başta kitabın yazarını kapakta elinde sigarayla ya da fotoğraf makinesiyle görmek yeni bir olgu bizim için. Herhalde bir yazar için kitabını yazdıktan sonra herşey bitmiyor, yazar ölüyor hatta, hayat bitmiyor; kitap ise yeni kimlikler kazanarak devam ediyor yoluna. Kitap basılmaya devam ettikçe işin hukuki boyutu da devam ediyor. Yayınlanma, kitabı, müellifini/varislerini ve yayınevini belli sınırlar ve haklarla donatıyor.
       <br/>
       <br/>
       Tanpınar’ın varisleri
       <br/>
       <br/>
       Ahmet Hamdi Tanpınar vefat ettikten sonra kardeşi Kenan Tanpınar’ın, yasal varisi olarak Dergah Yayınlarıyla anlaşma yaptığını biliyoruz. Kenan Tanpınar’ın vefatından sonra ise onun manevi ve yasal kızı Meliha Büyükçelebi’yle Dergah Yayınları anlaşmayı yenilemiş ve basım parasını ona ödemeye başlamış. Ancak işin rengi değişmeye başlamış daha sonra. Yapı Kredi Yayınları Meliha Büyükçelebi’ye teklif götürdüğünde bunu kabul etmiş çünkü Büyükçelebi de Dergah Yayınları’ndan muzdaripmiş. Meliha Büyükçelebi bu konuyla ilgili olarak “Kitap basımlarından kazanılan paralar doğru bir şekilde ödenmiyor ve birkaç basımdan sonra basım parası veriliyordu. Başka bir yayıneviyle de anlaştığımız için Dergah Yayınları bunu kendilerine yedirmedi” açıklamasını yapıyor. Yapı Kredi Yayınlarının kitapları basmaya başlamasıyla yayın haklarının ellerinden alındığını ileri süren Dergah Yayınları, 2. Asliye Ticaret mahkemesinde dava açtı. Yapı Kredi Yayınları ise yaptıkları işin hak sahibine teklifte bulunmaktan ibaret olduğunu belirtip olayı hak sahibinin yasal hakkını kullanarak bu teklifi kabul etmesi yönünde değerlendiriyor.
       <br/>
       <br/>
       Basına konuşmama kararı
       <br/>
       <br/>
       Peki Dergah cephesinde durum nasıl? Duyumlarımıza göre, Dergah Yayınları ödemelerin düzenli yapıldığı konusunda iddialı. “Duyumlarımız” diyoruz çünkü yazı işleri müdürü, yayınevi olarak bu dava sonuçlanana kadar konuşmama kararı aldıklarını söylüyor. Davanın sonuçlanması Dergah Yayınlarının bir daha Tanpınar basıp basamayacaklarını kesinleştirmesi bakımından da önemli. Halihazırda, Tanpınar kitaplarının basımları durmuş durumda. Yapı Kredi Yayınlarının bu süre zarfında uymak zorunda olduğu tek tahdit ise basım işini avukatların kılavuzluğu eşliğinde yapmak. Onlar da öyle yapıyor ve Tanpınar yeni kisvesiyle farklı bir yayınevinden farklı kitlelere açılıyor.
       <br/>
       <br/>
       Yapı Kredi ile yeni basım
       <br/>
       <br/>
       Yapı Kredi Yayınlarının Ahmet Hamdi Tanpınar basma kararını vermesi kendi arşivlerinden çıkarıp birleştirdiği “Şiirler” kitabı ile olmuş. Kitabın gördüğü ilgi YKY’nı diğer Ahmed Hamdi eserlerini yayınlamaya motive etmiş; Meliha Büyükçelebi’ye yapılan teklifin yolu böyle açılmış.
       <br/>
       <br/>
       Huzur ve Beş Şehir’le birlikte, yayınlamayı düşündükleri Tanpınar’ın bütün eserlerini yeni biçimi ve tarzıyla bize sunuyorlar. Yapı Kredi Yayınları Yayın Yönetmeni Ayfer Tunç kitaplarla ilgili yapılan değişiklikleri şöyle anlatıyor; “Huzurda tefrikadan romana geçilirken yapılan değişikliklerin listesi kitabın arkasında verildi ve bu listeler numaralarla romana da atıfta bulunuyor.” Bu çalışmaları kitapla birlikte okuyucuya sunmalarının sebebi Tanpınar’ın eseri tefrikadan romana geçirirken bazı büyük değişiklikler yapması. Yayınevinin amacını şöyle açıklıyor Tunç: “Tanpınar’ın nasıl bir dil dehası olduğunu, metne bir sözcük katma veya çıkarmayla anlamın nasıl değiştiğini ya da güçlendiğini okuyucuya göstermek istedik.” Yazar bu değişiklikleri ilk olarak eserin basımı için Dergah Yayınlarına verdiği zaman yapmış. Diğer bir kitabı Beş Şehir ise Ahmet Hamdi Tanpınar tarafından ilk önceleri makaleler biçiminde Ülkü Dergisi’nde neşredilmiş daha sonra Ülkü Yayınları için kitap haline getirilmek üzere yazılar toplanmış. Kitap bu aşamadayken bir şehri tekrar yazmış ve bütün metinleri gözden geçirmiş. Yazılarının kurgusunda pek farklılık olmamış fakat cümle değişiklikleri olmuş. Kitaptaki İstanbul bölümünü tekrar yazmış ve kitabın ikinci basımında Beyoğlu kısmını çıkarmış. Ayfer Tunç bu ekleme/çıkarma/değiştirmelerin, Tanpınar’ın düşünce hayatındaki olgunlaşmaları ya da yumuşamaları anlamak ve dilinde buna bağlı oluşan değişimleri görmek açısından faydalı olacağını düşünüyor.
       <br/>
       <br/>
       Yapı Kredi Yayınlarının Tanpınar’la ilgili son çalışması Saatleri Ayarlama Enstitüsü. Kitap yayına hazırlanma aşamasında. Ayfer Tunç, bu kitapla ilgli olarak okuyucunun karşısına farklı bir şekilde çıkacaklarını belirtiyor. Bu farklılıkların Ahmet Hamdi’ye yeni okuyucular kazandıracağı kesin, ama sabık okuyucuların tavrı ne olur, bilinmez...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13967), [web.archive.org (arşiv bağlantısı)](http://web.archive.org/web/20050302175552/http://www.aksiyon.com.tr:80/detay.php?id=13967)
