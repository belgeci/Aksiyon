# Sentim Dell'endi bir kere

*Altan Cankut 2000.05.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Hiç bilenle bilmeyen bir olur mu?" Sorunun cevabını verecek değiliz, zaten cevap sorunun içinde var! Çağımız bilgi çağı, devir bilgi devri. Belki de küçümsemek amacıyla küçücük veletler deyip hakir ve hor bakışlar fırlattığımız minicik çocuklar, bilgisayarlarla tanışıyor, bilgi deryasında sörf yapıyorlar.
  </font>
 </div>
 <div id="newsText">
  <font class="detail-text">
   Biz büyüklerin bile bilmediği belki de teknolojiye olan soğukluğumuz nedeniyle bir ömür boyu asla bilemeyeceğimiz konular hakkında bilgi sahibi olabiliyor, bizlerisizleri çok rahat bu bilgileriyle şaşırtabiliyorlar.
   <br/>
   <br/>
   Bazen virüs olarak karşımıza çıkıyor bu bilgi birikimi ve hiç de masum olmayan bilginin açığa çıkan bu şekli bizleri ürkütüyor, şirketleri devletleri ürkütüyor, onlara telafisi zor çok büyük zararlar veriyor. Bazen de bir çok işi kolay kılan bir kurtarıcı olarak karşımıza çıkıyor. Bazen ukalalık, bazen de mütevazılık olarak karşımızda bilgi... Farkında olduğumuz veya çok yakında daha iyi idrak edeceğimiz bir olgu ise bu bilgiye en kolay yollardan ulaşabileceğimiz bilgisayalar.
   <br/>
   <br/>
   Bilgisayar tüketiminin oldukça gerilerde olduğu ülkemizde ise firmalar birbiri ardına gerçekleştirdikleri kampanyalarla pazardaki paylarını genişletme ve sağlamlaştırma gayreti içerisindeler. Bilgisayar sektörünün önemli ve önde gelen isimlerinden Sentim Yönetim Kurulu Başkanı Mustafa Kuralkan'ın "Bilgisayarlar, çok zeki ve kabiliyetli insanlar için dünyayı biraz daha küçültüp fırsat eşitliği getiriyor. Önümüzdeki yıllarda bundan kaçış mümkün olmayacak. Birbiri ardına gerçekleştirilen kampanyalarla bilgisayar her eve, her okula, hayatımızın her anına girecek. Bu aslında insanlarımız için sevindirici bir durum. Zira bilgisayar fırsat eşitliği getiriyor. Eğer iyi kullanılabilirse, Hakkaride'ki bir kişi de internetten Japonya'daki bir okulu bitirip diplomasını alabilecek veya ilgi duyduğu bir projeyi gerçekleştirip internetten ABD'deki bir şirkete satabilecek" sözleri ise bu tüketimde daha fazla gecikmek istemeyenlere adeta uyarı niteliği taşıyor.
   <br/>
   <br/>
   İnsanlarımız bilgiden kaçamayacak bir durumda ve deprem felaketi sonrasındaki durgunluk beklentilerini bile boşa çıkartan bilgisayar sektörü dur durak dinlemeden hızla gelişiyor, Sentim ise bu gelişmelerin odağında 4 farklı markası ile sektördeki konumunu daha da güçlendirmeye kararlı gözüküyor.
   <br/>
   <br/>
   Profesyonel bilgisayar kullanıcılarının yakından tanıdığı bir marka Sentim; Dell, Micron, KRN ve PC Total markalarıyla yakaladığı başarı grafiğini daha da yukarıya çekebilmek amacıyla yeniden yapılanma çalışmalarını başlattı. Aynı aileden bireylerin yönetiminde olması nedeniyle aile şirketi potresi çizen Sentim, hizmet ünitelerinden yöneticilerine kadar köklü bir değişikliğin içine girdi.
   <br/>
   <br/>
   1999 cirosu 23 milyar 600 milyon dolar olan ABD'nin popüler bilgisayar markası DELL'in Türkiye Distribütörlüğünü başarıyla sürdüren Sentim Bilgisayar, DELL örneğindeki yapılanmayı kendi bünyesinde hayata geçiriyor. Uyguladığı satış stratejileri ve yakaladığı başarı grafiğiyle DELL markasının dünyada çığır açtığına dikkat çeken Sentim Bilgisayar Yönetim Kurulu Başkanı Mustafa Kuralkan "14 yıllık bir firmanın böyle bir ciroyu yakalaması gerçekten çok büyük bir başarı. Bu da DELL'in uyguladığı stratejilerin doğruluğunu gösteriyor. Sentim olarak, 97'den itibaren sistemimizi DELL'in tarzına paralel değiştirmeye başladık. 2000 sonu itibarıyla tamamen uygulayacağız. İsteyen kişi sisteme girip, kredi kartı ile ödeme yapıp, belirtilen üretim tarihinde makinesini teslim alabilecek" diyor.
   <br/>
   <br/>
   DELL yapılanmasını bünyesine adapte eden Sentim, şirket içerisinde de görev değişikliklerine giderek sektörün profesyonellerine yeni yapısında yer verdi. Sentim'deki görev değişiklikleri ise şöyle: Mali İşler Direktörü Kadir Fazlı Danışman, Üretim Direktörü Nur Yavuzer, Teknik Destek Direktörü Erdoğan Albayrak, Satış Koordinatörü Veli Tan Kirtiş.
   <br/>
   <br/>
   1999 yılında DELL markasının satışlarında yüzde 152 büyüme kaydeden Sentim bu yeni yapılanma ile 2000 yılı içerisinde de yüzde 100'lük bir büyüme hedefliyor. Sentim 2000 yılı içerisinde Noetbook konusunda bir numara olmayı, 2002 yılında da server konusunda bir numara olmayı hedefliyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6188-sentim-dellendi-bir-kere.html), [web.archive.org (arşiv bağlantısı)](http://web.archive.org/web/20130929091219/http://www.aksiyon.com.tr:80/aksiyon/haber-6188-sentim-dellendi-bir-kere.html)
