# Roma çıkmaz sokak

*Abdülhamit Bilici - Adem Yavuz Arslan 1998.11.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Almanya'da bir kuruluşun davetlisi olarak bulunduğumuz sırada, bize tahsis edilen aracın Alman şoförüyle kısa bir diyaloğumuz olmuştu.
  </font>
 </div>
 <div id="newsText">
  <font class="detail-text">
   Sade bir Alman vatandaşının ülkesiyle ilgili meseleleri algılayış tarzını göstermesi bakımından söyledikleri önemliydi. Aslında hatırımdan çıkmayan ve yaşadığımız olaylarla her dafasında hatırladığım ise, kasıtlı olarak sorulmuş 'En problemli komşunuz hangisi?' sorusuna verdiği cevaptı. Önce soruyu anlayamayan Alman'ın cevabı 'Komşularımızla ne problemimiz olabilir ki?' şeklindeydi. Bu cevabı alıp ülkemizin konumunu düşününce derin bir ah geçirmiştim.
   <br/>
   <br/>
   Geçtiğimiz hafta hemen her Türkiye Cumhuriyeti vatandaşı gibi bizim de kafamızı terör örgütü PKK'nın elebaşısı Apo'nun Roma'da yakalanması/ağırlanması meselesi meşgul ederken, benzer bir tabloyla daha karşılaştım. İnternet üzerinden haberleştiğimiz bir Çinli'ye başımızdaki Apo belasını anlattıktan sonra dudaklarının uçukladığını tepkilerinden farkettim ve yaşadığı Hong Kong gündeminin ilk sıralarında hangi konunun yer aldığını sordum. Cevap, yükselmeye başlayan işsizlik oranıydı.
   <br/>
   <br/>
   Bu konular ülkemizde gündem maddeleri arasına bile giremiyordu. Halbuki işsizlik yüzde 20'nin, enflasyon yüzde 80'in üzerindeydi.
   <br/>
   <br/>
   Dünyanın çok problemli bir bölgesinde ve artık birçok ülkenin unuttuğu, belki ancak birkaç asır önce tartışılması normal kabul edilebilecek meselelerle yüklü bir gündemle yaşamak zorunda olduğumuz gün gibi aşikardı.
   <br/>
   <br/>
   Türkiye'nin tartıştığı gündemin şirazesi Cumhurbaşkanı Demirel'in geçen hafta yaptığı Avusturya ziyaretinde ev sahibi meslektaşının da hazır bulunduğu toplantı salonunda basın mensuplarına söylediği şu sözlerle ilan ediliyordu: 'Türkiye'de Kürt sorunu değil, terör sorunu vardır'. Aslında, gündeme geleli PKK vesilesiyle olan kısmı sayılırsa neredeyse 20 yıl öncesine giden bu problemin de bunca yılda çözümünde alınan mesafeyi gösteren bir cümleydi bu. Çünkü henüz konunun tanımı ve ismi dahi konulamamıştı.
   <br/>
   <br/>
   Çapulculuktan Avrupa gözdeliğine
   <br/>
   <br/>
   1978'de doğduktan sonra ilk eylemini 1984'te ortaya koyan MarksistStalinist PKK'nın 'bir avuç eşkıya' noktasından Avrupalı parlamenterlerin avukatlığını yapmak için yarıştığı 'yüzyıllardır ezilen Kürt halkının temsilcisi siyasi bir örgüt' haline gelişi elbette ansızın olmadı.
   <br/>
   <br/>
   Yıllar boyu olağanüstü yönetim altında yaşayan Doğu ve Güneydoğu bölgelerimizde yoğunlaşan olaylar karşısında önce Türkiye bir hazırlık döneminden geçti, gerilla savaşına yönelik hazırlıklar yaptı, bu amaca yönelik teçhizat aldı. Güvenlik güçleri kısa sayılamayacak bir süre sonrasında terör olaylarına karşı deneyim kazandılar, ancak tam bu sırada patlak veren Körfez Krizi sonrasında Irak'ın örgütün en aktif olarak faaliyette bulunduğu sınırlarını kontrol edemez hale gelmesi ve K. Irak'ın uluslararası hukuktaki tabiriyle 'no man's land' durumuna gelmesiyle örgüt terör eylemlerinin zirvesine ulaştı. Kuzey Irak'taki boşluk nedeniyle oraya askeri müdahaleler yapılması zorunluluğu başgösterince siviller ister istemez sorumluluğu askerin omuzuna yıktılar. Bölge için vadedilen ekonomik reform paketleri açıldığı meydanın çıkışında unutuldu.
   <br/>
   <br/>
   Dünya soruna siyasi bir çözüm bulun demekten, Türkiye de 'terör sürerken bu yönde adım atamayız' cevabını vermekten bıkmadı. Alttan alta Türkiye'nin taşıdığı endişe yüzyılın başında Sevr'de kapanan dosyanın aynı yüzyılın sonunda açıldığıydı. Her şeye rağmen küçük de olsa bazı olumlu gelişmeler de oldu. Örneğin 80 ihtilalinin getirdiği Kürtçe konuşmayı yasaklayan ve Türkçe dışında yayın yapılmasını düzenleyen 2932 sayılı yasanın Özal döneminde yürürlükten kaldırılmasıyla terörün önemli propaganda silahları elinden alınmış oldu. Emekli Büyükelçi Şükrü Elekdağ'ın tesbitine göre, bugün Türkiye'de, dokuz Kürtçe ve yedi Türkçe  Kürtçe gazete ve dergi yayımlanıyor. Buna ilaveten altı ilimizde yayım yapan 17 radyo istasyonu ile üç TV istasyonunda Kürtçe şarkı kasetleri çalınıyor.
   <br/>
   <br/>
   İsimleri kapandıkça değişen siyasi partiler kuruldu, ancak bunlar PKK ile aralarındaki mesafeyi koruyamadıkları, aksine kısa sürede etki alanına girdikleri için kısa ömürlü oldular. Meseleyi Kürtler'in aslında Türk olduğu ve bu ismin karlı dağlarda yürürken çıkan kartkurt seslerinden geldiği yolundaki tezin hakim olduğu bir ortamda yine Özal'ın 'Türkiye'de 12 milyon Kürt vardır' açıklaması soruna farklı bir pencere açılması imkanını verebilirdi. Vefat ettiğinde birçokları Özal'ın ciddi bir çözüm getirmek istediği öncelikli projenin bu mevzu olduğunu söylemişti. Sonra bu konumunu pek korumamış ya da koruyamamış olsa da Demirel de 'Kürt realitesini tanıyoruz' ve arkası gelmeyen 'anayasal vatandaşlık' tartışmasıyla önemli bir açılımın sinyallerini verdi, en azından bu yönde duyulan ihtiyacın altını çizdi.
   <br/>
   <br/>
   Bu filizler güçlendirilse ve hızla yenileri eklense belki terör örgütünün halkı kazanmak için kullanabileceği gerekçe sayısı sıfırlanacaktı, hedef de bu olmalıydı. Bunlar yapılsaydı şu anda Türkiye'de Kürtler'in karşı karşıya kaldığı durumu resmetmek için sunulan "Çocuklara Kürtçe isim verilememesi, düşüncelerini Kürtçe ifade edememe, Kürtler'in dilinin Türkçe olduğunun iddia edilmesi, Kürt dili eğitimi yapılamaması, Kürtçe yayın çıkarma yasağı, başka ülkelerde çıkanların ithali yasağı, film, tiyatro, kaset üretimi yasağı, Kürtçe yayın yapan TVradyo kurulamaması, kültürel aktivitelerde bulunacak derneklere izin verilmemesi, belli bir grubun haklarını savunacak tarzda parti kurulamaması, Kürtler'e devlet memurluğu yasağı, Kürtler'e, özellikle Kürt aydınlara pasaport yasağı, Kürtler'in belediye başkanı, milletvekili, muhtar seçilememeleri, Kürt kimliğinin reddedilmesi" gibi gerekçelerin bir kısmının değil, tamamının propaganda maksatlı yalan olduğunu rahatlıkla söyleyebilecektik.
   <br/>
   <br/>
   Zaman Gazetesi Yazarı Osman Güzelgöz bu bağlamda iki noktaya temas ediyor. Birincisi Türkiye'nin en büyük Kürt nüfusunun yaşadığı ülke olarak Kürt kartının sahibi olabileceği. Gerçekten de Türkiye ülkesinde yaşayan Türk kökenlilerin bağları dolayısıyla Türkmenler'le, Batı Trakya ile, Bulgaristan'daki soydaşlarla, Arnavut kökenli vatandaşları yüzünden Kosova ile, Arnavutluk'la, Çeçen kökenliler dolayısıyla Çeçenistan ile, Boşnaklar nedeniyle Bosna ile ilgilenmek zorunda kalıyorsa, benzer mantıkla ülkede yaşayan Kürt kökenli vatandaşların akrabaları olması yönüyle Kuzey Irak'ta, İran'da, Suriye'de bu mevzuda yaşanan problemlere aynı ilgi ve yakınlığı duyabilir. Böyle bir anlayış, bu himaye ihtiyacı dolayısıyla bölgeye gelen İngiliz, Amerikan, Fransız nüfuzunun da önüne geçilebilir. İkinci nokta ise Türkiye'de insan hakları alanında alınacak tedbirlerin çoğunun devlet tarafından hazırlanan raporlarda da ifade edilmiş olması. Örneğin Başbakanlığa bağlı Politik Psikoloji Merkezi'nin hazırlamış olduğu Psikopolitik Yönden Kimlik Gelişimi ve Etnik Terörizm başlığıyla yayınlanan bir raporda (Prof. Dr. Abdülkadir ÇevikDoç. Dr. Birsen Ceyhun) kendi dilinde eğitim, radyoTV yayını gibi konular dahil birçok konu gündeme getirilmişti.
   <br/>
   <br/>
   Bu adımların atılamaması konusunda bir gerçeğin altını çizmek gerekiyor. O da, Ankara'da tasarlanan her demokratik adım arefesinde kamuoyunu bu adım aleyhine çeviren bir eylemin patlayıvermesi. Bu eylemlerden konunun kendi branşı olan şiddet çizgisinden başka alanlara kaymasını istemeyen PKK'nın mı, yoksa çokça iddia edildiği gibi savaşın rantını yiyen devlet içinde de temsilcileri olan mahfillerin mi sorumlu olduğu hâlâ ortaya konamadı. Avrupa İnsan Hakları Mahkemesi'nde Türkiye'nin mahkumiyetine sebep olan ve TBMM dosyalarına geçen dışkı yedirme, köy yakmaboşaltma gibi vakalar teröre karşı verilen haklı mücadelede haksız konuma düşülmesine neden oldu.
   <br/>
   <br/>
   Bu yanlışlar arasında belki de en önemlisi, sorunun oturup konuşulabileceği nihai planda bağımsız bir Kürt devletini hedefleyen Marksist PKK dışında, barışçı, demokratik yöntemlere inanan ve konuyu ülke bütünlüğü içinde ele alacak hiçbir muhatabın bırakılmamış olması. Demokratik bir atmosferde sözgelimi bütünlükten yana Kürt siyasi hareketi, federasyondan yana Kürt siyasi hareketi, İslami çözümden yana fikir platformu gibi grupların hem birbirlerini, hem devletin yürüttüğü politikaları eliştiren yaklaşımı dünyaya da renkli bir manzara sunacak, hem de kanlı bir terör örgütünün eline gündemi tesbit etme imkanı sunulmamış olacaktı.
   <br/>
   <br/>
   PKK dışında bir muhatap bırakmama operasyonunun belki son kurbanı Ocak 1997'de kuruluşunun üzerinden 5 ay geçmeden kapatma davasıyla karşı karşıya gelen Demokratik Kitle Partisi. Kürt meselesini barışçı, demokratik yöntemlerle ve ülke bütünlüğü içinde gündeme getirmeyi programına koyan partinin lideri eski bakan Şerafettin Elçi, teşebbüsleriyle PKK'nın fiili saldırısına maruz kaldıklarını, devletin de kapatma davası açarak farklı bir sese tahammülü olmadığını ortaya koyduğunu vurguluyor.
   <br/>
   <br/>
   Hırsız masum mu?
   <br/>
   <br/>
   Elbetteki hırsız da masum değil. Bu soruna taraf olanların düştüğü bariz iki hata gün gibi ortada. Bunlardan birincisi, Türkiye'yi Türkçü olmakla suçlarken, kendilerinin de aynı hataya düşerek Kürtçü oluvermeleri. Halbuki ten rengi, dil, din gibi anadan doğma sahip olunan değerler üzerinden politika yapılması dünyanın ulaşmış olduğu anlayış seviyesi bakımından tamamen çağın gerisinde. Dolayısıyla şayet mesele bu ülkede yaşayan Kürt kökenli insanların temel haklarının ihlali ise, burada altı çizilecek husus demokrasi, insan hakları, uluslararası anlaşmalara uyum olacakken, o ırka ayrıcalıklı bir statü tanınmasını savunmak varsa, ki var, diğer ırkları da benzer ve sonu asla gelmeyecek tartışmalara itecektir. Örneğin Elçi, bu nokta kendisine hatırlatıldığında "Şayet devlet kendi felsefesini ırki temellere dayamak yerine, çağdaş vatandaşlık normlarına dayandırsa ırki unsurlar zaten öne çıkmayacaktır" diyor.
   <br/>
   <br/>
   İkinci hata ise hangi ülke içinde olursa olsun Kürt liderlerinin defalarca aldatılmış olmalarına rağmen çoğunun hâlâ planlarını bir kısım Batılı ülkelerin himmetine bağlamış olmaları. Yine Kürt unsurlarının Irak ve İran'da karşı karşıya kaldıkları iki örneği bu bağlamda hatırlayabiliriz. İran'da nüfusun yüzde 6'sını oluşturan Kürtler, II. Dünya Savaşı'nda ülkeyi fiilen işgal eden Rusya ve İngiltere'den birincisi söz verdiği gibi geri çekilmek yerine Aralık 1945'te Mehabad Kürt Cumhuriyeti'nin kurulmasını sağladı. İran'ın Azerilerce meskun alanlarında ise komünistlerin öncülüğünde Azerbaycan Cumhuriyeti'ni kurdurdu. Kendi kontrolündeki iki cumhuriyeti kurdurmasındaki hedef, bunlar vasıtasıyla Basra Körfezi'ne inebilmekti. Nisan 1946'da yani hemen 5 ay sonra Ruslar, İran'ın kendilerine petrol hisselerinden yüzde 51'ini vermeleriyle Azeri'yi, Kürd'ü unuttular. Ama bu ballı lokmayı Sovyetler'e kaptırmak istemeyen ABD ve İngiltere halkı galeyana getirdi ve Meclis anlaşmayı reddetti. 1 yıl sonra yani Aralık 1946'da Amerikalı ve İngiliz askeri yetkililerinin denetimindeki Pehlevi rejiminin ordusu cumhuriyetin başkenti Mehabad'a girdi. Birkaç bin kişi katledildi. Kürt liderler ya idam cezasına ya da hapse mahkum edildi. Kürt dili ve Kürtçe eğitim yasaklandı, Kürtçe basın kapatıldı, Kürtçe kitaplar yakıldı.
   <br/>
   <br/>
   Irak örneğinde ise bu defa kendi Kürtler'ini imha eden İran, 1970 Mart'ında ülkesinde yaşayan Kürtler'le imzaladığı otonomi anlaşmasını yürürlüğe koymayınca başlayan isyanda ABD'nin de teşvikiyle bu ülkede bugün hâlâ aktif olan Mesut Barzani'nin babası Molla Mustafa Barzani'nin liderliğindeki Kürtler'e arka çıktı. Irak'taki Kürtler'in haklarını savunmaktan ziyade Bağdat yönetiminden bazı tavizler almayı hedefleyen ABD, o yıllardaki jandarması İran'a baskı yaparak 1975'te iki ülkenin anlaşmalarını sağladı. Bu defa Irak Kürtler'in üzerinden geçti, yüzbinlerce Kürt, mülteci durumuna düştü. Aynı insanlar bu tecrübelerden hatırlanacağı gibi Körfez Savaşı ardından Batı'nın kışkırtması sonrası himaye göreceklerini de düşünerek Saddam'a başkaldırdı ve Batı tarafından yüzüstü bırakıldılar.
   <br/>
   <br/>
   Strateji gafı
   <br/>
   <br/>
   Bugün bu konuyu tartışmamıza zemin hazırlayan olaylar dizisi eylül ayının ortalarında Kara Kuvvetleri Komutanı Org. Atilla Ateş'in Hatay'ın Suriye sınırındaki Samandağı mevkiinde Şam yönetimine kameralar önünde açıkça meydan okumasıyla başladı. Gerilim planlı bir biçimde tırmandırıldı ve savaşın an meselesi olduğu ortaya çıkınca sürekli soruna kulak tıkayan Mısır ve İran çok ciddi arabuluculuk faaliyetine giriştiler. Neticede Türkiye'nin ciddiyetini anlayan Suriye teröre verdiği desteği itiraf etti ve varılan bir mutabakatla ülkesinin PKK'nın operasyonlarında kullandırılmayacağını ve Apo'nun ülkeden uzaklaştırılacağını taahhüt etti. Planlanışı ve ortaya konuşu bakımından en azından başlangıçta yönetimin sivil kanadının dışında cereyan eden politika, Suriye'yi dize getirme konusunda oldukça başarılı oldu. Bu Türk diplomasisinin belki ilk olmasa bile kuvvet yoluyla sonuç aldığı nadir olaylardan biriydi. Bu tarihe kadar benzer bir hareket, Türkiye'nin Suriye'ye çatması durumunda Yunanistan ve PKK ile desteklenmiş 2,5 cephede savaşa maruz kalacağı gibi yanlış hesaplarla 14 yıldır ertelenmişti.
   <br/>
   <br/>
   Ancak gelinen noktada, bu başarının altında imzası olanlar 'Acaba Suriye'ye hiç öfkelenmeyip, Apo'nun oradan dışarı çıkmasına meydan vermesek daha mı iyi olurdu?' sorusunu özellikle bugünlerde kendilerine soruyor olmalılar. Çünkü bugün geriye dönüp bakıldığında Suriye ile tırmandırılan gerilimin Apo'nun teslim alınmadan sonuçlandırılmasının büyük bir hata olduğu ortaya çıkıyor.
   <br/>
   <br/>
   PKK konusundaki araştırmalarıyla tanınan Doç. Dr. Ümit Özdağ ve Suriye'yi bu ülkede büyükelçilik de yapmış olması hasebiyle yakından tanıyan Emekli Büyükelçi Aydın Alacakaptan da aynı noktaya temas edince Suriye ve Türkiye arasında varılan mutabakatın maddelerine tekrar göz atmak gerekti. Mutabakatta Suriye'nin Apo'nun teslimi konusunda ciddi bir ısrarla karşılaşmadığını farketmemek mümkün değil. Buradaki ifade aynen şöyle: "Öcalan şu andan itibaren Suriye'de değildir ve kesinlikle Suriye'ye girmesine izin verilmeyecektir."
   <br/>
   <br/>
   Eski Suriye Büyükelçimiz Alacakaptan da, bölücübaşının ilk elde Suriye'den alınmamasını hatalı buluyor. Ona göre, 'Suriye dize gelmişti, biraz daha bastırılsa bal gibi alınabilirdi. Biz de maalesef çok taraflı planlar hâlâ yapılamıyor."
   <br/>
   <br/>
   Özdağ ise Suriye konusunda genel bir stratejinin ortaya konmadığını, sonuna kadar yüklenip adamı oradan çıkarmak dışında bir hedef tesbit edilmediğini belirtiyor. 'Alınamadıysa, orada kalması tercih edilmeliydi' diyen Özdağ, endişelerini şöyle dile getiriyor: Almanya'ya geçerse ya da 'terörü bıraktım, barışçı parti oldum' der ve İtalya'da sığınma hakkı alırsa ne yapacağız? Yapacak bir şey yok. 1 yıl geçer, Arafat'laşır ve sürgündeki Kürt Parlamentosu'nun başına geçer.
   <br/>
   <br/>
   İstihbarat zaafı
   <br/>
   <br/>
   Başta değinilen bir Almanya'dan, bir Hong Kong'dan farklı konumdaki Türkiye'nin yaşadığı bölgede çok güçlü bir dış istihbarat ağına sahip olması gerekirken, bunun yetersizliğinin ve mevcut yapıdaki aksaklıkların yol açtığı sıkıntılar hayli fazla. Aliyev'e darbe olayını Türk istihbaratının hem planladığı, hem de karşı istihbarat vererek boşa çıkardığı söylentileri Bakü'de hâlâ çözülememiş bir muamma gibi yankılanıyor.
   <br/>
   <br/>
   Suriye ile krizin tırmandığı günlerde Türkiye'nin bu noktada büyük açığı olacak ki, İsrail'in kendisine aralarındaki anlaşmalara rağmen istihbarat vermemesinden yakındı, çok geçmeden İsrailli bir askeri yetkili casus uydu fotoğrafları ve birtakım istihbaratla Ankara'ya geldi. Halbuki tam da bu husus, yani böyle bir konuda yabancı istihbarata olan bağımlılık TürkiyeSuriye ilişkilerinin kritik edildiği bir askeri raporda, şu tesbitlerle vurgulanıyor: '...Türkiye'nin dış haber alma olanaklarındaki genel yetersizliğin Suriye için de geçerli olması dolayısıyla İsrail ve Amerikan haberalma kaynaklarının zaman zaman verdikleri maksatlı haberlerin etkisinde kalınarak politika saptanması, ...'
   <br/>
   <br/>
   Son krizde Apo'nun Suriye'den çıkışı, Moskova'ya geçişi, Moskova'dan İtalya'ya geçişi bizim tamamen üçüncü taraflardan bilgi sahibi olabildiğimiz hamleler. Durum böyle olunca, Türkiye'nin yaptığı yabancı istihbarat servislerinden bu kişinin geçtiği ülkeyi öğrendikten sonra o ülkeye Apo'yu orada tutmaması yönünde baskı yapmakla sınırlı kalıyor.
   <br/>
   <br/>
   Geçmişte yaptığı saha araştırmaları dolayısıyla bulunduğu Kuzey Irak'taki Türk istihbari yapılanmasından övgüyle bahseden Özdağ, Suriye konusunda istihbaratın MOSSAD'dan alınmasının bu ülkede benzer performansın gösterilemediğinin kanıtı olduğunu söylerken, Türk istihbaratının hedefinin uzun yıllardır yanlış bir şekilde fazlasıyla içe dönük olmasından yakınan eski MİT'çi Mahir Kaynak ise görüşlerini şöyle açıklıyor: "Türkiye'den uluslararası boyutlarda istihbarat beklemek yanlış olur. Türk istihbaratının aldığı tüm bilgiler zaten dış kaynaklı istihbarat birimlerinden alınıyor. CIA, MOSSAD gibi istihbarat servisleri devlet kademesindeki elemanları ile bilgi alır. MİT'in öyle bir şansı yok, biz dünya çapında halk ya da alt tabakadan elamanlarla çalışıyoruz." Bu olayın çok tartışılacağı herkes tarafından anlaşılmış olacak ki, prensipte kamuoyuna pek çıkmayan MİT müsteşarı Şenkal Atasagun telefon bağlantısıyla konuk olduğu bir TV'de MİT'in operasyonlardan başından bu yana haberdar olduğunu, Apo'yu adım adım takip ettiklerini söyledi. Zaman zaman ipin ucunu kaçırdıklarını ama büyük bir zaafları olmadığını savunan Atasagun " Bu bizim için bir başarıdır" görüşündeydi.
   <br/>
   <br/>
   Apo'nun Roma'ya inişi diyelim haber alınamadı, ama Türkiye için hayati önemde birisinin İtalya'ya ayak bastıktan sonra da statüsünün ve hastanede mi, hapishanede mi olduğunun 3 gün boyunca netleştirilememesi kolayca geçiştirilemeyecek bir eksiklik gibi görünüyor.
   <br/>
   <br/>
   Şam'ı, Moskova'yı aratan Roma
   <br/>
   <br/>
   Türk basın mensuplarından bir kısmının mesleki sınırları aşarak hukukun, güvenlik güçlerinin yapacağı işlere soyunması, 14 yıldır kan tepesine fırlayan halkın galeyanı eleştiri konusu oluyor, ama İtalya'nın bir terör örgütünün başına gösterdiği ilgi ve alaka da kolay yenilir yutulur bir lokma değil. Çünkü İtalya, Türkiye'nin dış ticarette üçüncü büyük ortağı. İki ülke arasındaki ticaret hacmi 5.6 milyar dolar. Ve İtalya Türkiye'den aldığının üç katını satıyor. İki ülke, Soğuk Savaş sonrası terörizmi de ilgi sahasına alan NATO'da müttefikler. Üstelik Apo, teröre desteğiyle nam bulan Suriye'nin barındırmaktan kaçındığı, Türkiye ile tarihi rekabet içinde olan Rusya'nın başından defettiği bir ortamda, hiçbir şey yapmasa bile, İtalya'nın, siyasi suçlu mu, terör suçlusu mu tartışmasını başlatarak gösterdiği himayeci tutumuyla herkesi şaşkına çevirmiş durumda.
   <br/>
   <br/>
   1 Ekim'de PKK'nın bir uzantısı olan 'sürgünde Kürt parlamentosunun' İtalyan Meclisinde yaptığı toplantıya kadar iki ülke arasındaki ilişkiler gayet iyiydi. İtalya; Kıbrıs, AB üyeliği konularında Ankara'yı anlayan bir çizgi izliyordu. Ancak bu toplantının PKK'ya sempati besleyen Komünist ve Yeşillerin milletvekillerince organize edilmesi bu gelişmelerin işaretçisiydi. 30 İtalyan milletvekili toplantıya katıldı. Aslında İtalya'nın 21 Ekim'de düşen hükümeti Türkiye'nin baskıları sonucu bu toplantının ikincisinin Meclis'te yapılmasını engellemişti. Avrupa'nın ya da Avrupa Birliği'nin İtalya'ya böyle bir rol biçtiği yaklaşımından ziyade, bu süreci Türkiye aleyhine çeviren gelişmenin Komünist ve Yeşiller'in iktidar ortağı olduğu yeni hükümetten kaynaklandığı daha doğru gibi görünüyor. Örneğin 1 Ekim toplantısına milletvekili sıfatıyla katılan Komünist Oliviero Diliberto 21 Ekim'de Apo'nun iadesi, yargılanması konularında en etkin konum olan Adalet Bakanlığına geldi.
   <br/>
   <br/>
   İtalya'nın tavrını sürdürmesi zor
   <br/>
   <br/>
   Çiçeği burnunda İtalyan hükümetinin seçmen tabanına yaptığı cakalardan sonra, dosyanın içeriğinin, iki ülke arasındaki ilişkilerin düzeyini anladığında, Türkiye'nin ve ABD'nin baskısı dolayısıyla değişeceği tahmin ediliyor. Amerikan politikası açısından bu çok önemli. Bu plana göre Türkiye kendini galip hissedecek ve hem K. Irak'taki ABD girişimlerinin önünü kesmekten vazgeçecek, hem de soruna sivil, kültürel, belki siyasal bir çözüm için adımlar atması mümkün olacak. Bu yüzden aslında Ortadoğu'da ya da dünyada önemli bir siyasi stratejisi olmayan İtalya'nın sırf ideolojik tatmini için bunca planın suya düşmesine müsaade edilmeyeceğine inanılıyor. İtalya'nın bu Apo hamisi tutumundan sonra iade etmesi zor olabilir. Almanya kesin karar vermemekle birlikte isteksizliğini belirtti, Belçika kesinlikle almak istemediğini açıkladı. Libya gibi bir ülkeye geçmesi belki İtalya'nın paçasını kurtarması için alternatif olabilir.
   <br/>
   <br/>
   Kötü senaryoya göre, yani İtalya'nın Apo'ya siyasi sığınma vermesi durumunda Türkiye Avrupa ile ilişkilerde daha sertleşecek ve demokratik atılımların önü büyük oranda tıkanacak. İtalya'nın Kürt meselesini PKK ve Apo'ya endekslemesinin Türkiye'de şimdiye kadar pek öne çıkmayan TürkKürt çatışmasını başlatacağı da ciddi endişelerden biri. Çünkü Türkler büyük titizlikle eli kanlı teröristlerle Kürt halkını ayırırken, İtalya bu iki ayrı olayı birleştirirse bu hassasiyetin aynı seviyede korunması oldukça zorlaşacak.
   <br/>
   <br/>
   İtalya'da yaşananlar sadece hükümetin ya da bir grup parlamenterin tavrıyla sınırlı kalsa belki özel bir açıklaması olabilir. Ancak basının da etkisiyle tüm İtalyan kamuoyunun teröristlerden yana tavır koyması Türkiye'nin en haklı olduğu bir meseleyi dahi dünyaya anlatmakta çektiği sıkıntıyı bir kez daha göstermiş oldu. Neredeyse istisnasız olarak İtalyan basını Apo'yu Kürtler'in lideri olarak tanımlıyor, Kürdistan'ın bağımsızlığı için, ezilmiş bir halk adına savaş verdiğini yazıyor. Buna İtalyan resmi TV'si dahil.
   <br/>
   <br/>
   Tüm bu yaşananları devlet adına itiraf etmek de Başbakan Yardımcısı Bülent Ecevit'e düştü: "Maalesef Türkiye olarak kendimizi Batı'ya anlatamadık. Silahlı mücadelede yaptığımız başarıyı maalesef masada kaybettik. PKK siyasal mücadeleyi kazandı. İtalyan hükümeti bize iki yüzlü davranıyor. Sağlıklı bilgi vermiyor. Avrupa bize iki yüzlü davranıyor."
   <br/>
   <br/>
   Katkıda bulunanlar: Soner Güneş/Diyarbakır, Sadık Ertan/Roma, Yalçın Salay/Ankara.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4394-roma-cikmaz-sokak.html), [web.archive.org (arşiv bağlantısı)](http://web.archive.org/web/20140523040719/http://www.aksiyon.com.tr:80/aksiyon/haber-4394-roma-cikmaz-sokak.html)
