# Yeni bir fakirler kulübü: D-8

*Sedat Çavdar 1997.06.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   DD8 (Developing 8 Countries) kısa adıyla kurulan gelişmekte olan 8 ülkenin bir araya gelmesiyle dünya geçen hafta yeni bir ekonomik gruplaşmanın oluşumuna tanık oldu.
  </font>
 </div>
 <div id="newsText">
  <font class="detail-text">
   Fikir mimarlığını eski Başbakan Necmettin Erbakan'ın yaptığı D8, Türkiye, Endonezya, Pakistan, Nijerya, İran, Mısır, Malezya ve Bangladeş'in hükümet ya da devlet başkanlarının katılımıyla dünya üzerindeki yerini almış oldu. Türkiye'nin içte bu kadar sıkıntılar yaşamasına rağmen, diğer yedi ülkenin üst düzey temsilcilerinin katılarak, Batı ülkelerinin de dikkate alarak ilgiyle izledikleri D8 oluşumu ilk gündeme geldiği zamanlardaki gibi din temeline dayanmıyor. Çeşitli çevrelerin savunduğu gibi olması gereken de buydu zaten. Oluşumun fikri ortaya atıldığında Müslüman 8 olarak belirlenen isim daha sonra bu amaçla Devoloping (Gelişmekte Olan) şeklinde değiştirilerek salt Müslüman kimliğinden arındırılmış oldu. D8'in bir diğer talihsizliği de fikrin Erbakan'dan çıkmış olmasındaydı! Talihsizliği diyoruz, çünkü fikrin Erbakan yerine başka bir lider tarafından ortaya atılması projenin kamuoyunda daha iyi tartışılmasını sağlayabilirdi. Zira Erbakan'a kamuoyunun şartlı yaklaştığı herkesçe biliniyor.
   <br/>
   <br/>
   D8, Rusya'nın da resmen eklenmesiyle üye sayısı 8'e çıkan G8'e de rakip değil. Gerçi Erbakan proje fikrini ortaya attığında bunun G8 ülkelerine alternatif olabileceğini iddia ediyordu. Ama daha sonra proje sahibi Erbakan da dahil herkesin bunun bir abartı olduğunu anlaması geç olmamıştı. Bunun için üye ülkelerin, dünya ekonomisinde ve ticaretindeki paylarına bakmak yeterliydi: Türkiye'nin dünya ticaretinden aldığı pay yüzde 0.57'ydi. Endonezya yüzde 0.85, Pakistan yüzde 0.19, Nijerya 0.17, İran 0.31, Mısır 0.15, Malezya 1.51 ve Bangladeş de yüzde 0.1 paya sahipti. Bu veriler dikkate alındığında D8 ekonomik blokunun, üye ülkelerinin dünya üretiminin yarısından çoğunu sağlayan G8'e rakip olması mümkün görünmüyor. Ayrıca 760 milyon nüfusa sahip D8'lerin, rakip olarak lanse edilen 57 milyon nüfuslu G8'lerin en zayıf ülkesi İtalya'dan bile 345 milyon dolar daha az GSMH'ye sahip olmaları, blokun gerçek gücünü ya da güçsüzlüğünü ortaya koyuyor. Türkiye dışında, yalnız İran ve Malezya'da kişi başına düşen yıllık gelirin bin doların üzerinde olduğu D8 ülkeleri içinde en büyük ekonomiye, 767.3 milyar dolarlık GSMH ile Endonezya sahip.
   <br/>
   <br/>
   Bu durumda D8, tümüyle ümitsizliğe düşerek vaz mı geçecek, yoksa itici bir güç bularak yoluna devam mı edecek sorusu akla geliyor. Bunu zaman gösterecek ama üye ülkeler arasında 'ekonomik bir platform'un oluşturulması kaçınılmaz görülüyor. Halihazırda Türkiye ile D8 üyesi diğer ülkeler arasındaki mevcut ticaret hacmi oldukça düşük düzeyde.
   <br/>
   <br/>
   Bu etkenler gözönüne alınmış olacak ki ocak ayında yapılan toplantıda D8'in asıl amaçları daha realist bir şekilde revize edilmişti. Bu çerçevede gerek kendi üyeleri, gerekse tüm gelişmekte olan ülkeler arasındaki sosyoekonomik gelişmeyi destekleme çalışmalarını "çatışma yerine barış, sürtüşme yerine diyalog, sömürü yerine işbirliği, çifte standart yerine adalet, ayırımcılık yerine eşitlik ve baskı yerine demokrasi" ilkeleri doğrultusunda yürütmeye karar vermişti. D8, "800 milyon ile dünya nüfusunun önemli bir bölümünü temsil eden, 7,5 milyon km2 alan ile dünya yüzölçümünün önemli bir kısmını kontrolü altında bulunduran, geniş ekonomik kaynakları elinde tutan ve dinamik ekonomileri bulunan sekiz gelişmekte olan ülke arasında ticareti artırmak, her alanda ekonomik işbirliğini geliştirmek ve zaman içinde dünya ekonomik dengesinin yeniden oluşumu çabalarında birlikte söz sahibi olmalarını sağlamak" hedefine yönelecek.
   <br/>
   <br/>
   Siyasi hiçbir konuya atıfta bulunulmamaya özen gösterilen zirvede herkesin D8'in gerçek gücünü kavradığı anlaşılıyor. Tabiri caizse rüya görmek yerine artık düşler kuruluyor. Endonezya Cumhurbaşkanı Suharto, Batı ülkelerindeki ortak ekonomik ve siyasi oluşumların, üye ülkelerin kalkınmasında önemli rol oynadığına, D8'in, İslam ülkeleri ile Batı arasında denge unsuru olacağına inanıyor. Katılımcıların "D8 bir kamplaşma hareketi değil, ortak değerleri paylaşan herkesin eşit kıstaslarla değerlendirildiği ve dünyadaki barışa katkıda bulunacak yeni bir anlayıştır" açıklamalarının şemsiyesinde, blokun dini ya da siyasi amacının olmadığını da ortaya koyuyor. Mısır Devlet Başkanı Hüsnü Mübarek'in zirveye gelmemesi, bu ülke ile olan Kuzey Irak Operasyonu ve RP'nin Mısır yönetiminin önemli sorunlarından biri olan Müslüman Kardeşler ile diyaloğu zeminindeki sorunları akla getirirken, Mısır heyetinden bir yetkili, Türkiye ile gerginlik yaşayan Libya'yı aynı tarihte ziyaret etmesine rağmen Mübarek'in Türkiye'ye yönelik herhangi bir tavrının olmadığını, Başbakan Amr Musa'yı göndererek ortaya koyduğunu söylüyor. Küçük pürüzlere rağmen ülkeler arasında problem bulunmayan D8'e "Disaster8", (Felaket8) veya "Dirty8" (Kirli 8) yakıştırmaları da yapılıyor. Ankara'da esen yeni hükümet rüzgarlarının, daha doğrusu Erbakan'ın başbakan olarak desteğinin bulunmayacağı bir D8'in belirsizliği yabancılarda şimdiden kaygılara yol açıyor. Bu durum yine yabancıların yorumuyla "Türkiye bize verdiği ümidi, daha D8 kurulmadan geri almaya başladı" şeklinde ortaya konuluyor.
   <br/>
   <br/>
   D8'in başkenti İstanbul
   <br/>
   <br/>
   Her şeye rağmen D8 geçen hafta resmen kuruldu ve faaliyete geçti. D8'in yapısal şeması, Devlet/Hükümet Başkanları Zirvesi, Dışişleri Bakanları Konseyi ve üye ülkelerinin her birinin atayacağı yetkili kişilerden oluşacak bir komisyon ile sekreterya görevini yürütecek bir Koordinasyon Merkezi'nden oluşuyor. Ayrıca çeşitli ana konularda Komisyon'a bağlı geçici komiteler ve çalışma grupları da kurulabilecek. Kuruluşun merkezi İstanbul'da olacak.
   <br/>
   <br/>
   Projeler
   <br/>
   <br/>
   Zirve sonucunda Nijerya ve Malezya dışındaki diğer üye ülkelerin Komisyon'a sundukları proje önerileri üzerinde yapılan görüşmeler neticesinde toplam 55 adet proje önerisinin ticaret, sanayi, telekomünikasyon &amp; enformasyon, finans &amp;bankacılık ve özelleştirme, kırsal kalkınma, bilim &amp; teknoloji, insan kaynaklarının geliştirilmesi, sağlık, tarım ve enerji gibi 10 ayrı sektör altında toplanması kararlaştırıldı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2697-yeni-bir-fakirler-kulubu-d-8.html), [web.archive.org (arşiv bağlantısı)](http://web.archive.org/web/20140507055351/http://www.aksiyon.com.tr:80/aksiyon/haber-2697-yeni-bir-fakirler-kulubu-d-8.html)
