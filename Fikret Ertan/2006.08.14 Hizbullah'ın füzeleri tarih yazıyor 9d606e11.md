# Hizbullah’ın füzeleri tarih yazıyor

*Fikret Ertan 2006.08.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Hizbullah’ın füzeleri bugün İsrail’i tarihinde görmediği, yaşamadığı değişik bir krizin içine sokmuş bulunurken aynı zamanda bölgedeki birçok önemli dengeyi de değiştirmeye aday görünüyor. İsrail bu füzeleri ya kendisi yok edecek (ki bu çok zor; hatta imkansız) ya da başkalarının (milletlerarası güç ya da Lübnan ordusu veya birlikte) kendisini bu tehditten kurtarmasını isteyecek, ki şiddetle istiyor... Sonuç nasıl olursa olsun, Hizbullah füzeleriyle tarih yazmış bulunuyor.
  </font>
  <!--- Baslik, Spot, Resim kutusu ---------->
  <p>
   <font class="content">
    İsrail’in bir ayı geçen ve ‘Yön Değişikliği Operasyonu’ adını verdiği Lübnan saldırısının ilk amacı 12 Temmuz günü Hizbullah savaşçıları tarafından kaçırılan iki yedek askerinin serbest bırakılmasını sağlamaktı.
    <br>
     <br>
      İsrail bunu gerçekleştirmek için Lübnan’a bomba yağdırmaya başladı; ama akabinde Hizbullah da İsrail’in bombardımanına füzelerle karşılık verdi ve patlayan savaş sınırlı kara harekâtları olmakla birlikte daha çok ve yoğun şekilde adeta İsrail’in bombardımanı ile Hizbullah’ın füzeleri arasında yaşanan bir değişik düelloya dönüşürken İsrail, askerlerini adeta unuttu, savaşın birinci önceliği olarak Hizbullah füzelerinin muhakkak saf dışı edilmesi karar kıldı.
      <br/>
      <br/>
      Çünkü; Hizbullah’ın füzeleri İsrail’in kuzey bölgesinin büyük bölümünü ateş menzili içine dâhil etmeyi başarmış, buradaki insanları bir aydır sığınaklarda yaşamaya mahkum etmiş, bu bölgenin ekonomik hayatını felce uğratmış, İsrail’in başka bölgelerini tehdit etmeye başlamıştı.
      <br/>
      <br/>
      Bütün bunlar İsrail’in 58 yıllık tarihinde ilk defa meydana gelen gelişmelerdi; zira daha önceki savaşlarda İsrail’in sivil nüfusu, 1991 Körfez Savaşı sırasında Irak’ın attığı 39 Scud füzesi dışında (Bunu da yapan Saddam Hüseyin’in akıbeti malum) hiçbir zaman füze ya da uçak tehdidi altına girmemişti. Ama şimdi İsrail bir aydır daha önce aklına gelmeyen Hizbullah füze tehdidini yakıp yıkarak, sivil-askerî hedef ayrımını yapmadan saf dışı etmeye çalışıyor, Lübnan’a bomba üstüne bomba yağdırıyor.
      <br/>
      <br/>
      Bu ağır, şiddetli bombardımana rağmen de Hizbullah İsrail’e 3000 civarında füze atmış, bu füzelerle 40-45 civarında sivili ve 20 civarında askeri öldürmüş, yüzlercesini de yaralamış bulunuyor. Yeri gelmişken Hizbullah füzelerinin sadece Yahudi sivilleri değil Müslüman Arap sivilleri de öldürmüş olduğunu burada söyleyelim.
      <br/>
      <br/>
      Esasen, kolay anlaşılsın diye Hizbullah füzeleri şeklinde adlandırdığımız Hizbullah’ın elindeki bu füzeler genel bir adla anılıyorlar: Katyuşa ya da Katyuşha füzeleri bunlar.
      <br/>
      <br/>
      Katyuşaların menşei Sovyetler Birliği. İlk denemeleri 1938 yılında yapılan ve daha sonra geliştirilen Katyuşalar (Katerina’nın kısaltılmış Katie’den gelen Katyuşa küçük Katie ya da Kati’cik anlamına geliyor) İkinci Dünya Savaşı sırasında 1941 yılında Sovyet ordusu tarafından Alman ordusuna karşı kullanılmaya başlandı. İkinci Dünya Savaşı belgesellerinde çokça görülen kamyonlara monteli çok namlulu bataryalardan atılan bu füzelere o zamanlar Stalin’in Orgları da deniyordu ve bu füzelerle Sovyet ordusu Alman ordusuna hatırı sayılır zayiat verdirmişti.
      <br/>
      <br/>
      Savaş sonrasına Katyuşaları daha da geliştiren Sovyet silah sanayii bu füzelerin en başarılı modeli olan 122 milimetrelik BM-21 Grad’ı Sovyet ordusunun başlıca silahlarından birisi olarak 1963 yılında envanterine aldı. BM-21 daha sonraları yaklaşık 50 kadar ülkenin de silah envanterine girdi. Bugün de bu model birçok ülke tarafından hâlâ kullanımda tutulurken bazı ülkeler de bu modelden esinlenerek, hatta onu taklit ederek kendi Katyuşalarını imal etmiş bulunuyorlar.
      <br/>
      <br/>
      İran, Kuzey Kore, Çin, Güney Afrika ve hatta İsrail bugün kendi Katyuşa modellerine sahip ülkelerden bazıları. İsrail LAR denen ilk Katyuşa modelini 1967 Arap-İsrail Savaşı sırasında Arap ordularından ele geçirdiği Sovyet modelini örnek alarak geliştirmişti. İsrail bugün muhtemelen bu modelin daha gelişmişini Lübnan’a karşı kullanmaya da başladı. Nitekim, televizyonlar bu füzeleri birkaç kere atış yaparlarken gösterdiler de.
      <br/>
      <br/>
      Hizbullah bir aydır İsrail’in kuzeyini Katyuşalarıyla dövmeye devam ediyor. Esasen Hizbullah daha önceki yıllarda bu füzeleri zaman zaman atıyordu; ama bunlar sınıra çok yakın Kiryat Şimona gibi küçük yerleşim birimlerine düşüyor, İsrail’e fazla zarar vermiyorlardı; ama bugün durum çok farklı. Füzeler bugün İsrail’in aklına gelmeyen Hayfa’yı bile hedef alabiliyorlar. Nitekim, son 10 gündür Hayfa’ya çok sayıda füze düşmüş, onlarca İsrailli bu füzelerle hayatlarını kaybetmiş bulunuyorlar.
      <br/>
      <br/>
      Kısacası, Hizbullah’ın füzelerinin bugün İsrail’in büyük bölümüne ulaşabilecek menzillere sahip oldukları anlaşılıyor. Hatta Hizbullah İsrail’e ‘İstersem Tel-Aviv’i bile vurabilirim’ diyor. Bu durumda Hizbullah’ın geçmişte 10-15 kilometre olan füze menzilini bugün en azından 45-50 kilometreye (muhtemelen daha da fazla) çıkarmayı başardığı belli oluyor. Esasen, İsrail Hizbullah’ın bugün kullandığı füzelerin İran menşeli Fecr-3, Fecr-5 olduklarını, ayrıca Hizbullah’ın elinde muhtemelen 200 kilometre menzilli Zelzele füzelerinin olduğunu da iddia ediyor.
      <br/>
      <br/>
      Bu füzelerden Fecr-3, 240 milimetre çapında, 45 kilometre menzile sahip, 45 kilogram patlayıcı ile donatılı bir kısa menzilli füze. Fecr-5’in özellikleri ise 333 milimetrelik çap, 70-75 kilometre menzil ve 90 kilogramlık patlayıcıdan meydana geliyor. Hem Fecr-3 ve hem de Fecr-5 genelde kamyonlara yüklü bataryalardan atılıyorlar.
      <br/>
      <br/>
      Katyuşalar güdümlü füzeler değiller. Bunlar nokta hedefleri için uygun olmayan füzeler. Bu yüzden isabet yüzdeleri oldukça düşük. Yaklaşık bir kilometrelik bir sapmayla hedefleri vurabildikleri söyleniyor. Bu füzeler genellikle salvo denen seri atışlarla belli bir müstahkem mevziye, toplu halde bulunan askerî birliklere ve yine toplu halde hareket eden zırhlı konvoylara karşı kullanılıyorlar. Ayrıca, seri atışlar sayesinde büyük bir psikolojik etkiye sahip oldukları da söylenebilir. Hizbullah da zaten bu füzeleri en çok bu psikolojik baskıyı yaratmak, İsrail yerleşim yerlerine korku salmak için kullanıyor ve bunda da bugüne kadar başarılı olmuş görünüyor.
      <br/>
      <br/>
      İsrail ise bombardımanlara rağmen Hizbullah’ın füze yeteneğini yok edebilmiş değil hâlâ. Bunda şüphesiz Hizbullah’ın bu füzeleri iyi saklaması, bu füzeleri çok seri kullanmayı öğrenmiş olması büyük rol oynuyor. Ayrıca, Hizbullah bu füzeleri çoğu zaman, zaman ayarlı fünyelerle kullanıyor ve bu suretle yerleri İsrail uçak ya da helikopterleriyle tesbit edilse bile herhangi bir can kaybına uğramıyor. Tabii bu faktörlere ek olarak bu füzelerin çok hızlı olduklarını, atıldıktan bir-iki dakika sonra hedeflerine ulaştıkları için bugün tespit edilmelerinin hemen hemen imkansız olduğunu da muhakkak belirtmek gerekiyor.
      <br/>
      <br/>
      Esasen, İsrail bugün karşı karşıya olduğu Hizbullah füze tehdidinin bir küçük provasını 1996 yılında yaşamış, Hizbullah’ın o yıl kuzeye attığı füzelerine karşı ‘Gazap Üzümleri’ adlı kapsamlı ve ağır askerî operasyonla karşılık vermiş, ancak o zaman işgali altında olmasına rağmen güney Lübnan’daki Hizbullah füze tehdidini ortadan kaldırmayı başaramamış, füze tehdidinin ileride karşısına büyüyerek çıkacağını tahmin edememişti. İsrail bugün önceden tahmin edemediği ve bu yüzden de tedbir almadığı bu tehdidi bütün Lübnan’ı adeta yerle bir ederek, sayısız insanı acıya, kana boğarak saf dışı etmeyi umuyor.
      <br/>
      <br/>
      Hizbullah’ın füzeleri bugün İsrail’i tarihinde görmediği, yaşamadığı değişik bir krizin içine sokmuş bulunurken aynı zamanda bölgedeki birçok önemli dengeyi de değiştirmeye aday görünüyor. Sonuçta İsrail bu füzeleri ya kendisi yok edecek (ki bu çok zor; hatta imkansız) ya da başkalarının (milletlerarası güç ya da Lübnan ordusu veya birlikte) kendisini bu tehditten kurtarmasını isteyecek, ki şiddetle istiyor...
      <br/>
      <br/>
      Sonuç nasıl olursa olsun, Hizbullah füzeleriyle tarih yazmış bulunuyor velhasıl.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25039), [web.archive.org (arşiv bağlantısı)](http://web.archive.org/web/20061010202433/http://www.aksiyon.com.tr/detay.php?id=25039)
