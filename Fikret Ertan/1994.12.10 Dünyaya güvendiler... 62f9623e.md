# Dünyaya güvendiler...

*Fikret Ertan 1994.12.10*

<font class="agenda2NewsSpot">
 Bu dersi iyi almalı, iyi hazmetmeliyiz. Boşnaklar'ın suçunu işlememeliyiz. Boşnaklar suçlular. Çünkü dünyaya, insanlığa, insani değerlere, fazilete... bizleri insan yapan bütün yüce değerlere, prensiplere güvendiler. Başka türlü düşünmeleri de mümkün değildi. Hergün ucuza haykırılan değerler, prensipler 32 aydır havada kaldı. Dünya, insanlık, Boşnaklar'ı yanılttı, hayal kırıklığına uğrattı.. Bundan daha büyük suç olur mu?
</font>
<font class="newsDetail">
 Göçtü Kervan Kaldık Dağlar Başında... 'Aman Allah.' diye başlıyor bir Boşnak ilâhisi. Herhalde Osmanlı'nın 1878'de fiilen 1908'de de resmen, Bosna topraklarından göç edip ayrılması ile doğan hüznü, yalnızlık duygusunu terennüm ediyor.
 <br/>
 <br/>
 Kervan göçelio kadar fazla da olmadı. Olsa olsa bir insan ömrü kadar. Bu arada kervanın kendisi de tarihe göçtü. Ortada kervan kalmadı. Yerine geçen de reddi miras etti; eski büyük kervanın geride bıraktıkları ile ilgilenmedi, arayıp da sormadı...
 <br/>
 <br/>
 Boşnaklar kervan göçünce sadece dağların başlarında yapayalnız da kalmadılar; haramilerin, zorbaların arasında buldular kendilerini. Sırplar'ın ve Hırvatlar'ın ortasında dinlerini, kültürlerini, kimliklerini muhafaza edebilmek için neler çektiler neler...
 <br/>
 <br/>
 Krallık döneminde, Ikinci Dünya Savaşı sırasında, komünist dönemde büyük acılar yaşadılar. Sadece Ikinci Dünya Savaşı ve sonraki dönemde 100 bine yakın Boşnak'ın öldürüldüğüün muteber tarihçiler yazıyor. Baskılara dayanamayıp başak ülkelere göçenler, mallarını, mülklerini kaybedenlerin sayısı ise tam bilinmiyor.
 <br/>
 <br/>
 Yugoslavya Federal Cumhuriyeti'nin dağılmasının ardından BosnaHersek Cumhuriyeti'nin bağımsızlık ve egemenliğini ilan edip milletlerarası camia tarafından tanınmasından sonra yaşananlar ve yaşanmakta olanlar bütün dünyanın malumu...
 <br/>
 <br/>
 Belki yakın zamanlarda dünya hiçbir tecavüzü, saldırıyı, zulmü, katliamı Bosna'ya onlar kadar yakından izlemedi; evinde ekrandan seyretmedi. Nazi zulmünü fersah fersah aşan temerküz kampları, işkenceler, tecavüzler dürbünlü tüfekle öldürülen çocuklar, ekmek kuyruğunda paramparça edilen yaşlılar, berhava edilen camiler, medreseler, yıkılan, yakılan köyler, şehirler... Bütün bunlar siyasi edebiyata Bosna tecavüzü ile giren 'Etnik Temizlik' kavramı adına yapıldı; yapılıyor. Sırplar Bosna'daki yabancı unsurları temizleyerek etnik bir Sırp devleti oluşturmak ve 'Republica Sırpsa' adını verdikleri bu devletin Sırbistan ile birleşerek Büyük Sırbistan'ın tarih sahnesine çıkmasını istiyorlar. Baştan beri belli olan bu çirkin politika maalesef dünyanın seyirciliği tercih etmesiyle her geçen gün biraz daha güç kazanıyor.
 <br/>
 <br/>
 Soğuk savaşın sona ermesi ve Sovyetler Birliği'nin tarihe karışmasından kendine en büyük payı çıkaran NATO bugün Bosna'da sergilenen acizliğin birinci kurbanı olmak üzere. Örgütün güvenirliliği, itibarı ve de gücü artık tartışma konusu. Kafalardaki şüphe tohumları gün geçtikçe büyüyor. Sırplar'ın meydan okuduğu NATO, acaba Sırplar'dan daha güçlü bir Rusya karşısında ne yapabilir, meselâ 'gibi sorular yüksek sesle soruluyor.
 <br/>
 <br/>
 NATO yetkilileri duyulan bu şüpheleri izale edebilmek için durmadan teminat üstüne teminat vermekle meşguller. Genel Sekreter Willy Claes, 'güçlüyüz, birliğimizi muhafaza ediyoruz, edeceğiz de' diye konuşuyor ama sergilenen son acizliğin izlerini de silemiyor...
 <br/>
 <br/>
 Ya Birleşmiş Milletler Avrupa Topluluğu, AGIK, ABD ya da milletlerarası camia denen güçlü devletler topluluğu için ne demeli? Hepsi sınıfta kaldı; kendilerinden bekleneni vermediler, veremediler. Bütün taraflarına, sözde prensiplerine rağmen Avrupa'nın ortasında 32 aydır süren tecavüze bir türlü son veremediler. Hep diplomatik çözüm, barış ancak görüşmelerle sağlanabilir tezini işlediler durdular. Ortaya barış planları attılar, adeta plan enflasyonuna yol açtılar.
 <br/>
 <br/>
 Carrington, Cutilheiro, VanceOwen, OwenStoltenberg adları ile anılan artık tozlu rafların malı olmuş birbirine benzer planlar, planlar. Son plan da ABD, Ingiltere, Fransa, Almanya ve Rusya'dan oluşan Bosna Temas Grubu'nun 4951 planı. Buna göre Bosna Sırplar ile Hırvatlar ve Müslümanlar arasında 4951 oranlarına göre bölünecek. Boşnaklar'ın kerhen kabul ettiği bu planı da red etti Bosnalı Sırplar. Ama aynı plan bugünlerde Temas Grubu'nca üzerinde önemli bir değişiklik yapılarak yine Sırplar'ın beğenisine sunuldu. Temas Grubu bu defa Bosnalı Sırplar'a Sırbistan ile konfederasyon kurma teklifi getirdi. Kısacası bugüne kadar izlenen Sırplar'ı memnun etme ya da taviz politikasının en son en yeni örneği bu teklif. Ancak Sırplar bunu kabul etse bile Boşnaklar 4951 planını bu şekilde kabul etmeyeceklerini de bildirdiler. Böylece son plan da tehlikeye girmiş oldu. Buna rağmen Temas Grubu başka plan yapılmayacağını, 4951'de ısrarlı olacağını söylüyor. Herhalde başka plan da çıkmayacak. Temas Grubu'nun iki üyesi Fransa ve Ingiltere dışişleri bakanları konfedearsyonu da ihtiva eden bu planın Bosnalı Sırplarca kabulu için son olarak Belgrad'a gidip Sırbistan Devlet Başkanı Miloseviç'e başvurdular. Amaçları Miloseviç vasıtası ile Bosnalı Sırplar'ın lideri Karadziç üzerinde yeni bir baskı kurabilmek. Bundan da önemli bir sonuç çıkmadı. Miloseviç, 'Benim Yapabileceğimin de bir sınırı var' diyerek Fransa ve Ingiltere'nin umutlarını bir anlamda boşa çıkardı. Bugüne kadar Boşnaklar'a uygulanan silah ambargosunun kaldırılmasına karşı çıkan Ingiltere son anda ortaya bir teklifle çıktı: 'Ambargoyu kaldıralım ve hemen Bosna'dan çekilelim' şeklinde bu teklif. Yani Birleşmiş Milletler Koruma Gücü UMPRAFOR'ın Bosna'dan çekilmesini istedi. Fransa da aşağı yukarı aynı çizgidebulunuyor. Bu durumda ortaya daha yeni, daha ciddi gelişmeler çıkabilir. Şöyle veya böyle Birleşmiş Milletler Bosna'da bir insanî yardım programı yürütüyor. Ilaç, gıda, yakıt getirip dağıtıyor. Bugün Birleşmiş Milletler koruması altında bulunan 6 Boşnak güvenli bölgesi bu yardımlar sayeinde ayakta duruyor. Saraybosna öyle. Bu bakımdan Birleşmiş Milletler'in tamamen çekilmesi yeni problemler doğuracak. Ayrıca, silah ambargosunun kalkması ile ilgili şüpheler, tehlikeler de mevcut. Bunları da dikkate almak gerekiyor. Şu sorular hemen akla gelenler: Ambagro kalkar kalkmaz kim, nasıl, ne kadarsilahı, özellikle de ağır sialhları hemen Boşnaklar'a sevk edecek? Ikmal yolları nasıl olacak. Üstelik ambargonun hemen kalkması ile birlikte ağır silahlara sahip Sırplar'ın derhal saldırıya geçmeleri desözkonusu. Hatta güçlü bir ihtimal. Bugüne kadar ilaç ve gıda malzemelerini dahi ağır aksak, yetersiz yürüten milletlerarası camia silah temininde acaba nasıl davranacak? Ambargonun kalkması şarta. Bu ambagro adil değil. Baştan konulmamalıydı. Ambargoyüzünden Boşnaklaraskeri bakımdan zayıf kaldılar. Bunun bir şekilde düzeltilmesi şart. Ama bunu da iyi planlayıp,, iyi düşünüp, iyi koordine edip yapmak gerekiyor. Hatta ambagronun kalkması ile birlikte Boşnaklar'a gereken silah ve cephanenin derhal verileceği teminatı açıkça belirtilmelidir. Bunun için de başta Türkiye olmak üzere Islam ülkeleri bir an önce gerekli mahfillerde temaslara başlamalı, anlaşmalar yapmalıdırlar. Sıplar da ambargo kalkar kalkmaz Boşnaklar'ın eline istedikleri silahların geçeceğini bilmelidirler. Ayrıca, bugün Sırplar Birleşmiş Milletler çekilidği takdirde onların ağır silahlarına, zırhlı araçlarına ve diğer gelişmiş silahlarına el koymayı bile düşünmekteler. Bunun için de şimdiden tedbirler düşünülmeli. Gerekirse bu silahlar Boşnaklar'a verilmeli. Bu da açıklanmalı. Birleşmiş Milletler çekilecekse, çekilmeden dolayı yaşanabilecek problemler şimdiden düşünülmeli. Bu konuların gerek Birleşmiş Milletler, gerek AGIK ve gerekse de diğer örgütler tahtında bir an önce ele alınması için Islam Konfearnsı Örgütü derhal devreye girmelidir.
 <br/>
 <br/>
 Bunun yanısıra Boşnak Davası'na daha olumlu bakan yeni Amerikan Kongresi nezdinde de teşebbüsler başlamalı. Birleşmiş Milletler'den umudu kesen hatta bu teşkilatın Bosna'da çekilmesini, bundan sonra Bosna'daki Sırp hedeflerinin NATO tarafından ağır sürekli bombardımana tutulmasını teklif eden Kongre üyeleri desteklenmeli, bunlarla temasa girilmeli.
 <br/>
 <br/>
 Bütün bunlar beklemeye tahammülü olmayan ciddi, acil konular olarak dünya gündeminin önünde bulunmalı. Bosna'daki insanlık suçuna 32 aydır seyirci kalan başta Birleşmiş Milletler olmak üzere Avrupa, Amerika ve NATO'nun yüzlerini suçları vurulmalı. Bunlar suçlu. Kendi liderleri, yetkilileri bile bu suçları kabul ediyorlar. Ayrıca bunlara sorumlulukları da ağır bir üslûpla hatırlatılmalı. Niye planlar yaptığınz, niye 32 aydir dünyayı oyalıyorsunuz, adı Birleşmiş Milletler Kurumu Gücü olan Uraprofor'a niye katıldınız, birşey yapmayacaksanız niye Bosna'da sınız diye sorulmalı bunlara...
 <br/>
 <br/>
 Bosna dramı ayrıca Türkiye'nin güzünü açmalı. Soğuk savaş döneminde haklı olarak güvenliğimiz için NATO konusunda ciddi olarak düşünmeye başlamalıyız. Bosnalı Sırplar karşısında bugün için aciz kaldığı görülen NATO yarın Türkiye'nin karşılaşabileceği bir güvenlik meselesinde acaba nasıl davranacaka? Kaldı ki, NATO çevrelerinden gelen seslerden NATO'nun bundan sonraki hedef ve amaçlarını yeniden tespit etmekle meşgul olduğu anlaşılıyor. Yeni hedefler, amaçlar neler acaba? Bu değerlendirmelerin içinde Türkiye'ye biçilen rol ya da yer ne olacak acaba? NATO büyük değişikler beklenmeli. Bu bir sır değil. Bugün NATO Orta ve Doğu Avrupa ülkelirin üyeliğe dahil etmek istiyor. Hatta belli bir zaman dilimi içinde Rusya'nın da teşkilat bünyesine dahil edilmesi sözkonusu. Barış Için Ortaklık Projesi bunun en somut örneği. Bir gün Rusya'da NATO üyesi olursa bir çok bakımdan çıkarları farklı olan Türkiye ile Rusya aynı teşkilat içinde nasıl birlikte olabilecekler? Olsalar bile rüzgar hangi yönde esecek? Bu bakımdan Türkiye soğuk savaş sonrası ortaya çıkan güvenlik meselelerini yeniden değerlendirmek zorunda görünüyor. Bu meseleler belki de Türkiye bakımından bir dönüm noktasına da işaret ediyor. Bugün nereden bakarsak bakalım 40 küsür yıldır güvenle baktığımız NATO'ya yeni gelişmelerin ışığında yeniden değerlendirmemiz, buna göre yeni tedbirler almamız gerekiyor...
 <br/>
 <br/>
 Hepimizin vicdanında kanayan bir yara olarak duran Bosna dramı bugün bizleri birçok şeyi yeniden düşünmeye sevk etmiş durumda. NATO'dan, güven hepimize, dünyada ki, yer, rol, ağırlık ve vazifelerimize kadar...
 <br/>
 <br/>
 Bosna bizleri can evimizden vurdu. Türkiye'yi, Islâm dünyasını da.. Bizlere güçlü, kararlı ihlâslı olmayı kimseye güvenmemeyi öğretti... Bu dersi iyi almılı, iyi hazmetmeliyiz. Boşnaklar'ın suçunu işlememiliyiz. Boşnaklar suçlular. Çünkü dünyaya, insanlığa, insani değerlere, fazilete... bizleri insan yapan bütün yüce değerlere prensiplere güvendiler. Başka türlü düşünmeleri de mümkün değildi. Dünya, insanlık, hergün ucuza haykırılan değerler, prensipler 32 aydır havada kaldı. Dünya, insanlık Boşnaklar'ı yanılttı, hayal kırıklığına uğrattı.. Bundan daha büyük suç olur mu?
 <br/>
 <br/>
 Göçtü kervan kaldık dağlar başında... Aman Allah!..
 <br/>
 <br/>
 Kervan geri gelir mi, gelmez mi, bunu bilemiyiz. Ama ruhu gelse o da yeter..
 <br/>
 <br/>
 <br/>
 <br/>
 RP'li Abdullah Gül:
 <br/>
 <br/>
 Katliama BM ve
 <br/>
 <br/>
 NATO şemsiyesi
 <br/>
 <br/>
 <br/>
 <br/>
 Bosna'daki olaylar, Avrupa'da son Osmanlı kalıntısı olarak görülen Müslümanlar'ın silinmek istendiğini gösteriyor. Aynı Endülüs'te yapılanın tekrarı planlanıyor. Uluslararası kuruluşların mimarlığını yaptığı bir katliam sözkonusu. Çünkü, katliamı durdurmakla görevli olan BM ve NATO'nun şemsiyesi altında vahşet sürüyor.
 <br/>
 <br/>
 Şimdi işin başına bakarsak çatışmaları durdurmak için BM ve AB bir takım planlar ortaya attı. Fakat görüldü ki bütün bu planlar, Müslümanlar'ın eritilmesinden başka bir işe yaramıyor. Bu şekilde oyalana oyalana problem içinden çıkılmaz noktaya geldi. Batılı ülkeler Boşnaklar'a şu mesajı veriyor: Sakın kaybettiğiniz toprakları tekrar geri almaya kalkmayın, bunlar kaybedilmiş topraklardır. Siz mağlupsunuz. Bu ise Bosna'nın sonu demektir.
 <br/>
 <br/>
 Türkiye ve Islam ülkeleri üzerlerine düşeni kesinlikle yapmamışlardır. Sırplar, Müslümanları Bosna'dan atmaya uğraşırken Kosova'nın intikamını alıyoruz, Osmanlı'nın torunlarını kovuyoruz diyorlar. Bu aslında direkt Türkiye'ye karşı yürütülen bir savaştır. Bizim Bosna ile din bağımızın ötesinde ilgimiz vardır. Bize mirastır onlar, evladı fatihanlarımızdır. Dolayısıyla diğer Islam ülkelerine göre bizim sorumluluğumuz çok farklıdır. Türkiye, savaş başlar başlamaz Boşnaklar'a silah dahil her türlü yardım gönderelebilirdi. Ambargonun sadece Müslümanlar'ın aleyhine çalıştığı biline biline gemimizi aktif olarak göreve gönderdik.
 <br/>
 <br/>
 Bugün Bosna'da yükselen feryatlara kulak asmayanlar gelecek nesiller tarafından lanetle anılacaklar.
 <br/>
 <br/>
 <br/>
 <br/>
 Dışişleri eski Bakanı Hikmet Çetin:
 <br/>
 <br/>
 Dünya faturayı ağır öder
 <br/>
 <br/>
 <br/>
 <br/>
 Türkiye başından beri Bosna konusu ile çok yakından ilgilendi. Bosna'yı ilk tanıyan ülkelerin başında Türkiye gelir. Bosna ile ilk diplomatik ilişkiyi kuran ülke de biziz, Saraybosna'da büyükelçiliği de ilk biz açtık.
 <br/>
 <br/>
 Türkiye aslında başta BosnaHersek'te sorunların çıkabileceğini sezdi. Avrupalılar'ın tanırken dahi çiftestandart kullanmaları bu olaylara etki yaptı. Hırvatistan ve Slovenya'yı tanırken, BosnaHersek ile Makedonya'yı tanımadılar. Siz bağımsız değilsiniz mesajını verdiler.
 <br/>
 <br/>
 Bir diğer yanlışlığı BM yaptı. Yugoslavya'nın dağılması ile birlikte Hırvatistan ile Sırplar arasında olaylar çıktığında BM, Hırvatistan'a 15 bin civarında Barış Gücü gönderdi. O zaman Türkiye ve Bosna yetkilileri, olay çıkma ihtimali en yüksek olan en kritik cumhuriyetin BosnaHersek olduğunu o nedenle buraya askeri güç konuşlandırılması gerektiğini söyledik. Eğer, Makedonya'ya olduğu gibi Bosna'ya da önceden asker gönderilebilseydi, olaylar farklı gelişebilirdi.
 <br/>
 <br/>
 Türkiye, olayların patlak vermesiyle birlikte bir eylem planı hazırladı. Bu planda askeri müdahaleyi gerektiren bölüm de vardı. Türkiye, bombalanması gereken hedefleri tek tek tesbit ederek plana koydu. Bu yerler o zaman daha sınırlıydı. Maalesef girişimlerimize rağmen BM Güvenlik Konseyi gerekeni yapmadı.
 <br/>
 <br/>
 Aynı tarihlerde IKÖ Dışişleri Bakanları'nı topladık. IKÖ ilk defa o zaman Türkiye'nin gayretiyle Filistin konusunun dışına çıkarak toplantı yaptı. Balkan ülkelerini Istanbul'da topladık. Meseleyi NATO'ya götürdük, Bosna'daki olaylara sessiz kalamayacaklarını anlattık.
 <br/>
 <br/>
 Bosna için Hırvatlar'la işbirliğinin çok önemli olduğunu gördüğümüz için bu yönde çalışmalarımız oldu ve netice de aldık.
 <br/>
 <br/>
 18 tane F16 uçağımızı uçuşa yasak bölgeleri denetlemek için NATO'nun emrine verdik. Uzun uğraşlarımız sonucu Bosna'ya Türk askeri gönderdik.
 <br/>
 <br/>
 Saraybosna'yı en kritik günlerde ziyaret eden ilk dışişleri bakanı benim.
 <br/>
 <br/>
 Dünyayı Sırp saldırılarını önlemeye, bunu yapamayacaklarsa Boşnaklar'a savunma hakkını verecek silah ambargosunu kaldırmaya çağırdık. Bu konuda Islam ülkelerini yanımıza çekmeye uğraştık. IKÖ'yü BM zemininde çok iyi kullanmaya çalıştık. Aslında bir defa kullanıldı da. Ambargonun kalkması için BM Genel Kurulu'ndan karar çıkardık. Ama Güvenlik Konseyi bu karar için gerekeni yapmadı.
 <br/>
 <br/>
 Üzülerek söyleyeyim ki Islam ülkeleri gerekenleri gereken ölçüde yapmamıştır. Aslında çok fazla faaliyet yapılabilirdi. IKÖ'yü çok daha iyi kullanabilirdik. Daha önemlisi onlar maddi katkılarını daha iyi yapabilirlerdi. Fakat yapmadılar.
 <br/>
 <br/>
 Insanın aklına haklı olarak şunlar geliyor: Acaba Bosna'da petrol olsaydı, acaba Boşnaklar Müslüman olmasaydı yine dünya sessiz kalır mıydı? Dünya kamuoyunda bu sorular çok açık olarak soruluyor.
 <br/>
 <br/>
 Bosna'ya ilgisizliğin faturası uluslararası kuruluşlara da çok pahalıya mal olacak. Eğer Sırplar'ın yaptığı yanına kar kalırsa dünyaya kötü örnek olur. BM, NATO, AGIK'in etkinliği kalmaz. Güçlü olan kendi meselesini kendi çözmeye kalkar. Dünya düzeni, düzensizliğe ve karmaşaya dönüşür.
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-330-26-dunyaya-guvendiler.html), [web.archive.org (arşiv bağlantısı)](http://web.archive.org/web/20100916060416/http://www.aksiyon.com.tr:80/aksiyon/haber-330-26-dunyaya-guvendiler.html)
