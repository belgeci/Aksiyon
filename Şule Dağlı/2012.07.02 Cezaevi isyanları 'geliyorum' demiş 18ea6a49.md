# Cezaevi isyanları ‘geliyorum’ demiş

*Şule Dağlı 2012.07.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mahkûmların çıkardığı yangınlar sebebiyle dikkatler cezaevlerine çevrildi. Ancak daha önce hazırlanan raporlarda isyanın işaretleri açıkça görülüyor. Sorunu sadece sıcağa ve yer sıkıntısına bağlamak da son derece yanlış.
  </font>
 </div>
 <div id="newsText">
  <font class="detail-text">
   <p>
    Şanlıurfa E Tipi Kapalı Ceza-evi’nde 16 Haziran gecesi mah-kûmların ‘sıcak ve yer yok’ bahanesiyle çıkardığı yangın sonucu 13 kişi hayatını kaybetti, 5 kişi yaralandı. Onlara mahkûm dememek gerekiyor. Zira 10’u henüz davaları sona ermemiş tutuklulardı. Bu olayın acısı geçmeden aynı cezaevinden ikinci yangın haberi geldi. Çocuk koğuşunda çıkan yangın sonucunda 42 kişi hastaneye kaldırıldı. Ardından yangın Adana, Gaziantep, Osmaniye ve Karaman cezaevlerine sıçradı. Buralarda da dumandan zehirlenen birçok tutuklu ve hükümlü hastanelere kaldırıldı.
   </p>
   <p>
    <img alt="" height="287" src="http://web.archive.org/web/20120706044106im_/http://medya.aksiyon.com.tr/aksiyon/2012/07/02/cezaevi.jpg">
     Adalet Bakanı Sadullah Ergin, olayların ardından yaptığı açıklamada inceleme ve soruşturmaların devam ettiğini; ancak yangınları fiziksel şartlardan memnun olmayan mahkûmların sesini duyurmak amacıyla çıkardığını söyledi. Bakanlık yetkililerinden alınan bilgiye göre, şu ana kadar 350 mahkûm Şanlıurfa Cezaevi’nden İzmir ve civar illerdeki hapishanelere nakledildi. Ayrıca önümüzdeki günlerde kapasite fazlası olan cezaevleri tespit edilerek buradaki mahkûmlar boşluk olan başka yerlere sevk edilecek.
    </img>
   </p>
   <p>
    Oysa 6 ay önce Adalet Bakanlığı kendi internet sitesinde bir istatistik yayımlamış ve cezaevlerinin toplam kapasitesinin kalan mahkûm sayısından az olduğunu göstermişti. İstatistiklere göre, çocuk ve kadın cezaevleri dâhil 377 ceza infaz kurumu var ve bunların kapasitesi 121 bin 804 kişi. Tutuklu ve mahkûmların toplam sayısı ise 127 bin 42. Yani 6 bin kişinin yatacak yeri yoktu. Aslında Adalet Bakanlığı bir anlamda kendini ihbar etmiş oluyordu. Fakat bu kadar insanın cezaevlerinde hangi şartlarda hayat sürdüğü sorusu hiç gündeme gelmedi.
   </p>
   <p>
    Şanlıurfa Barosu Cezaevi İnceleme Komisyonu da geçen yıl hapishanelerde yaptığı incelemelerin sonuçlarını 13 Nisan 2011’de kamuoyuna duyurmuştu. Komisyonun hazırladığı raporda, 300 kişilik cezaevinde binden fazla insanın kaldığı, yerlerde bile yatacak alan bulunmadığı, hatta yerde yatmak için mahkûmların sıraya girdiği gibi çarpıcı tespitler yer alıyordu. Yani bir yıl önce yapılan uyarı da dikkate alınmamıştı.
   </p>
   <p>
    Konu hakkında araştırma yapan bir başka merci Türkiye Büyük Millet Meclisi İnsan Hakları Komisyonu’nun alt birimi niteliğindeki Cezaevleri İnceleme Komisyonu. Bu komisyon yeni yasama yılında (Kasım 2011 - Nisan 2012 arası) 30’a yakın cezaevinde inceleme yaptı. Söz konusu cezaevlerinde tespit edilen ortak sorunların başında kapasiteyi aşan mahkûm sayısından kaynaklanan sıkıntılar geliyor. Komisyonun raporlarında, mahkûmlar arasında çıkan kavga veya problemlerin yer sıkıntısından kaynaklandığı vurgulanıyor.
   </p>
   <p>
    Geçen ay cezaevlerinde çıkan yangınların arkasında büyük ölçüde terör örgütü KCK/PKK militanlarının tahrik ve planı olduğu anlaşılsa da bu, oralardaki insani sıkıntıları bertaraf etmez. Son bir yılda 8 cezaevinde yaptığımız haber amaçlı gezilerde de söz konusu sıkıntılara şahit olduk. Konuşabildiğimiz bazı mahkûm ve tutuklular ise daha önemli insanî problemlerden bahsediyor.
   </p>
   <p>
    Osmaniye T Tipi Ceza İnfaz Kurumu’nda kalan bir hükümlü çırılçıplak soyunmasının istendiğini iddia ediyor. Anlattıklarına göre, cezaevine ilk girişte jandarma görevlileri kıyafetlerini tamamen çıkarmasını istedi. ‘Dinim elvermiyor’ itirazı üzerine, askerler müsamaha gösterdi. Fakat içeriye girdiğinde duyarlı kapının (X-Ray) ikazı olmaksızın güvenlik görevlileri tarafından çırılçıplak soyunduruldu. Yaşı 60’ın üzerinde olan bir başka mahkûm da aynı şekilde soyundurulmak suretiyle ‘horlandığını’ belirtiyor. Bu iddiaları TBMM Cezaevleri İnceleme Alt Komisyonu da doğruluyor ve raporlarında mahkûmlara uygulanan muamele ‘insanlık dışı’ diye nitelendiriliyor.
   </p>
   <p>
    Paşakapısı Ceza İnfaz Kurumu’nun iş atölyesinde görüştüğümüz bir mahkûm 9 cezaevi değiştirdiğini ve çoğunda insanca muamele görmediğini iddia ediyor. Şimdi bulunduğu yerden ise memnun. Bunu elinde tuttuğu bıçağı göstererek şöyle ifade ediyor: “Bu zamana kadar 9 cezaevi gezdim ama bize böyle imkân sağlanan başka yer görmedim. Bu işi yapmamız için elimize falçata veriyorlar, yani bize güveniyorlar.”
   </p>
   <p>
    Meclis komisyonunun cezaevleri raporunda birçok tespit ve uyarı var. Buna göre, mahpus sayısına yalnızca personel sayısı eklenince kişi başına 5 metrekare alan düşüyor. Mesela yangın çıkan Gaziantep Kapalı Cezaevi fiziki kapasitesine oranla Türkiye’nin en kalabalık hapishanesi. Kapasitesinin neredeyse üç katı insanı barındıran cezaevinde, koğuşlar rutubet sebebiyle iyi ısınmıyor ve havasızlık çekiliyor. Ceza infaz kurumu koğuşlarında 24 saat sürekli ses ve görüntü kaydı yapılması kabul edilebilir değil. Kuruma ilk girişte tüm tutuklu ve hükümlülerin çıplak olarak aranması insan onuruna saygı ile bağdaşmayan ‘aşırı güvenlik eksenli’  bir yaklaşımı gösteriyor. Sakal tıraşı mecburiyeti keyfî bir uygulama ve kaldırılması gerekir. Fiziksel şartlarda iyileştirmeler yapılsa bile bu tek başına yeterli olmaz, idare tutuklu ve hükümlülere yaklaşımında insani muameleyi esas tutmalı.
   </p>
   <p>
    Komisyonun tespitlerine katılmamak mümkün değil. Zira kapasite artırıp mükemmel binalar yapılsa da her mahkûma çift kişilik yatak düşse de sorun psikolojik ve sosyolojik yönleriyle ele alınmadığı sürece bu tür isyanlar kaçınılmaz olacak. Cezaevlerinde gözlemlediğimiz sorunların çözümü adına görüşlerini aldığımız hukuk uzmanlarının üzerinde durduğu ortak hususlar şöyle: Hukukta ‘eylemsiz işkence’ tabiri vardır, bir insana hiçbir şey yapmadan da işkence edebilirsiniz. Su, yemek vermemek, temizlenmesine müsaade etmemek, çok sıcağa veya soğuğa maruz bırakmak gibi. Barınma şartlarının sağlıksız ve elverişsiz olması gibi sorunlar bir çeşit ‘eylemsiz işkence’ ve ‘insanlık suçu’ kapsamına girer. Bu yüzden cezaevlerindeki insanca yaşama konusunda hassasiyet gösterilmesi gerekiyor.
   </p>
   <p>
    Mahkûmların gazete, kitap okuması; spor, ibadet ve eğitimleri için sosyal imkânların oluşturulması da son derece önemli. Sosyal aktivitelerle vakit geçiren, becerilerini geliştirme fırsatı bulan mahkûmların isyan noktasından ıslah durumuna geçmesi kolay olur. Mahkûmların rehabilite edilebilmesi için yararlı aktivitelere katılması şart. Cezaevi müdür ve personelinin tamamı iletişim, mahkûm psikolojisi ve sosyoloji gibi konularda eğitim almalı. Çünkü çalışanlar, mahkûmların insan olduğunu unuttuğu anda sorunlar başlıyor. Mahkûmların çoğunun şikâyeti bazı personelin kendilerine insanlık dışı tavır takınmasıyla ilgili.  İş yurtları tüm illerde yaygınlaştırılmalı. Çalışmasında sakınca bulunmayan mahkûmlar cezaevi bünyesinde oluşturulan iş yurtlarında istihdam edilebilir. Bu yurtlar herhangi bir uzmanlığı olmayan mahkûmların iş edinmesini sağlarken potansiyel insan gücünün devlet yararına kullanılmasına da fırsat verir. Ayrıca bunun sağlayacağı psikolojik rahatlık rehabilitasyonu hızlandırır.
   </p>
   <p>
    <strong>
     196 yeni cezaevi yapılacak
    </strong>
   </p>
   <p>
    Çocuk cezaevlerinin tamamı ‘Eğitim Evi’ne dönüştürülmeli. Yangınların önemli kısmının çocuk koğuşlarında çıkması, çocukların yetişkinlerle aynı elverişsiz şartlarda yaşadığı gerçeğini bir kez daha gösterdi. Daha önemlisi, hadiselerin bir çocukta bıraktığı etkinin yetişkine oranla daha fazla ve kalıcı olması. Çocuklar, terbiye edilip sağlıklı bir birey olarak cezaevinden çıkması gerekirken âdeta bir suç makinesine dönüşüyor. Yetişkinlerle aynı yerde kalmak, gelişim dönemindeki çocukların büyüklerden olumsuz etkilenmesine sebep oluyor. Yalnızca çocuk tutuklu ve hükümlülerin kalacağı eğitim evlerinde; barınmadan eğitime ve beslenmeye kadar her imkânın, onların sağlıklı gelişmesini sağlayacak şekilde iyileştirilmesi gerekiyor.
   </p>
   <p>
    Cezaevlerindeki yangınların ardından açıklama yapan bir diğer isim Başbakan Yardımcısı Beşir Atalay’dı. Atalay, cezaevlerinin kapasitelerini artırmak için çok sayıda yeni ceza infaz kurumu inşaatının sürdüğü bilgisini verdi. Buna göre yıl sonuna kadar 22 ceza infaz kurumu açılacak. Ardından 2013 yılında 34, 2014’te 52, 2015’te 32, 2016’da 25 ve 2017’de 31 (toplam 196) yeni cezaevi yapılması planlanıyor. Bu veriler devletin problemi fiziki olarak çözme kararı aldığının işareti olarak görülebilir. Uzmanların dikkat çektiği sosyal, psikolojik ve insani hususlara ne zaman el atılacağı ise şimdilik merak konusu.
   </p>
   <p>
   </p>
   <h3>
    <span>
     İrfan Güven (Şanlıurfa Baro Başkanı): Cezaevleri sivil denetime açılmalı
    </span>
   </h3>
   <p>
    <img alt="" height="287" src="http://web.archive.org/web/20120706044106im_/http://medya.aksiyon.com.tr/aksiyon/2012/07/02/sule-cezaevi-3.jpg"/>
    Şanlıurfa Baro Başkanı İrfan Güven, cezaevlerindeki sorun ve eksikliklerin sağlıklı olarak tespit edilebilmesi için bağımsız bir denetim mekanizması kurulması gerektiği fikrini savunuyor. Ona göre, TBMM Cezaevi İnceleme Alt Komisyonu da, Cezaevleri İzleme Kurulları da sorunları ortaya koymada yetersiz kalıyor. Çözüm önerisini ise şöyle özetliyor: “Denetimin daha sivil, gönüllü ve tarafsız kişiler tarafından yapılması ve bu mekanizmanın yaptırım gücü olması gerekiyor. Sivil denetim hem şeffaflaşmayı hem de sorunların daha hızlı çözülmesini sağlayacaktır.” Yangın sonucu hayatını kaybeden mahkûmların aileleriyle görüşen Güven, Adalet Bakanlığı’na karşı dava açma hazırlığında oldukları bilgisini veriyor. Olayın, cezaevi yönetiminin sorumluluğunda olduğunu söyleyen Güven, “Önümüzdeki haftalarda İdare Mahkemesi’ne manevi tazminat davası açacağız. Yürütülen adli ve idari soruşturmaların da takipçisi olacağız.” diyor.
   </p>
   <hr/>
   <h3>
    <span>
     Murat Yıldırım (TBMM Cezaevleri İnceleme Alt Komisyon Başkanı): Sorunlar kapasite fazlalılığının türevleri
    </span>
   </h3>
   <p>
    <img alt="" height="254" src="http://web.archive.org/web/20120706044106im_/http://medya.aksiyon.com.tr/aksiyon/2012/07/02/sule-cezaevi-4.jpg"/>
    Şanlıurfa Cezaevi yangınından yaralı kurtulan mahkûmların ifadelerine göre, yangın mahkûmlar arasındaki kişisel kavgadan dolayı başlamış. Yangının oradaki tutuklu ve hükümlülerin anlık kararı sonucu çıkarıldığı ortaya çıkıyor. Kurtulanlar salt yoğunluktan kaynaklanan bir isyan olmadığını ifade ediyor. Kanaatimce diğer cezaevleri de bu durumdan haberdar olduktan sonra yönetimlere tepki amaçlı yangınların devamını getirdi. Biz komisyon olarak 30’a yakın cezaevi gezdik. İnceleme yaptığımız yerlerdeki sorunları tespit ederek rapor hâline getiriyoruz. Acil müdahale edilmesi gereken sorunlara derhal çözüm üretiyoruz. Bizim dönemimizde kötü muamele, işkence ve onur kırıcı davranışların olmadığı tespit edildi. Ancak muhtelif bazı yerlerde idarelerden kaynaklanan sıkıntılar olabiliyor. Yoğunluk en önemli problemimiz şu anda. Cezaevlerindeki diğer sıkıntılar da bu sebeple ortaya çıkıyor. Yoğunluk ortadan kalktıktan sonra da bu tür sorunların minimize edileceği kanaatindeyim.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32980-cezaevi-isyanlari-geliyorum-demis.html), [web.archive.org (arşiv bağlantısı)](http://web.archive.org/web/20120706044106/http://www.aksiyon.com.tr:80/aksiyon/haber-32980-cezaevi-isyanlari-geliyorum-demis.html)
