# Hayalet şehir Şam

*Osman Ün 2012.02.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Suriye’de şiddet dalga dalga yayılıyor. Başkent Şam’a girmek de zor, oradan çıkmak da... Bütün şehir barikatlarla kuşatılmış. İnsanlar zorunlu ihtiyaçları için bile sokağa çıkmaya korkuyor. Şam artık “Acaba yarın güneşin doğacağını görecek miyiz?” endişesinin hâkim olduğu bir şehir.
  </font>
 </div>
 <div id="newsText">
  <font class="detail-text">
   <p>
    Suriye ile ilgili haber yazmanın en zor günlerini yaşıyoruz. Önceden her gün 10’larla ifade edilen ölü sayıları bugünlerde 100’lere dayanmış durumda. Beşşar Esed rejimine bağlı askerlerin Mevlid Kandili gecesi Hama’ya girip kadın-çocuk demeden onlarca kişiyi öldürmesi sadece İslam âleminin değil, tüm dünyanın tepkisini çekti. İran, Rusya ve Çin hariç diyeceksiniz ama bu devletlerin halkları da rahatsız. Kutsal günlerde katliam Suriye’nin rutini hâline geldi. Daha altı ay önce Esed’ın askerleri Ramazan Bayramı arifesinde yine Hama’ya girip yüzden fazla insanı öldürmüşlerdi.
    <p>
     Şam’ın dışına çıkmamız hem güvenli değil hem de yasak. Giden ölümü göze alıyor ve kendi sorumluluğunu taşıyor demektir. Hükümetin açıklamalarını, diplomatik temasları ve muhalif cepheden gelen haberleri yapmak kalıyor geriye. Geçen haftanın en önemli olayı şüphesiz Rusya Dışişleri Bakanı Sergey Lavrov’un başkentte Esed’la yaptığı görüşmeydi. Birleşmiş Milletler Güvenlik Konseyi’nde Suriye’ye yaptırımlar konusunda Çin’le birlikte veto kartını kullanan Rusya, Esed rejimine zaman verilmesi gerektiğini ve reformların yapılacağı garantisini Esed’dan aldıklarını ilan etti. Esed’ı destekleyen Irak ve Lübnan’ın vetosuyla yekvücut olmaktan uzak Arap Birliği ise ülkedeki gözlemcilerinin görevlerine devam etmesini tartışıyor. Güneşin yakınlarının cenazesi üzerine doğmaması için dua ediyor insanlar.
     <p>
      On birinci ayına giren olaylarda şiddetin boyutu günden güne artarken rejime bağlı ordu birliklerinin kanlı operasyonlarına devam ettiği şehirlerle kıyaslandığında başkent Şam’ın merkezi nispeten sakin. Ancak sokaktaki insanın yüzündeki endişe açıkça gözleniyor. Ekonomik hayatın neredeyse durduğu ülkede insanlar zorunlu ihtiyaçları dışında sokağa çıkmıyor. Eskinin en işlek caddesi Salhiye’de bir mağaza sahibi, boş sokaklarıyla Şam’ın bir hayalet şehri andırdığını anlatıyor: “Yaşananlar insanların psikolojisini derinden sarstı. Herkeste bir tedirginlik var. Çarşı pazarda işler durma noktasına geldi. Önceden burada adım atacak yer bulamazdınız. Herkesin, elinde çantalarla mağazalardan çıktığını görürdünüz. Şimdi ise günlerce siftah yapmadığımız zamanlar oluyor. Sürecin nereye gideceğini hiç kimse kestiremiyor.”
      <p>
       Şehrin merkezindeki son patlamalardan sonra birçok devlet dairesinin çevresinde barikatlar kurulmuş. Yoğun trafiği ve dar yollarıyla meşhur Şam için bunun anlamı, yolların kilitlenmesi. Özellikle askerî bölgelerin çevresinde oluşturulan barikatlar, insanda bir ülkeden başka bir ülkeye giriş yaptığı hissini doğuruyor. Bir taksiye binerken, şoför önce nereye gideceğinizi soruyor. İstikamet Şam’ın dış semtleri ise taksilerin büyük bir bölümü kabul etmiyor. Zira Şam ile banliyöleri arasında yer alan çok sayıda kontrol noktasındaki kimlik kontrolleri, aramalar ve beklemeler insanı âdeta çileden çıkarıyor. Hepsini geçmeyi başarsanız dahi gideceğiniz bölgede her an bir çatışmanın ortasında kalma riski bulunuyor.
       <p>
        Şam Otobüs Terminali de olayların ciddiyetini yansıtan bir başka ayna. Otobüsler terminalden birkaç yolcu ile ayrılıyor. Yolların güvenli olmaması sebebiyle zorunlu işi olanlar havayolunu tercih ederken maddi durumu elvermeyenler otobüslerle gitmek zorunda kalıyor. Terminale gelenler de ilk olarak 500 metrelik barikatların olduğu bölgeden valizlerini taşıyarak 2 güvenlik noktası ile X-Ray cihazından geçerek binecekleri otobüse gidiyor. Çıkışta ise tüm yolcular tek tek kimlik kontrolünden geçiriliyor.
        <p>
         Suriye güvenlik birimleri Şam’ın merkezine giriş ve çıkışlardaki aramalara azami dikkat ediyor. Yönetim karşıtı gösterilerin ve Hür Suriye Ordusu’nun (HSO) etkin olduğu Şam’ın Zebedani, Duma, Daraya, Hareste gibi bölgeleri arasındaki geçişler kontrol altına alınarak HSO ve muhaliflerin sızmaları engellenmeye çalışılıyor. Aşırı güvenlik kıskacı insanların hayatlarını derinden etkiliyor.  Meryem Hanım yeni doğurduğu bebeğinin beyin ameliyatı olduğunu anlatarak, güvenlik sıkıntısı ve endişe yüzünden, bebeğin kafasındaki dikişlerin alınması ve kontrol için bir haftadır hastaneye gidemediğinden yakınıyor.
         <p>
          Şam’ın merkezinde eğitim kısmi olarak devam ederken şehrin banliyölerindeki operasyonlar ve gösteriler sebebiyle okullar kapalı. Hama, Humus, İdlib gibi rejime bağlı birliklerin baskınlarının yaşandığı şehirlerde de öğrenciler ebeveynleri ve yakınlarıyla birlikte protestolara katılıyor.
          <p>
           Ülkede şiddet dalga dalga yayılırken olayların yoğunlaştığı Humus, İdlib, Hama ve Şam banliyöleri olmak üzere halk su, gıda ve tıbbi malzemelere ulaşmada büyük sıkıntı yaşıyor. Ülkede fırınların neredeyse tamamı devlete ait ve çoğu da askerler tarafından işletiliyor. İşte bu yüzden protesto ve çatışmaların yaşandığı kentlerde neredeyse tüm fırınlar kapalı. Abu Hamad isimli bir vatandaş, “Humus, İdlib ve Şam’ın banliyölerinde insanlar ekmek bulamıyor.  Fırınların tamamı kapalı. Sular kesilmiş. Çevre kentlerden ekmek tedarik edilerek gönderilmeye çalışılıyor. Halk tam bir dram yaşıyor.” diyerek yaşanan sıkıntıları anlatıyor.
           <p>
            Abu İyad isimli başka bir şahıs ise tıbbi alanda yaşanan sıkıntılara dikkat çekiyor. Birçok yaralının tıbbi malzeme bulunamadığı için öldüğünü ifade eden Abu İyad, “Saldırılarda yaralananların yarısı tıbbi malzeme eksikliğinden ölüyor. Yarayı dikecek tıbbi iplik kalmadığı için normal iplikler kullanılıyor. Acil olarak kan, kan torbası, tıbbi iplik, oksijen cihazı gibi ihtiyaçlar var. Yönetim çevre şehirlerdeki eczaneleri takip ederek ne Humus’a ne de Şam’a bu malzemelerin giriş-çıkışına izin vermiyor.” diyerek içler acısı durumu aktarıyor.
            <p>
             <p>
              Esed şiddete devam edecek
              <p>
               Çatışma ve kaosun olduğu her yerde olduğu gibi Suriye’de devam eden kriz tüp, gıda, akaryakıt gibi birçok alanda fiyatlara tavan yaptırdı. Daha önce 250 Suriye lirasına satılan tüpün fiyatı 400 lirayı buldu. Suriye halkının tamamına yakını ısınmak için mazot kullanıyor. Kışın gelmesi ile karaborsa olan mazotun litre fiyatı 15 liradan 25 liraya yükseltildi. Öte yandan, içme suyu şebekesine kimyasal madde atıldığı yönündeki iddialar halkı tedirgin ediyor. Şebeke suyunu içmekten endişe eden halkın şişe suyuna yönelmesi ile 6 adet 1 litrelik içme suyu paketinin fiyatı 80 liradan 180 liraya fırladı. Bir başka önemli sorun ise elektrik konusunda yaşanıyor. Mazot fiyatındaki yükseliş sebebiyle halkın ısınmak için elektriğe yönelmesi, ülke genelinde elektrik kesintilerinin başlatılmasına yol açtı. Son olarak Humus’taki elektrik kesintisi sebebiyle kuvözde bulunan 20 bebeğin öldüğü açıklandı. Şam’ın merkezinde bile günde yaklaşık 6 saat elektrik kesintisi uygulanıyor.
               <p>
                Gelinen nokta itibariyle rejim içte şiddetini artıran protestolara ve dış baskılara direnmeye devam ediyor. Adının açıklanmasından kaçınan Suriyeli bir yetkili, uluslararası tepkilere rağmen yönetimin şiddet uygulamaktan kaçınmayacağının altını çiziyor. Yetkili, “Yönetim şiddet yoluyla halkı sindireceğine inanıyor. Bu yüzden operasyonlarını ara vermeden sürdürecek. Uluslararası ekonomik yaptırımlar yönetimi zor duruma sokmuş olsa da merkez bankasında 18 milyar dolara yakın para var. Bu parayla uzun süre idare edeceklerini düşünüyorlar. Askerî dış müdahaleye ihtimal vermeyen yönetim zaman kazanarak süreci uzatmaya çalışıyor.” değerlendirmesinde bulunuyor.
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31819-hayalet-sehir-sam.html), [web.archive.org (arşiv bağlantısı)](http://web.archive.org/web/20120218045940/http://www.aksiyon.com.tr:80/aksiyon/haber-31819-hayalet-sehir-sam.html)
