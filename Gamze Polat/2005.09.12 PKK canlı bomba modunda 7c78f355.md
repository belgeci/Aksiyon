# PKK canlı bomba modunda

*Gamze Polat 2005.09.12*

<div>
 <p>
  <font>
   Bölücü terör örgütü PKK, eylemlerini şehirlere yaymaya çalışıyor. Bursa’nın Gemlik ilçesinde yürüyüş yapmaya kalkışarak ortamı geren örgüt yandaşları, otobüslerle geçtikleri Bilecik Bozüyük’te, kurtuluş günlerini kutlayan ilçe halkını teröristbaşı Abdullah Öcalan posterleri açarak galeyana getirdi.
   <br/>
   <br/>
   Olayların daha büyük bir faciaya dönüşmesi kaymakam Dursun Balaban’ın atik ve akıllı davranışıyla son anda önlenebildi. Van, Mersin, Diyarbakır, Siirt ve hatta İstanbul’da gerçekleştirilen provokatif gösteriler gerilimi tırmandırıyor. Örgüt, yeni eylem planı dâhilindeki gösterilere önümüzdeki günlerde de devam edeceğe benziyor. Örgüt, İmralı’daki idam mahkûmu Öcalan’ın “Gerekirse yüzlerce Filistin oluştururuz” sözü doğrultusunda polis noktaları ve askerî noktaların yanı sıra kamuya ait kurum kuruluş, iş ve alışveriş merkezlerine yönelik saldırılar planlıyor. Ateşkes kararına rağmen yaptığı saldırılarla tutarsızlığını bir kez daha tescilleyen örgüt, şimdi de canlı bombalı eylemlerine hazırlanıyor. Amaç, toplum üzerinde psikolojik baskı oluşturmak. Bir canlı bomba ekibi 2 ay önce özel eğitimden geçirildi. Kandil’den emir alan canlı bombalar pim çekmek için tetikte bekliyor. Canlı bombaların büyük çoğunluğu bayan. “Dişi” olarak tabir edilen 10 canlı bombanın öncelikli eylem noktaları batı şehirler. Emniyet Genel Müdürlüğü Terörle Mücadele Daire Başkanlığı ekipleri, bazıları üniversite öğrencisi yaşları 18 ila 30 arasında değişen bayan canlı bombaların peşinde. Şimdiye kadar üçünün izine rastlandı. Bunlardan biri bir buçuk yıl önce evinden kaçarak kuzeniyle örgüte katılan Van’ın Erciş ilçesine bağlı Deliçay köyü nüfusuna kayıtlı 22 yaşındaki Fatma Geçer. Geçer’in ardından Mardin Emniyeti de Şükriye Duran ve ismi henüz bilinmeyen iki kadın canlı bombanın varlığını belirledi. Canlı bombaların yakalanması için 81 ilin emniyet müdürlükleri gizli bir yazı ile uyarıldı. Teröristlerin yakalanması için operasyon sürüyor.
   <br/>
   <br/>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1141 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22494), [web.archive.org (arşiv bağlantısı)](http://web.archive.org/web/20060524123004/http://www.aksiyon.com.tr:80/yazdir.php?id=22494)
