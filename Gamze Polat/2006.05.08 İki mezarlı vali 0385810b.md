# İki mezarlı vali

*Gamze Polat 2006.05.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yüzyıldan fazla bir süre geçtikten sonra yapılan bir çalışma ile isyancı Tepedelenli Ali Paşa'nın kellesinin gömüldüğü mezar ortaya çıkartıldı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070606105418im_/http://www.aksiyon.com.tr/resim/596/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tarihler 1820'yi gösterdiğinde Osmanlı İmparatorluğu yıllarca bünyesinde barındırdığı azınlıkların milliyetçilik manevralarıyla zor günler geçiriyordu. Balkanlar'da Yunanlılar, Bulgarlar çeteler kurup Bab-ı Ali'nin askerlerine kurşun sıkıyordu. Şüphesiz sadece etnik unsurlar değildi Osmanlı'nın başını ağrıtanlar. Kendi valisi bile bazen emrindeki ordularla devlete başkaldırıp meydan okuyordu.
   <br>
    <br>
     İşte bu tarihlerde Yanya Valisi iken merkezden gelen fermanı dinlemeyen Tepedelenli Ali Paşa da isyan bayrağını çekmişti. Şüphesiz bu hamle cevapsız kalmayacaktı.
     <br/>
     <br/>
     HEM KAVUKLU HEM İSYANCI
     <br/>
     <br/>
     Nitekim Mühürdar Halet Efendi tarafından hakkında çıkartılan idam fermanı ile Tepedelenli Yanya Gölü üzerindeki Pandeleimon Manastırı'nda tek kurşunla öldürülür. Ancak bu ölüm kurtuluş olmaz Tepedelenli için; başı kesilerek İstanbul'a gönderilir. Kütahya'ya sürülen oğullarının kesik başları da İstanbul'a getirilir ve Silivrikapı dışındaki bir mezarlığa gömülür. Tarihte bir sır olarak kalan bu mezarlar Zeytinburnu Belediyesi'nin yaptığı bir proje ile ortaya çıktı.
     <br/>
     <br/>
     1822'de Tepedelenli'nin bedeni Yanya'da bırakılıp kesik başı ibret için İstanbul'a getirilip surlar dışında bir yere bırakılır. Ancak bir seveni hem Ali Paşa'nın hem de çocuklarının kesik başlarını ortada bırakmayarak Silivirikapı dışındaki bir mezarlığa gömer.
     <br/>
     <br/>
     Osmanlı mezarlıkları üzerine en kapsamlı araştırmayı yapan Alman tarihçi Hans Peter Lacgueur, kesik başın bulunduğu mezarın Silivrikapı dışında olduğunu belirtiyor. Tarihçileri heyecanlandıran yeni keşif bir yıl sürmüş. Zeytinburnu Belediye Başkanı Murat Aydın'ın başlattığı mezarlıkları yeniden düzenleme projesi kapsamında, 3 bin 500 tarihî mezarın varlığı tespit edildi.
     <br/>
     <br/>
     Proje koordinatörlüğünü hattat Dr. Süleyman Berk'in yaptığı çalışmayı Başbakanlık Osmanlı Arşivi'nden bir uzman da takip etti. Berk mezarı bulduklarına çok şaşırdıklarını söylüyor: "Silivrikapı dışındaki bir mezarlıkta olduğunu biliyorduk ancak nerede olduğu konusunda kimsenin bilgisi yoktu. Bunu ortaya çıkardığımız için çok mutluyuz." Berk, mezar taşının kallavi kavuklu olmasının anlamını ise şöyle anlatıyor: "Osmanlı'da mezar taşları aynı zamanda o şahsın hayattayken sosyal statüsünü de belirliyor. Rütbesi alınarak sur dışındaki bir mezarlığa gömülen Ali Paşa'nın mezar taşında kallavi bir kavuk bulunuyor. Bu devlet büyüklerini ve idarecileri temsil eden bir işarettir. Aslında bulunduğu yer ile bu kavuk birbirine ters düşüyor. Ama seveni onun mezar taşını yaptırırken kavuğunu koymayı ihmal etmemiş."
     <br/>
     <br/>
     ÇÖKÜŞTE ROL OYNAYAN ADAM
     <br/>
     <br/>
     Zeytinburnu Ayvalık mezarlığında bulunan kabrin başında, "30 seneden fazla Yanya'da görev yapan isyancı Tepedelenli Ali Paşa'nın kellesi gömülüdür" ibaresi yer alıyor. Yan yana dizilen 4 mezarda Tepedelenli'nin iki oğlu ve bir torunu bulunuyor.
     <br/>
     <br/>
     Yanya Valisi olan Ali Paşa, bölgedeki nüfuzunu giderek artırdı. İngiliz ve Fransızlardan gördüğü yardımlarla özel ordusunu güçlendirdi. Parga'yı İngilizlerden alıp kendi topraklarına kattı. Ancak onun hışmına uğrayan Paşo İsmail Bey'in İstanbul'a kaçması ve orada padişahın gözdesi mühürdar Halet Efendi'ye sığınmasıyla Ali Paşa sorun olmaya başladı. Halet Efendi'nin girişimleriyle Sultan 2. Mahmut tarafından Tepedelenli'nin yalnızca Yanya Sancağı'na çekilmesi emredildi. Ancak o bunu kabul etmedi ve Osmanlı'ya karşı isyan etti.
     <br/>
     <br/>
     Bunun üzerine İstanbul Tepedelenli'nin bütün görevlerini elinden aldı. Ayrıca hakkında idam fermanı çıkartıldı. Kısa bir süre sonra tek kurşunla idam edilen Tepedelenli'nin başı kesilerek İstanbul'a gönderildi. Bedeni ise Yanya Fethiye camii’nin avlusunda yatan eşi Ümmügülsüm'ün yanında toprağa verildi.
     <br/>
     <br/>
     Osmanlı Devleti'ne karşı ayaklanıp hükümet güçlerini 2 yıl boyunca uğraştıran Tepedelenli, bu son girişimi nedeniyle Yunan bağımsızlık hareketinin babası sayıldı. Ali Paşa Osmanlı Devleti'nin çöküşünde önemli rol oynayan kişilerden biri olarak tarihe geçti.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24159), [web.archive.org (arşiv bağlantısı)](http://web.archive.org/web/20070606105418/http://www.aksiyon.com.tr:80/detay.php?id=24159)
