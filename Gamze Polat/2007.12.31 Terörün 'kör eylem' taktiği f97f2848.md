# Terörün 'kör eylem' taktiği

*Gamze Polat 2007.12.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Operasyonlar karşısında sıkışan PKK’nın “kör eylem” planını devreye soktuğu belirtiliyor. Örgütün, Türk-Kürt çatışmasına zemin oluşturup öldürülmesi toplumda infial uyandıracak isimlere yönelik suikastlar yapacağı da vurgulanıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080110222210im_/http://www.aksiyon.com.tr/resim/682/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türk Silahlı Kuvvetleri’nin peş peşe yaptığı sınır ötesi hava operasyonları terör örgütü PKK’ya büyük zayiat verdiriyor. Örgütün kampları, lojistik merkezleri, geçiş güzergâhları bir bir bombalanarak hareket alanı daraltılıyor. Operasyonlarla birlikte hükümet yeni pişmanlık yasası, af gibi argümanları devreye sokmaya hazırlanıyor. Devlet ricalinin terörün dağdan inmesi adına yaptığı çağrılar da yavaş yavaş meyvesini vermeye başladı. Teslim olan ve olmak isteyen teröristlerin sayısı her geçen gün artıyor.
   <br>
    <br>
     Ancak madalyonun arka yüzünde farklı gelişmeler yaşanıyor. Hükümetin yaptığı hamleler karşısında boş durmak istemeyen terör örgütü PKK’nın yeni eylem planlarını devreye sokmaya hazırlandığı belirtiliyor. Bir yandan militan devşirmek için çırpınan örgüt diğer yandan şehirlerde yeni kanlı eylemlere imza atmak istiyor. PKK’nın yeni stratejisinde “kör eylem” planı yer alıyor. İstihbarat ve örgüt kaynaklarına göre, militanlarına talimatlar gönderen örgüt, Kürdistan Özgürlük Şahinleri (TAK) militanlarının hedef gözetmeksizin sansasyonel eylem yapmasını istiyor. Hedefte ise metro istasyonları, otobüs durakları, alışveriş merkezleri, okullar, kamu kuruluşları ve özel kuruluşların olduğu öne sürülüyor. Örgütün ayrıca siyasileri, hâkim ve savcıları, gazetecileri, işadamlarını da hedef alacağı dile getiriliyor. PKK’nın TSK’nın ilk hava operasyonundan bir gün sonra yandaşlarına gönderdiği talimatta eylem konusunda inisiyatifi militanlara bıraktığı vurgulanıyor. Bunun, örgütün bu zamana kadar hiç uygulamadığı bir taktik olması, istihbaratçıların işini zorlaştırıyor.
     <br/>
     <br/>
     METRO ARİFE GÜNÜ PATLATILACAKTI!
     <br/>
     <br/>
     PKK adına eylem yapacak teröristler sadece bulundukları bölgeden görev alıp hareket edecek, bunun için merkezî bir kararı beklemeyecek. Bu yüzden “kör eylem” olarak talimat çıkaran örgütün hedefle birlikte zamanlamayı da şehir kadrosunun inisiyatifine bıraktığı belirtiliyor. Geçtiğimiz hafta başında Şişli Metro İstasyonu’nda eylem yapmaya hazırlanırken polis tarafından 3,5 kilo A-4 türü patlayıcı ile yakalanan Bülent Öztürk’ün “kör eylem” planı doğrultusunda arife günü eylem yapma talimatı aldığı iddia ediliyor. 25 yaşındaki B.Ö. intihar eylemcisi veya bombacı olarak eğitilip metropollerde eylem yapması için dağ kadrosundan şehre gönderilmişti. Kısa bir süre önce İstanbul’a gelen Bülent Öztürk’ün cumhurbaşkanlığı seçimi ve genel seçim süreçlerini baltalamak için mayıs ayından itibaren görevlendirilen 200 intihar eylemcisinden birisi olduğu belirtiliyor. Bu teröristlerin önemli bir kısmı kadınlardan oluşuyordu. Son talimat ile birlikte şehirlerde faaliyet gösteren teröristlerin yeniden devreye girdiklerdi aktarılıyor. Düzgün giyimli, Türkçeyi çok iyi konuşabilen üniversite mezunları ya da üniversiteyi terk edenlerden oluşan teröristler halkın arasına kolayca karışabiliyor.
     <br/>
     <br/>
     Örgütün verdiği talimatlar arasında yılbaşı gecesi eylem yapma emrinin bulunduğu da aktarılıyor. İddiaya göre yılbaşına uygun giyimli bir terörist, kalabalık arasına girip eylemi gerçekleştirecek. Ancak yer konusunda bir bilgi bulunmuyor. Teröristin hediye dağıtan Noel Baba kılığına gireceği aktarılan bilgiler arasında. Güvenlik güçlerinde böyle bir istihbarat olup olmadığı bilinmiyor; ancak kanlı eylemler yapmaya hazırlanan PKK’nın böyle bir planı devreye sokacağı örgüt yanlısı çeşitli kaynaklarca ileri sürülüyor.
     <br/>
     <br/>
     Terör örgütü PKK’nın talimatlarında Dr. Bahoz Erdal kod adlı Fehman Hüseyin, Murat Karayılan veya Cemil Bayık gibi isimlerin imzası bulunmuyor. İlginçtir örgüt adına açıklamaları Sozdar Avesta isimli bir terörist yapıyor. Tabii burada öteki liderlere ne oldu sorusu da gündeme geliyor. Ancak Kürdistan Topluluklar Birliği (Koma Civaken Kürdistan - KCK) Yürütme Konseyi Başkan Yardımcısı olarak adı geçen Sozdar Avesta yaptığı açıklamada örgütün nasıl bir yol takip edeceğinin ipuçlarını da veriyor: “Kürt özgürlük hareketi kendisini bu saldırılara karşı savunma savaşını daha da aktif hale getirecektir. Nerede bir Kürt varsa orada kendi savunmasından sorumludur.”
     <br/>
     <br/>
     Adını sürekli değiştiren PKK, en son KONGRA-GEL adını kullanıyordu. Kürdistan Demokratik Konfederalizmi (Koma Komelen Kürdistan - KKK) tamlamasını isminin başına getiren ve buna göre kendi içinde birtakım düzenlemeler yapan PKK, Mayıs 2007’de bundan da vazgeçip Kürdistan Topluluklar Birliği (Koma Civaken Kürdistan - KCK) adını aldı. Şu anda PKK bütün açıklamalarında bu ismi kullanıyor.
     <br/>
     <br/>
     TÜRK’Ü KÜRT’E, KÜRT’Ü TÜRK’E KIRDIRMA PLANI
     <br/>
     <br/>
     Farklı isimlerle terör estirmeye devam eden PKK eylemler için türlü bahaneler uyduruyor. “DTP’ye yönelik siyasi baskılar ve operasyonlara karşı tepki” şeklinde militanlarını organize eden örgüt toplum üzerinde derin izler bırakma peşinde. PKK’nın yeni talimatında sadece bombalama eylemleri yok. Yangınlar çıkarma, belediye otobüslerini, özel araçları ateşe verme gibi eylemlerin yanı sıra etnik doku üzerinde oynamalar da var. PKK’nın bu eylem biçimi için direkt militanlarını kullanmaktan ziyade sempatizanlarını devreye sokarak etkin kimlik üzerinden tahrik eylemleriyle infial oluşturma çabası içinde olacağı vurgulanıyor.
     <br/>
     <br/>
     DTP Diyarbakır Milletvekili Aysel Tuğluk’un “Etnik milliyetçilik başlayabilir” tedirginliğini PKK hedef olarak devreye sokarken bunun için neler yapılacağını yandaşlarına duyurmaktan da geri kalmıyor. Alınan bilgilere göre PKK Doğu’da yaşayan Türk kökenli ailelerin evlerini, arabalarını ateşe verecek, insanlara korku salan sloganları duvarlara yazacak veya bülten halinde evlere gönderecek. PKK’nın bunun için aşırı Türk milliyetçilerinin zaman zaman kullandığı “Ya sev ya terk et” sözüne karşılık “Sevmiyorsan gideceksin” veya “Kürt’üz gerisi yok” gibi sloganları kullanacağı aktarılıyor. Bu hain planın devreye sokulması için belirlenen zamanın, operasyonların devam etme seyrine göre belirleneceği belirtiliyor. PKK bu eylemin bir parçası olarak sadece etnik ayrımcılık yaparak bir ayrışmaya gitmeyecek, aynı zamanda batıdaki şehirlerde Kürtlerin baskıya uğradığını ajite ederek kendi yandaşlarına propaganda yapacağı kaydedilen önemli bir ayrıntı.
     <br/>
     <br/>
     “Artık yeter” mitinglerinin devamı niteliğindeki hükümet aleyhine protesto gösterilerini de planlayan örgütün bunun için de daha çok kadın ve çocukları ön plana çıkaracağı aktarılıyor. Bu gösterilerin 1993’ten itibaren başlatılan serhildanlarla (başkaldırı) aynı nitelikte olacağı ileri sürülüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29207), [web.archive.org (arşiv bağlantısı)](http://web.archive.org/web/20080110222210/http://www.aksiyon.com.tr:80/detay.php?id=29207)
