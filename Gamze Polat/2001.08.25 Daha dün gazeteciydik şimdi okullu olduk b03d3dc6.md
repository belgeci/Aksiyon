# Daha dün gazeteciydik, şimdi okullu olduk

*Gamze Polat 2001.08.25*

<div>
 <p>
  <font>
   Çağımız iletişim çağı ama Türkiye’de hâlâ iletişim bir meslek ya da yaşamın bir parçası olarak görülmüyor. Bu yüzden bu meslek pek tercih edilmiyor. İnsanlar çocuklarının iletişim ile ilgili okullara gidip zaman kaybetmelerini(!) istemiyor. Oysa dünyada durum çok farklı.
   <br/>
   <br/>
   TİME dergisinin yapmış olduğu “geleceğin meslekleri” konulu araştırmada iletişimcilik ilk on meslek arasında gösteriliyor. Gelişmiş ülkeler iletişime bu kadar önem verip, yeni yeni eğitim programları düzenlerken Türkiye’de bu türdeki eğitim programlarının sayısı parmakla gösterilecek kadar az. Önemli olan üniversiteler bazında değil, orta öğretimden alıp geleceğin iletişimcilerini çağın etkileşim araçlarına uygun olarak eğitmek. İşte böylesine bir eğitim programını hedefleyip ve bu sene eğitim–öğretime başlayacak olan Özel Feza Anadolu İletişim Meslek Lisesi bu anlamda bir ilk olarak önem kazanıyor. Eğitime bu sene başlayacak olan lisede ilk sene görülen hazırlık sınıfının ardından daha sonraki yıllarda mesleki derslere ağırlık verilecek. Lisenin en büyük özelliği ise; başta gazetecilik olmak üzere iletişimin tüm fonksiyon ve ağlarının uygulamalı olarak gösterilecek olması.
   <br>
    <br>
     Amaç, kaliteli iletişimci
     <br>
      <br>
       Peki eğitim–öğretim hayatına yeni başlayacak çiçeği burnunda Özel Feza Anadolu İletişim Meslek Lisesi’nin amaçları neler? Aslında bu sorunun cevabı, lisenin kendi isminde saklı. Lisenin tek bir amacı bulunuyor; o da gelecekte iletişim ağına yön verecek tecrübeli, deneyimli ve çağın gereçlerine göre bilgilerle donatılmış bireyler yetiştirmek. Bu amaçla yola koyulan lisede okuyacak olan öğrenciler, radyo, televizyon, kamera, bilgisayar alanlarında uzmanlaşacakları gibi, çok iyi bir İngilizce ve gazetecilik bilgisine de sahip olacaklar. Öğerencilerin bu okulda okumalarının en büyük avantajı ise; hazırlık sınıfından sonra tecrübeli gazetecilerle birebir iletişim imkanı bulup, gazeteciliğin püf noktalarını öğrenecek olmaları. Tabii lisenin avantajları bunlarla sınırlı değil. Öğrenciler üçüncü sınıfın sonunda stajlarını Feza Gazeteciliğe bağlı Aksiyon Dergisi, Zaman Gazetesi ve Cihan Haber Ajansı’nda görecek olması gibi basında çok önemli sayılabilecek bir fırsata da sahipler.
       <br>
        <br>
         Okul Müdürü Mustafa Yurduseven, okullarının çok büyük hedeflerle yola çıktığını belirterek, Türkiye’de iletişim alanında bilinçli birey yetiştirmek için gayret sarf edeceklerinin altını çiziyor. Yurduseven; “Gazetecilik, radyo, televizyon alanındaki, tecrübeleri, birikimleri genç nesillere aktarmak. Basında ilkeli, mesleğini çok iyi bilen insanlar yetiştirmek. Çekirdekten, en temelden, en tavana kadar tam bir iletişimci yetiştirmek en büyük amacımız. Bunun için gazetecilik, radyo, televizyon, halkla ilişkiler dallarına ilgi gösterenlerin okulumuza müracaat etmeleri yeterli. Bizim Anadolu lisesi olmamız da ayrı bir avantaj” şeklinde konuşuyor.
         <br/>
         <br/>
         Direkt üniversite hakkı
         <br/>
         <br/>
         Eğitim–öğretime 48 öğrenciyle başlayacak olan Özel Feza Anadolu İletişim Meslek Lisesi’ne girmek için özel şartlar bulunmuyor. Türkçe, sosyal bilimlere ilgi duymak, iletişim mesleklerini sevmek yeterli oluyor. Liseyi bitiren öğrenciler YÖK’ün yeni kararı doğrultusunda ÖSS sıkıntısı çekmeden direkt olarak üniversiteye girip 2 yıllık bir lisans etiğimi alabilecekler. Sadece bununla sınırlı değil iletişimin avantajları; 2 yıllık bir üniversiteyi yüzde 10 içerisinde bitiren bir öğrenci iletişim fakültesinin 3. sınıfından devam etme hakkına da sahip olabiliyor. Sonuç olarak iletişim lisesinde okuyan öğrencilerin biraz gayret etmeleri sonucunda ÖSS problemi yaşamadan bir fakülteyi bitirebilme imkanı oldukça geniş.
         <br/>
         <br/>
         Bu kadar geniş imkanlara ve özelliklere sahip olan iletişim liselerinin sayısı Türkiye’de iki elin parmakları kadar. Türkiye’de 3 bin 69 meslek lisesi bulunurken bunun sadece 10 tanesi iletişim lisesi. Bu iletişim liselerinin çoğunun basının merkezi olan İstanbul’un dışında olması da bir dezavantaj olarak karşımıza çıkıyor. Özel Feza Anadolu İletişim Meslek Lisesi’nin İstanbul’da ve basın merkezlerinin yakın olduğu bir bölgede bulunması ise, bu lisenin önemini ve kalitesini artırıyor.
         <br/>
         <br/>
         Okulun çok büyük avantajlarla donatılmış olduğunu belirten okul müdürü Yurduseven sözlerini şöyle tamamlıyor: “Bu okulda okumak bir ayrıcalık. Basın merkezinin içinde. Daima basını yakından görerek takib etme imkanı bulunuyor. İletişim alanında sürekli yenilikleri takip edip kendini etüd etme şansı bulunuyor. Üniversiteye girme avantajlarını ise sanırım söylemeye gerek yok.”
         <br/>
         <br/>
         Eğer hâlâ çocuğu sevmediği halde mühendis ya da bir başka mesleğe yönlendirip, çocuklarının asıl istediği iletişimcilikten koparan veliler varsa gelip Özel Feza Anadolu İletişim Meslek Lisesi’ni görmeleri gerekiyor sanırım.
         <br/>
         <br/>
         İlgilenenler için: 0—212—4524092—93
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 234 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12911), [web.archive.org (arşiv bağlantısı)](http://web.archive.org/web/20060524122925/http://www.aksiyon.com.tr:80/yazdir.php?id=12911)
