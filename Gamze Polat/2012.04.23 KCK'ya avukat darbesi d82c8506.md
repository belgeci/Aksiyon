# KCK’ya avukat darbesi

*Gamze Polat 2012.04.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   KCK’nın ikinci iddianamesi, terör örgütünden çok Avukat İrfan Dündar’ın itirafları gibi. Dündar’ın anlattıkları örgütün karanlık ilişkilerini ortaya koyarken, Dündar bu ifşaatlarla gemileri yakmışa benziyor.
  </font>
 </div>
 <div id="newsText">
  <font class="detail-text">
   <p>
    Kürdistan Topluluklar Birliği/Türkiye Meclisi’nin (KCK/TM) İstanbul ayağındaki operasyonlara dair ikinci iddianame, avukatlar ile İmralı-Kandil hattına dair bilgiler vermesi açısından önemli. Bu zamana kadar ‘masum’ gösterilen avukatların aslında birer örgüt üyesi gibi çalıştıklarını bu iddianameden öğreniyoruz. Öcalan’ın ‘hırçın’ avukatı İrfan Dündar’ın ifşaatları ise iddianamenin dikkat çeken bir başka boyutu. Derin ve karanlık kişilerle ilişkisi zaman zaman gündeme gelen Dündar’ın açıklamaları KCK-Ergenekon bağlantısı açısından üzerinde durmayı hak ediyor.
   </p>
   <p>
    <img alt="" height="198" src="http://web.archive.org/web/20120504063747im_/http://medya.aksiyon.com.tr/aksiyon/2012/04/23/gamze-KCK-2.jpg">
     İddianamede öncelikle PKK’nın kuruluşu ile KCK yapılanmasının nasıl oluştuğu anlatılıyor. Terör örgütünün 3. Genel Kurul toplantısında ‘Koma Komalen Kürdistan (Kürdistan Demokratik Konfederalizmi)’ adı verilen sözleşmenin kabul edildiği anlatılıyor. İddianameye göre 12-22 Mayıs 2007 tarihleri arasında Kuzey Irak’ta,  Türkiye, İran, Suriye, Irak ve yurtdışındaki ‘Kürdistanlıları’ temsilen 213 delegenin katılımıyla bir toplantı gerçekleştiriliyor. Burada KCK’nın kuruluşu ilan edilip 30 üyeden oluşan KCK Yürütme Konseyi Başkanlığı’na Murat Karayılan, Kongra-Gel Başkanlığı’na ise Zübeyir Aydar getiriliyor. KCK şemasının da yer aldığı iddianamede, yapının, PKK kurulduğu günden beri hedef olarak belirlediği ‘Türkiye, Irak, Suriye ve İran toprakları üzerinde birleşik bağımsız bir Kürdistan devleti kurma’ amacına yönelik bir model benimsediğinin altı çiziliyor.
     <p>
      İddianamede, hakkındaki soruşturma hâlen devam eden Avukat İrfan Dündar’ın ifadesinin tamamı yer alıyor. Dündar bir nevi KCK’nın şifrelerini deşifre ediyor. KCK’nın asıl liderinin Öcalan olduğunu söyleyen Dündar, avukatların yasal kolaylıklardan yararlandığını itiraf ediyor. Öcalan ile görüşen avukatların siyasi gündem, KCK/PKK’nın son durumu, güvenlik güçleri ile çatışmaları, KCK’nın şehirlerdeki etkinliği gibi örgütsel konuları aktardığını belirtiyor. Mart 1999 ile Nisan 2005 arasında birçok kez İmralı adasına gittiğini ve her defasında Öcalan ile 1 saat görüştüğünü söyleyen Dündar, “Görüşmeleri not kâğıdına yazıyordum. Görüşmenin tam metni Asrın Hukuk Bürosu’nda yazılı hâle dönüştürüldükten sonra e-mail yolu ile Avrupa’ya Şahin kod Abdil Rıza Altun ve Murat Karayılan’a gönderiyorduk.” diyor.
      <p>
       Öcalan’la yaptığı görüşmelerden dolayı 2005’te Ağır Ceza Mahkemesi tarafından görüşme yasağı getirilen Dündar’ın anlattıklarına göre, Öcalan’ın yanına gidecek avukatlar KCK Türkiye yürütmesinde bulunan Ali Durç, Murat Nil (Kod), Nihat Oğraş, Kamuran Yüksek, Nadir Yıldırım ve Şinasi Tur’un önerisi ile seçiliyordu.
       <p>
        Görüşme notlarının gönderildiği e-mail şifreleri, örgüt içinde alt düzeyde faaliyet gösteren kuryeler tarafından flaş disk içinde getiriliyordu. E-maillerin taslak bölümüne konulan görüşme notlarında Murat Karayılan’a bırakılan notlarda ‘SAİT’ şifresi kullanılıyordu. Asrın Hukuk Bürosu’nun şifresi ise ‘HASAN’ idi. Notlarda “HASAN’dan SAİT’e” dendiği zaman Asrın Hukuk Bürosu’ndan Murat Karayılan’a bir mesaj bırakıldığı anlaşılıyordu. Görüş gününden bir gün önce toplantı yapılır ve örgüt tarafından Öcalan’a iletilecek konular belirlenirdi.
        <p>
         Tabii her zaman Kandil ile İmralı arasındaki iletişim ağı sanal ortamda olmuyor, zaman zaman avukatların Kandil’e gidip savaş kararını açıkladıkları da oluyordu. 1 Haziran 2004 tarihinde 1. Kongra-Gel Kongresi’ne Öcalan’ın avukatlarından İrfan Dündar ile Mahmut Şakar katılmış ve burada yeni savaş kararı aldıklarını açıklamışlardı.
         <p>
          <p>
           Öcalan, yakalandığı anı anlatmış
           <p>
            Dündar’a savcılık sorgusunda Öcalan’ın Kenya’da yakalanması ile ilgili bildikleri de soruldu. Öcalan Dündar’a birçok kez nasıl yakalandığını anlatmış. Buna göre, Öcalan 1999’da Suriye’den çıkarılınca Kenya’ya götürülmüş. Buradaki Yunanistan Konsolosluğu’nda bulunduğu sırada kendisine koruma amaçlı bir tabanca verilmek istenmiş ama komplo endişesi ile kabul etmemiş. Daha sonra kendisine refakat eden Kalenderisist isimli Yunan subay, konsolosluktan ayrılmazlarsa Kenya istihbaratçıları tarafından zorla çıkarılacaklarını söylemiş. Nereye gideceklerini sorunca, Hollanda bilgisi verilmiş. Ardından Kenya istihbaratına ait bir arabaya bindirilmiş. Kendisi ile birlikte Kenya’da bulunan koruması Ayfer Kaya ve Dilan kod Şemse Kılıç başka bir arabaya bindirilmiş. Hatta araca binerken Kılıç bu duruma itiraz ederek silah çekmiş. Kendisi müdahale ederek Kılıç’ı sakinleştirmiş. Nairobi Havalimanı’na kendi arabaları önde diğer araba arkada gitmişler. Öcalan’ın bulunduğu araç havalimanı güvenlik kapısından geçtikten sonra diğer aracın girişi engellenmiş. Aracı uçağın kapısına kadar gitmiş. Arabadan inip uçağa bindikten sonra sarışın, uzun boylu bir görevli tarafından karşılanmış. Kendisine İngilizce hitap edilmiş. Kısa süre sonra bayıltılmış. Ayıldığında Türk görevlilerin uçakta bulunduğunu görmüş.
            <p>
             Savcı İrfan Dündar’a KCK ile Ergenekon bağlantısını soruyor. Dündar bu soruya Sabri Ok üzerinden cevabını veriyor. Aslında, Ok’un adı bu konuda ayyuka çıkmış durumda; ancak Dündar hem kendisini hem Mahmut Şakar’ı hem de diğer kişilerin bağlantılarını Sabri Ok üzerinden örtbas etmeye çalışıyor. Dündar şu bilgileri veriyor: “2005 yılında Sabri Ok cezaevinden çıktıktan sonra Ağrı Eleşkirt’te askerlik yapıyordu. Bir kere ziyaretine gitmiştim. Orada yakın arkadaşlarından biri (adını hatırlamıyorum) bana Ok’un askerlik görevini yaparken Jandarma istihbaratından Zeki ya da Zekeriya isimli bir binbaşı ile temas hâlinde olduklarını ve iki asker tarafından korunduğunu anlattı. Askerliği bittikten sonra Ok’un örgüt içerisinde hızla yükselerek Avrupa sorumluluğuna geldiğini ve Öcalan tarafından da korunduğunu hatta Öcalan’ın,  ‘Benim Türkiye temsilcim’ dediğini hatırlıyorum. Dolayısı ile Ok’un Ergenekon yapılanması ile bağlantılı olduğunu düşünüyorum. Ok ile Hatice Korkut’un 2006 sonunda hava yolu ile rahatça Kuzey Irak’a PKK’nın kamplarına gittiğine şahit oldum.”
             <p>
              İrfan Dündar, 1999’da Öcalan’ın yakalanması sonrasında yargılama süreci ve devamında soruşturma komisyonu adı altında resmî bir komisyon kurulduğunu da anlatıyor. Komisyonun dönemin Genelkurmay Başkanı Hüseyin Kıvrıkoğlu tarafından görevlendirildiğini ifade eden Dündar, şöyle devam ediyor: “Bu komisyon Öcalan ile Eylül 2001’e kadar görüştü. Komisyonda ağırlıklı olarak asker kökenli görevliler bulunuyordu. Komisyon ile Öcalan görüşmelerinde PKK’nın silahlı militanlarının büyük bölümünün Kuzey Irak’a çekilmesi ancak 500 kadarının Türkiye’de kalması konusunda anlaşmaya varıldı. Öcalan bana, 500 PKK militanının Türkiye’de kalmasını askeri yetkilerin istediğini, gerekçe olarak da ‘Türkiye sınırlarının tamamını PKK militanlarından arındırırsak bu bölgeleri diğer terör örgütleri ele geçirebilir ve bölge kontrol edilemez’ dendiğini söyledi.”
              <p>
               Dündar’ın ifadelerine göre eski Başbakan Bülent Ecevit, dönemin MİT Müsteşar Yardımcısı Emre Taner’i Öcalan ile görüşmesi için görevlendirmiş. Dündar bunu şöyle anlatıyor: “Başbakan Bülent Ecevit zamanında bir sivil görevli başbakan adına geldiğini ve görüşmek istediğini söylüyor. Bu şahıs ile bir kez görüşme yapılıyor. Şahıs, Öcalan’a ‘Kürt sorununun çözümü noktasında talepleriniz nedir?’ diye bir liste veriyor. Liste Öcalan’la yaptığımız görüşmede bize verildi. Biz de kuryeler aracılığı ile örgüte gönderdik. Kırsaldan gelen cevabı tekrar Öcalan’a ilettik. Daha sonra öğrendiğimiz kadarı ile Öcalan ile başbakan adına görüşen sivil şahıs dönemin MİT Müsteşar Yardımcısı Emre Taner’di. 2005’ten sonra Ahmet Türk ve Sırrı Sakık aracılığıyla Afet isimli MİT Müsteşar Yardımcısı konumundaki bayan ile görüşmeler başladığını öğrendim. Sabri Ok Öcalan’ın talimatı ile BDP’nin Türkiye temsilcisi olduktan sonra onun üzerinden görüşmeler devam etti. Bu süreçte Öcalan muhatap alınmadığı için belli zamanlarda ateşkes ilan edildi ama net bir sonuç alınamadı. Bu görüşmelerin tamamını bahsettiğim şahıslar MİT görevlileri ile yaptı.”
               <p>
                Oslo kayıtlarını Karasu yapmış
                <p>
                 İrfan Dündar’ın bilgi verdiği bir diğer konu MİT ile PKK arasında yapılan Oslo görüşmeleri: “2008 yılında Öcalan ile kendisinin ‘Heyet’ olarak tabir ettiği devlet görevlileri ile görüşmeler başladı. Bu süreçte yeniden ateşkesler başladı. Görüşmeler 2011’de terör örgütü tarafından gerçekleştirilen Silvan saldırısına kadar devam etti. MİT Müsteşarı Emre Taner ve PKK uzmanı olarak bilinen Afet Güneş (MİT’te görevli) ile Oslo görüşmeleri yapıldı. PKK’nın kırsal alanında faaliyet yürüten üst düzey mensupları Sabri Ok, Adem Uzun, Mustafa Karasu, Zübeyir Aydar, Nuriye Kespir ile toplam 12 buluşma oldu. Hatta bu görüşmelerin bazılarına ait ses kayıtları basına sızdı. Sızdırılan bu ses kayıtlarının Mustafa Karasu tarafından yapılmış olabileceğini tahmin ediyorum.”
                 <p>
                 </p>
                 <hr/>
                 <p>
                  <strong>
                   <span>
                    50 şüpheli yargılanıyor
                   </span>
                  </strong>
                 </p>
                 <p>
                  KCK’ya yönelik soruşturma kapsamında hazırlanan ve şüphelilerinin çoğu avukat olan ikinci iddianamede 35’i tutuklu 50 şüpheli yer alıyor. 890 sayfadan oluşan ve avukatlar iddianamesi olarak tanımlanan iddianamenin bir numaralı sanığı Avukat Mehmet Nuri Deniz. Sanıklar arasında eski milletvekili Mahmut Alınak, avukatlar Doğan Erbaş, Cemo Tüysüz, Mustafa Eraslan, Asya Ülker, Nevzat Anuk, Mehmet Ayata, Hüseyin Çalışcı ile Öcalan’ın İmralı Günleri kitabının yazarı gazeteci (basın sözcüsü-kamuoyunda Öcalan’ın avukatı olarak da bilinir) Cengiz Kapmaz gibi isimler yer alıyor. Savcıya göre, avukatlar KCK önderlik komitesinde yer alırken, Asrın Hukuk Bürosu KCK/PKK terör örgütü adına faaliyet gösteriyor.
                 </p>
                 <hr/>
                 <p>
                  <span>
                   <strong>
                    Kandil, Dündar’ı ‘ajan’ ilan etti
                   </strong>
                  </span>
                 </p>
                 <p>
                  İddianamenin basına yansımasından sonra Kandil hemen harekete geçti. Özellikle ‘derin kadro’ olarak bilinen Mustafa Karasu ve ekibinin İrfan Dündar’ı davaya ihanet eden, kendisini kurtarmak için ‘ajan’ olmayı seçmiş kişiliksiz biri olarak nitelendirdiği belirtiliyor. Alınan bilgilere göre, KCK yürütme konseyi tarafından militanlara yönelik yapılan açıklamada şu sözlere yer verildi: “Bazen bizim içimizden de böyle TC’ye boyun eğen ajanlar çıkabilir. Bunlar zavallı insanlardır, davaya ihanet ederler, önderliğe ve bizlere iftiralar atarak kendilerini kurtarırlar. Ama biz bu ajanları iyi biliriz ve tanırız. Sonları uşaklıktır. Bu sizi haklı davanızdan yıldırmasın. Önderlik için de çok şey söylediler ama o hâlâ dik duruşu ile duvarlar arakasında davasını, haklı mücadelesini sürdürmektedir. İrfan gibi basit kişiliklere kanmayın.”
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=698EA10AA001FAC2513E5212DDCDDB47?newsId=32391), [web.archive.org (arşiv bağlantısı)](http://web.archive.org/web/20120504063747/http://www.aksiyon.com.tr:80/aksiyon/newsDetail_getNewsById.action;jsessionid=698EA10AA001FAC2513E5212DDCDDB47?newsId=32391)
