# PKK’nın ‘kan gölü’ planı

*Gamze Polat 2007.09.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Üç aşamalı yeni bir eylem planını devreye sokan terör örgütü PKK’nın hedefi toplumda infiale yol açacak patlamalara imza atmak. Ankara’daki gibi büyük eylemler planlayan teröristleri, eski El-Kaide üyesi ‘Goyi’ eğitiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071107105110im_/http://www.aksiyon.com.tr/resim/668/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İki hafta önce Ankara Kurtuluş’taki çok katlı otoparka bırakılan minibüsteki 600 kilo TNT-amonyum nitrat bombasının patlamadan bulunması büyük bir faciayı önledi. Bazı bulgu ve gözaltılardan sonra Ankara Emniyeti, bomba yüklü aracın PKK’lı teröristler tarafından patlatılmak üzere organize edildiğini duyurdu. Şüphesiz PKK taktiğine benzemeyen; ancak yine de kafalarda soru işaretleri bırakan bu eylem biçimi hâlâ tartışılıyor. Her şeye rağmen “Bu, El-Kaide’nin işi” diyenler de var. Peki, PKK böyle bir eylemi yapabilir mi? Bu tarz, bölücü terör örgütüyle ne kadar bağdaşıyor?
   <br>
    <br>
     PKK’nın bu zamana kadar bu şekilde düzenlediği veya düzenlemeye çalıştığı bir eylem biçimi yok. Ancak, alınan bilgilere göre, terör örgütü PKK geliştirdiği yeni eylem tarzlarıyla gündeme damgasını vuracak gibi. Örgütün, aldığı yeni bir kararla geçmiş yıllardaki eylem biçimlerinden farklı olarak yeni saldırı taktiklerini devreye sokacağı belirtiliyor. Suriyeli Dr. Bahoz kod adlı Fehman Hüseyin tarafından organize edilen yeni tarz eylemlerin PKK’ya bağlı Kürdistan Özgürlük Şahinleri (TAK) militanlarının denetimiyle gerçekleştirileceği vurgulanıyor.
     <br/>
     <br/>
     Daha önce sözde intifada ve canlı bomba gibi eylemlerle gündeme gelen örgütün bu eylem biçimleriyle birlikte üç aşamalı yeni bir planı devreye soktuğu belirtiliyor. Birinci, ikinci ve üçüncü derecedeki eylemler diye ayrılan yeni strateji, örgüt tarafından metropol militanlarına bildirildi. Birinci eylem biçimi şunları kapsıyor: Belediye otobüsleri, iş yerleri ve karakol noktaları gibi hedeflere ani baskınlarla molotof kokteylleri atmak. Burada hedef korkutmak ve terör örgütünün varlığını hissettirmek. İkinci aşamadaki eylem biçimi ise birinciye göre biraz daha sert olacak. Öldürme ve yaralama amaçlı zaman ayarlı bombaların çeşitli hedeflere konulması planlanıyor. Bu planda dikkat çeken bir unsur, terör örgütünün kırsalda yol kenarına yerleştirdiği ve cep telefonuyla patlattığı mayın düzeneğini de şehirlerde uygulayacak olması… Öldürme amaçlı ikinci planın daha çok resmî kurum ve kişilere yönelik olarak işletileceği belirtiliyor.
     <br/>
     <br/>
     EL-KAİDE MİLİTANI PKK’YI EĞİTİYOR
     <br/>
     <br/>
     Üçüncü eylem planı ise tam bir vahşet… Terör örgütünün bu planla topyekün bir infial oluşturmayı hedeflediği belirtiliyor. Örgüt militanları tarafından hedef sınırı gözetmeksizin bol miktarda patlayıcıyla saldırma şeklinde planlanan bu eylem şekli, çok daha fazla can alarak kan gölleri oluşturmayı hedefliyor. Ankara’daki bomba yüklü minibüsün bu tür eylemi gerçekleştirmek için hazırlandığı ileri sürülüyor. Daha çok El-Kaide terör örgütünün saldırı biçimine benzeyen eylem şeklinin eski El-Kaideci yeni PKK’lı ‘Goyi’ kod adlı terörist tarafından organize edildiği belirtiliyor. Fehman Hüseyin gibi Suriye asıllı olduğu belirtilen Goyi’nin bunun için çok sayıda teröristi düzenek hazırlama konusunda eğittiği de vurgulanıyor.
     <br/>
     <br/>
     İddiaya göre Goyi, önce Lübnan’da Hizbullah’a katılıyor, ardından da El-Kaide için Afganistan’a gidiyor. Amerika’nın Irak’ı işgaliyle birlikte Irak’a geçen Goyi’nin 2 yıl önce saf değiştirip PKK’ya katıldığı belirtiliyor. Suriye Kürtlerinden ve tam bir profesyonel katil olan Goyi’nin “kendi halkına hizmet” için PKK’ya katıldığı, örgüt içinde bilinen bir konu. İstihbarat birimlerinin, Goyi’nin kimliğini deşifre etmek için bir yıldan beri iz takip ettiği de aktarılan bilgiler arasında.
     <br/>
     <br/>
     Öte yandan terör örgütü PKK’nın, İstanbul’daki sorumlusuna gönderdiği talimatta “hangi bölgelerde eylem yapılması gerektiği” de bir bir sıralanıyor. Örgüt sorumlusunun inisiyatifine de bırakılan eylem noktaları İstanbul’un önemli merkezlerini içeriyor. Bakırköy, Bağcılar, Şişli, Taksim, Harbiye, Üsküdar, Kadıköy gibi 15 kadar yerleşim yerinin hedef gösterildiği aktarılıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28485), [web.archive.org (arşiv bağlantısı)](http://web.archive.org/web/20071107105110/http://www.aksiyon.com.tr/detay.php?id=28485)
