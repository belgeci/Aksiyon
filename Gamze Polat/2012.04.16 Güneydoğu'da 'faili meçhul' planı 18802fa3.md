# Güneydoğu’da ‘faili meçhul’ planı

*Gamze Polat 2012.04.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   KCK ‘savaş’ istemeye devam ediyor. Sürekli kendini yenileyen örgüt yeni atadığı sorumlulara sonsuz yetki verdi. İddiaya göre örgüt bölgede yeni bir faili meçhul cinayetler serisine hazırlanıyor.
  </font>
 </div>
 <div id="newsText">
  <font class="detail-text">
   <p>
    Kürt meselesinde yeni açılımlardan söz edilirken, terörle mücadelenin aynı kararlılıkla devam edeceği hükümet kaynaklarınca sıkça vurgulanıyor. KCK soruşturmaları da aynı hızda devam ediyor. Önceki hafta KCK’nın İstanbul İddianamesi kabul edildi. Bu gelişmeler üzerine örgüt yeni stratejiler geliştirme kararı aldı.
    <p>
     Savaş isteyen, sorunun çözülmesini istemeyen kişilerin aktif olduğu KCK/PKK yapılanması sürekli kendini yenileyen bir yapı. Bu ciddi sorunları beraberinde getirdiği gibi, takibatı da zorlaştırıyor. Çünkü şehirlerdeki bütün eylem kararları KCK’nın atadığı kişiler tarafından veriliyor, basın açıklaması dahi bu kişilerin denetiminden geçiriliyor. Hem parti hem de PKK’nın üstünde olan KCK’nın il veya ilçe sorumluları belediye başkanlarının makam odalarını kullanıyor. İddiaya göre, makam odalarının arka tarafında KCK sorumlusunun makam odası bulunuyor ve bütün işler buradan yürütülüyor. Örneğin Hakkâri bölgesinde KCK sorumlusu olan İzzet Belge’nin tutuklanmasından sonra onun yerine atanan F. İsimli şahıs şu anda (BDP) parti merkezi tarafından kendisine verilen görev kâğıdı ile işleri yürütüyor. Bu durum Doğu ve Güneydoğu’da bütün iller için geçerli. Parti genel merkezinin verdiği görevlendirme kâğıdı ile il ve ilçeleri dolaşan KCK mensupları bütün birimlerin üstünde ve sonsuz yetkiye sahip. Yalnız KCK sorumlusu olmak için aranan şartlar var. Kırsal ve cezaevi geçmişi olan kişilerden seçilen KCK sorumluları bir yandan örgüte olan minnettarlığını yerine getiriyor diğer yandan sonsuz yetkilerin tadını çıkarıyor. KCK sorumlusunun etkinliği seçilmiş bir milletvekilininkinden daha fazla. İddialara göre, KCK tutuklama ve gözaltılara rağmen çapını giderek genişletiyor ve 81 ilde yapılanmaya gidiyor.
     <p>
      KCK/PKK bir çatı örgüt olarak kendisini lanse edip diğer sol örgütleri de bünyesine alan bir yapı konumunda. Bu yüzden bazı bölgelerdeki kırsal milislerini bu örgüt tabanlarıyla güçlendiriyor. Amaçları arasında yol kesmek ve Batı Anadolu, Karadeniz, İç Anadolu, Ege ve Akdeniz bölgelerinde de saldırılar yapmak var. Alınan bilgilere göre, KCK önümüzdeki günlerde Karadeniz’de tahmin edilmedik bölgelerde saldırılar düzenlemeyi planlıyor. Tokat, Giresun, Erzurum, Gümüşhane, Artvin, Trabzon hattı boyunca eylem yapmak isteyen KCK/PKK geçen hafta Amasya Çiğdemli köyü mevkiindeki Zana Köprüsü’ne yakın yola döşediği mayını patlatmıştı. Olayda göreve giden jandarma ekibinden 1 asker şehit olmuş, 6 asker yaralanmıştı. Aynı şekilde Kars Kağızman’a 24 kilometre uzaklıktaki Demirkapı mevkiinde 30 PKK’lının uzun namlulu silahlarla yol kesmesi yeni stratejinin en belirgin göstergelerinden biri oldu. Antalya, Balıkesir, Muğla, Afyon gibi batı illerinin kırsalında da küçük çaplı gruplar hâlinde dolaşan örgüt mensuplarının buralarda eylem yapacağı belirtiliyor. İstihbarat kaynaklarına göre, KCK/PKK’nın hedefi, “Kış boyunca benim kamp ve mağaralarımı bombaladınız, ama hâlâ ayaktayım, bakın Türkiye’nin her yerinde eylem yapabiliyorum” mesajını vermek.
      <p>
       KCK/PKK’nın aldığı yeni kararlar arasında Doğu ve Güneydoğu Anadolu’da bulunan devlet memurlarına, valilere, iş adamlarına ve Kürt siyasetçilere yönelik, faili meçhul süsü verilmiş cinayetler işlemek var. Bunun için ilk etapta 150 kişi belirlenmiş. Bunların içinde savcılar, üst düzey emniyet mensupları, iş adamları ve Kürt siyasetçiler bulunuyor. Geçen hafta Güneydoğu’da yapılan üst düzey istihbarat toplantısında bu faili meçhul cinayetler konusu gündeme geldi ve bazı kişilere yönelik uzaktan koruma tedbirlerinin artırılması kararlaştırıldı
       <p>
        İddiaya göre, örgüt suikastçılarını bölgeye gönderdi. Ancak bu sefer sadece Kanas türü suikast silahları kullanılmayacak. Susturucu takılan bütün silahlar devrede olacak. Örgüt bu amaçla önemli miktarda susturucuyu Türkiye’ye soktu. İsrail yapımı bu susturucuların özelliği birçok silaha takılabilmesi. KCK/PKK, halkı hedef alan faili meçhul cinayetlerle ‘90’lı yıllardaki gibi Kürtler devlet tarafından öldürülüyor, insanlar sokak ortasında infaz ediliyor’ havası oluşturmak istiyor.
        <p>
         KCK/PKK’nın faili meçhul suikast planı örgütten yeni ayrılan K.S. isimli şahsın verdiği bilgilerden de anlaşılıyor: “Örgüt faili meçhul cinayetler soruşturmasının PKK’ya uzanmasından rahatsız. Savcının yaptığı bu soruşturmayı istemiyor. Yeni faili meçhul süsü verilmiş cinayetler işleyip ‘devlet yaptı’ diyerek kendi kitlesinde oluşan algıyı tekrar devletin üzerine çekmek istiyor. Suikastların sadece muhaliflere değil, örgüt yanlısı ve sempatizanı olanlara da yapılması kararı alandı. Planlar hazırlandı, isim listeleri belirlendi. Bir ay önce KCK’nın şehir sorumlularıyla Kandil’de bir toplantı yapıldı. Devletin önemli birimlerinde görev alan kişilere yönelik suikastlarla bölgeye gelecek kişilere gözdağı verilmek isteniyor.”
         <p>
          Diğer önemli bir ayrıntı ise örgütün çatışmalarda şehit düşen güvenlik güçlerinden ele geçirdiği silahlarla bu suikastları düzenlemek istemesi. Bu şekilde ‘cinayetler devlete ait silahlarla işlendi’ mesajı vererek propagandanın dozu artırılmak isteniyor. İddiaya göre, son iki yılda güvenlik güçlerinden çalınan veya ele geçirilen değişik türden çok sayıda silah örgütün elinde bulunuyor.
         </p>
         <p>
          <strong>
           Kandil ‘resmen’ karıştı
          </strong>
          <p>
           KCK/PKK’nın merkezi olarak kabul edilen Kandil’in bu zamana kadar görülmedik şekilde karıştığı ifade ediliyor. Bu örgütün Öcalan yakalanıp Türkiye’ye getirilmesinden sonra girdiği en büyük kriz olarak nitelendiriliyor. Murat Karayılan ve diğer gruplar arasında ciddi sorunların yaşandığı ve tarafların kamp alanlarını muhtemel suikastlara karşı sık sık değiştirdiği belirtiliyor. Kandil’de İran askerlerinin bulunması, Peşmergenin bölgeyi korumak için Kandil eteklerindeki mevzilerini daha yukarılara çekmesi örgütün hareket kabiliyetini daraltmış durumda. Karayılan, örgüt içindeki Suriyelilerin ülkelerine gitmesini eleştirirken, bir yandan da Türkiye’de eylem kararı alan şahin kanat ile arasını açmış durumda. Derin kanat, Karayılan’ı liderlikten indirip yerine Cemil Bayık’ı getirmek isterken, Suriyelilerin ikinci başkanlık istediği vurgulanıyor.
          </p>
          <p>
           <img alt="" height="728" src="http://web.archive.org/web/20120428103740im_/http://medya.aksiyon.com.tr/aksiyon/2012/04/16/kck.jpg"/>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=379E4BC351E1ED8284F8ECC0C55DDCB2?newsId=32344), [web.archive.org (arşiv bağlantısı)](http://web.archive.org/web/20120428103740/http://www.aksiyon.com.tr:80/aksiyon/newsDetail_getNewsById.action;jsessionid=379E4BC351E1ED8284F8ECC0C55DDCB2?newsId=32344)
