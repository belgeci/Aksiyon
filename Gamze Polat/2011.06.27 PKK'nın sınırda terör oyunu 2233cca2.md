# PKK’nın sınırda terör oyunu

*Gamze Polat 2011.06.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Suriye’den Türkiye sınırına kaçanlara yönelik saldırı planlayan KCK/PKK, alanda bir iç çatışma çıkarmak istiyor. Örgütün hedefi, Suriye’deki politik Kürtleri yanına almak, Türkiye’yi aciz duruma düşürmek.
  </font>
 </div>
 <div id="newsText">
  <font class="detail-text">
   <p>
   </p>
   <p class="basicparagraph">
    <span>
     12 Haziran seçimlerinde ‘her şey güzel olacak’ umuduyla sandığa gidilmesine rağmen siyasetin tansiyonu düşmüş değil. Buna mukabil siyasetin ateşi dağı çoktan sarmış durumda. KCK/PKK çatısı altında toplanan örgütlerin hain planlar için devreye girdikleri belirtiliyor. Yollara mayın döşenmesi, polislere yönelik saldırıların artması, yeniden bir kaos ortamı oluşturulması sürecinin habercisi gibi. Seçimlerden sonra medyaya pek yansımayan (bir-iki vaka yansıdı) polislere veya polis noktalarına yönelik 15 terör saldırısı ve 3 polisin şehit olması kafaları karıştırıyor. İstihbarat birimlerinin bilgilerine göre, intihar saldırıları ve şehirlerde büyük çapta bombalı eylem yapmak için 30 örgüt mensubu Türkiye’ye gönderildi. Ancak örgütün daha korkunç bir plan hazırlığında olduğu belirtiliyor. Plana göre, Halk Savunma Güçleri’ne (HPG) bağlı hareket eden PKK’lılar ile sol örgütler ve diğerleri Suriye’den kaçıp Türkiye sınırına yerleştirilen ‘mültecilere’ yönelik katliam niteliğinde bir saldırı düzenleyecek. Teröristler, Türk askeri kıyafeti giyerek ya da sivil şekilde gece baskınları yapacak. Hatta bunun için 6’lı gruplar hâlinde 5 timin Hatay Samandağ ve civarındaki kırsala gönderildiği belirtiliyor.
    </span>
   </p>
   <p class="2011gomme">
    <span>
     Örgütün amacı, Türkiye’nin iyi niyetini Suriye’deki Kürtler nezdinde de kötüymüş gibi gösterip  o bölgede bir çatışma ortamı çıkarmak. Çünkü sınırdan Türkiye tarafına geçenlerin yanı sıra hâlen orada bulunan Kürt ve Arap kökenli Suriyeliler ile Türkiye vatandaşları arasında sıkı bir akrabalık ilişkisi bulunuyor. Örgüt bunu daha çok, Suriye’de faaliyet yürüten politik Kürtleri kendi yanına çekmek ve örgüte Suriye üzerinden militan devşirilmesini artırmak için yapmak istiyor. Çünkü PKK’ya Suriye uyrukluların katılımı giderek azalıyor. Oysa örgütün üst düzey kademesinde çok sayıda Suriye vatandaşı hâlen görev yapıyor. PKK, Suriye’den çok militan devşirip çatışma alanını Suriye’ye de kaydırmayı planlıyor. Tıpkı geçmişte Irak vatandaşı Kürtleri yanına çekip daha sonra peşmergeye karşı ‘savaş’ ilan etmesi gibi…
    </span>
   </p>
   <p class="2011gomme">
    <span>
     Örgüt, kendi emelleri doğrultusunda çatışma alanını genişletip aslında bir nevi kendisine yer bulmak istiyor. Çünkü yüz binlerce Suriye Kürdü başından beri PKK’nın iştahını kabartıyor. Abdullah Öcalan’ın ‘Kürtlerin lideriyim’ diyebilmesi için Türkiye dışındaki Kürtlere de hitap etmeyi başarması lazım. Bu nedenle PKK’lılar kaotik ortamı fırsata dönüştürmek için katliam yapmayı bile göze almış durumda. Zaten Suriye’deki baskılardan dolayı politize olmuş ve hâlen kimlikleri bulunmayan Kürtlerin dağa çıkıp PKK’ya katılması sıcak gelişmelerin yaşandığı son süreçte işe yarar gibi görünüyor. Ancak ‘Genç PKK’lıların’ aldığı bu karara Türkiye’deki taban ve siyasilerin ne diyecekleri çok önemli. Bu arada, söz konusu militanların tabandan çok kendi çizgilerinden taviz vermeden aldıkları kararları bir bir uygulamaya koyduklarını görmek mümkün.
    </span>
   </p>
   <p class="2011gomme">
    <span>
     Tüm birimlerin katıldığı terör değerlendirme toplantısında, örgütün Karadeniz’den sonra Akdeniz ve İç Ege Bölgesi’ne kaydığı da tespit edilen konulardan biri. Özellikle turizm bölgelerindeki dağlara, Toroslar başta olmak üzere Antalya civarındaki bölgelere geçtikleri de vurgulanıyor. Bu tarafa geçiş yapan PKK mensuplarının alacakları talimatlara bağlı olarak faaliyet yürütecekleri, istihbarat birimlerinin kripto notuna düşmüş durumda. Bu nedenle özellikle turizm bölgelerinde güvenliğin ‘kırmızı’ seviyeye çıkartıldığı aktarılıyor.
    </span>
    <span>
    </span>
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5B0C86AFBC98EDE77E8D198CC35C3407?newsId=29797), [web.archive.org (arşiv bağlantısı)](http://web.archive.org/web/20141025144950/http://www.aksiyon.com.tr:80/aksiyon/newsDetail_getNewsById.action;jsessionid=5B0C86AFBC98EDE77E8D198CC35C3407?newsId=29797)
