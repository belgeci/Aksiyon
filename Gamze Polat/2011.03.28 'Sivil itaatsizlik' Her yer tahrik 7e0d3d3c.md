# ‘Sivil itaatsizlik’: Her yer tahrik

*Gamze Polat 2011.03.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yeni plana göre önce milletvekilleri, ardından halk, daha sonra da ‘öz savunma’ güçleri bölgeyi karıştıracak. Gerçek sebep; KCK’nın anketine göre BDP’nin seçimlerde 15 milletvekili bile çıkaramayacak olması.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     İmralı’da tutuklu Abdullah Öcalan’ın avukat görüşmelerinden yansıyan talimatları, bir bir Kandil üzerinden uygulamaya konuyor. Talimatlara göre, ‘kaos planı’, duruma ve toplumun nabzına göre değiştirilerek devreye sokuluyor. Amaç, başta polis, bütün güvenlik güçlerini tahrik etmek, halk nezdinde kötü göstermek. Tabii bunlar yapılırken hükümet bir numaralı suçlu ilan edilecek. Aslında yaşananlar, Öcalan’ın daha önce açıkladığı “Her yeri Tahrir Meydanı’na (Mısır’daki) çevirin” talimatı ile örtüşüyor. Fakat manzaraya bakılırsa Tahrir’den çok farklı olarak tam bir tahrik havası estirildiği görülüyor. Her ne kadar talimatlar Öcalan üzerinden verilmiş olsa da asıl uygulayıcı KCK/PKK. Örgüt, milletvekillerini, çocukları, halkı ve sonunda da ‘öz savunma’ kuvvetlerini devreye sokacak. Kandil’de alınan yeni bir karar ise çok ilginç. Seçim süreci boyunca KCK’nın (Kürdistan Topluluklar Birliği) verdiği talimat doğrultusunda hem KCK davası hem de Ergenekon tutuklamalarına yönelik eleştiri ve gösteriler yapılacak. Bunun için örgüt taraftarlarından Ergenekon karşıtı her türlü eyleme katılmaları isteniyor.
     <span>
     </span>
    </p>
    <p class="MsoNormal">
     Milletvekilleri ve BDP yöneticilerinin katıldığı ‘sivil itaatsizlik’ eylemi, planın ilk ayağını oluşturuyor. Zaten onların toplumu ve güvenlik güçlerini yeterince tahrik ettikleri ortada. Peki, bu sadece seçim süreci ile ilgili bir durum mu? Bir yönüyle örgütü ve BDP’yi seçim korkusu sarmış. Çünkü KCK mensuplarının iki ay önce yaptığı anketin sonuçları, ne BDP’lileri ne de örgütü memnun etmişe benziyor. Ankete göre, Öcalan’ın ‘30 milletvekili istiyoruz’ dediği bölgede BDP ancak 14 milletvekili çıkarabiliyor. İşte bütün tahrik ve toplumsal kaos ortamı oluşturma çabasının altında yatan ana sebep bu. Çünkü örgüt ve parti, kendi tabanının giderek AK Parti’ye yöneldiğini anlamış durumda. Dolayısıyla tahrik ve kaos planlarını devreye sokarak tabanı diri tutmak ve kargaşadan nemalanmak istiyor. Zaten taleplerin seçim öncesinden yerine getirilmesi mümkün değil. Çünkü hükümet anayasa değişikliğini seçim sonrasına bıraktığını açıklamıştı.
    </p>
    <p class="MsoNormal">
     KCK’nın planına göre vekiller ve parti yöneticileri, ardından halk, en sonunda da silahlı birlikler meydanlara çıkacak. BDP’li milletvekilleri bu yapılanmanın ana damarını oluşturan ‘Kent Meclisleri’nin doğal delegesi olarak görülüyor ve verilen talimatları yerine getirmeleri isteniyor. Bu konuda üç önemli isim üzerinde duruluyor. Batman milletvekilleri Bengi Yıldız ve Ayla Akat Ata ile İstanbul Milletvekili Sebahat Tuncel, eylemlerde öncülük etmek için görevlendirilmiş. KCK’nın gençlik yapılanması ise henüz meydanlarda yok. Zira bunlar bilindiği için güvenlik güçleri tarafından hemen gözaltına alınıp tutuklanmaları söz konusu. Son çare olarak bu gençler devreye girecek. Daha önce örgüt 3 bin genci çeşitli eğitimlerden geçirerek şehirlere göndermişti. Bunlar ‘kaos’ için devreye girecek ekip. Ancak asıl noktayı ‘öz savunma’ güçlerinin koyması da örgütün hain planları arasında. İstihbarat birimlerine göre şu anda örgüt, kaos eylemleri yapacak 100 militanı şehirlere gönderdi. Eski itirafçılarla birlikte hareket eden bu ekip her an her şeyi yapabilecek, bölgenin tansiyonunu yükseltebilecek potansiyel taşıyor.
    </p>
    <p class="MsoNormal">
     Bu arada Nusaybin’de hâlâ sokak olayları sürüyor. Diyarbakır ve Batman istim üstünde. Son haber ise Diyarbakır’ın Hani ilçesinden geldi. Bir grup PKK’lı, İlçe Jandarma Komutanlığı ile İlçe Emniyet Müdürlüğü’ne roketatar ve uzun namlulu silahlarla saldırdı. Örgüt, Kürt meselesinde istediğini bulamadığı için, gittikçe marjinalleşerek, tabanını da yitirmenin verdiği öfkeyle her an her şeyi yapmaya müsait.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-29025-sivil-itaatsizlik-her-yer-tahrik.html), [web.archive.org (arşiv bağlantısı)](http://web.archive.org/web/20120629135503/http://www.aksiyon.com.tr:80/aksiyon/haber-29025-sivil-itaatsizlik-her-yer-tahrik.html)
