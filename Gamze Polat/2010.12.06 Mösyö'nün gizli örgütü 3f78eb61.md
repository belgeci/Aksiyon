# Mösyö’nün gizli örgütü

*Gamze Polat 2010.12.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Mösyö’ kitabı, bir istihbarat emniyetçisinin zihninin nasıl çalıştığını analiz ediyor. Yazar Mehmet Baransu, Hanefi Avcı’nın meslek hayatının farklı ve çok bilinmeyen noktalarına ışık tutma iddiasında.
   <span>
   </span>
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Taraf gazetesi muhabiri Mehmet Baransu’nun yazdığı ve Karakutu Yayınları’ndan piyasaya çıkan “MÖSYÖ Hanefi Avcı’nın Yazamadıkları” isimli kitap daha çok tartışılacağa benziyor. Birbirinden ilginç ve yeni belgelerin yer aldığı kitapta ‘istihbaratçı kahraman’ olarak tanıtılan eski emniyetçi Hanefi Avcı aslında birçok olayı örtbas eden biri olarak resmediliyor, bazı örgütlere yardım ve yataklık yaptığı ileri sürülüyor. Sürekli kendisini ‘Anadolu’nun saf delikanlısı” gibi tanıtan Avcı’nın, ölümle son bulan olaylara ve işkencelere karıştığını da Baransu’nun kitabından öğreniyoruz.
    </p>
    <p class="MsoNormal">
     Kitabının girişinde Avcı’yı Orhan Kemal’in roman kahramanı Bekçi Murtaza’ya benzeten Baransu, ilk bölümde Avcı’nın görev yaptığı Mersin’deki ilişkilerine geniş yer veriyor. Gözaltında işkence sonunda öldürülüp kimsesizler mezarlığına gömülen öğretmen Ali Uygur’un hikâyesinin anlatıldığı kitapta, bilinenin ötesinde bir Avcı portresiyle karşılaşıyoruz. Hanefi Avcı’yı İstihbarat Şubesi’ne kimin sokturduğu da kitapta belgeleriyle yer alıyor. Mersin’de silah üzerine yemin töreni yaptıran Kuvayı Milliye Derneği Başkanı eski komiser Kemal Cannay, Avcı’yı istihbarata sokan kişi. Kitapta, işkence yapmaktan yargılanan Avcı’nın mahkemeden aldığı 1 yıl hapis ve 3 yıl memuriyetten men cezasının belgeleri de bulunuyor. Darbecilerin bu cezayı hangi gerekçeyle kaldırdığı da anlatılıyor.
    </p>
    <p class="MsoNormal">
     Kitabın en çarpıcı bölümlerinden biri de Hanefi Avcı’nın 1993’te yaptığı Dev-Sol’a yönelik Bedri Yağan operasyonu. Dursun Karataş’ın önünü açmak için yapıldığı öne sürülen operasyonda, Yağan ve arkadaşlarının teslim alınmayıp kafalarına kurşun sıkıldığı adli tıp raporlarıyla ortaya konmuş. Söz konusu operasyonun polis ve savcılık tutanaklarındaki çelişkilere de değiniliyor.
    </p>
    <p class="MsoNormal">
     Kitapta dikkat çeken bir diğer bölüm de Hizbullah’la ilgili. Altında Avcı’nın imzası bulunan Hizbullah’ı koruma amaçlı belgeleri yayınlayan kitapta, 1993’te ele geçirilen bir Hizbullah arşivinin Diyarbakır Emniyet Müdürlüğü’nde yakıldığından da bahsedilmiş. Örgütün 74 kişilik üst düzey yöneticisinin yanı sıra öldüreceği 138 kişinin isimlerini kapsayan listenin de bulunduğu arşivin, Avcı’nın yardımcısı tarafından “Yukarıdan emir geldi!” gerekçesiyle imha edildiği anlatılıyor. Kitapta, Avcı’nın yardımcısının imha emrine uymayıp arşivi kopyaladığı, 1997’de İstanbul’a eski amirinin yanına tayin edilmesinden sonra arşivi amirine verdiği de iddia ediliyor.
    </p>
    <p class="MsoNormal">
     Baransu’nun kitabında Avcı’nın dinlemeye aldığı isimleri nasıl ve neden dinlettiği de ayrıntılı olarak ele alınmış. Enis Berberoğlu, Kadir Çelik başta olmak üzere, Orgeneral Çevik Bir, Oramiral Güven Erkaya’nın neden dinlendiği, hikâyeleriyle anlatılıyor. Kitapta Çevik Bir’in bir mankenle ilişkiye girmesi sonucu hastalık kaptığı için GATA’yı sahte isimle aradığı ve bu kayıtların da Avcı’nın arşivinde bulunduğu söyleniyor. Kitapta Avcı’nın gazetecileri sahte itirafçılara kitap yazdırarak kullandığı savunuluyor. Dikkat çekici bölümlerden biri de Avcı’nın itirafçılar ve mafyayla ilişkisi üzerine. Avcı’nın mafya üyelerini koruduğu, sahte kimlikli kişileri serbest bıraktığı ayrıntıları verilerek ele alınmış.
    </p>
    <p class="MsoNormal">
     Hanefi Avcı’nın yazdığı kitapta cemaati neden hedef aldığı, Fethullah Gülen’e JİTEM’in suikast düzenleyeceği bilgileri de MÖSYÖ’de anlatılıyor. Baransu, “Haliç hiç bu kadar kokmamıştı” başlığı altında Avcı’nın yazdığı kitaptaki çelişkileri yakalamaya çalışıyor. Avcı’nın, bir emniyet amirini şehit eden Devrimci Karargâh Örgütü’nü kolladığının ve örgüt yöneticileriyle bağlantı hâlinde olduğunun da altı çiziliyor. Çok sayıdaki soruya cevap veren kitapta özetle Hanefi Avcı’nın kendisinin yöneteceği ve kullanabileceği bir nevi ‘gizli’ örgütlenmeye gittiği belirtiliyor. Bu örgüt emniyet teşkilatında ve bazı örgütler içinde yer alan ilişkiler ağında ortaya çıkıyor. Bu kitaptaki iddialar Avcı’nın başını ağrıtacak gibi görünüyor.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A7BD1137C0CE28B53378D4E81937DF2B?newsId=28096), [web.archive.org (arşiv bağlantısı)](http://web.archive.org/web/20140516141553/http://www.aksiyon.com.tr:80/aksiyon/newsDetail_getNewsById.action;jsessionid=A7BD1137C0CE28B53378D4E81937DF2B?newsId=28096)
