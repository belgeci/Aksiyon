# Militan sol’un hedefinde aleviler var

*Gamze Polat 2013.10.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Radikal sol örgütler Alevi gençleri militarize etmek için taban çalışması yapıyor. ‘Alevi Halkı’nın isyancı geleneğini devrime kanalize etmek’ örgütlerin öncelikli hedefleri arasına girdi.Suriye’deki savaş bu amacı gerçekleştirme fırsatı sunabilir.
  </font>
 </div>
 <div id="newsText">
  <font class="detail-text">
   <p>
    Şüphesiz, Türkiye zor bir süreçten geçiyor. Kürt meselesi, Alevi sorunu, Gezi olayları ve artan kutuplaşmalar toplumu alttan alta geriyor. Bu gerginlikten yararlanmak isteyen örgütlerin küllerinden doğmuş gibi meydanlarda boy göstermeye başlaması dikkatten kaçmıyor. Hâlihazırda en hareketli örgütler sol cenahtan. Özellikle DHKP-C’nin eylem ve hareketlerinin merkeze oturtulduğu soldaki bu devinim ne anlama geliyor? Son bir yıllık tabloya bakıldığında (Emniyet Genel Müdürlüğü verilerine göre), 3 bin eylemin 2 binine yakını marjinal sol örgütler tarafından düzenlenmiş. Gezi gibi toplu gösteriler haricinde gerçekleşen lokal eylemlerin niceliği, militarist solun hareketlendiğini gösteriyor.
   </p>
   <p>
    Peki, sol örgütleri yeniden harekete geçiren ne? Aslında Türkiye’de bu zamana kadar ciddi bir potansiyele sahip olmayan sol, Gezi ile birlikte oluşan ‘örgütsel’ boşluğu doldurmak istiyor. Alevilerin ağırlıkta olduğu bir taban oluşturma hedefi  var. Zaten örgütlerin geçmişine ve üye yapılarına bakıldığında özellikle Alevi gençleri devşirmeye çalıştığını görmek mümkün. Emniyet Genel Müdürlüğü’nün, tutuklanan ve gözaltına alınan 5 bin militanın profilinden hareketle yaptığı araştırmada, 3 bin 200’ünün Alevi kökenli olması dikkat çekiyor. Özellikle DHKP/C, Aleviler konusunda oldukça duyarlı! Zira örgütün tabanını ekseriyetle Alevi kökenlilerden oluşturmaya çalışıyorlar. 9 Nisan 1995’te Remziye Turan (DHKP-C) dokümanları arasında çıkan, daha sonra değişik operasyonlarda ele geçirilen belgeler, örgütün Alevilere yönelik planlarını açıkça ortaya koyuyor. Plan özetle şöyle: “Amacımız, seslendiğimiz kitlenin tarihsel ve toplumsal özelliklerini günümüzün kurtuluş savaşına nasıl kanalize edileceğini düşünmek. Pratikler ve taktikler oluşturmak zorundayız. Diyebiliriz ki bugün 15-20 milyon nüfuslu Alevi kitlesi genelde düzen aleyhtarı, faşizme karşı olup kurtuluş cephesine kazanılabilecek önemli bir güçtür. Bu anlayışla düzene karşı milliyet, din, mezhep gibi hemen her konuyu bu çerçevede değerlendirmeliyiz. Alevi kitlesinin nabzını sürekli elimizde tutarak politikalar geliştirmeliyiz. Amaç Alevi halkının isyancı geleneğini devrime kanalize etmektir. Bunun için gerekirse diğer solla da birlik kurulabilir. Gösteri ve olaylarda ‘şehit’ olan her Alevi cenazesi bir propaganda aracı olmalı ve yeni eylemlere yol açmalı. Kürt, Çerkes, Arap, Ermeni gibi farklı etnikteki kişileri de bu amaçlar için tarafımıza çekmeliyiz.”
   </p>
   <p>
    Kısa bir süre önce teslim olan DHKP/C mensubu A.K. de hem örgütün hem de solun ne yapmak istediğini şöyle anlatıyor: “Sol, Gezi ile birlikte bir sınav verdi. Kendilerini başarılı sayıyorlar. Bu süreçte örgüte katılanların sayısı arttı. Devletin sert müdahalesi sıradan insanların bile öfkesine sebep oldu. Bu öfke gençleri örgüte yaklaştırdı. Üniversiteler, liseler bu anlamda çok aktif. Sol örgütler hiç bu kadar tabana yakın olmamışlardı. İyi bir fırsat yakalamış gibiler ve bunu değerlendiriyorlar. Her toplumsal olay örgütün işine yarıyor. İktidarı güçsüz kılmak, mümkün oldukça her konuda kargaşa çıkartmak örgütün hedefleri arasında. Gezi eylemleri solun işine yaradı.”
   </p>
   <p>
    Sol birlikteliğine dair en çarpıcı haber Suriye’den geldi. Haziranda Lazkiye’de bir araya gelen Acilciler’in lideri Minhaç Ural ile DHKP-C’nin karakutusu Ali Fevzi Tekin’in Türkiye’de ortak eylem kararı aldıkları belirtiliyor. İstihbarat birimlerine yansıyan bilgilere göre silah-mühimmat yardımı ve yataklık konularında Acilciler, DHKP/C’ye destek kararı aldı. DHKP-C ise Türkiye’deki eylem stratejisini Minhaç Ural’a göre belirleyecek.  Bunun için son iki ay içinde iki örgütün ortaklaşa 30 eylemciyi Türkiye’ye gönderdiği belirtiliyor. Toplantıda ortak alınan kararlara diğer sol örgütlerin de katılması konusunda anlaşmaya varıldı. Mesela, kendi stratejisi doğrultusunda hareket eden MLKP, ortak eylemlerde bu örgütlerle hareket edecek.
   </p>
   <p>
    Bu toplantıda alınan en önemli karar, Alevi gençlerin kullanılması için çalışmalar yapılması. Militan solun Alevilerden oluşan yeni bir örgütü yapılandırmak istediği öteden beri konuşuluyordu. Avrupa’da bulunan solcular bu yapılanmayı 2 yıl önce başlatmıştı. Meselenin Lazkiye’de de gündeme getirilip düğmeye basılması, konunun iddia boyutundan fiilî boyuta geçtiğini gösteriyor. İlk başta Dersim ve Hatay bölgelerinde silahlandırılmak istenen gençlerin eğitimden geçirildiği de alınan bilgiler arasında. Eğitim kampları için ekseriyetle Suriye toprakları kullanılıyor.
   </p>
   <p>
    Solun derin güçlerle bağlantısı ve bu güçlerin sahadaki eylemci kolu olduğu iddiası sıkça tekrarlanır. Mesela MLKP ve DHKP-C’nin, Ergenekon yapılanmasının neredeyse eylem timi olarak hareket ettiği iddianamede yer alıyor. Bu yüzden söz konusu örgütlerin zaman ayarlı hareket etmesi, Ergenekon gibi karanlık yapıların yönlendirmeleriyle mümkün. Ama militan solun son süreçte yeniden hareketlenmesi, PKK modelini kendilerine uyarlama isteğinden kaynaklanıyor. İzmir’de MLKP’ye yönelik operasyonda ele geçirilen ‘Amaç ve hedef’ isimli belge, sol örgütlerin neden şimdilerde hareketlendiğini anlatmaya yetiyor: “PKK, Kürtler üzerinden bir çalışma yaptı ve kazandı. Şimdi devletle masaya oturuyorlar. Bu bir başarıdır. Sol örgütlenme, tarihinde hiçbir zaman devlete yönelik bir dayatma yapamadı. Model PKK alınmalı. Eleman ve taktik eğitim için PKK ile ortak çalışmalar yürütüp stratejik destek almalıyız. Sol kitleleri harekete geçirmek için mezhepsel davranmak zorundayız. Aleviler etnik yapı olarak sunulmalı. Ve Alevi talepleriyle sol örgütlenme güçlenir. Temele Aleviler yerleştirilmeli. Bunun üzerine ideoloji inşa edilmeli.”
   </p>
   <h3>
    <span>
     Lazkiye’de yapılan toplantıdan çıkan bazı kararlar
    </span>
   </h3>
   <ul>
    <li>
     Toplumda hizipleşmeler artırılmalı.
    </li>
    <li>
     Ölen kişiler üzerinden propaganda yapıp sistem ve bazı kesimler hedef alınmalı.
    </li>
    <li>
     Ülkede Alevilerin hakkının yenildiği anlatılmalı. Olaylarda ölen Alevi kökenliler ‘şehit’ olarak belirtilip cenazelerde olaylar çıkartılmalı.
    </li>
    <li>
     PKK ile mümkün olduğunca çatışmaya ve kutuplaşmaya girilmemeli.
    </li>
    <li>
     Şehirlerde lokal bölgeler oluşturulmalı, bu bölgeler sol kalelerine dönüştürülmeli.
    </li>
    <li>
     Polisler hedef hâline getirilmeli. Her yandaşımız polislere eylem yapmada serbesttir.
    </li>
    <li>
     AKP diktatörlüğü ve faşizmine karşı savaşılmalı. Cemaatlere saldırılmalı, onları olayların içine çekmeli, onların da silahlı propaganda yaptığı imajı verilmeli (Sadece İstanbul’da tesettür giyip eylem yaparken yakalanan 5 militan bulunuyor).
    </li>
    <li>
     Alevi halkını yanımıza çekmeliyiz. Silahlı militanlarımız onlar olmalı. Taban oluşturmak için Alevi kesim birinci hedef.
    </li>
   </ul>
   <h3>
    <span>
     MGK TOPLANTISINDA GÜNDEME GELEN SOL RAPORU
    </span>
   </h3>
   <ul>
    <li>
     DHKP/C Suriye’de kamp açtı. Silah temini için Suriye ve Lübnan hattını kullanıyor. Avrupa üzerinden çok, artık Suriye üzerinden Türkiye’ye girip saldırı ve eylem yapmak istedikleri anlaşılmıştır.
    </li>
    <li>
     MLKP, Suriye ve Irak’ta eğitim gören militanları eylem için Türkiye’ye gönderdi.
    </li>
    <li>
     Adana ve Hatay bölgesinde faaliyet gösteren, haklarında dava ve tutuklama kararı bulunan 30 MLKP militanı Suriye’ye geçti.
    </li>
    <li>
     Acilciler Hatay ve Samandağ’da sempatizanlarına silah dağıtımı yaptı.
    </li>
    <li>
     DHKP/C ve sol gruplar, anarşi için etnik ve mezhepsel çatışmalar çıkarmak için toplumsal olaylar planlamaktadır. Özellikle Hatay bölgesinde mültecilerle halkı karşı karşıya getirme gayretleri giderek artmıştır.
    </li>
    <li>
     Sol örgütler arasında militan değişimi yapıldı ve ihtiyaç görülen yerlerde ortak hareket etme kararı alındı.
    </li>
   </ul>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=E2EC5257CD7733A4DBCD38535CACFCAE?newsId=36855), [web.archive.org (arşiv bağlantısı)](http://web.archive.org/web/20140922010413/http://www.aksiyon.com.tr:80/aksiyon/newsDetail_getNewsById.action;jsessionid=E2EC5257CD7733A4DBCD38535CACFCAE?newsId=36855)
