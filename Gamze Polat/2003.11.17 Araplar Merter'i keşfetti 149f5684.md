# Araplar Merter'i keşfetti

*Gamze Polat 2003.11.17*

<div class="pNewsDetailMainContent ctx_content" itemprop="articleBody">
 Laleli"deki bavul ticareti ölünce Merter devreye girdi. Ancak Merter"deki giyim firmaları Laleli"den farklı olarak, rotayı biraz da Arap ülkelerine çevirip isim yapmaya çalışıyor. Merter"de bulunan MACCALI ve The Ness bu anlamda iki öncü firma konumunda.Türkiye hazır giyim alanında her geçen gün ilerleme kaydediyor. Dünyada tanınmaya hatta tekelleşmeye gittiği de bir gerçek. Ancak bundan sonra atılacak adımların da önemi büyük olacak. Halihazırda Türk firmalarının yüzde 70"i hazır giyim pazarında yer alıyor ve kabul görüyor. İstanbul Hazır Giyim ve Konfeksiyon İhracatçıları Birliği"nin (İHKİB) verilerine göre Türkiye"nin sadece jean ihracatındaki cirosu yılda 750 milyon doları buluyor. Özellikle Almanya, İtalya, Rusya, ABD, Fransa, İngiltere gibi ülkelere mal pazarlayan Türkiye, Laleli"deki bavul ticaretinin bu artıştaki payını inkar etmiyor. Lakin son dönemlerde Laleli değişti, buradaki ticaret durma noktasına geldi. Esnafı kepenk indirdi, ticaret hacmi binlerden birlere kadar düştü. Laleli böyle zor günler geçirirken başka bir yer bu alandaki boşluğu doldurmanın yollarını arıyor: Merter.
 <br/>
 <br/>
 Merter piyasası, misyonunu devraldığı Laleli"nin aksine ağırlıklı olarak Arap dünyasına yöneldi. Bugün bavul ticareti yoluyla Merter"den başta Suudi Arabistan, Suriye, Lübnan, Libya, Cezayir, Mısır gibi ülkelere mal gönderiliyor. Araplara hazır giyim pazarlayan firmalar bu işten oldukça memnun. Öyle ki, yüzde 45"i bulan ihracat oranının yüzde 30"u Arap ülkelerine gönderiliyor. MACCALI Tekstil"in sahibi Ali Koç, Arapların Merter piyasasını hareketlendirdiğini söylüyor. Koç"a göre Araplara yönelik ticaret, piyasanın hayatta kalması için son çıkış; "Rusya"ya ürün satanlar artık oralarda kendi mağazalarını açmışlar. Kendileri götürüp pazarlıyor. Balkanlar"da ise ciddi bir yığılma var. Bu yüzden Arap ülkeleri iyi bir alternatif. Biz bunlarla nakit çalışıyoruz bu da bizim için sıcak para anlamına geliyor. Türkiye"deki müşterilerimiz malı alıyor, satıp sonra parasını ödüyor. Yani gecikmeli olarak para elimize ulaşıyor. İç piyasada bazı bölgelerde eksiklerimiz var. Bunu reklamlarla gidermeyi, arayı kapatmayı düşünüyoruz."
 <br/>
 <br/>
 Markalaşma ve imaj
 <br/>
 <br/>
 Merter"deki firma sayısı Laleli"ye göre çok düşük. Ancak talebin bu şekilde devam etmesi halinde tekstil firmalarının ihtiyacı karşılayamacayağı kesin. Bu yüzden firmalar imaj tazeleyip markalaşmanın yollarını arıyor. Markalaşma halinde değişik firmalarla çalışma şansı bulunarak arz-talep dengesi sağlanmış olacak. İmajın çok önemli olduğunu düşünen The Ness Sena Hazır Giyim sahibi Hüseyin Bıçaklı, iyi bir marka olmayı amaçladıklarını söylüyor. Bıçaklı; "Markalaşmak çok önemli. Çünkü değişen müşteri profili bunu istiyor. Biz orta sınıfa hitap ediyoruz, buna rağmen iyi ürün vermek zorundayız. Spor giyim olarak bayilikler veriyoruz. Sezonluk hedeflerimiz var. Sayısal olarak hedeflerimize ulaşıyoruz ancak ciro anlamında istenilen seviyede değiliz. Merter piyasasında işler iyi fakat dövizdeki dalgalanmalar ve istikrarsızlık zaman zaman ticaret hacmimizi etkiliyor" diyor.
 <br/>
 <br/>
 Bıçaklı gibi düşünen isimlerden birisi de Ali Koç. Koç, MACCALI firması olarak imajı ve markalaşmayı da düşündüklerini dile getiriyor; "Biz dengeli büyümeyi hedefliyoruz. Etiket kavramı artık çok önemli. Tercih edilmek, tavsiye olunmak zorundasınız. Biz iç piyasada daha etkin olmak için reklamlarla bu açığı kapatmaya çalışıyoruz. Yurtdışında ise müşterilerimize mümkün olduğunca kaliteli mal vererek güven kazanmak için çaba harcıyoruz. Sonuçta kendi ürettiğimiz malın piyasada iyi bir yer edinmesi anlamında da markalaşmak için atılacak adımlar önemli olacak."
 <br/>
 <br/>
 Marklaşmaya doğru yol alan Merter"deki MACCALI ve The Ness firmalarının piyasadaki ağırlıkları iyi denilebilecek bir yerde. The Ness spor giyim piyasasında Türkiye"de ilk binin içine girebilecek kadar önemli. MACCALI ise hazır giyimde özellikle kazak piyasasının yüzde 40"nı karşılıyor.
 <br/>
 <br/>
 Küçük ama her geçen gün ticaret hacimlerini büyüterek markalaşmaya doğru giden firmaların önümüzdeki dönemlerde sıkıntı yaşayacakları belirtiliyor. Türkiye"nin dünyadaki hazır giyim ve tekstildeki etkinliğini Çin"in yıkacağı üzerinde duruluyor. Dünya Bankası"nca yapılan bir araştırmaya göre 2005 yılında tekstil sektöründe kotaların kalkmasıyla birlikte Çin, dünya tekstil ve hazır giyim pazarının yüzde 50"sini ele geçirecek. Bu yüzden Türkiye"nin bir an önce firmaların önünü açması ve bunların dünya çapında marka olmasını sağlaması gerektiği üzerinde duruluyor. Koç Holding Bilgi Grubu"nun hazır giyim ve tekstil üzerine hazırladığı rapora göre, tüm ülkeler kotasız ve eşit şartlarda ticaret yapacağı için Türkiye"nin bir an önce gerekli önemleri alması gerektiği belirtiliyor.
 <br/>
</div>


Kaynak: [www.aksiyon.com.tr](http://www.aksiyon.com.tr:80/ekonomi/araplar-merteri-kesfetti_510151), [web.archive.org (arşiv bağlantısı)](http://web.archive.org/web/20151031114302/http://www.aksiyon.com.tr:80/ekonomi/araplar-merteri-kesfetti_510151)
