# KCK birbirini fişliyor

*Gamze Polat 2011.01.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   KCK yöneticileri, birbirini Diyarbakır merkez yönetimine rapor ediyor. Fişlemelerde parti yöneticileri ve onların sözde ‘yoz’ ilişkileri bir bir sıralanıyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     KCK (Kürdistan Topluluklar Birliği) kendi devletleşme modelini gerçekleştirmek için faaliyetlerine her geçen gün hız veriyor. Gücünü silahtan alan siyasi harekette ayak oyunları dikkat çekici boyutlara ulaştı. Öyle ki, örgüt yöneticileri birlikte çalıştıkları arkadaşlarını fişleyip onlar hakkında uzun raporlar hazırlamaktan çekinmiyor. Bunun adı ise ‘örgüte hizmet’ olarak değerlendiriliyor. Hazırlanan raporlar KCK’nın merkezi olarak kabul edilen Diyarbakır’a gönderiliyor. Bunun en bariz örneği Hakkâri’nin Yüksekova’daki parti yöneticileri hakkında hazırlanan fişlemede ortaya çıktı.
    </p>
    <p class="MsoNormal">
     KCK operasyonlarında tutuklanan Barış ve Demokrasi Partisi (BDP) Genel Merkez çalışanı İzzet Belge tarafından hazırlanan “Gever (Yüksekova’nın Kürtçe adı) Değerlendirme Raporu” başlıklı yazıda özellikle Yüksekova’da birçok parti yöneticisi hakkında fişleme yapılmış. Bu fişlerde yer alan bilgiler Diyarbakır’daki KCK Merkezi’ne gönderilmiş. Belgede önce neden fişleme yapıldığı anlatılıyor, ardından isim isim bilgiler veriliyor. İzzet Belge’nin raporuna göre adı geçen şahıslar kendi çıkarlarını örgütün üstünde tutup ihanet ediyor: “Yaşanan sorunlar ve yaşatılan olumsuzluklara sebebiyet veren şahıslar bir bir aşağıya çıkarılmıştır. Tarafımızdan tespit edilen örgütsel olmayan, partimiz ve ulusal mücadelemize zarar veren anlayışlara sahip kişilikleri çözümlemek ve geleceğe daha örgütsel bir tarzla gitmek adına bu raporu geliştirme zorunluluğu doğmuştur. Özellikle bu şahıslar uyuşturucu ticaretine bulaşmış, çevreye borçlanmışlar. Partimizin Halkla İlişkiler Komisyonu’na alacaklılarının getirdikleri davalarından da durum anlaşılmıştır.”
     <span>
     </span>
    </p>
    <p class="MsoNormal">
     İzzet Belge, Habur’dan giriş yapan PKK’lılar Türkiye sınırına geçtikten sonraki gösterileri organize eden başaktörlerden biri. Söz konusu gösteriler demokratikleşme adına ortaya çıkan olumlu havanın aniden bozulmasına sebep olmuştu.
    </p>
    <p class="MsoNormal">
     Belge, yazdığı raporda dava arkadaşlarının ‘icraatlarını’ merkeze bir bir anlatıyor. ‘İçki içmek, kadın düşkünü olmak, örgütü kullanarak menfaat sağlamak’ fişlere düşülen notlardan. Raporda merkeze ‘gereğinin yapılması’ için de uyarıda bulunuluyor. Sözü edilen kişiler uzun yıllar Yüksekova’da Demokratik Toplum Partisi (DTP) ve sonrasındaki Barış ve Demokrasi Partisi (BDP)’nde önemli görevlerde bulunmuş insanlar. Parti üyesi ve yöneticilerinden Hurşit Altekin, Ferzinde Yılmaz, A.Halik Özdel, Metin Yaşar, Ercan Bora, Muhyettin Önal, Nayif Öztekin, Abidin Eniş, Nazif Ataman, Arif Karay, Vahit Şahinoğlu, Ekrem Taş gibi isimler fişlenenler arasında yer alıyor. Örneğin Hürşit Altekin hakkında şöyle deniyor: “Bajérge (Akalan) belde belediye başkanı olan arkadaşın bugün itibarı ile 6 veya 7 alacak davası halkla ilişkiler komisyonunda mevcut olup, bunların hepsi de uyuşturucu ticareti ile ilgilidir. Bu durumun yanında Hurşit yıllardır ilçe örgütünün kendi anlayışına yakın kişilerden oluşması için çaba sarf etmektedir.” İzzet Belge A. Halik Özdel hakkında yapılan fişlemede ‘derinlemesine incelenip gereğinin yapılması’ isteniyor. Burada ‘gereğinin yapılması’ndan ne kastedildiği bir soru işareti olarak kalıyor. Özdel şöyle fişleniyor: “Parti yönetimlerinde yer almış, bir dönem belediye meclis üyeliği yapmış ve son olarak da 29 Mart seçimlerinde Belediye Meclis üyesi olmuştur. Ayrıca Halkla İlişkiler Komisyonu’nda görev almaktadır. Bu arkadaş da diğerleri ile hareket ederek içki, kumarhane gibi mekânlarda bulunmuştur. Seçim öncesinde, ‘aslında ben aday olmazdım ama beni bazı yerler zorluyor, mecbur bırakıyor’ diye yakınırdı. Bu arkadaş parti içerisinde ve dışarıda kulis yapmaktadır. Dolayısı ile parti yıpratılmaktadır. Yaklaşımları örgütsel olmaktan ziyade gizemlidir.”
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-28330-kck-birbirini-fisliyor.html), [web.archive.org (arşiv bağlantısı)](http://web.archive.org/web/20121106041153/http://www.aksiyon.com.tr:80/aksiyon/haber-28330-kck-birbirini-fisliyor.html)
