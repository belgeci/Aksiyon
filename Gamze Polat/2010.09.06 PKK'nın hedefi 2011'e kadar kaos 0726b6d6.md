# PKK'nın hedefi, 2011'e kadar kaos

*Gamze Polat 2010.09.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Terör örgütü halkın 12 Eylül'de sandık başına gitmemesi için bazı illerde şehir merkezine inip eylem yapacak. Diğer yandan örgütün 2011 seçimlerine kadar eylem kararı aldığı belirtiliyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Referanduma ‘boykot' çağrısı yapan PKK'nın halkın sandığa gitmemesi için her yola başvuracağı belirtiliyor. Buna göre, örgüt referandum günü başta Hakkâri olmak üzere birçok şehirde eylemlerde bulunacak. Maksat, halkı korkutarak sandığa gitmesini engellemek. Hatta iddialara göre, örgüt ateşkes kararına rağmen Kandil'e yakın üç eğitim kampı daha açtı. Bu kapmalarda 150 kadar genç askerî ve siyasi eğitim alıyor.
    </p>
    <p class="MsoNormal">
     <span>
     </span>
     PKK referandum sabahı daha önceden hazırlamış olduğu ses ve parça tesirli bombaları şehirlerin merkezî noktalarında patlatıp halkı sindirme yoluna gidecek. Ardından bazı merkezlerde C-4 türü yüksek etkili patlayıcılar kullanarak kaos ortamı oluşturmayı planlıyor. İstihbarat birimlerine göre, örgüt referandum günü gençleri sokağa dökecek. Polis bu gençlere müdahale ederken, dağdan gelip kalabalığın arasına karışan silahlı teröristler güvenlik güçlerine ateş açacak. Hakkâri Emniyeti'ne konuşan M.E. isimli terörist, örgütün polise yönelik planları hakkında bilgi verdi: “PKK'ya göre 1 polis, 5 askere bedel. Asker cenazeleri televizyonlarda az yer alıyor, polis cenazeleri ise çok yankı uyandırıyor. Bu sebeple eylemlerin çoğu polislere yönelik olacak.” Örgütün ana hedefinde Hakkâri var. Referandumda ‘evet' çıkmaması için burası kale olarak seçilmiş durumda. Dolayısıyla asıl eylemi bu ilde gerçekleştirmek istiyor. Ancak diğer şehirler için de eylem planları hazırlanıyor. M.E. Hakkâri'nin örgüt açısından önemini şöyle anlatıyor: “Referandum öncesi toplumsal olayların şiddetini artırmak için PKK'lı örgüt mensuplarının şehir merkezine geleceğini biliyorum. Şu an Hakkâri merkezde daha önce GARE kampında örgüte yeni katılanlara askerî eğitim veren Medet kod adlı PKK'lı bir şahsın geldiğini ve halkı örgütlediğini de. Örgütün Hakkâri üzerindeki yoğun baskısı ve Kürt halkının güçten yana olmasından dolayı kimse sandığa gitmeyecek. PKK, halkın sandığa gitmesi hâlinde yüzde 95 ‘evet' çıkacağını bildiğinden 12 Eylül günü Hakkâri'nin her yerinde ses bombaları patlatarak sokağa çıkmayı engellemeyi amaçlıyor.”
    </p>
    <p class="MsoNormal">
     Hakkâri ve civarında son dönemlerde gerçekleştirilen terör olaylarını ise kırsal ile şehir arasında gidip gelen ve derin bağlantıları olan 4 kişi yapıyor. Masiro kod adlı Bedirhan Abo, Serhat kod adlı Ferhat, Dilşat kod adlı Mühittin Yılmaz ve Botan kod adlı teröristler kargaşa için fırsat kolluyor. Emniyet güçleri bu kişileri etkisiz hâle getirmek için yoğun çaba sarf ediyor.
    </p>
    <p class="MsoNormal">
     PKK, eylemlerini referandumla sınırlı tutmayacak. İstihbarat birimlerine göre, örgütün eylem ve kaos planı 2011 seçimlerine kadar devam edecek. Demokratik özerklik isteyen örgüt
     <span>
     </span>
     bunun için halka baskı yapacak. Bu sebeple 9 Ekim (Yüksekova'daki olaylar), 27 Kasım (PKK'nın kuruluş tarihi 1978), 15 Şubat (Öcalan'ın Türkiye'ye getirilmesi 1999), 21 Mart (Nevruz) başta olmak üzere referandumdan sonra da eylemlerini sürdürecek. Örgütün amacı halkı korkutup 2011 seçimlerini BDP lehine çevirmek. Bu süreçte sokak eylemeleri, devlet kurumları ile bölgede eğitim hizmeti veren vakıf ve derneklere saldırılar yapılacağı bilgisi de istihbarat birimlerince aktarılıyor. M.E. isimli terörist, örgütün planını şöyle anlatıyor: “PKK, demokratik özerklik kazanılması için her türlü eylem konusunda halkı zorlayacak. Bu eylemlerin 2011 genel seçimine kadar şiddetle devam etmesi kararlaştırıldı. Ayrıca ateşkes sürecinde ölen PKK'lıların intikamını almak için misilleme eylemleri yapılması planlandı. Bu yönde keşif ve istihbari bilgiler milisler tarafından alınarak eylem yerleri belirlendi.”
     <span>
     </span>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-27519-pkknin-hedefi-2011e-kadar-kaos.html), [web.archive.org (arşiv bağlantısı)](http://web.archive.org/web/20141007111816/http://www.aksiyon.com.tr/aksiyon/haber-27519-pkknin-hedefi-2011e-kadar-kaos.html)
