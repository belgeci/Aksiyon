# Politik değilim; ama biji Haco

*Gamze Polat 2004.01.26*

<div>
 <p>
  <font>
   Kasetleri en çok Türkiye"de satan Kürt sanatçı Ciwan Haco, politik Kürtlere muhtaç. Kürtlerin de Avrupa"da temsil anlamında entel Haco"ya ihtiyaçları var. Zaten sanatçının sloganlara boğulan konserlerindeki tezat da burada ortaya çıkıyor.
   <br/>
   <br/>
   Ekim ayında Batman"da 250 bin kişiye konser veren Kürt asıllı Suriyeli sanatçı Ciwan Haco geçtiğimiz hafta da İstanbul Abdi İpekçi Spor Salonu"nda 20 bin kişiye Kürtçe pop şarkı söyledi. Haco"nun yolu bundan sonra Türkiye"den çok geçeceğe benziyor. Söylediği Arapça eğilimli Kürtçe pop, doğrusu müzik severlerin beğenisini kazanıyor. AB"ye girme sürecindeki Türkiye"de Kürtçe konser verebilme rahatlığıyla Türkiye"ye 23 yıl sonra gelen Haco"nun kasetleri yıllardır Doğu ve Güneydoğu Anadolu"da satılıyor. Her konserinde PKK lehine sloganlar atılıp sarı, kırmızı ve yeşil renklerden oluşan bayraklar açılıyor. Haco, bayraklara rağmen ısrarla "Ben politik değilim" sözünü yineliyor. Ancak içinde bulunduğu durum ister istemez sanatçıyı kontrpiyede bırakıyor. Yazdığı kitaplardan dolayı Türkiye"de sık sık yargılanan Kürtçü yazar Mehmet Uzun"la yakınlığı, konserlerde atılan sloganlara tepki göstermemesi politik olmayan (!) Haco"nun ikilemini anlatmaya yetiyor. Gerçi İstanbul"daki konserde kendisine ısrarla verilmek istenilen PKK"yı temsil eden renkleri içeren tülbentleri reddetmesi onun politikleşme kıskacından kurtaramadı. Atılan sloganlara eşlik edercesine şarkısını söylemesi ayrı bir çelişki içeriyor Haco için; hem varım hem de yokum ruh hali.
   <br>
    Ciwan Haco"nun politik Kürtlere ihtiyacı var. Kasetlerinin neredeyse tamamı Türkiye"de satılan sanatçı ne pahasına olursa olsun bu pastayı yitirmek istemiyor. Aynı şekilde politik Kürtler için de Haco vazgeçilmez bir portre. Kürtlere göre, sadece Kürtçe şarkı söyleyen entel Haco Avrupa kamuoyu nezdinde iyi bir temsilci.
    <br>
     Abdi İpekçi Spor Salonu"nda toplananların önemli bir kısmının terörist başı Abdullah Öcalan ve PKK lehine slogan atmaları dikkat çekti. Kürtçe ve İngilizce yazılı "Kürdistan"ı ifade eden dövizler de konserde belirgin olarak göze çarptı. Yılmaz Güney posterlerinin konserdeki kalabalığın elinden düşmemesi "Kürtlerin yeni Güney"i Haco mu?" yorumlarına sebep oldu. Konserde belirgin olan diğer bir ayrıntı ise sadece Kürt olduğu için bir Kürtçe konsere gelen eğitimli kişiler. Bunların sessizliği sloganlar arasında yitip gitti.
     <br>
      Anlaşılan o ki, "İdeolojileri bilmem" diyen Haco ile bizi iyi temsil ediyor diyen politik Kürtlerin bu karşılıklı menfaat ilişkisi daha çok sürecek. Aslında müzik otoritelerinin pek fazla beğenmediği sanatçının Kürtçe pop söylemesi onu farklı kılmaya ve ilgi toplamasına yetiyor. Bu yüzendir ki, Haco"nun Türkiye"ye her gelişi basında geniş yer buluyor. Sonuçta Ciwan Haco"nun Türkiye maceraları şöyle özetlenebilir; politik değilim ama biji Haco.
      <br/>
      <br/>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2238 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11091), [web.archive.org (arşiv bağlantısı)](http://web.archive.org/web/20060524122858/http://www.aksiyon.com.tr:80/yazdir.php?id=11091)
