# Kerkük’te PKK’ya arsa diyeti

*Gamze Polat 2005.05.09*

<div>
 <p>
  <font>
   Türkmen kenti Kerkük’ün nüfusu değiştiriliyor tartışmaları hâlâ tazeliğini korurken, seçim için şehre geçici olarak yerleştirilen PKK militanları tapulu ev ve arsa sahibi olmaya başladı. Kerkük’ün zoraki yeni sahipleri olmaya başlayan teröristler daha önce de belediyeden iş istemişti.Irak’ta yapılan genel seçimler sırasında Kerkük’ün nüfusunu değiştirmek için tarihi kente yerleştirilen PKK militanları problem olmaya devam ediyor.
   <br/>
   <br/>
   Kendilerine “oy” karşılığında iş ve emlak vadedildiği halde bu vaadin yerine getirilmediğini ileri süren teröristler, gerekirse seçim hilesini dünya kamuoyuna açıklayacaklarını belirtmişlerdi. Birkaç ay önce yapılan bu tehdit işe yaramışa benziyor; PKK militanları Kerkük’te emlak sahibi olmaya başladı. 100 kadar militanın Kerkük merkezinden ev ve arsa tapusu aldığı belirtiliyor.
   <br>
    <br>
     Seçim öncesi Kerkük’e yerleştirilen teröristlerden bine yakını halen bu şehirde yaşıyor ve Peşmergelerden aylık 200-400 dolar arasında değişen miktarda maaş alıyor. Aylık ücretle yetinmeyen PKK yanlıları yaşadıkları veya gözüne kestirdikleri ev ve arsaların da sahibi olmaya başladı. Her geçen gün, tapu alan militan sayısı artıyor. Bu yetmiyormuş gibi Kandil Dağı’nda konuşlanan teröristlerin de halihazırda Kerkük’te bulunan yandaşları aracılığıyla inşaat faaliyetlerine başladıkları ve yeni binalar inşa ettirdikleri ileri sürülüyor. Bundan sonra Türkiye’de yerleşik bir hayat sürmeleri neredeyse mümkün olmayan dağdaki eli silahlı teröristler avantadan gelen Kerkük tapularını kaçırmak istemiyor. İleride tapusunu almak kaydıyla ev yaptıran militanlar örgütün lağvedilmesi durumunda veya dış baskılardan dolayı bu yapıları bir sığınak ve sosyal hayata karışma yeri olarak kullanacak.
     <br>
      <br>
       Irak Kürdistan Demokrasi Partisi (IKDP) lideri Mesut Barzani her ne kadar Kerkük’teki PKK’dan rahatsız olsa da yapılan anlaşma gereği teröristlerin bu tarihi kente resmen yerleşmesine ses çıkarmıyor. Bu durum PKK’nın sözde komutanları tarafından sevinçle karşılanıyor. Teröristlerin dağdaki en etkili ismi Murat Karayılan gelinen noktayı çifte zafer olarak değerlendiriyor. Terörist Karayılan, yayımladığı bildiride ve bazı PKK yanlısı internet sitelerinde yer alan açıklamalarında Celal Talabani grubunu destekledikleri vurgusunda bulunuyor: “Daha önce bize ‘oy’ hakkını vermediler. Kerkük sayemizde Kürt şehri oldu. Şimdi ev ve arsa tapuları alıyoruz. Bu sayı artıyor. Hak ettik ve büyüğümüz (Barzani’yi kast ediyor) istemezse de bu olacak. Her arkadaşın tapulu bir evi ve arsası olması yanlış değil. Sonraki dönemler için bize kalabileceğimiz bir yer demek.”
       <br>
        <br>
         Kerkük’e Kürtlerin transfer edilmesini başından beri tepkiyle karşılayan Türkmenler ise PKK’lıların tapulu ev sahibi olmasını doğruluyor ve rahatsızlıklarını dile getiriyorlar. Ancak Türkmenler gelişen bu hadiseler karşısında Barzani ve Talabani’den dolayı bir şey yapamıyor.
         <br/>
         <br/>
         Irak Kürdistan Yurtseverler Birliği (IKYB) lideri ve Irak’ın yeni Devlet Başkanı Celal Talabani ve IKDP lideri Mesut Barzani, Irak’taki genel seçimler öncesinde Kerkük’ün nüfus yapısını değiştirmek için Türkmen ve Araplardan boşalan yerlere değişik bölgelerden Kürtleri taşımışlardı. Bu taşıma sırasında 3 bin kadar PKK militanı ve yandaşı da Kerkük’e gelip yerleşmişti. Ancak seçim sonrasında Peşmergeler ve PKK’lılar arasında ‘seçim vaadi’nden kaynaklanan tartışma büyümüş, eli silahlı militanların önemli bir kısmı tekrar Kandil Dağı’na dönmüştü. Talabani ve Barzani arasında bu konudan dolayı tartışma yaşanmış, Barzani “PKK’lıları başından beri istemiyoruz” çıkışını yaparken Celal Talabani teröristlere sahip çıkmıştı.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 3204 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21166), [web.archive.org (arşiv bağlantısı)](http://web.archive.org/web/20060524164819/http://www.aksiyon.com.tr:80/yazdir.php?id=21166)
