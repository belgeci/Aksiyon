# TAK bombacılarını kim eğitiyor?

*Gamze Polat 2006.04.17*

<div>
 <p>
  <font>
   Şehir eylemleri yapan Kürdistan Özgürlük Şahinleri'nin (TAK) İstanbul ve İzmir'de PKK itirafçıları tarafından eğitildiği ileri sürülüyor.
   <br/>
   <br/>
   Doğu ve Güneydoğu Anadolu'da terör örgütü PKK eliyle yapılan terör saldırıları yine artmaya başladı. Dikkatlerden kaçan nokta ise kendisini PKK'dan farklı ve bağımsız gören Kürdistan Özgürlük Şahinleri'nin (Teyrenbaze Azadiya Kürdistan-TAK) tehditler savurmaya başlaması.
   <br>
    <br>
     2004'te kurulduğunu ilân eden ve kendine kısaca TAK adını veren bu grup, Çeşme ve Kuşadası'ndaki patlamalarla gündeme gelmişti. PKK'nın şehirdeki bombalı eylemlerini organize edip fiiliyata geçirmekle görevli grup, geçen hafta İstanbul Beyoğlu Adliyesi'nde görevli hâkim ve savcıları taşıyan servis aracına uzaktan kumandalı bombayı koyduklarını, bunun sadece bir uyarı olduğunu açıkladı.
     <br>
      <br>
       Bomba, uzman ekipler tarafından etkisiz hale getirildi. Bu olayların ardından TAK'tan peş peşe tehditler geldi. Önce Başbakan Recep Tayyip Erdoğan'ın, 'çocuklarını sokaktan almayan anne ve babaların canı yanacak' açıklamasına, biz de bundan sonra çocukları ve kadınları öldürürüz diye karşılık verdi.
       <br>
        <br>
         TAK'ın en büyük eylemlerini turizm beldelerinde yapacağı, Türkiye'ye gelen turist oranını düşürmeyi planladığı belirtiliyor. Örgütün gerekçesi ise buradan elde edilen gelirlerle Türkiye tank ve top alıyor şeklinde.
         <br/>
         <br/>
         Kürt meselesinin silahlı mücadele ile çözüleceğini savunan TAK nedir? Sayıları ne kadar?
         <br/>
         <br/>
         Bu grup eylemlerini Kandil Dağı'ndan emir ve harcırah alarak gerçekleştiriyor. PKK'nın Kandil Dağı'ndaki önemli ismi terörist Murat Karayılan'ın TAK için değişik zamanlarda verdiği talimatlar bu grubun terör örgütü ile bağlantısı olduğuna yönelik önemli bir delil teşkil ediyor. Karayılan, TAK'ın her zaman başarılı ve kendilerinin sigortası olacağının altını çiziyor. Ama TAK ile PKK'nın yolu daha çok Türkiye'ye sokulan patlayıcıları ve Kandil'den gönderilen eylemcileri organize etmekte birleşiyor. Bütün açıklamaları Kandil'den çıkan ve ana karargâhın beyanatlarıyla eş anlamda olan Şahinler, kendilerini JİTEM, MİT ve TİT (Türk İntikam Tugayı) gibi gördüklerini belirtiyor. Özellikle Türkiye'nin TİT'i varsa PKK'nın ve Kürtlerin de TAK'ı var açıklamasında bulunuyorlar. Onlara göre hedefe ulaşmak için yapılacak her türlü eylem ne kadar özel birimlerin hakkıysa o kadar da TAK'ın hakkıdır.
         <br/>
         <br/>
         SAYILARI BİLİNMİYOR
         <br/>
         <br/>
         Grubun kaç kişiden oluştuğu bilinmiyor. Emniyet birimleri bu gizli örgüt hakkında fazla bir malumata sahip değil. Ancak lider kadrosu PKK'nın önde gelen militanlarından oluşan TAK'ın, PKK itirafçıları tarafından eğitildiği ileri sürülüyor. Bazı itirafçıların, İstanbul ve İzmir'de, grup üyelerine bomba (hazırlama, patlatma), suikast ve şehir eylemleri konusunda eğitim verdikleri belirtiliyor. Başına buyruk görünen TAK'ın eylemlerini bazı itirafçılar ile gerçekleştirdiği bilgisi, hem TAK'ın hem de PKK'nın açıklamalarına yansıyor.
         <br/>
         <br/>
         Terör örgütü PKK tarafından yapılan açıklamada TAK için ilginç yorumlar yapılıyor: "TAK bizim Şahinimiz. Herkesin Şahini, TİT'i varsa bizim niye olmasın? Bu arkadaşlarımız profesyonel olarak çalışıyor. Bizden ayrılan, iki tarafı da iyi bilen arkadaşlar onlara yardımcı oluyor. Kürdistan'a özgürlük için Şahinler’in katkısı çok büyük olacak."
         <br/>
         <br/>
         TAK'ın yeni üyeleri daha çok üniversite öğrencileri ve bayanlardan oluşuyor. Sadece kemikleşmiş yönetici kadro Kandil'de eğitim almış olanları kapsıyor. Diğer militanlar şehirlerde eğitim görüp eylem stratejileri geliştiriyor. Her teröristin, hem görev hem de uzmanlık alanı var. Kimi suikast kimi de bomba düzeneği hazırlama ve patlatma konusunda profesyonel eğitim alıyor. Doğu ve Güneydoğu Anadolu'daki birçok ilde elemanı bulunan TAK, asıl ağırlığı batı ve güney illerine veriyor. Bu yüzden İzmir, İstanbul, Antalya, Aydın, Mersin, Adana gibi şehirlerde ağırlıklı olarak konuşlanmış durumdalar. Örgütün ana karargâhının İstanbul olduğu belirtiliyor.
         <br/>
         <br/>
         Şahinler, PKK'nın silah bırakmasını istemediklerini fakat bırakması halinde kendilerinin faaliyet ve eylemlerine devam edeceklerini belirtiyor. Onlar Kürt meselesi tamamen çözülene kadar eylemci bir güç olarak kalacaklarını ilan ediyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1784 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23939), [web.archive.org (arşiv bağlantısı)](http://web.archive.org/web/20060522041425/http://www.aksiyon.com.tr:80/yazdir.php?id=23939)
