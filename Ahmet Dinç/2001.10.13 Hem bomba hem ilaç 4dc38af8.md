# Hem bomba, hem ilaç

*Ahmet Dinç 2001.10.13*

<div>
 <p class="spot">
  ABD Afganistan'a bomba yağdırıyor. Türk askeri de Afganistan yollarında.
 </p>
 <p class="spot">
  Amerika günlerdir beklenen operasyonun düğmesine nihayet bastı. Afganistan'ın Kabil, Kandahar, Celalabat, Herat, Ferah, Kunduz kentlerindeki eğitim kampları, havaalanı ve savunma birimleri ABD füzelerine hedef oluyor.
 </p>
 <p class="metin">
 </p>
 <img border="0" src="/web/20020113100711im_/http://www.aksiyon.com.tr/2001/358/resimler/hem.jpg"/>
 <p class="metin">
  Bush, operasyonun Afganistan'la sınırlı kalmayacağını söyledi. ABD, bombanın yanısıra nakliye uçaklarıyla Afgan halkına onbinlerce paket gıda ve ilaç attı. Özbek General Raşit Dostum komutasındaki Kuzey İttifakı topyekün saldırıya geçti. Taliban sonrasında kendisine yeni roller biçildiği söylenen Afganistan'ın eski Kralı Zahir Şah, Pakistan'a geldi. Bush'un, "Operasyon Afganistan'la sınırlı kalmayacak, başka ülkeler de var" demesi, Irak'a bir operasyonu da gündeme getirdi.
 </p>
 <p class="metin">
  Türk askeri de savaşta
 </p>
 <p class="metin">
  Türkiye de savaşa dahil. TSK'nın planına göre 800 kişilik eğitim, sağlık, insani yardım ve sivillerin güvenliğine yönelik bir birlik bölgeye gidiyor. Bu arada NATO'nun Doğu Akdeniz'e kaydırdığı daimi deniz gücünde de 3 Türk savaş gemisi ile 452 kişilik Türk askeri bulunuyor.
 </p>
 <p class="metin">
 </p>
 <p class="arabaslik">
  HAFTANIN AKIŞI
 </p>
 <p class="metin">
  İtalya'nın Milano kentinde İskandinav Havayolları'na ait uçak kalkış sırasında önüne çıkan bir küçük uçakla çarpıştı. 118 kişi öldü.
 </p>
 <p class="metin">
  Üzeyir Garih'in katil zanlısı Yener Yermez, Bursa'da Mehmet Emin Karaaydın'ın yaralanması olayıyla ilgili ifade verdi.
 </p>
 <p class="metin">
  ABD ve Rusya, Afganistan operasyonunda gerekli gördükleri takdirde sınırlı güçte taktik nükleer silah kullanma konusunda anlaştılar. Bush ve Putin bu kararı 23 Eylül'de bir telefon görüşmesinde aldılar.
 </p>
 <p class="metin">
  Geçen yıl Barents Denizi'nde batan Rus nükleer denizaltısı Kursk, su yüzeyine çıkartıldı.
 </p>
 <p class="metin">
  Amerika, Türkiye'den irtibat subayları istedi. İrtibat timi Türkiye'den ayrıldı. Subayların şimdilik ABD'de görev yapacağı belirtildi.
 </p>
 <p class="metin">
  Nobel Fizik Ödülünü ABD'li ve Alman iki fizikçi aldı. Fizikçiler, maddenin bilinen katı, sıvı ve gaz halinden başka 4. halini keşfetmişti.
 </p>
 <p class="metin">
  Strateji—Mori'nin anketine göre Türk halkının yüzde 80'i Türkiye'nin Afganistan'a asker göndermesine karşı.
 </p>
 <p class="metin">
  Yunanistan Dışişleri Bakanı Yorgo Papandreu, Fener Rum Patrikhanesi'ni ziyaret için bir günlüğüne İstanbul'a geldi.
 </p>
 <p class="metin">
  THY, Selanik gibi bazı seferlerini iptal ediyor, bazı yan kuruluşlarını da kapatıyor.
 </p>
 <p class="metin">
  Amerika Birleşik Devletleri'nin bazı kentlerinde zehirli gaz paniği yaşanıyor. İki kişi, 25 yıldır ABD'de görülmeyen şarbon hastalığından öldü.
 </p>
 <p class="metin">
  Diyarbakır'da 13 Hizbullahçı yakalandı. Bunlardan 3'ünün Gaffar Okkan'ın katil zanlısı olduğu düşünülüyor.
 </p>
 <p class="metin">
 </p>
 <p class="arabaslik">
  NE DEDİN, NE DEDİN?
 </p>
 <p class="metin">
  —Harika bir duygu. Kendimi Süper Kupa'da final oynayan futbolcu gibi hissediyorum. (Amerikalı pilotun Afganistan'a bomba atarken hissettikleri).
 </p>
 <p class="metin">
  —Eğer Sayın Ecevit iyiyse dünyada sağlığı bozuk kimse yoktur. (Yıldırım Aktuna—Sağlık eski Bakanı).
 </p>
 <p class="metin">
  —Batı medyası ırkçılık yapıyor.(Mehmet Yılmaz—Radikal).
 </p>
 <p class="metin">
 </p>
 <p class="arabaslik">
  İNEN
 </p>
 <p class="metin">
  Halit Narin (İşadamı): Bir televizyon programında açıkça Arap düşmanlığı yaptı, hakaret edip aşağıladı..
 </p>
 <p class="metin">
 </p>
 <p class="arabaslik">
  ÇIKAN
 </p>
 <p class="metin">
  İsmail Cem (Dışişleri Bakanı): Dünyanın geleceğinin şekilleneceği olaylarda Türkiye'yi aktif hale getirmek için çabalıyor.
 </p>
 <p class="metin">
 </p>
 <p class="arabaslik">
  ANINDA GÖRÜNTÜ
 </p>
 <p class="metin">
  —TBMM'de güzel adamlar istiyorum. Eciş bücüş adamlar orada dolaşmasınlar. Baykal, Derviş, İsmail Cem gibi güzel adamlar olmalı Meclis'te. (Seda Sayan—Şarkıcı)
 </p>
 <p class="metin">
  —Ben Meclis'te konuşanlara değil, konuşulanlara bakıyorum. Önemli olan memleket sorunlarının, gerçeklerinin konuşulması. (Gülben Ergen—Sanatçı)
 </p>
 <p class="metin">
 </p>
 <p class="arabaslik">
  BİR SAYI
 </p>
 <p class="metin">
  280.000.000.000.000.000 TL: Türkiye'nin IMF direktifleri doğrultusunda yeniden ayarladığı 2002 yılı GSMH hedefi.
 </p>
 <p class="metin">
 </p>
 <p class="arabaslik">
  REAKSİYON
 </p>
 <p class="metin">
  Taliban mı, çıkarlarımız mı?
 </p>
 <p class="metin">
  Afganistan'a bombardıman başladığında, eminiz birçok Müslüman'ın kalbi sıkışmıştır. Aynı şeyi bizler de yaşadık. Yöntemi, giyimi—kuşamı nasıl olursa olsun, ne kadar çağdışı olursa olsun (dikkat, bu İslam'dan değil Peştun geleneğinden ve coğrafi şartlardan kaynaklanıyor), sonuçta başına Tomahawk yağanlar, bizim din kardeşimiz dediğimiz insanlar.
 </p>
 <p class="metin">
  Fakat... Birincisi: Şekli ve yöneldiği hedef ne olursa olsun, terör olduğu kuşku götürmez olayları ve faillerini destekleyen bir Taliban rejimi var orada. SSCB çöktüğünde, Orta Asya'ya Şia veya başka bir anlayış hakim olmasın diye varımızı yoğumuzu seferber edip oralara koşmadık mı? İngilizler tarafından, İslam içinde fitne oluşturmak için ortaya çıkarılan Vehhabilik, Şiilik'ten çok mu daha yeğdir? Böyle olmadığını son 5 yıldır Afganistan'da yeterince tecrübe ettik. Dahası, Taliban'ın bırakacağı en kalıcı hatıra, İslam'ın imajına yaptığı "katkı" olacak.
 </p>
 <p class="metin">
  İkincisi: Böyle dönemlerde ince ayarlı politikalar izlemek, bir devlet için umulmadık faydaların sağlandığı vakidir. İslam dünyası gücü yetiyor idiyse, ABD'nin operasyonunu daha başlamadan engellemeliydi. Bunu yapmadığına, yapacak gücü de olmadığına göre, geriye, mevcut durumdan en zararsız ve en kârlı nasıl çıkılırın hesabını yapmak kalmıştır şimdi.
 </p>
 <p class="metin">
  Türkiye, hesabını yaparken mantık kriterlerini gözetlemek zorunda olan ülkelerin başında gelmeli. Çünkü 11 Eylül miladından sonraki olaylar giderek Türkiye'nin yakın çevresini ilgilendirir hale geliyor. Ortadoğu'nun haritasının değişeceği, Bush dahil artık herkesin dilindeki konu. Bu hengameli dönemde Amerika'nın bölgede partner sayacağı ülke, alışkın olduğu İsrail değil Türkiye olacak. Zira ABD, İsrail'le birlikte Ortadoğu'ya yeni bir mizanpaj vermeye çalıştığında, Yahudilerin "genetik" sertlik politikalarının bu girişimini akim bırakacağını farketti. Bölgede, geriye Türkiye'den daha uygun işbirlikçi kalmıyor. Türkiye de çıkarlarına uygun hareket edip bu fırsatı kullanmalı.
 </p>
 <p class="metin">
 </p>
 <p class="arabaslik">
  SORUNCA
 </p>
 <p class="metin">
  "Bir Peştun gidip, diğeri gelecek"
 </p>
 <p class="metin">
  ABD'nin Afganistan operasyonunu, Meclis'in düşünen ve o bölgeyle ilgilenen mensuplarından Sadi Somuncuoğlu'na sorduk:
 </p>
 <p class="metin">
  —Türkiye savaşa aktif katılmalı mı?
 </p>
 <p class="metin">
  Bu hadisenin nerede cereyan edeceği önemli. Afganistan'la mı sınırlı, başka ülkeleri de kapsıyor mu? Bunları bilmiyoruz. İngiltere Başbakanı Blair Pakistan'a gidip Müşerref'le görüştü ve ağız birliği ettiler. Müşerref, kuzeydeki gruplara destek verilmesine karşı. İkisi de Şah'ın tekrar dönmesinden yana. Şah da Peştun. Peştun'un sakallısı gider sakalsızı gelirse 20 yıllık savaş durulmaz. Türkiye sakalsız Peştun'un gelmesine yardımcı olmak için gidiyorsa, bir kez daha düşünmelidir.
 </p>
 <p class="metin">
  —ABD Afganistan'a niçin gitti?
 </p>
 <p class="metin">
  Terörle mücadele adı altında o bölgeye girmek istiyor. SSCB'nin dağılmasından sonra boş kaldı Orta Asya. Yeraltı, yerüstü zenginliği çok fazla. Çin ve Rusya bu bölgeye hakim olmak istiyor. Tabii ABD gibi bir dünya gücü buna seyirci kalmaz. O bölgede sağlam bir kontrol kurmak istiyor.
 </p>
 <p class="metin">
  —Irak veya Lübnan'a yönelik bir harekat olabilir mi?
 </p>
 <p class="metin">
  Sanki Irak da bu operasyonun kapsamı içine alınacak gibi görünüyor.
 </p>
 <p class="metin">
  —Irak'a, Ortadoğu'yu yeniden biçimlendirmek için geliyor olabilir mi?
 </p>
 <p class="metin">
  Mutlaka. Amerika'nın terörden öte amaçlar taşıdığını düşünüyorum. Haritanın değişmesi arzu ediliyor denebilir. Fakat kesin birşey söylemek zor. Kolay değil. Çünkü bölge ülkeleri razı olmaz. Uzaktan bir kuvvetin gelip bütün Ortadoğu'yu yeniden biçimlendirmesi kolay değil.
 </p>
 <p class="metin">
  —Bütün bu süreçte Türkiye bir inisiyatif sahibi mi?
 </p>
 <p class="metin">
  Hayır. Türkiye sadece hadiseleri takip etmeye çalışıyor. Bu konuda ciddi tenkitler var. Bu tenkitlerin tamamen haklı olduğunu sanmıyorum. Tamamen Amerikan—İngiliz projelerine uygun sürdürülen eylemler üzerinde nasıl yönlendirici olacak?
 </p>
 <br/>
 <center>
  <a class="anaorta" href="http://web.archive.org/web/20020113100711/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/358/karakutu/1.htm), [web.archive.org (arşiv bağlantısı)](http://web.archive.org/web/20020113100711/http://www.aksiyon.com.tr:80/2001/358/karakutu/1.htm)
