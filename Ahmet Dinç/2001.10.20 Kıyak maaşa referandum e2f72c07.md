# Kıyak maaşa referandum

*Ahmet Dinç 2001.10.20*

<div>
 <p class="baslik">
 </p>
 <p class="spot">
  Cumhurbaşkanı Sezer milletvekillerine maaş kıyağı getiren anayasa maddesini halkoyuna sunmaya karar verdi.
 </p>
 <p class="metin">
 </p>
 <img border="0" src="/web/20020329051823im_/http://www.aksiyon.com.tr/2001/359/resimler/kiyak.jpg"/>
 <p class="metin">
  Cumhurbaşkanı Ahmet Necdet Sezer, hukuk devleti ilkesinden yine taviz vermedi ve vekillerin kaşla göz arasında geçirdiği kendilerine maaş kıyağını halkoylamasına götüreceğini açıkladı. Karar, milletvekilleri arasında şok ve panik sebebi oldu. Sezer, 37 maddelik anayasa değişikliği paketini, milletvekillerinin ödenek ve yolluklarını düzenleyen 27. madde dışında onayladı. referanduma gitme yetkisinin bulunduğunu hatırlatan Sezer, milletvekillerine yönelik eleştirileri önlemek için böyle bir yola başvurduğunu söyledi. TBMM Başkanı Ömer İzgi, referanduma gerek kalmadan bu işi Meclis içinde çözeceklerini söyledi. Adalet Bakanı Hikmet Sami Türk ise karara tepkiliydi: "Cumhurbaşkanı'nın iradesi Meclis'in iradesinin önüne geçmiştir. Halkoylaması Türkiye'nin içinde bulunduğu ekonomik kriz ortamında ve dünyanın bulunduğu ortamda şüphesiz Türkiye için bir lükstür."
 </p>
 <p class="metin">
  Halkoylamaları, kararın Resmi Gazete'de yayınlanmasını takip eden 120. günden sonraki ilk pazar günü yapılıyor. İşlemleri Yüksek Seçim Kurulu yürütüyor. Bugün bir halkoylamasının Türkiye'ye maliyeti en az 90 trilyon lira.
 </p>
 <p class="metin">
 </p>
 <p class="arabaslik">
  HAFTANIN AKIŞI
 </p>
 <p class="metin">
  İstanbul Küçükçekmece'de ekip otosuna Hizbullah örgütünce gerçekleştirildiği iddia edilen saldırıda iki polis memuru şehit oldu.
 </p>
 <p class="metin">
  UNİCEF'in araştırmasına göre Türkiye'de doğan her 1000 bebekten 43'ü 1 yaşına gelmeden ölüyor. Aynı araştırmaya göre bu kış Afganistan'da 100 bin çocuğun öleceği tahmin ediliyor.
 </p>
 <p class="metin">
  ABD Ankara Büyükelçisi Pearson, PKK ve DHKP—C'nin uluslararası terörist örgütler listesine alınacağını açıkladı.
 </p>
 <p class="metin">
  ANAP'tan istifa eden Giresun Milletvekili Burhan Kara DYP'ye geçti.
 </p>
 <p class="metin">
  İçel Milletvekili Ali Er, ANAP'tan istifa etti. Böylece son ay içinde ANAP'tan ayrılanların sayısı 5 oldu.
 </p>
 <p class="metin">
  Doğuş Grubu bünyesindeki Osmanlı Bankası ile Garanti Bankası birleşiyor. Bu birleşmeden Türkiye'nin ikinci büyük bankası ortaya çıkacak. Çukurova Grubu da Yapı Kredi Bankası ile Pamukbank'ı birleştirme hazırlığında.
 </p>
 <p class="metin">
  Tokat'ın Almus ilçesinde DHKP—C militanları, alışverişe giden köylülere eskortluk yapan jandarma ekibine saldırdı, 1 astsubay ve 1 er şehit oldu.
 </p>
 <p class="metin">
  FBI yetkilileri, 11 Eylül saldırısının ardından, biri Türkiye'de olmak üzere Paris, Brüksel ve Yemen'deki Amerikan elçilik ya da binalarına yapılacak saldırıların son anda önlendiğini açıkladı.
 </p>
 <p class="metin">
  Susurluk skandalında bahsi geçen "kayıp silahlar" davası sona erdi ve aralarında Özel Harekat Dairesi eski Başkanı İbrahim Şahin'in de bulunduğu sanıklar beraat etti.
 </p>
 <p class="metin">
 </p>
 <p class="arabaslik">
  NE DEDİN, NE DEDİN?
 </p>
 <p class="metin">
  —Türkiye silaha 8.5 milyar dolar veriyor. Bunları rahat konuşamadığın bir yerde demokrasi bir etiket olarak kalır (Çetin Altan: Gazeteci—Yazar).
 </p>
 <p class="metin">
  —İbrahim adımı bir daha ağzına almasın (Derya Tuna—Sanatçı).
 </p>
 <p class="metin">
  — Müslümanlar, selefi referanslı İslamcılık'ı tasfiye etmeli. Önümüzdeki dönem, bir medeniyetler çatışmasından ziyade "Müslüman—Müslüman" çatışmasına tanık olacak. (Cengiz Çandar: Gazeteci—Yazar).
 </p>
 <p class="metin">
 </p>
 <p class="arabaslik">
  İNEN
 </p>
 <p class="metin">
  Kemal Derviş (Devlet Bakanı): Toplum için umut olmaktan çıktı, umutsuzluk sembolü oldu. Eski şakşakçıları bile, "Derviş bitti" diyor.
 </p>
 <p class="metin">
 </p>
 <p class="arabaslik">
  ÇIKAN
 </p>
 <p class="metin">
  Ergin Ataman (Coach): Avrupa'nın en zor basketbol liglerinden biri olan İtalya'da takımı Siena'yı zirveye taşıdı.
 </p>
 <p class="metin">
 </p>
 <p class="arabaslik">
  ANINDA GÖRÜNTÜ
 </p>
 <p class="metin">
  —İnsanoğlu acilen uzayda üsler kurmalı. Çünkü dünya önümüzdeki 1000 yılda bir kıyamet virüsüyle yok olacak (Stephen Hawking— Teorik Fizikçi).
 </p>
 <p class="metin">
  —Bence Hawking, Kur'an'daki  kıyamet habercisi olan Dabbet'ül—arz'ın ta kendisi. Bütün sözlerinin Kur'an'da dayanağı var (Yaşar Nuri Öztürk—İlahiyatçı).
 </p>
 <p class="metin">
 </p>
 <p class="arabaslik">
  BİR SAYI
 </p>
 <p class="metin">
  9.104.200.000: Dünyanın 2050 yılında tahmin edilen nüfusu.
 </p>
 <p class="metin">
 </p>
 <p class="arabaslik">
  REAKSİYON
 </p>
 <p class="metin">
  Bu hafta tek bir konudan değil de, sisli havayı sevenlerin çokluğundan dolayı  belki bir an önce bahsedilmesi gerektiğinden, birkaç konuya ilişkin anekdotlar aktaracağız: ABD'nin Irak'a da operasyona başlaması tezi üzerine pazarlıklar yapılıyor. Türkiye'nin, bölgede kurulacak bir Kürt devletine ses çıkarmayıp, üstelik hamilik yapması karşılığında Musul—Kerkük'e girip, orada 25 yılını doldurmuş 18 petrol kuyusunun hediye olarak önerildiği söyleniyor.
 </p>
 <p class="metin">
  Geçen haftanın içerdeki ilginç olayı İstanbul Küçükçekmece'de iki polisin şehit edilmesiydi. Eylem Hizbullah'a maledildi. Olayı Hizbullah yapamaz. Çünkü birincisi; örgütün bugüne kadar böyle bir eylemi olmadı. İkincisi; örgütün İsa Altsoy haricindeki bütün lider kadrosu ya öldürüldü ya da içerde. Yani örgüt eylem gücünden ve inisiyatifinden yoksun. Üçüncüsü, Hizbullah İstanbul'dan sökülüp atıldı. Dağılmış bir örgütün tekrar bu kente yerleşmesi, üstelik eylem koyacak kadar güçlenmiş olması mümkün değil. Dördüncüsü, zaten örgüt bütün hücrelerine kadar "kontrol altında". Peki kim yapmış olabilir derseniz.. sadece şu kadarını söyleyebilirim; K. Çekmece olayını Hizbullah yapmadı. Yapanlar...
 </p>
 <p class="metin">
  Afganistan operasyonundan önce, orada kullanılacak silah ve teçhizatın reklamlarının yapılmaya başlaması dikkatinizi çekti mi? Bush ailesi, silah olayının tam ortasında çünkü. Bushlar'ın yüzde 80 küsur çoğunluk sahibi olduğu Hazar havzasında iş yapan bir şirketleri var. Bu şirkete Garih de yüzde 1,5 ortakmış. Teksaslı Bushlar, bu şirketin kazandığı parayla Amerika'da en gelişmiş silah sistemlerine yatırım yapmışlar. Bu silahların pazarlanması için bahane gerekiyordu, değil mi?
 </p>
 <p class="metin">
  PKK siyasallaşma sürecine iyice hız verdi. Örgüt bunun için elemanlarını İran'a gönderip teorik/siyasi eğitim aldırıyor. Geçtiğimiz haftalarda eğitimini tamamlayıp Türkiye'ye dönüş yapan bir PKK'lı grubu sözkonusu. Bu grup, İran'a gönderilen üçüncü "posta" imiş. Eğitilip dönen PKK'lılar MHP dahil birçok siyasal ve bürokratik yapılanmaya sızmaya çalışacaklar.
 </p>
 <p class="metin">
 </p>
 <p class="arabaslik">
  SORUNCA
 </p>
 <p class="metin">
  "Korku, küreselleşmeyi getirecek"
 </p>
 <p class="metin">
  Bütün dünya (ve Türkiye) mektup, şarbon, kule, uçak paranoyasına tutuldu. Vaziyeti Psikiyatrist Ender Karaca'ya sorduk:
 </p>
 <p class="metin">
  —İnsanların bu tedirginliği normal mi?
 </p>
 <p class="metin">
  Paranoid reaksiyon dediğimiz aşırı korku ve kuşkuya dayalı savunma refleksi gündelik hayatın çeşitli çatışmaları ile ortaya çıkabilir, kişinin hayat kalitesini farklı şiddet derecelerinde etkileyebilir. Temelde güvensizlik duygusunun belirleyici olduğu kişilik yapılarında daha yaygın olarak görülen bu tepkiler olağanüstü şartlar altında kitlesel bir mahiyete de dönüşebilir.
 </p>
 <p class="metin">
  —ABD korku toplumu oldu. Bu nasıl oldu?
 </p>
 <p class="metin">
  Özellikle bireysel güven duygusunun sistemin topyekün güvenliği ile örtüştüğü Amerika gibi aşırı organize toplumlarda sisteme yönelik bir tehdit bireylerin güvenlik alanlarında beklenmedik bir dağılma, alışık olmadıkları bir korku husule getirebilir. Sistemde hiç beklenmedik bir travma meydana geldiyse her an her yerden kötü bir şey olacak beklentisi bireyleri teyakkuz halinde tutar.
 </p>
 <p class="metin">
  —Medyanın da bu korkunun oluşmasında rolünden bahsedilebilir mi?
 </p>
 <p class="metin">
  Korku uyandıran konunun kısa aralıklarla tekrar tekrar ve dozu giderek artırılarak kitle iletişim araçlarında yer bulması bu döngüyü daha da sıklaştırmaktadır. Artık zihinlerde kapalı ve güvenli bir sistem açık ve korunmasız bir hale dönüşmüştür.
 </p>
 <p class="metin">
  —Bu savaş ortamını oluşturanların amacı tam da toplumu paranoyaya itmek olmasın?
 </p>
 <p class="metin">
  İşte bu nokta tam da terörün amacına karşılık gelir. Korku, dehşet veya panik yaratmadığı sürece herhangi bir eylemin terörün amacına hizmet ettiği söylenemez. 11 Eylül saldırıları ile kısa bir süre zarfında başlayıp bitmiş olan eylemler öncelikle güven zırhını büyük ölçüde zedelemişken artık tarihe karışmış şarbon mikrobunun mektuplarla yayıldığı söylentisi, gerçek olduğu kanıtlanmış olmamasına rağmen daha geniş çapta bir panik ve tedirginlik yaratacaktır.
 </p>
 <p class="metin">
  —Korku atmosferinin sonu ne olur?
 </p>
 <p class="metin">
  Tek bir dünya, ortak korku ve paranoyalar. Bu korku ve paranoyalara karşı durabilmek için tüm dünyanın birlikte hareket etme mecburiyeti. Bu anlamda bakıldığında toplumlarda ortaya çıkan şüphe ve korku davranışlarının daha güçlü bir sistem arayışı ile birlikte küreselleşmeye zemin hazırlayabileceği düşünülebilir.
 </p>
 <br/>
 <center>
  <a class="anaorta" href="http://web.archive.org/web/20020329051823/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/359/karakutu/1.htm), [web.archive.org (arşiv bağlantısı)](http://web.archive.org/web/20020329051823/http://www.aksiyon.com.tr:80/2001/359/karakutu/1.htm)
