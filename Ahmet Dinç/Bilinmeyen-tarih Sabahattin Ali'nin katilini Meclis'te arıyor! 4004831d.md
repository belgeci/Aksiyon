# Sabahattin Ali'nin katilini Meclis'te arıyor!

*Ahmet Dinç Bilinmeyen-tarih*

<div>
 <font>
  <img border="0" height="1" src="/web/20030929110341im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030929110341im_/http://www.aksiyon.com.tr/resim/440/26.jpg" vspace="5"/>
  </p>
 </font>
 <font class="content">
  Denizli Milletvekili Mustafa Gazalcı, 1948’de meçhul ve tartışmalı bir cinayete kurban giden Sabahattin Ali’nin katillerini 2003 yılında Meclis çatısı altında arıyor. Tek gerekçesi şu: “Ali’nin kitapları bana çok şey kattı, vefa borcum var.”
 </font>
 <p>
  <font class="content">
   Dışarda deli dalgalar
   <br/>
   Gelir duvarları yalar
   <br/>
   Seni bu sesler oyalar
   <br/>
   Aldırma gönül aldırma
   <br/>
   <br/>
   Çoğu kişinin anonim zannettiği bu mısralar, hemen herkesin diline hayatının bir bölümünde mutlaka dolanmış, düşmemiştir. Oysa ‘Aldırma gönül’ şiiri, Cumhuriyet tarihinin en ilginç ideolojik ve siyasi kişilerinden biri olan, aynı zamanda en garip şekilde işlenmiş cinayetlerden biriyle bu dünyadan ayrılmış Sabahattin Ali’ye ait.
   <br/>
   <br/>
   1948’de öldürülen ve eserlerinin tiryakileri haricinde hatırlayanı pek kalmayan Sabahattin Ali, durup dururken dergi sayfalarına nereden düştü diyeceksiniz, haklı bir merakla. Hemen açıklayalım; CHP Denizli Milletvekili Mustafa Gazalcı, geçtiğimiz günlerde TBMM’ye bir soru önergesi vererek Ali’nin katillerinin ortaya çıkartılmasını ve bu konuyla ilgili devlet arşivlerindeki gizli dosyanın açıklanmasını istedi.
   <br/>
   <br/>
   Ne bayram, ne seyran, ne de Ali mesela bir Uğur Mumcu mesabesinde idi. Üstelik Gazalcı önergeyi, Meclis’te alışageldiğimiz üzere, yaygara kopartarak değil, sessiz sedasız vermişti. Hikmetini merak edip kapısını çaldığımızda farklı zaman dilimlerinden uzanan ilginç bir okur—yazar ilişkisine, belki bir vefa davranışına şahit olduk.
   <br/>
   <br/>
   Gazalcı, 10 Nisan’da TBMM Başkanlığına verdiği soru önergesinde, “Birçok kişide ‘devletin gizli arşivinde konuyla ilgili belge ve bilgi olduğu halde açıklanmamıştır’ gibi yaygın bir kanaat var. Olayın üzerinden 50 yılı aşkın süre geçtiğine göre, devletin elindeki her türlü gizli belge açıklanabilir” dedikten sonra, oldukça kritik birkaç soru soruyor: “Sabahattin Ali’nin öldürülmesini kimler istemiştir? Öldürene kimler emir vermiştir? Ali öldürüldüğünde üzerinden çıkan yazı, not vs. var mıdır? Varsa nelerdir?”
   <br/>
   <br/>
   Önce, en çok merak ettiğimizi sorduk Gazalcı’ya. Bu kadar yoğun gündemin arasında Ali’yi nereden hatırlamıştı? “Benim Ali’yle alakam, onun iyi bir okuru olmamdan kaynaklanıyor. Ben de onun gibi edebiyatçıyım.”
   <br/>
   <br/>
   İdeolojisi, kampının adı ne olursa olsun, ortada alışılmadık bir durum vardı; bu dünyadan çoktan göçmüş bir yazarın, “kitapları beni zenginleştirdi” diyen bir okuru, onlarca yıl sonra devletin yönetildiği çatının altında onun hakkını arıyordu. Bunun adına ister ‘kültür vefası’, ister ‘bilgi vefası’ gibi alışılmadık isimler koyalım, sonuçta Gazalcı, ne akrabası, ne de talebesi olduğu, hatta hiç yüzünü görmediği bir kişiye, ‘kendisine kattıklarından dolayı’ borcunu ödüyordu.
   <br/>
   <br/>
   Doğan Öz, katilleri bulmuş muydu?
   <br/>
   <br/>
   Aslında Ali’nin Meclis’te Gazalcı’nın ağzından zikredilmesi ilk kez olmuyor. Mart 1978’de savcı Doğan Öz öldürüldüğünde Gazalcı milletvekilidir ve gündem dışı söz alıp konuşur: “Kürsüde Öz’den bahsederken, ister istemez Sabahattin Ali’den de bahsettim. Çünkü Öz, Ali’nin öldürülmesi konusunda araştırmalar yapmış ve bazı ipuçlarına da ulaşmıştı. Yani Öz, öldürülmeden önce Ali dosyasını incelemişti.”
   <br/>
   <br/>
   Aradan yıllar geçiyor ve Gazalcı 3 Kasım 2002 seçimlerinde yeniden milletvekili seçilip Meclis yolunu tutuyor. Aslında Kuyucaklı Yusuf’u, Kürk Mantolu Madonna’yı okuyup, Leylim Ley, Aldırma Gönül gibi türkülerini mırıldanmak haricinde, Ali’yle ilgili fazla bir eylemde bulunmayı, bu arada dosyasını Meclis gündemine getirmeyi filan da pek düşünmüyormuş. Taa ki...: “Sonra, 2 Nisan’da Sabahattin Ali’yle ilgili Tuncer Cüceloğlu’nun bir yazısını okudum. Yıllar sonra okuduğum bu yazı bende çok değişik bir duygu uyandırdı. Sanki beni göreve çağırıyordu. Dayanamayıp önergeyi verdim.”
   <br/>
   <br/>
   Devlet arşivlerindeki gizli dosyaların, üzerinden 50 yıl geçtikten sonra açıklanmasını istemenin kanuni bir hak olduğunu dile getiren Gazalcı, “Milletvekili olarak, Ali dosyasının açıklanmasını istiyorum. Devlet gücünü arkasına alarak devleti kullanmak isteyenlere karşı çıkıyordu Ali. Devlet herkesindir. Ben başından beri şeffaflık, demokrasi yanlısı oldum. Bu dosya açıklanırsa bu yolda önemli adım atılacak. Bu soru önergesini bu yüzden verdim. Ali’nin ölümüyle ilgili o zaman bir yargılama oldu ama herkes biliyor ki bu tam adil bir yargılama değildi.”
   <br/>
   <br/>
   Gazalcı’nın sözleri arasında bir ayrıntı dikkatimizi çekiyor. “Devlet gücünü arkasına alarak devleti kullananlar” kimdi veya kimlerdi? Ali’nin öldürüldüğü tarihe baktığımızda, 1948 yılı Milli Şef’li yıllardı, yani hakkın, hukukun pek aranamadığı zamanlar. Ali’nin ölüm emrini verdiği iddia edilenler arasında Nihat Erim’den İnönü’ye kadar birçok isim ortaya atıldı ancak bunların hiçbiri netlik kazanmış değil.
   <br/>
   <br/>
   Bulgaristan sınırını geçemedi
   <br/>
   <br/>
   Ali’yi kimin öldürttüğü hususunda birbirini tutmayan çeşitli iddialar, senaryolar mevcut. Polisten MİT’e (MAH), CHP üst düzeylerine kadar adresler veriliyor.
   <br/>
   <br/>
   Ali, zamanın hemen bütün sol yazarları gibi, aralarında ünlü Sinop zindanlarının da bulunduğu birçok hapishaneye girip çıkmıştı. İşte o hapishanelerden birinin daha yolu göründüğünde yurtdışına kaçmak ister; avukat arkadaşı Mehmet Ali Cimcoz’un temin ettiği bir kamyonla, yanında da ‘dam’dan tanıdığı Ali Ertekin’le yola çıkar. Fakat bir süre sonra Kırklareli’nin Bulgaristan sınırı yakınlarındaki Sazara köyü civarında cesedi bulunur. Hakkında, polis olduğu ya da Bulgaristan’a para karşılığında adam kaçıran bir şebekenin elemanı olduğu gibi iddialar bulunan Ali Ertekin, cinayeti üstlenir. Fakat Avukat Cimcoz olayın peşini bırakmayıp araştırmaya devam eder ve zamanın İstanbul Emniyeti Birinci Şube Müdürü ‘Parmaksız Hamdi’den şu sözleri işitir: “Cinayeti işleyen polis değil, MİT’tir. İnfaz emrini veren de gazeteci—yazar, CHP’de üst düzeylerde bir kişidir. Zaten bu emri veren politikacı da daha sonra feci şekilde öldürüldü. Adını vermem.”
   <br/>
   <br/>
   Rasih Nuri İleri ise Ali’nin Kırklareli’nde Emniyet’in bir lokalinde işkenceyle öldürüldüğünü iddia ediyor. Talat Turhan ise, bir televizyon programında, “Müfettişlerin İstanbul grubuyla Yeniköy’e Rum meyhanesine gittik... Yanımda bir kişi oturuyordu. Şu anda ismini de cismini de bilmiyorum, epeyce alkol aldıktan sonra İstanbul Emniyet Müfettişi dedi ki, ‘Ben 40’larda Kırklareli’nde komiserken Sabahattin Ali’yi sorguladım ve elimde kaldı’ dedi.”
   <br/>
   <br/>
   Aynı programda Avukat Cimcoz da ilginç açıklamalarda bulunmuştu: “Sabahattin’in ölüm emrini veren hepimizin tanıdığı bir adam. O kişi bugün ölmüş durumda. Hatta korkunç derecede acı çekerek öldü. Mesleği gazeteci yazar idi. Çevresinde oldukça iyi bir isim de bırakmış biri.”
   <br/>
   <br/>
   Samet Ağaoğlu, Ali’nin öldürüldüğünün 14 Ocak 1948’de duyulmasından iki gün sonra günlüğüne şu notu düşmüş: “Dün Menderes, Sabahattin Ali’nin hükümet tarafından öldürüldüğünü, hadisenin on gün kadar evvel olduğunu, hükümetin bu işi nasıl meydana çıkaracağını çok düşündüğünü, eğer geçmişte 33 kişinin öldürülmesi hadisesi olmasaydı, meydana çıkarmamak yolunu tutacaklarını, fakat buna imkan bulamadıklarını, bunun için de hadiseye gazetelerde yazılan şeklini verdiklerini anlattı. Açılan yolun fena olduğunu söyledim. ‘Doğru, inşallah bununla ebediyyen kapanır’ cevabını verdi.”
   <br/>
   <br/>
   Görüldüğü gibi iddialar çeşitli. Ali hakkında gizli arşiv olup olmadığı da meçhul aslında ama bakalım Gazalcı’nın, bir okur olarak yazarına karşı duyduğu vefa mücadelesi sonuç verecek mi?
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2567&yorum=38), [web.archive.org (arşiv bağlantısı)](http://web.archive.org/web/20030929110341/http://www.aksiyon.com.tr:80/detay.php?id=2567&yorum=38)
