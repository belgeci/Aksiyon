# İstanbul’u saran ağ

*Ahmet Dinç 2001.12.29*

<div>
 <p class="spot">
  İstanbul  Emniyeti'nin flaş ismi Adil Serdar Saçan  zor durumda.
 </p>
 <p class="metin">
 </p>
 <img border="0" src="/web/20020403150412im_/http://www.aksiyon.com.tr/2001/369/resimler/istanbul.jpg"/>
 <p class="metin">
  Ankara DGM'nin yürüttüğü 'Örümcek Ağı Operasyonu' Emniyet camiasında depreme sebep oldu. Hayali ihracatçı Erol Kohen'in ifadeleri doğrultusunda İstanbul Emniyet Müdürlüğü Organize Suçlar Şube Müdürü Adil Serdar Saçan, Mali Şube Müdürü Ayhan Mimaroğlu ile diğer üst düzey yöneticiler Hikmet Oran, Orhan Yaman, Ahmet İhtiyaroğlu DGM Savcısı Hamza Keleş'in talimatıyla Ankara'ya mevcutlu olarak götürüldü ve ifadeleri alındı. Kohen'in polis müdürleri hakkındaki iddiaları şok edici: Kohen müdürlerin faturalarını ödemiş, uçak biletlerini almış, onlara son model otomobiller hediye etmiş. Müdürlerden birinin annesi adına villa verilmiş. Tabii bunun karşılığı da olmuş. Aralarında TÜSİAD üyesi ünlü işadamlarının da bulunduğu 37 şirket adına 140 milyon dolarlık hayali ihracat yapan Kohen, hakkında soruşturma/kovuşturma olduğunda hemen kuşlar ona haber veriyor, o da şirketlerinin yerini, adresini değiştiriyormuş. Kamuoyu Adil Serdar Saçan'ı, ANAP lideri Yılmaz'la iyi ilişkiler içindeki bir Emniyetçi olarak biliyor. Saadettin Tantan, İçişleri Bakanı olduğu sırada Saçan'ın görev yerini değiştirmek istemiş, Yılmaz engellemişti.
 </p>
 <p class="metin">
 </p>
 <p class="arabaslik">
  HAFTANIN AKIŞI
 </p>
 <p class="metin">
  TBMM Başkanlığı, AK Parti Grup Başkanvekili Salih Kapusuz'un isteği üzerine Başkanlık uzmanlarından Şükran Çakır'a irtica raporu hazırlattı. Yaklaşık 100 sayfalık raporda başlangıçtan günümüze kadar irticanın gelişimi bulunuyor.
 </p>
 <p class="metin">
  Asgari ücretler belirlendi. Yeni asgari ücret 222 milyon 750 bin lira. Net miktarı 163 milyon 537 bin lira.
 </p>
 <p class="metin">
  Fenerbahçe Yönetim Kurulu, Teknik Direktör Mustafa Denizli'nin görevine oybirliğiyle son verdi. Karar, camiada sevinçle karşılandı. Takımın başına Oğuz Çetin getirildi.
 </p>
 <p class="metin">
  Devlet Bakanı Abdülhaluk Çay, Bahçeli'nin isteğiyle görevden alındı. Karar, Cumhurbaşkanı tarafından onaylandı. Çay, 2001 Türk Kurultayı'nı yapmak istemiş, Bahçeli, "Ödenek yok" diye geri çevirmiş, bunun üzerine Bakan da Süleyman Demirel'e giderek kurultayın yapılmasını sağlamıştı.
 </p>
 <p class="metin">
  Hakkında tutuklama kararı bulunan İstanbul Şişli Belediyesi eski Başkanı Gülay Çokay'ın (Aslıtürk, Atığ) İngiltere tarafından iade edilmesine karar verildi.
 </p>
 <p class="metin">
  Bir Türk erkeğiyle evlenmek için gelen ve yaklaşık 200 damat adayıyla görüşen Japon kızı Kuni, meğerse bizim delikanlılarla görüşürken aslında bir Japon televizyonunun komedi programındaki rolünü oynuyormuş. Tv kanalı çekimleri komedi programı olarak sunup Türklerle dalga geçecekmiş. Dahası, Japonya'nın bu programı kullanarak Türkiye'ye vize uygulamaya başlayacağı iddia ediliyor.
 </p>
 <p class="metin">
  Amerikan Newsweek dergisi, ABD'nin Irak'ı 100 bin askerle işgal edip Saddam'ı devireceğini, operasyona Türkiye'nin onay verdiğini yazdı. Başbakan Ecevit, "Biz onay vermedik" derken, Genelkurmay Başkanı Kıvrıkoğlu, "Müdahale Irak'ı böler ve Kürt devleti doğurur" dedi.
 </p>
 <p class="metin">
  Norveçli bilimadamları diyet kolada ve kolalı diğer içeceklerde bulunan 'aspartam' adlı tatlandırıcının beyne zarar verip kavrama gücünü zayıflattığını tesbit etti.
 </p>
 <p class="metin">
 </p>
 <p class="arabaslik">
  NE DEDİN, NE DEDİN?
 </p>
 <p class="metin">
  —Bu olay (bakanlıktan azli) MHP'deki demokrasinin göstergesi. Her insanın içinde bir diktatörlük dürtüsü vardır (Abdülhaluk Çay— MHP'li eski Devlet Bakanı).
 </p>
 <p class="metin">
  —Baraj kaygımız yok (Mesut Yılmaz— ANAP Genel Başkanı, Başbakan Yrd.).
 </p>
 <p class="metin">
  —Ali Poyrazoğlu soyu kırık adam (Kadir İnanır—Aktör).
 </p>
 <p class="metin">
 </p>
 <p class="arabaslik">
  İNEN
 </p>
 <p class="metin">
  Kemal Alemdaroğlu (Prof, İÜ Rektörü): Yazdığı kitabını yabancı bir yayından "intihal" yaptığı yatsı vakti ortaya çıktığı için.
 </p>
 <p class="metin">
 </p>
 <p class="arabaslik">
  ÇIKAN
 </p>
 <p class="metin">
  Aziz Yıldırım (Fenerbahçe Başkanı): Denizli'yle "dünya takımı" olamayacaklarını nihayet anladığı ve gereğini yaptığı için.
 </p>
 <p class="metin">
 </p>
 <p class="arabaslik">
  ANINDA GÖRÜNTÜ
 </p>
 <p class="metin">
  —Hafif adam. SSK'ları düzeltemezsem istifa ederim demişti, gereğini yapsın (Refik Baydur—TİSK Başkanı).
 </p>
 <p class="metin">
  —Nerem hafif? Tam 130 kilo geliyorum. 130 kiloluk adama kimse hafif diyemez (Yaşar Okuyan— Çalışma ve Sosyal Güvenlik Bakanı).
 </p>
 <p class="metin">
 </p>
 <p class="arabaslik">
  BİR SAYI
 </p>
 <p class="metin">
  125.000: Türkiye'de 2001 yılında kapanan işyeri sayısı.
 </p>
 <p class="metin">
 </p>
 <p class="arabaslik">
  REAKSİYON
 </p>
 <p class="metin">
  Sivil Mehmetçik Partisi!
 </p>
 <p class="metin">
  Haber, gazetelerde çıktı: İlhan Kesici ve Yalım Erez, bazı emekli paşalarla yemek yemişti. Ankara ve İstanbul kulislerini yoklayıp,  yemek olayının perde arkasını yakalamaya çalıştık. Sonuç şu: Askerler, siyasi manzaranın parçalı ve sağın da, solun da "baraj altı" vaziyetinden rahatsız. Bu kritik resmin, yeni dizaynlarla 'sakıncasız' hale getirilmesi gerekiyor. Emekli generaller sivillerin "gerekli" düzenlemeleri yapıp, siyasi arenayı gül bahçesi haline getireceklerinden umudu kesince, birikimlerini siyaset alanının düzenlenmesinde kullanmaya başladılar.
 </p>
 <p class="metin">
  Geçtiğimiz aylarda asker, kapalı bir organizasyonla, Türk siyaseti üzerine kamuoyu araştırması yaptırdı. Çıkan sonuç şöyleydi: ANAP ve DSP baraja takılıyor, DYP ve MHP baraj sınırlarında. AKP birinci. Sol çizgide CHP iyi performans gösteriyor.
 </p>
 <p class="metin">
  Tesbitlerde şu var: Önlem alınmazsa AKP birinci parti çıkacak ve muhtemelen yeni bir MC oluşumuyla karşı karşıya kalacağız. Sistemle çatışmayacak, muhafazakar ve liberal yeni bir parti kurulmalı.
 </p>
 <p class="metin">
  İşte bu ölçüler çerçevesinde görüşmeler yapmak üzere yenilmiş bir yemekti İstanbul'daki. Yemeğe eski KKK Atilla Ateş, MGK eski Genel Sekreteri İlhan Kılıç, Em. Korgeneral Burhan Tunalı, İlhan Kesici, Ali Talip Özdemir, Yalım Erez ve birkaç kişi daha katılıyor. Siyasetin yeniden dizaynının sivil kanattaki "başı", bir holding patronu. Bu patron geçtiğimiz yıllarda babasını kaybetti. Askerlerle sivillerin bu "dizayn" faaliyetinde irtibatını sağlayan kişi ise bugün ilginç bir holdingin genel müdürü. Bu kişi daha önce bir büyük bankanın başındaydı. Yemeğe çağrılan siviller, muhtemel partinin lideri olarak düşünülen isimler. Yemekte siyasetin yeniden dizayn edilmesi ve bu çerçevede yeni siyasi oluşum konuşuldu.
 </p>
 <p class="metin">
  Bu ilginç gelişmeleri daha da renkli kılan bazı gelişmeler ekleniyor bu arada. Eski ve tecrübeli babacan bir siyasetçi, askerlere mesaj gönderiyor: "Liderlik önerdiğiniz kişiler zaten benim adamlarım. Böyle bir hareketin başında neden ben olmayayım? Kurulan partinin özelliklerine bakılırsa, toparlayıcı olacağıma inanıyorum."
 </p>
 <p class="metin">
 </p>
 <p class="arabaslik">
  SORUNCA
 </p>
 <p class="metin">
  "Sadece
 </p>
 <p class="metin">
  bir iftardı"
 </p>
 <p class="metin">
  Emekli paşalarla yemek yiyen sivillerden İlhan Kesici'ye sorduk:
 </p>
 <p class="metin">
  —Gazeteler paşalarla yeni bir siyasi oluşum amaçlı yemek yediğinizi yazdı.
 </p>
 <p class="metin">
  Yok kardeşim böyle bir şey. Gazeteler neyi doğru yazıyor ki? O benim için bir iftar yemeğiydi. Marmara Grubu Başkanı Akkan Suver var. Beni aradı, şu şu isimler olursa bir iftar yemeği yer miyiz dedi. Yeriz dedim.
 </p>
 <p class="metin">
  —Kimler vardı?
 </p>
 <p class="metin">
  Yemekte, yazılanlardan İlhan Kılıç vardı sadece. İlhan Bey yanında Atilla Ateş Paşa'yı da getirmiş. Fakat neticede bir iftar yani.
 </p>
 <p class="metin">
  —Siyaset konuşulmadı mı iftarda?
 </p>
 <p class="metin">
  Konuşulur, herşey konuşulur. Ekonomi, siyaset, Amerika, Afganistan ne oluyor diye konuştuk. Siyasi bir toplantı saymam ben onu yani.
 </p>
 <p class="metin">
  —Size siyasi teklifte bulunuldu mu?
 </p>
 <p class="metin">
  Hayır. Basına enteresan şekilde yansıdı. Kesinlikle yok öyle bir şey.
 </p>
 <p class="metin">
  —Sizin şimdilerde önceliğiniz nedir?
 </p>
 <p class="metin">
  Türkiye'nin ekonomik sorunu çok ciddidir. Hükümet, Parlamento, iş dünyası işin cidiyetini yeterince kavramadı.
 </p>
 <p class="metin">
  —Askerlerde o ciddiyeti bulabildiniz mi?
 </p>
 <p class="metin">
  Olaya ben öyle bakmam. Ekonomi için bu. Dış politikada da tam bir yeni dünya düzeni kuruluyor. Bizim coğrafyamız yeni düzenlemenin üs merkezlerinden biri. Yeni parti kurucular ya da partilerini kuvvetlendiriciler bu iki konuyu çok ciddi şekilde düşünmeliler. Bu aşamada  iki kriz meseleye, ben buna Türkiye krizi diyorum, bir Türkiye projesi tarzında yaklaşılması lazım.
 </p>
 <p class="metin">
  —Askerle siyaseti yanyana getirince ne görüyorsunuz?
 </p>
 <p class="metin">
  Asker ayrı, siyaset ayrıdır.
 </p>
 <br/>
 <center>
  <a class="anaorta" href="http://web.archive.org/web/20020403150412/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/369/karakutu/1.htm), [web.archive.org (arşiv bağlantısı)](http://web.archive.org/web/20020403150412/http://www.aksiyon.com.tr:80/2001/369/karakutu/1.htm)
