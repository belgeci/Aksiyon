# Üstünden tank geçen ihale

*Ahmet Dinç Bilinmeyen-tarih*

<div>
 <font>
  <img border="0" height="1" src="/web/20050227031120im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031120im_/http://www.aksiyon.com.tr/resim/366/16.jpg" vspace="5"/>
  </p>
 </font>
 <font class="content">
  Türkiye ekonomik krizle birlikte 1000 tankın üretiminden vazgeçip, jilet fabrikasına gitmek üzere olan M—60 tanklarının onarımıyla “idare etmeye” karar verdi. Ama yüksek fiyat, konjonktürel vaziyetler, Ankara’yı ablukaya alan silah lobileri ortaya ilginç manzaralar çıkarıverdi
 </font>
 <br/>
 <p>
  <font class="content">
   Silah ehemmiyetli mesele.. Türk erkeğinin üç vazgeçilmezinden biri, Başkan Bush’un tek gerçek dostu. 11 Eylül miladından sonra dostluk daha da pekişti. Aynı milat, bundan böyle silaha (pek tabii üreticisine de) verilen söz hakkı payının artacağını haber verdi. Dünya silah devlerinin hep varolmuş “itibarı” 11 Eylül’le birlikte tavan yapmış olmalı ki, İsrail devlet firması İsrael Military İndustries’e (IMI) ihalesiz verdiğimiz ballı tank onarım işini bile bozdular.
   <br>
    <br>
     Ankara yaklaşık 1 aydır Taliban ve Ladin hengamesinin gölgesinde kalan ilgi çekici ve netameli bir konuda çok hareketli günler yaşadı. Diplomatların, iş adamlarının, siyasilerin, bürokratların, devlet adamlarının devreye girdiği bu “zor mesele”, 170 adet 2. nesil M— 60 tipi muharebe tankımızın modernizasyonuydu. Onarım bedeli de yüzlerce milyon dolarla ifade edilince devlet adamlarına kadar herkesin devreye girmesi, ihale dünyasının normal hallerindendi.
     <br>
      <br>
       1000 tank iptal edilince olan oldu
       <br/>
       <br/>
       Türk Silahlı Kuvvetleri'nin envanterindeki M—60’ların, iki yıldır hergün yeni bir tefrikası yazılan modernizasyon hikayesi, sözkonusu modeldeki yaklaşık 900 adet tankın oldukça yaşlanmasıyla başlıyor. Yaşlanma olayı aleni; sefer görev emri alan her karacı—tankçı Mehmetçik için tankların vaziyeti görünen birşeydi ama ihale süreci pek görünmeyen, büyük kısmı kamuoyuna kapalı bir macera.
       <br/>
       <br/>
       Kolay değil, ikinci nesil tanklardan sayılıyor M—60’lar; yani 2. Dünya Savaşı’nın sonrasında üretilen versiyon. Türk Silahlı Kuvvetleri’nin elinde 4 bin 200 civarında çeşitli tipte tank var. Türkiye'nin yaklaşık 7.5 milyar dolar tutacak 1000 adet muharebe tankı üretim ihalesi, geçtiğimiz yılın başında gündemdeydi ve ekonomik krizin sesi uzaktan gelse de pek görünürde yoktu. Dünya tarihinin en büyük silah ihalelerinden biri olan bu iş için Amerikan General Dynamics, İsrailli IMI Merkava, Fransız Lecterc ve bir Ukraynalı Ukrspetsexport firması (T—84—U modeli ile) teklif vermişti. Fakat bu büyük çaplı alım, ekonomik kriz sebebiyle rafa kaldırılmıştı. Tank manzaramız bu vaziyetteydi ama diğer yandan, ya eskiyen tankların onarımı ya da yeni alım gerekliydi. Türkiye’nin stratejik konumu ve yakın coğrafyasında süregelen gerginlikler denkleminde geçici bir çözüm olarak düşünüldü. Envanterde önemli bir yere sahip olan ve bazıları artık hurdaya çıkan 900 civarındaki 1A—1 ve 1A—3 serilerinden şimdilik 170 adet tankın modernize edilmesi, krizden çıkana kadar bizi “idare edebilecekti”. Bunun için ihale açılmadı, açılmayacaktı. Fakat yine de dünyanın önde gelen silah şirketleri bu işi kaçırmak istemedi ve teklif verdi. Fransız Giat, İtalyan Iveco—Fiat da devreye girenler arasındaydı. Hiçbiri kabul edilmedi. GD’den kendisi de M—60 tankı satın almış olan İsrail’in devlet firması IMI, akılcı bir politikayla (tıpkı bizim F—16’larda yaptığımız gibi) bilgi—birikim aktarımı sağlayarak, bu tankları modernize edebilecek duruma gelmişti; önce kendi elindeki M—60’ları modernize etti, ardından TSK'ninkine talip oldu. Türkiye M—60’ların modernizasyon işini ihale açmaksızın IMI’ye verdi. Çünkü işin perde arkasında bu tankları üreten GD ile İsrail arasında 1999’da yapılan bir anlaşma bulunuyordu; buna göre Türkiye’ye tank üretimi gerektiğinde bunu GD yapacak, onarım işlerini de İsrail firmaları alacaktı. Savunma Sanayii Müsteşarlığı, bir nüshası da kendisine gönderilen bu anlaşmaya uymak adına ihale açmamıştı.
       <br/>
       <br/>
       Cobra’dan F—4’e İsrail
       <br/>
       <br/>
       Şöyle bir yakın geçmişe baktığımızda, tank onarımının, İsrail’e verilen ilk iş olmadığını görüyoruz. İsrail’le diplomatik bağlantılarımızın bile henüz alt düzeylerde seyrettiği 1993’lerde AH—1 Cobra helikopterlerinin gece görüş özelliği kazandırılıp atış gücünün artırılması ihalesi IMI’ya verilmişti. Toplam 28 helikopter, yaklaşık yarım milyar dolar ücret karşılığında modernize edilmişti. İsrail’in Türkiye'den aldığı diğer önemli ihale 54 adet F—4 Fantom uçağının modernize edilmesiydi. F—4’lerin elektronik donanımlarının geliştirilmesi, havadan yere atış ve manevra kabiliyetlerinin artırılması işi bize kağıt üzerinde 654 milyon, sonradan çıkan ek masraflarla birlikte yaklaşık 1 milyar dolara maloldu. İsrail, bu ballı işi almasının karşılığında Türkiye’ye 40 tane Popei füzesini de “promosyon” olarak vermişti. Aslında bu tür “hediyeler” bir nevi bağımlı kılma taktikleri olarak dünya silah piyasasında sık uygulanıyordu. Hediye Popei füzeleri özellikle PKK karşısında çok başarılı olunca bu kez parayla yenilerini isteyeceğimizi hesap etmişti İsrail ve hesap tuttu da. 80 milyon dolar verip 140 tane Popei daha aldık. IMI’nın gerçekleştirdiği diğer bir proje, Türk pilotların F—16’ya geçiş eğitimi için kullandığı F—5’lerin modernizasyonuydu; 48 uçak için İsrail’e 120 milyon dolar ödedik.
       <br/>
       <br/>
       Lobiler arası bilmemkaçıncı
       <br/>
       <br/>
       Ankara meydan muharebesi
       <br/>
       <br/>
       Tekrar M—60’ların hikayesine dönüyoruz. IMI modernize işi için önceleri tank başına 6.5 milyon dolar, toplamda 1 milyar 200 milyon dolar istiyor, Türkiye 600 milyon dolar öneriyordu. Görüşmeler 1 yıldan fazla sürdü. Bu sırada yerli ortaklı Ford Motor Company—Nurol Savunma Sanayii (FNSS), M—60’ların asıl üreticisi olan General Dynamics (GD) ile irtibat kurdu, onun onayını aldı ve modernizasyon işine talip oldu. Şu anda dünyanın en ileri tank modellerinden sayılan M—1 Abrams’ın kulesini M—60’lara monte etmeyi ve bu eski tankları otomatikman bir teknoloji harikası haline getirmeyi öneriyordu. Yapılacak işe göre fiyat da makuldü. Türkiye, IMI ile yaptığı görüşmeler sırasında bunu hissettirdi ve “Sizin M—60 için istediğiniz paraya biz Abrams alırız” dedi. Bu durum İsrail’i telaşlandırdı ve Savunma Bakanı Binyamin Ben—Eliezer geçtiğimiz temmuz ayında Ankara’ya günübirlik ziyaret yaptı. Şüphesiz en önemli gündem maddelerinden birini bu konu oluşturuyordu. İsrailli Bakan, yanına en önemli savunma uzmanı ve vekili Dalia Rabin’i (İzak Rabin'in kızı) alarak gelmiş, Cumhurbaşkanı Sezer, Başbakan Ecevit, Genelkurmay Başkanı Kıvrıkoğlu ve Milli Savunma Bakanı Çakmakoğlu ile görüşmüş, hepsine IMI’nın işini kolaylaştırmalarını rica etmişti. İsrail’in istediği fiyat oldukça yüksekti. Pazarlıklar sürerken 11 Eylül saldırısı yaşandı. 11 Eylül eski çamları bardak, eski anlaşmaları geçersiz kılacak bir atmosfer oluşturunca Amerikan devi GD anlaşmayı bozup devreye giriverdi. İsrail, yeni milatla birlikte silah firmalarının eski popülaritelerini yeniden kazanacağını sezinleyip elini çabuk tutmaya çalışmış, fiyat kırıp 720 milyon dolar civarına razı olmuştu ama geç kalmıştı. İmzalar atılmak üzereydi ama GD lobileri de devreye girmişti bir kere. Şimdi meydan lobilerindi. Savunma Sanayii Müsteşarı Ali Ercan bir açıklama yapıp, işin İsrail’e verildiğini söylemişti. Devletin ajansı AA’ya da bu yönde bir haber yaptırılmış, IMI’nın ana yüklenici olarak yüzde 80 iş payı alacağı, yüzde 20 oranında da yerli teknolojiye şans verileceği, bu çerçevede Makina Kimya Endüstrisi Kurumu ve ASELSAN’ın görevlendirileceği açıklanmıştı. Amerikan devi GD, devreye ABD Ankara Büyükelçisi Robert Pearson’ı sokup, Başbakan Ecevit, Genelkurmay Başkanı Kıvrıkoğlu ve Milli Savunma Bakanı Çakmakoğlu’na “rica” mektupları yazdırdı. İsimlerini burada zikretmek istemediğimiz ama silah devlerinin Türkiye temsilciliğini yapagelen bazı tanınmış işadamları Ankara’da kapı üstüne kapı çaldı. Medyada konuyla ilgili çıkan hemen her haber, lobiler savaşından izler taşıyordu. Sonuçta kalemler, IMI için imza atmak üzere kalkan ellerde kalıverdi. Şimdi herkesin gözü, yeterli durumdaki yerli ve yabancı her firmaya açık olacak 15 Aralık’taki ihalede.
       <br/>
       <br/>
       Türkiye İsrail'den niçin döndü?
       <br/>
       <br/>
       Bu olayın anlamı neydi? Atılmak üzere olan imzasından başka herşeyi tamamlanan bir anlaşma nasıl bozulurdu? Herşeyden önce, dünya silah devlerinin, 11 Eylül miladını/rüzgarını da arkalarına alarak Türkiye’ye bastırırken, “Yeni dönemde bize her zamankinden daha çok muhtaç olacaksınız” mesajını hissettirdikleri açıktı. Diğer yandan, her zaman varolagelen İsrail lobisinin ilgi alanındaki bir grup bürokrat ve yöneticinin haricinde zaten M—60 işinin IMI’ya verilmesine gerek fiyatın yüksekliği, gerek yerli sanayiye ayrılacak yüklenici payı, gerekse (IMI’nın üretici firma olmaması dolayısıyla) donanım aktarımı konusundaki dezavantajları yüzünden sıcak bakan pek azdı. Dahası, GD’nin İsrail’le yaptığı anlaşmayı bozup tank onarım ihalesine göz dikmesi, bazı gizli belgelere kadar yansıyan, ABD’nin İsrail’i bölgede yalnız bırakma eğiliminin fiiliyata dönüşmüş küçük bir göstergesi de olabilirdi. İsrail’den dönülmesinin açıklaması bunlar olabilirdi ama uzun süre İsrail’de ısrar etmemizin sebebi neydi? Tıpkı F—4’lerin ihalesinin kendisinde kalmasını İsrail, nasıl 80 Popei ile promosyonlamışsa, M—60 işinde de, mesela önemli bir veya birkaç konuda belli bir süre “istihbarat” jestleri vaadettiği düşünülebilir.
       <br/>
       <br/>
       Konuya dair en konjonktürel açıklama Savunma Sistemleri Uzmanı Aydın Çetiner’den geliyor. Türkiye ile İsrail’in, bulundukları bölgede giderek bir ittifak görüntüsü arz etmeye başladıklarını belirten Çetiner, bu çerçevede İsrail’in hem de ihalesiz tercih edilmesinin normal karşılanması gerektiğini belirtiyor. Çetiner, “İsrail sürekli bir gerginlik ortamında bulunduğu için, aldığı silah sistemlerini kendisi modernize etme konusunda oldukça yol katetti. Silahlarla birlikte bilgi ve birikim almayı da başardı. Dolayısıyla, bir uçağı ya da tankı, üretici firma kadar başarıyla modernize edebiliyor. Biz de F—16’larda aynı konuma geldik” diyor.
       <br/>
       <br/>
       IMI batıyor, biz çıkarıyoruz (mu acaba?)
       <br/>
       <br/>
       Gelelim M—60’larla iyice su yüzüne çıkan bir ilginç tartışmaya. O da, IMI’nın 1990’ların başından bu yana sürekli bir ekonomik kriz yaşadığı, Türkiye’den aldığı ihalelerle ayakta durduğu, son tank onarımı işini alamazsa resmen batacağı iddiasının merkezde bulunduğu tartışma. IMI İsrail’in devlet firması. Alınıp—satılan hemen bütün silah sistemleri ve savunma araç—gereçleri bu firma bünyesinde gerçekleştiriliyor. İsrail’in kara, hava, deniz ve diğer bütün askeri ihtiyaçları için kurulmuş bütün firmalar IMI şemsiyesi altında toplanmış durumda. Bu şemsiye altındaki firmalardan biri IAI (İsrael Aircraft İndustries). Ülkenin hava kuvvetlerinin ihtiyacı için kurulmuş. IAI bizim F—4’lerin modernizasyonunu yapması ve son tartışmalı saldırı helikopteri ihalesinde Rus konsorsiyumu ile birlikte Erdoğan—Kamov—K—50’yi teklif edip son ikiye kalan firma olması dolayısıyla Türk kamuoyunda tanınıyor... Daha önce de Türkiye ne zaman bir silah ihalesi yapsa, basında çıkan haber ve yorumlarda IMI firması hep bu “unvanla” birlikte anıldı ama son tartışmada olayın boyutu, “İsrail firması batmak üzere, bütün umudunu bu tank ihalesine bağladı” noktasına geldi. Şimdi, “yiğidi öldürüp hakkını yememe” milli düsturumuz gereği gerçekleri söyleyelim. Bu, bizim şanlı medyanın kronik hastalığı olan, haberin donelerini fazla araştırmaksızın üstünkörü yazıp, elmayla armudu karıştırmasını göstermek bakımından da önemli. Türkiye basınında IMI ve IAI firmalarının zaman zaman birbirlerinin yerini aldığı görülüyor. Sadece M—60’ların onarımıyla ilgili haberlerdeki yanlışlar düzineyi buluyor: Modernize edilecek tank sayısını 900 veya 1000 yapan, ücreti 7.5 milyar dolardan 2 veya 2.5 milyar dolara kadar yayan haberler “güvenilir” gazetelerin sütunlarında arz—ı endam etti. Bu arada bazı rakamların ve durumların lobicilik çerçevesinde bilinçli çarpıtıldığını da göz önüne almak gerekiyor. Ekonomik sıkıntıda olan IMI değil, onun şemsiyesi altındaki birçok şirketten biri olan IAI. Türkiye’nin 145 adet saldırı helikopteri ihalesine IAI katılmıştı ve gerçekten sıkıntıdaydı. Amerikalı rakibi Bell Textron’un King Cobra AH—17’sini geçip, Rus eskilerinden toparlama “Erdoğan”ı Türkiye'nin başına sarabilseydi IAI krizden çıkabilecekti. Ülkemizdeki kriz yüzünden helikopter ihalesi de diğer 31 askeri ihale gibi askıya alındı ve IAI’ye gün doğdu; şimdilerde ihalenin Amerikan şirketinden alınıp kendisine verilmesi için Ankara’yı mekan tuttu... IMI’nin krizde olması mümkün değildi çünkü İsrail devlet firması 1999 yılında 3 milyar dolar kadar, 2000 yılında ise 3 milyar doların üzerinde getiri yapan iş almıştı. Dahası, M—60 tanklarının onarımına talip olan IAI değil, yine IMI bünyesindeki başka bir firmaydı.
       <br/>
       <br/>
       Olayın bir de verimlilik boyutu var. M—60’ların bir kısmının bu şekilde ihale edilmesi Savunma Bakanlığı çevrelerinde pek rantabl bulunmuyor. Uzmanlar, onarım ihalesinin krizden çıkana kadar beklenip, 1000 adet üretim ihalesiyle birlikte yapılması gerektiğini belirtiyor.
       <br/>
       <br/>
       Medya “hizmetkârlarının” ücreti ne?
       <br/>
       <br/>
       Bu arada bir hususa dikkat çekmek gerek: Tank onarım işinin İsrail’den alınıp ihale açılmasını sağlamak tabii ki genel hatlarıyla Türkiye’nin menfaatine. Ama, GD’nin basındaki kalemleri gibi hareket edip haber ve makale yazan “gazetecilerin”, bu hizmetleri karşılığında ne kazandıklarını siz de merak etmiyor musunuz?
       <br/>
       <br/>
       e—mail: ahdinc@superonline.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12330), [web.archive.org (arşiv bağlantısı)](http://web.archive.org/web/20050227031120/http://www.aksiyon.com.tr:80/detay.php?id=12330)
