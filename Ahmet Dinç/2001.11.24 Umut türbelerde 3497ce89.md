# Umut türbelerde

*Ahmet Dinç 2001.11.24*

<div>
 <p class="spot">
  Türbeler dolup taşıyor. Halk siyasilerden umudu kesti, türbelere koşuyor.
 </p>
 <p class="metin">
 </p>
 <img border="0" src="/web/20020427112110im_/http://www.aksiyon.com.tr/2001/364/resimler/umut.jpg"/>
 <p class="metin">
  Ramazan ayı ve ekonomik kriz üst üste gelince Türkiye'deki hemen bütün türbeler dolup taşmaya başladı. En büyük "turizm" hareketi bu türbelere gerçekleşiyor: Yılda tam 19 milyon kişi. İslam'da ancak Allah'tan yardım istenebileceği, ancak O'na niyaz edileceği bir gerçek. Fakat halkımız ata kültürünün etkisinden bir türlü sıyrılamayınca, her tümsekte bir şifa/derman aramaya devam ediyor. Diyanet İşleri Başkanlığı'nın raporuna göre ülkemizde 1263 türbe var. Bunların 173'ü yoğun olarak ziyaretçi alıyor. Rapora göre türbelere birçok amaç için geliniyor: Kızlara koca bulmak, zengin olmak, hastalıklara çare bulmak, büyü bozdurmak, sütü olmayan annelere süt getirmek, yürümesi gecikmiş çocukları yürütmek... Kısaca halkımız, günlük hayatta karşılaştığı her sorunu türbelerde "hallediyor". En çok türbe İstanbul'da, tam 173 tane. Afyon'da 47, Amasya, Bursa ve Siirt'te 39'ar, Ankara ve Tokat'ta 36'şar tane türbe var. Diyanet İşleri Başkanı M. Nuri Yılmaz, "Ölüler canlıların duasına muhtaç, ama ne gariptir ki canlılar ölülerden medet umuyor. Olmaz böyle şey. Ölüden medet umulmaz" diyor.
 </p>
 <p class="metin">
 </p>
 <p class="arabaslik">
  HAFTANIN AKIŞI
 </p>
 <p class="metin">
  Zayıflamada devrim. İsrailli bilimadamları, fazla kiloları ve vücut yağlarını 1 saat içinde ultrasonla eriten bir cihaz geliştirdi.
 </p>
 <p class="metin">
  Bursa'da bir vergi dairesi, Malki cinayetinden dolayı Kartal Cezaevi'nde yatan Erol Evcil'i, motorlu taşıtlar vergisini ödemediği için gazete ilanıyla arıyor.
 </p>
 <p class="metin">
  Eski Cumhurbaşkanı Süleyman Demirel, kendisinin de kurucuları arasında bulunduğu Balkan Siyasi Kulübü'nün Brüksel'deki toplantısına katıldı. Kulüp, 40 kadar eski devlet ve hükümet başkanı tarafından geçtiğimiz Mayıs ayında kurulmuştu.
 </p>
 <p class="metin">
  TBMM bahçesinde bir banka, güvenlik önlemlerine rağmen soyuldu.
 </p>
 <p class="metin">
  Kapkaççılar can almaya başladı. İstanbul Bağcılar'da kapkaççılar, çantasını çalmak istedikleri bir kadını yerde sürükleyip kafasını kaldırıma çarparak ölmesine sebep oldular.
 </p>
 <p class="metin">
  Adı, bazı işadamlarıyla para ilişkilerine karışan gazeteci—yazar Rauf Tamer, Star gazetesinde yazmaya başladı.
 </p>
 <p class="metin">
  Sultans of the Dance, ilk yurtdışı turnesi olan İsrail'de büyük bir beğeni topladı.
 </p>
 <p class="metin">
  Başbakan Ecevit'in "Kalkınma köyden başlar" fikrinin çağdışı olduğunu söyleyip tartışmaya sebep olan ANAP Genel Başkan Vekili Erkan Mumcu, lideri Mesut Yılmaz'dan aldığı uyarının ardından, itirazının Ecevit'in kendisine değil fikirlerine olduğunu açıkladı. Ertesi gün gazeteler, "Mumcu geri atım attı" yazınca da gerçekleri her yerde açıklamaya devam edeceğini söyledi.
 </p>
 <p class="metin">
  Tunceli'nin Burmageçit köyünde kadınlar lokali açıldı.
 </p>
 <p class="metin">
  LDP Genel Başkanı Besim Tibuk, Çeçenistan Başbakanı'nı özel uçağıyla Moskova'daki Rus—Çeçen görüşmelerine götürdü.
 </p>
 <p class="metin">
 </p>
 <p class="arabaslik">
  NE DEDİN, NE DEDİN?
 </p>
 <p class="metin">
  —Generallerin mal beyanı halka açıklansın. Emekli olduklarında da mal beyanı versinler. Tahsin Şahinkaya'yla ilgili iddiaları kamuoyu tartışmalı (Atilla Kıyat—Emekli Oramiral).
 </p>
 <p class="metin">
  —Beni eleştirenler sadece 6 kişi (Kemal Alemdaroğlu—İÜ Rektörü).
 </p>
 <p class="metin">
  —Türkiye bilim ve teknolojiyi üretemediği için kriz yaşıyor (Dr. Ersin Arıoğlu—Uluslararası Kriz Grubu Yönetim ve Yürütme Kurulu Ü.)
 </p>
 <p class="metin">
 </p>
 <p class="arabaslik">
  İNEN
 </p>
 <p class="metin">
  Ufuk Güldemir (Habertürk Tv'nin patronu): Kimin yanında/karşısında olacağına bir türlü karar veremiyor.
 </p>
 <p class="metin">
 </p>
 <p class="arabaslik">
  ÇIKAN
 </p>
 <p class="metin">
  Erkan Mumcu (ANAP Genel Başkan Vekili): Siyasetin içinde bile doğruları söyleyen birinin bulunması gerekiyordu.
 </p>
 <p class="metin">
 </p>
 <p class="arabaslik">
  ANINDA GÖRÜNTÜ
 </p>
 <p class="metin">
  —Kalkınma köyden başlar diyen zihniyet çağdışı. Ecevit, 21. yüzyılın değil, 19. yüzyılın bile başbakanı olamaz (Erkan Mumcu—ANAP Genel Başkan Vekili).
 </p>
 <p class="metin">
  —Bunu ciddiye almıyorum. Bu söz koalisyonu etkiler (Bülent Ecevit—Başbakan).
 </p>
 <p class="metin">
  -Kastım Ecevit'in şahsına değil, fikirlerineydi(E. Mumcu).
 </p>
 <p class="metin">
 </p>
 <p class="arabaslik">
  BİR SAYI
 </p>
 <p class="metin">
  252.000.000: Dünyada çalışan çocukların toplam sayısı.
 </p>
 <p class="metin">
 </p>
 <p class="arabaslik">
  REAKSİYON
 </p>
 <p class="metin">
  Köy Hizmetleri'ne 30 bin kadro
 </p>
 <p class="metin">
  "Milletin efendisi" olmayı çoktan unutmuş, ölmemek için midesine üç—beş lokma atabilmekten başka amacı kalmamış olan  Türk köylüsü geçen hafta da gündemdeydi. Bu defa konu, Ziraat Bankası'na olan borçları, satamayıp imha ettikleri ürünleri değil, "kendilerine gerek olup olmadığı" noktasına çıkabilecek bir mecradaydı.
 </p>
 <p class="metin">
  Elektriği, çatılı bazı evleri, bazılarına ulaşan suyu, stabilize yolları vb. yok sayarsak, köylerimizin 1920'lerin seviyesinde olduğunu rahatlıkla söyleyebiliriz. Köylüyü kalkınmanın temeline oturtmayı hedefleyen Cumhuriyet'in ilk yıllarındaki iyiniyet ve program, iktidarlar tarafından kararlılıkla uygulansa, köylünün saflığını oya tahvil etmeye çalışma gibi çarpıklıklar olmasa idi Türkiye köylüsü mutlaka kalkınmış olacak, bugünkü bu anlamsız tartışma yaşanmayacaktı.
 </p>
 <p class="metin">
  Tartışmada unutulan bir yön vardı:  Köy Hizmetlerini kim şişirdi? ANAP'ın ısrarla küçültüp, valilere devretmek istediği Köy Hizmetleri'nde bugün 56 bin kişi çalışıyor ve işte bomba: 56 bin çalışanın tam 30 bin tanesi 2 Şubat 2001'de koalisyon ortağı bir parti liderinin  emriyle işe alındı!
 </p>
 <p class="metin">
  Yol İş Sendikası Genel Sekreteri Nuhi Çelebi'nin iddiası da yenilir yuturulur cinsten değil. Çelebi, koalisyon ortağı bir partinin, koalisyon kurulurken Köy Hizmetlerini almak için çaba harcadığını, başarısız olunca bu kurumu Mahalli İdareler Yasa Tasarısı'yla valilere bağlamak istediğini söylüyor ve ekliyor: "Mahalli İdareler Yasa Tasarısı çıkmayınca kurumun hantallığı gündeme geldi ve ANAP'ın elinde olan valilere kurum teslim edilmek isteniyor. Bu kuruma çalışanları kim aldı da, kurum hantal oldu?" İddialara göre aynı parti DSİ ve Orman İşletmeleri'ne de 15 bin kişi yerleştirdi.
 </p>
 <p class="metin">
  Köylümüzü kullanıp atanlar, artık kurtarılamayacak hale düştüğü bir zamanda, onu üretimin ve toplumsal organizasyonun dışına itiyorlar. Mumcu'nun çıkışında, "Nasılsa köylü artık eski saftirik köylü değil, uyandı ve neyin ne olduğunu biliyor, nasılsa bana oy vermez" tesbitinin yattığını söysersek abartmış olur muyuz acaba? Kesinlikle hayır.
 </p>
 <p class="metin">
 </p>
 <p class="arabaslik">
  SORUNCA
 </p>
 <p class="metin">
  "Yemek almaya utanıyorum ama..."
 </p>
 <p class="metin">
  Ekonomik krizden ne kadar etkilendiğimizin göstergesi aslında borsa, döviz  ya da enflasyon değil. Halkın ne durumda olduğunu görmenin en güvenilir yolu imarethanelerde yemek kuyruğunda bekleyenlerle konuşmak. Yemek kuyruğundaki asırlık Ayşe Şaban'a sorduk:
 </p>
 <p class="metin">
  — Nasılsın teyze, ramazan nasıl geçiyor ?
 </p>
 <p class="metin">
  Hamdolsun. Bir kap yemek bulsak orucumuzu tutuyoruz. Bacaklarım ağrıyor ama namazımı kılıyorum. Çok şükür Allah'ıma.
 </p>
 <p class="metin">
  —Kaç yaşındasın teyze? Kimsen yok mu sana bakacak ?
 </p>
 <p class="metin">
  98 yaşındayım.  Eşim öldü, çocuklarım da ayrıldı gitti. Kimsesiz kaldım ortada. Her gün Kemerburgaz'dan buraya yemek almaya geliyorum. Ne yaparsın, bir kap sıcak yemek bulsak halimize şükrediyoruz. Yine de çok şükür Allah'ıma.
 </p>
 <p class="metin">
  — Yardım edecek kimsen yok mu teyze; bir yemek için Kemerburgaz'dan Eyüp'e nasıl geliyorsun ?
 </p>
 <p class="metin">
  Oğlumla gelinim yakınımda ama bir kap yemek vermiyorlar. Utanıyorum buraya yemek almaya gelmeye, yaz kış buralarda sıra beklemeye ama ne yaparsın açlık bu, başka bir şeye benzemiyor evladım. Kim ister bir kap yemek alabilmek için başka kapılara gitmeyi. Sağolsunlar arasıra çevredeki fırınlar falan ekmek veriyorlar. Yiyemediklerimi de başka muhtaçlara dağıtıyorum.
 </p>
 <p class="metin">
  İmaretin hizmetleri nasıl? Memnun musunuz buradan?
 </p>
 <p class="metin">
  Allah yaptırandan razı olsun. Bizi doyuruyorlar. Bazen hayırseverler yardım dağıtıyor utanıp alamıyorum.
 </p>
 <br/>
 <center>
  <a class="anaorta" href="http://web.archive.org/web/20020427112110/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/364/karakutu/1.htm), [web.archive.org (arşiv bağlantısı)](http://web.archive.org/web/20020427112110/http://www.aksiyon.com.tr:80/2001/364/karakutu/1.htm)
