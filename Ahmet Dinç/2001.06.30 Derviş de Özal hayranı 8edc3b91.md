# Derviş de Özal hayranı

*Ahmet Dinç 2001.06.30*

<div>
 <p class="spot">
  Türkiye'ye kurtarıcı olarak getirilen Kemal Derviş, Turgut Özal hayranı olduğunu söyledi.
 </p>
 <p class="metin">
 </p>
 <img border="0" src="/web/20020423031720im_/http://www.aksiyon.com.tr/2001/343/resimler/dervis.jpg"/>
 <p class="metin">
  ANAP grup toplantısına katılarak ekonomiyle ilgili bilgi veren Devlet Bakanı Derviş, "1983 sonrasında Özal'ın başlattığı reformları hayranlıkla izledim. Dünya Bankası'nda görevli olarak dünyayı dolaşıyordum. Her yerde iftiharla anlatırdım" dedi.
 </p>
 <p class="metin">
  Kriz sonrasında yeni ekonomik programı açıklarken, "Hedefimiz 80'li yılların seviyesini tutturmak" diyerek Özal'a gönderme yapan Kemal Derviş, ANAP grubuna hitabederken,"Şimdi uygulanan programı en iyi anlayacak grup siz olmalısınız" dedi. Derviş, Turgut Özal'ın ekonomi anlayışına ve o dönemdeki uygulamalara olan hayranlığını şu cümlelerle sürdürdü: "83'ten sonra Türkiye'de müthiş güzel işler yapıldı. Ben o zaman Dünya Bankası'nda görevli olarak, dünyayı geziyordum. Her gittiğim ülkede Türkiye'deki gelişmeleri iftiharla anlattım. Oralarda bile Türkiye'deki reformlar, övgüyle anlatılıyordu. 80—88 döneminde ihracatta özellikle sanayi ürünleri ihracatında çok önemli gelişmeler oldu. Türkiye, dünya ticaretinde ön sıralara yükseldi. Ancak, 1990'dan sonra bu reform hareketleri sona ermiştir. Türkiye'nin sıkıntıları da bundan sonra başlamıştır."
 </p>
 <p class="metin">
 </p>
 <p class="arabaslik">
  Galatasaray'ın eski futbolcusu Hagi, Romanya milli takımının başına getirildi.
 </p>
 <p class="metin">
  Cezaevlerindeki mafya ve terör suçlularına dini eğitim verilmeye başlandı. Kocaeli Vaizi Dr. Ali Kurt, aralarında Alaattin Çakıcı, Vedat Şahin, Hadi Özcan gibi isimlerle TİKKO ve DHKP—C mensuplarının bulunduğu mahkumlara din dersi veriyor. İki terörist dini telkin sonucu ölüm orucunu bıraktı.
 </p>
 <p class="metin">
  Nasıl inşa edildiği hâlâ sırrını koruyan Mısır piramitlerinin taşlarının dev uçurtmalarla taşındığı iddiası ortaya atıldı.
 </p>
 <p class="metin">
  Osmaniye'de 5.5 şiddetinde deprem meydana geldi. Yaklaşık 800 binanın hasar gördüğü depremde can kaybı olmadı.
 </p>
 <p class="metin">
  Denizcilikte, kılavuzluk ve römorkajlık hizmetlerini yürüten firmalardan alınması gereken yüzde 6.5'lik Hazine payının 1998'den beri alınmadığının ortaya çıkması üzerine denizcilikten sorumlu Devlet Bakanı Ramazan Mirzaoğlu tarafından 'Mavi Deniz Operasyonu' başlatıldı. Dönemin müsteşarı ve yardımcısının da isminin geçtiği vurgundaki miktarın 1 milyar dolar olduğu belirtiliyor.
 </p>
 <p class="metin">
  Sovyetler Birliği'nde Stalin döneminde 45 bin kişinin nükleer bir deneyde kullanıldığı ve çoğunun öldüğü ortaya çıktı. Nükleer savaş ortamı oluşturulup, 40 bin ton nükleer bomba patlatılan 1954'teki bu deneyde Hiroşima'ya atılanın iki misli güçlü bomba patlatılmış.
 </p>
 <p class="metin">
  Ankara'da Akıncılar Hava Üssü yakınlarında 1 adet F16 savaş uçağımız inişe geçtiği sırada düştü. Pilot sağ kurtuldu.
 </p>
 <p class="metin">
  ABD ve İngiltere'nin uyguladığı Echelon elektronik casusluk ağının, Japonya'nın diplomatik mesajlarını dinlediği anlaşıldı.
 </p>
 <p class="metin">
 </p>
 <p class="arabaslik">
  —Türkler tarihte bizden maddi manevi o kadar çok şey aldı ki. Ben de oraya giderek G. Saray aracılığıyla bizden aldıklarını geri aldım. (George Hagi—G.Saray'ın eski Romen futbolcusu)
 </p>
 <p class="metin">
  —FP davasında AİHM'de Türkiye'yi savunmam. Çünkü bu davanın savunulacak bir yanı yok. (Prof. Ergun Özbudun—Türkiye'nin AİHM'deki avukatı).
 </p>
 <p class="metin">
 </p>
 <p class="arabaslik">
  Ertuğrul Özkök: (Hürriyet Yayın Yönetmeni): Biz burada onu indirmekten yorulduk, FP'nin kapatılmasına adeta zil takıp oynayan "beyaz dimağlı adam" tribüne oynamaktan bıkmadı).
 </p>
 <p class="metin">
 </p>
 <p class="arabaslik">
  Nazlı Ilıcak: (Yazar, eski milletvekili): Milletvekilliğinin niçin bitirildiğini herkes biliyor aslında. Aldığı "andıç cezasını" göğsünde şeref madalyası olarak taşıyacak).
 </p>
 <p class="metin">
 </p>
 <p class="arabaslik">
  —Sakın ayrılmayın, partiyi birlikte kuralım, yöneticilerini de hakem seçsin. (Necmettin Erbakan'dan Yenilikçilere).
 </p>
 <p class="metin">
  —Yönetim bizde olursa ayrı parti kurmaktan vazgeçeriz. Cenaze evinde düğün olmaz. (Tayyip Erdoğan).
 </p>
 <p class="metin">
 </p>
 <p class="arabaslik">
  400.000 $ ve 20.000 $: İlki ABD Başkanı Bush'un, ikincisi Türkiye Cumhurbaşkanı Sezer'in aldığı maaş.
 </p>
 <p class="metin">
 </p>
 <p class="arabaslik">
  FP'nin kapanış kulisleri
 </p>
 <p class="metin">
  Milli Görüş misyonunun dördüncü partisi Fazilet de kapatıldı. Bu kapanma özünde demokrasi ayıbı niteliği taşımasının yanında, bir de Hürriyet yazarı Emin Çölaşan'a "çok sağlam bir dost"tan kararın açıklanmasından birkaç saat önce gelen, "Fazilet kapatıldı, senin Nazlı da gitti" bilgi notuyla hatırlanacak. Anayasa Mahkemesi üyeleri, kararı, açıklamadan dakikalar önce aldığına göre, Çölaşan'a bilgi saatler önce nasıl gitti? Yoksa karar daha önceden mi alınmıştı?
 </p>
 <p class="metin">
  Kulislerdeki fısıltılar, son sorumuzu doğrular nitelikte. RTÜK yasa tasarısının cumhurbaşkanından dönmesinin hemen ardından gelen saatler içinde FP'nin ipinin çekildiği, kararın verildiği söyleniyor. Emin Çölaşan'a "Senin Nazlı gitti" bilgisini veren kişi, kararı alan Anayasa Mahkemesi'nde etkili biri imiş. RTÜK vetosunun hemen ardından, sanki ona nazire yaparcasına FP kararının da verildiği iddiası, Çölaşan'a bilginin nasıl gittiğini en azından mantıklı bir zemine oturtuyor. Antenlerini Anayasa Mahkemesi'ne doğru çeviren kulisçiler, bugünlerde orası için ilginç verilere ulaşıyorlar. Mesela Anayasa Mahkemesi Başkanı Mustafa Bumin'in, Emin Çölaşan'ın yakın arkadaşı/dostu olduğu gibi. Ya, buna ne dersiniz: Fazilet Partisi'nin kapatılmasına denk gelen günlerde Anayasa Mahkemesi'nin eski üyelerinden biri, kendisinin oraya seçilmesine, Cumhurbaşkanı'na gidip tavsiyede bulunarak vesile olan akademisyen hukukçunun yanına gidip ağlamış ve "Yukarıdan geliyor, biz sadece imzalıyoruz" demiş.
 </p>
 <p class="metin">
  Fazilet'in kapatılması ve ileriki günlere dair, kulis mekanları olağanüstü iddialarla çalkalanıyor. Kulağı delik bir politikacı, (ifadelerin üzerini biraz örterek aktaralım) şunları söylüyor: "Fazilet'in kapatılmasını parti içinden çok etkili yerlerde bulunan bazı kişiler de istedi, böylece oluşacak duygusal ve kenetlenme havasında Tayyip Erdoğan'ın önünü kesmeyi umdular. Amerika mevcut koalisyon hükümetinin 30 Ağustos'tan önce yıkılmasını istiyor ve bastırıyor. Fazilet'in kapatılması ise bunun karşısında 30 Ağustos'un kazasız atlatılmasını isteyen gücün operasyonu. Bu arada bazı askerler, FP'den geriye kalan iki gruba "bölünmeyin" mesajı gönderdi. Hatta bu çerçevede Tayyip Erdoğan'a, "bu işi bırak" baskıları gelmeye devam ediyor. Oysa Erdoğan etrafına asker kökenli birçok kişiyi aldı. Yani, askerin tavrı homojen değil. Bazı etkili/güçlü çevreler mafya babalarını çağırıp, "sakın Tayyip'e destek vermeyin" şeklinde onları uyarmışlar".
 </p>
 <p class="metin">
 </p>
 <p class="arabaslik">
  "6 aydır iğneli fıçıdaydık"
 </p>
 <p class="metin">
  FP'nin kapatılmasını, kurucu Genel başkan İsmail Alptekin'e sorduk:
 </p>
 <p class="metin">
  —Parti devamdan kapatılmış olsaydı sizin de kurucu başkan olarak siyaset yasağınız gündeme gelecekti, böyle bir sonuca hazırlıklı mıydınız?
 </p>
 <p class="metin">
  Kimsenin devamı gibi bir kaygımız yoktu. Türkiye'nin ihtiyaçlarına göre kurulmuş ve herkesi kucaklayan bir partiydik.
 </p>
 <p class="metin">
  —Genel kanaat kapatmanın devamdan olacağı, sizin de yasaklı hale geleceğiniz tarzındaydı.
 </p>
 <p class="metin">
  Bizi altı aydır hergün iğneli fıçının içinde mahkum ediyorlardı.
 </p>
 <p class="metin">
  -Parti laiklik karşıtı eylemlerin odağı mıydı?
 </p>
 <p class="metin">
  Doğrusu bunu kimse çözemiyor. Bunun muhatabı da artık biz değiliz.
 </p>
 <p class="metin">
  —Odağın merkezine Nazlı Ilıcak ve Bekir Sobacı yerleştirildi?
 </p>
 <p class="metin">
  Nazlı Ilıcak'ın nasıl irticacı olduğunu hâlâ çözebilmiş değilim.
 </p>
 <p class="metin">
  —Bu kapatmalar daha ne kadar sürer?
 </p>
 <p class="metin">
  Bu ne benim, ne de artık Fazilet'in meselesidir. Türkiye'de bu misyon kime karşı mücadele veriyor. Bu mücadeleden kimler rahatsız oluyor, buna iyi bakmak lazım. FP son RTÜK yasasının çıkmaması için adeta Meclis'te nöbet tutmuştur. FP meselesinin bir irtica meselesi olmadığı artık apaçık ortaya çıkmıştır.
 </p>
 <p class="metin">
  —Nedir peki mesele?
 </p>
 <p class="metin">
  Mesele soygunların, vurgunların, hortumcuların istedikleri gibi at koşturmak istemeleri ile buna karşı halkın çıkarını savunanların mücadelesidir. Kapatılma göstermelik bir olaydır. Sayın Ilıcak irticanın gelmesi için mi mücadele veriyor yoksa yolsuzlukların, vurgunların açığa çıkması için mi?  Halkın içinden gelmiş insanlar olarak hep haksızlıklara karşı mücadele edeceğiz. Belki bu mücadele olmasaydı kapatılma olmayacaktı. partinin kurucusu olarak hep bölünmemesi için mücadele ettim. Benim yenilikçi eskilikçi bir tarafım yok. Hepsi kardeşim.
 </p>
 <p class="metin">
  —Ama farklı sesler de var?
 </p>
 <p class="metin">
  Sistemin bütün çabası bu misyonu bölmekti. Bölünme sistemin oyununa gelmektir bana göre.
 </p>
 <p class="metin">
  —Bölünme nasıl bir sonuç doğurur?
 </p>
 <p class="metin">
  Geleceği okuyamam.
 </p>
 <p class="metin">
  —Yeni partide de kurucu olur musunuz?
 </p>
 <p class="metin">
  Hayır olmam. Benim partim kapatıldı.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020423031720/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/343/karakutu/1.htm), [web.archive.org (arşiv bağlantısı)](http://web.archive.org/web/20020423031720/http://www.aksiyon.com.tr:80/2001/343/karakutu/1.htm)
