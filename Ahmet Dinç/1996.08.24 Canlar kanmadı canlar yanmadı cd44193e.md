# "Can"lar kanmadı canlar yanmadı

*Ahmet Dinç 1996.08.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   3'üncüsü yapılan Hacı Bektaş Veli Şenlikleri ilk defa gündeme bu kadar tartışmalı geldi.
  </font>
 </div>
 <div id="newsText">
  <font class="detail-text">
   Gerek siyasi iktidarın etiketi, gerekse Aleviler'in kendi içlerindeki 'kimlik' mücadelesi, şenlikleri 16 Ağustos'tan daha önce gündeme getirmişti. Şenlikleri ehemmiyetli kılan iki husus vardı. Birincisi: Kültür Bakanlığı koltuğunda RP'li İsmail Kahraman oturuyordu ve Refah, bir kesim tarafından üç yıl önceki Sivas Olayları'nın tüm 'yükü' kendisine yüklenen partiydi. Bir kısım 'uç' dernekler, günler önceden, Kahraman'a, 'Gelme, yoksa...' mesajları göndermeye başlamıştı.	.
   <br>
    <br>
     İkinci konu ise çok önemli olmakla birlikte kamuoyuna hemen hiç yansımamış bir iddiaydı: MİT kaynaklı, fakat sınırlı sayıda insanın bildiği bilgilere göre, bir büyük devletin istihbarat kuruluşu, Aleviliğin yoğun olduğu bir ilimizin Alevi köylerini geziyor, dedelerle görüşüyor ve 'Suriye'de Nusayriler'in iktidar olduğu gibi sizi de Türkiye'de iktidar yapacağız' diyerek, Aleviler'e bir bankanın .bol keseden çekıerini dağıtıyordu. 'Baş'kaldırının' adresi olarak da Hacıbektaşşenlikleri belirleniyordu. Hatta olayın boyutunu büyütmek için, şenliklere katılmayı gelenek haline getiren Demirel'e suikast bile düşünülüyordu.
     <br>
      <br>
       Cumhurbaşkanı Demirel'in bu yönde bir istihbarat aldığı, 'hak arama ve adaletin yerini bulması'na dair sarfettiği uzun izahattan anlaşılıyordu. Cumhurbaşkanı, halkının birliği için, bir koruma ordusuyla da olsa şenliklere gelmişti. İşi olmadığı için değil, halkına 'birşey' söylemek için Hacıbektaş'a geldiğini belirten Demirel, 'İç barış arıyoruz. Bu ülkede birlik, diriik, kardeşlik içinde yaşamak is~iyoruz" diyordu.
       <br>
        <br>
         Hacıbektaş'a gelen Alevi-Bektaşi vatandaşlarımızın halleri; bir şenliğe, eğlenceye koşan samimi insanların tavrını yansıtıyordu. Fakat konuşmalar sırasında 20 kişilik bir grup, bütün Aleviler'in şenliklerini berbat etme konusunda kısmen de olsa başarılı oldu. Onların kışkırttığı 30 bin kişilik kalabalığın önemli bir kısmı, Kahraman'ı konuşması boyunca ıslıkladı, yuhaladı. Kültür bakanının, 'Ben size barışın ve sevginin en samimisi ve en anlamlısıyla geliyorum. Rr'in bütün gökyüzünü tutan temizliğine ve heyecanına hergünden çok bugün ihtiyacımız var' sözlerini hemen hiçkimse anlamadı, ya da anlamak istemedi. Tartışmalı "davetli" İsmail Kahraman'ın kasabaya gelmesi başlıbaşına bir cesaret örneğiydi. Fakat nahoş olaylara da yol açabilirdi.
         <br/>
         <br/>
         İlk gün tutuklanan 10 kadar gösterici, şenliklerde aşırı sol örgütlerin gölgesinin hep hissedileceğinin habercisi oldu. Demirel ayrılıp da güvenlik önlemleri azalınca; Dergah'ın tam kar§ısına Kurtuluş, Partizan Sesi, Atılım, Ozgür Halk, Birliğimiz TKP-ML standları a çıldı. Hatta örgütler, meydana bir masa atıp, 'danışma bürosu' kurdular. Alevi halk ise bunlara ilgi göstermeyer~ tavrını ortaya koydu. Kentin en merk. J'P. zi yerinde bulunmalarına rağmen, yasadışı sol grupların standları en tenha yerlerdi.
         <br/>
         <br/>
         HIRSIZLAR PARSAYI TOPLADI
         <br/>
         <br/>
         Bütün bunlara rağmen, aslında Hacıbektaş'ta Aleviler adına herşey güzeldi. Fakat bu güzelliği bozan iki çirkinlikten biri, provokasyon girişimleri ise, diğeri de kasabayı adeta işgal eden hırsızlardı. Alevi vatandaşlarımız (başlarına ne geldiyse bu yüzden gelmiştir zaten) herkesi kendileri gibi bildiklerinden; parasını çarptıranlardan geçilmiyordu ortalık. Adıyaman Besni'nin Dağyarankoz köyünden Mustafa Özmen de, kurban kesmek, can'lara lokma yedirmek için biriktirdiği 16 milyon lirasını, daha Hacıbektaş'a geldiği gün hırsızlara kaptırmıştı. Yankesicilerin bir kısmın polis yakaladı, yakalanmayanlar Hazretı Hunkar'ın engın hoşgorusünde, bu yılki 'bereket'le döndüler memleketlerine.
         <br/>
         <br/>
         Hacıbektaş'a onbinlerce AleviBektaşi .gddi. Manzara, bir yerde, Alevilik adına Türkiye minyatüruydü. Konuştuğumuz ve şahit olduğumuz kadarıyla, Aleviler'in birinci öncelikleri, kendi inançlarını öğrenebilmek. Politize olmuşAleviler, bir inanç şenliğine gelmiş halk tarafından pek kabul görmedi. Mesela, Beştaşlar'daki cemevinde devam eden cem'de 'devrimci' türkülerin söylendiği iddiaları, insanları cemevinden uzaklaştırdı. Bazıları tepki gösterip cem'i terkettiler.
         <br/>
         <br/>
         Hacı Bektaş-ı Veli misyonunu ve felsefesini anlamak ve mana ehemmiyeti olan yerleri gezip görmek için Dergah'tan Beştaşlar'a, Dedebağı'ndan Çilehane'ye koşturup durdular. Saru Kadın taşlandı, Beştaşlar'da Pir'in şahidi beş kayaya, dilek tutulup taşlar yapıştırılmaya çalışıldı, kaya diplerinde mumlar yakıldı. Kurbanlar kesildi, büyük kazanlarda pişen etler tanıdık tanımadık herkese dağıtıldı. Ülkenin her köşesinden gelen insanlar, önce birbirlerine nereden geldiklerini; hangi ilden, ilçeden, ocaktan olduklarını sordular. Üçler, yediler, kırklar menkıbeleri ile Hünkar'ın hikmetli sözleri anlatıldı, memleketten, ocaktan konuşuldu
         <br/>
         <br/>
         ''YOLUMUZU KIYMETTEN DÜŞÜRDÜK"
         <br/>
         <br/>
         Aleviler'in sorunlarını ve kendi içindeki sıkıntılarını anlatmak için gelenler de vardı. İğneyi kendine batıranlardan biri, Erzincanlı Aşık Yusuf Kemter, Dergah'ın bahçesinde etrafına toplananıara şöyle konuşuyordu: 'Alevilik ne hale gelmiş. Semahlar, büyükşehirlerde bozulmuş. Herif gidiyor ayakkabısıyla tuvalete, sonra çekiyor boz rakıyı, giriyor semah oynuyor.
         <br/>
         <br/>
         Bu kadar yolumuzu kıymetten düşürdük. Gün günü aratıyor. Ben sana bir fetva veriyorum. Bu arkadaş geliyor senin fetvan yanlış diyor. Öbürü geliyor, seninki yanlış, bu doğru diyor. Bu millet ne yapacağını şaşınyor. Hakk'a vasıl olmaz bu kötü huylar. Tarikatı Aliye'nin anayasasında, 'insan olun birbirinizi var edin' diyor. Bu dernekler, vakıflar birbirine bağlansa söz bir yere gelir. Fakat bu güneş bir kere doğmuş. Muhammed-Ali'nin yolu kapanamaz. Çünkümümin, münkir, münafık seçilecek. Marifet bitmek üstündedir. '	.
         <br/>
         <br/>
         Şenlik boyunca Hacıbektaş, İstanbul Kadıköy'deki Salıpazarı'nın maketiydi. Kasabalıların yanısıra, özellikle çevre il ve ilçelerden insanlar, 'satabilecekleri neleri varsa getirdiler.
         <br/>
         <br/>
         Hacıbektaş'ta öyle kurallaşmış bir ziyaret biçimi yok. Bununla birlikte yine de sırasıyla yapılanları,bir Alevi şöyle anlatıyor: 'Önce Dergah'ta:Hazreti Hünkar'ın türbesi tavaf olunur, ona yüz süreriz. Çünkü başkumandan orasıdır. Sonra Çilehane denen yere vannz. Hünkar'ın Çile hanesi. Deliktitaş'tan geçmeye çalışınz, günahı olmayanlar geçer. Ben bu sene de geçtim. Ondan sonra Kadıncık Ana. Sonra Beştaşlar. Ardından Dedebağı 'na. Eşe, dosta hediyelik için alışveriş yapılır. Kurbanı olan, keser. Beştaşlar'da ve diğer yerlerde Türkiye'nin her tarafından gelen canlarla görüşüp kucaklaşıp, hal hatır somlur, sonra vedalaşılır. Seneye buluşmak üzere.
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-1705-canlar-kanmadi-canlar-yanmadi.html), [web.archive.org (arşiv bağlantısı)](http://web.archive.org/web/20140203075016/http://www.aksiyon.com.tr/aksiyon/haber-1705-canlar-kanmadi-canlar-yanmadi.html)
