# Erdoğan'ın partisi AK Parti!

*Ahmet Dinç 2001.08.18*

<div>
 <p class="spot">
  Recep Tayyip Erdoğan, beklenen siyasi partiyi nihayet kurdu: Adalet ve Kalkınma Partisi. Kısaca AKPARTİ olarak adlandırılıyor. Partinin sloganı, "Aydınlığa açık, karanlığa kapalı" şeklinde. Amblemi ise ampul. Kurucular arasında milletvekili bulunmuyor ama ilginç isimler var:
 </p>
 <p class="metin">
 </p>
 <p class="metin">
  Recep Tayyip Erdoğan, beklenen siyasi partiyi nihayet kurdu: Adalet ve Kalkınma Partisi. Kısaca AKPARTİ olarak adlandırılıyor. Partinin sloganı, "Aydınlığa açık, karanlığa kapalı" şeklinde. Amblemi ise ampul. Kurucular arasında milletvekili bulunmuyor ama ilginç isimler var: Cemal Kamacı, Ayşe Böhürler, Prof. Dr. Burhan Kuzu, Halil Ürün, Cüneyt Zapsu, İbrahim Özal, Mehmet Beyazıt Denizolgun, Muharrem Karslı, Yasemin Kumral (Şimşek), Yaşar Yakış, Nurettin Canikli... Tayyip Erdoğan, Bilkent Otel'deki kurucuların açıklandığı törendeki konuşmasında şunları söyledi: "Bugün Türk siyaset tarihine parti içi demokrasi deyiminin kuru temenni olarak değil, bir zihniyet değişiminin egemen olduğu gün olarak geçecek. Bugün, tarihe lider oligarşisinin çöktüğü gün olarak geçecek. Artık hiçbir şey eskisi gibi olmayacak.  İnsanlığın bugüne kadar keşfettiği en mükemmel sistem demokrasidir. Üçüncü sınıf bir demokrasi modeliyle yönetilmek bu milletin alın yazısı değildir. Başka ülkelerden azar işitmek bu ülkenin kaderi değildir. Yeraltı ve yerüstü zengin kaynaklara sahip olup da uluslararası finans kuruluşlarının kapısında dilenci gibi beklemek bu milletin kaderi değildir. Türkiye bütün kurumlarıyla patinaj yapıyor. Beyin gücümüzün gidişini durdurmalıyız."
 </p>
 <img border="0" src="/web/20010908214513im_/http://www.aksiyon.com.tr/2001/350/resimler/ak.jpg"/>
 <p class="arabaslik">
  HAFTANIN AKIŞI
 </p>
 <p class="metin">
  Emniyet Genel Müdürlüğü'nce yayınlanan bir genelgeyle, bundan böyle kadın tacirleri, bu suça aracılık ve teşvik edenler çete suçları kapsamında, yani TCK 313'ten DGM'de yargılanabilecek.
 </p>
 <p class="metin">
  İran'ın, "Araz-Alov-Sharg" petrol bölgesinden Azerbaycan gemilerini savaş uçakları tehdidiyle uzaklaştırması üzerine, Türkiye İran'a sert bir nota verdi.
 </p>
 <p class="metin">
  Konya'nın Ahırlı ilçesine bağlı Akkise beldesinde, askere gönderme eğlencesi yapan halk ile jandarma birlikleri çatıştı, büyük çoğunluğu askerlerin silahından çıkan 975 merminin ateşlendiği inanılmaz olayda 1 vatandaş öldü, 5'i de yaralandı.
 </p>
 <p class="metin">
  Türkiye'nin krizi aşmak için kaynak bulma arayışları çerçevesinde bazı F-16 uçaklarını kiralamasına ABD'nin izin vermediği söyleniyor.
 </p>
 <p class="metin">
  Türkiye'de sayıları 51 bini bulan muhtarlar parti kurdu: Ulusal Muhtariyet Partisi. UMP'nin Genel Başkanı, Adapazarı Geyve ilçesi Örencik köyü Muhtarı Hüseyin Özkan.
 </p>
 <p class="metin">
  Kahramanmaraşlı Mehmet Durdu Kaplan bir fidanlıkta mevsimlik işçi olarak çalışıyor. 1971'de 37 yaşındayken devlete kadroya geçmek için yaptığı başvuru 2001'de kabul edildi. İnşallah 78 yaşında emekli olacak.
 </p>
 <p class="metin">
  KKTC'de Ünsal Ecesoy adlı bir işadamı, gazetelere ilan vererek, çok yakında bir kaza veya cinayete kurban gidebileceğini belirtip, alacaklılarına seslendi ve, "Bu yüzden 10 gün içinde gelip paralarınızı alın" dedi.
 </p>
 <p class="metin">
  Türk arkeologların büyük başarısı! TİKA ekibi, bütün dünyanın aradığı Bilge Kağan Hazinesi'ni Moğolistan'da buldu. Hazine 2.280 parça altın ve gümüş ibrikler, maşrapalar, kemer, toka, küpe, iğneler ve çeşitli çiçek süslemelerinden oluşuyor. Bilge Kağan'ın tacı da hazinenin içinde.
 </p>
 <p class="metin">
 </p>
 <p class="arabaslik">
  NE DEDİN NE DEDİN
 </p>
 <p class="metin">
  -Türkiye'de bir tane hükümet var. O da Milli Güvenlik Kurulu (Ali Bayramoğlu-Sabah gazetesi yazarı).
 </p>
 <p class="metin">
  -Bir gazete patronuna 550 trilyon kredi verilmiş. Adam şimdi cezaevinde. Katı, yatı, tüm malvarlığı 20 trilyon (Hüsnü Yusuf Gökalp-Tarım Bakanı).
 </p>
 <p class="metin">
 </p>
 <p class="arabaslik">
  İNEN ÇIKAN
 </p>
 <p class="metin">
  İNEN: Ruşen Çakır (Gazeteci-Yazar): Tayyip Erdoğan'ın partisini daha kurulduğu ilk dakikalarda adeta kasıtlı olarak eleştirmeye başladı, ampul-aydınlık ilişkisine komikçe taktı.
 </p>
 <p class="metin">
  ÇIKAN: Recep Tayyip Erdoğan (AK Parti Genel Başkanı): Halkın umutla beklediği partiyi nihayet kurdu, Türkiye ondan çok şey bekliyor.
 </p>
 <p class="metin">
 </p>
 <p class="arabaslik">
  ANINDA GÖRÜNTÜ
 </p>
 <p class="metin">
  -CHP ilk seçimde birinci parti olacak. Fakat sizin parti çalışmanız aksilik çıkarabilir. Beni destekleyin (Deniz Baykal-CHP Genel Başkanı).
 </p>
 <p class="metin">
  -Bendeki bilgiler tam tersi ama eğer söylediğiniz gibiyse size başarılar dilerim. Bu parlak gidişiniz karşısında benim davranışlarım sizi engellemez zaten (Erdal İnönü).
 </p>
 <p class="metin">
 </p>
 <p class="arabaslik">
  BİR SAYI
 </p>
 <p class="metin">
  614.719: Haziran 2001 itibariyle Türkiye'deki kayıtlı işsiz sayısı!!
 </p>
 <p class="metin">
 </p>
 <p class="arabaslik">
  REAKSİYON
 </p>
 <p class="metin">
  İsrail, "cephe"ye PKK'lıları sürüyor
 </p>
 <p class="metin">
  İsrail Başbakanı Ariel Şaron'un Türkiye ziyareti birçok bakımlardan oldukça ses getirdi. Perde arkasında çok şeyler yaşandı ve konuşuldu. Ankara kulisleri bugünlerde perde gerisinde nelerin konuşulduğunun fısıltılarıyla dolu. Yeni iş bağlantılarından, yeni ittifaklara kadar. Fakat bunlardan biri oldukça ilgimizi çekti. Meğerse, yıllardır bazı güçlerin elinde Türkiye'ye karşı adeta oyuncak gibi kullanılan Kürtler, daha doğrusu PKK, şimdi de İsrail tarafından Filistin'e karşı kullanılmaya başlanmış bile.
 </p>
 <p class="metin">
  Olay şu: İsrail Başbakanı Ariel Şaron'un Türkiye ziyareti sırasında, Güneydoğu kökenli insanların İsrail'deki yeni yerleşim bölgelerinde iskan edilmesine son verilmesi konusunda Türk askerî ve sivil makamları tarafından uyarıldığı iddia ediliyor.
 </p>
 <p class="metin">
  Türk güvenlik çevrelerinden edinilen bilgilere göre, İsrail, son birkaç aydır Lübnan sınırına yakın bölgeler başta olmak üzere, yerleşim bölgesi olarak ayırdığı yerlere Güneydoğu'dan götürdüğü yaklaşık 6 bin Kürt'ü yerleştirdi. Yerleştirilenlerin PKK terör örgütü saflarına katılıp kırsala çıkmış ve silah kullanmış olmasına dikkat ediliyor. İsrail eski PKK'lıları yerleşim bölgelerine aileleriyle birlikte götürmeye dikkat ediyor. Aileler yerleşim bölgelerinin yeni sakinleri olurken, PKK'lı eski teröristler de Filistinliler ve Lübnan Hizbullahı'na karşı silahlandırılıp savaş için "cephe"ye sürülüyor. Eski PKK'lılar, kazandıkları "tecrübeyi" bu defa vatanını/toprağını kurtarmaya çalışan Filistinliler'e karşı konuşturmaya başlıyor. Bu şekilde İsrail'e götürülenlerin sayısının son üç ay içinde 6 bini bulduğu belirtiliyor.
 </p>
 <p class="metin">
  Şaron'un son ziyareti, Türk güvenlik birimleri açısından konunun gündeme getirilmesi için fırsat oldu. Askeri ve sivil yöneticiler, Şaron'u, İsrail'i bu politikadan bir an önce vazgeçmesi için uyardılar.
 </p>
 <p class="metin">
  Konu hakkında görüşlerine başvurduğumuz İsrail makamları, böyle bir durumun sözkonusu olmadığını söylemekle yetindiler.
 </p>
 <p class="metin">
 </p>
 <p class="arabaslik">
  SORUNCA
 </p>
 <p class="metin">
  "Komutan'a yalvardım ama dinlemedi"
 </p>
 <p class="metin">
  Konya'da jandarmayla halk arasında yaşanan olayla ilgili olarak Akkise Belediye Başkanı Abdullah Kayaalp'e sorduk:
 </p>
 <p class="arabaslik">
  -Sizin bakışınızla Akkise'de ne oldu?
 </p>
 <p class="metin">
  Dört muhtarla birlikte olay sırasında oradaydım. Askerin ilk gelişinde gençlerle tartışmalar olmuş. Muhtarlarla meydanda oturmuş, karakola gidip olayı tatlıya bağlayalım diye konuşuyorduk. Bu sırada kasabaya 8 araçla jandarma girdi iki koldan. 70-80 asker vardı. Asker araçtan iner inmez  yaylım ateşine başladı. Havaya ateş ediyorlardı fakat nizamsız, rastgele ateşlerdi. Halk sindi köşelere.  Muhtarları ve beni tartakladı askerler.  Sivil kıyafetli, elinde otomatik silahla Komutan meydanın ortasında masaya çıktı. Ateş 15 dakika sürdü. Askerler kaçanları kovalamak için sokak aralarına girdi. Komutan'a, "Yalvarırım ateşi kestir, durdur" diye defalarca yalvardım, beni dinlemedi bile. Bir yandan havaya ateş edip, bir yandan da masanın üzerinden, "Benim 50 kişiyi öldürme hakkım var burada. Kimse de hesap sormaz bana" diye bağırdı. Küfürler etti.
 </p>
 <p class="arabaslik">
  -Vatandaş askere ateş etti mi?
 </p>
 <p class="metin">
  Hayır. Meydanda bazan düğünler yapıyoruz. Bulunan 7.65 mermi kovanı düğünlerde atılmıştır kesin. Öyle bir silah patlasaydı, askerler halkın üzerine ateş eder ve orası can pazarı olurdu.
 </p>
 <p class="arabaslik">
  -Ölüm ve yaralanma nasıl gerçekleşti?
 </p>
 <p class="metin">
  Cengiz Astsubay, Komutan'a, "Yanlış yapıyorsun, ateşi kestir, askeri topla" diye bağırdı ama dinlemedi. 15 dakika yaylım ateşinden sonra asker yine ateşe devam ederek geri çekiliyordu ki bazı çığırışlar duydum, yandım anam, vuruldum diye.
 </p>
 <p class="arabaslik">
  -Müfettiş raporlarına ne diyorsunuz?
 </p>
 <p class="metin">
  İçişleri Bakanlığı'nın gönderdiği müfettişlerden biri askeri müfettiş. Sanırım askerlerden aldıkları ifadelere dayanarak yazmışlar raporu. Halkın ifadelerini dikkate aldıklarını tahmin etmiyorum. Raporları yanlı buluyorum. Yazılanların çoğu yanlış. Bununla ilgili basın toplantısı yapacağım. Avukatlar tuttuk, suç kimdeyse ortaya çıksın. Askere saldırı gibi bir imaj oluştu kasabamız hakkında. Bu yanlış, biz vatanını en az askerler kadar seviyoruz. Ayın 21'inde 20 tane de asker göndereceğiz vatan görevi için. Askere saygımız sonsuz.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/350/karakutu/1.htm), [web.archive.org (arşiv bağlantısı)](http://web.archive.org/web/20010908214513/http://www.aksiyon.com.tr:80/2001/350/karakutu/1.htm)
