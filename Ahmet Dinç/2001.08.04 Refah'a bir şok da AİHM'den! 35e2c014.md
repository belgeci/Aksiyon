# Refah’a bir şok da AİHM'den!

*Ahmet Dinç 2001.08.04*

<div>
 <p class="spot">
  AİHM, kapatılan Refah Partisi'nin itirazını reddetti. Böylece Erbakan'ın planları altüst oldu.
 </p>
 <p class="metin">
 </p>
 <p class="metin">
  Kapatılan Refah Partisi'nin Avrupa İnsan Hakları Mahkemesi'ne yaptığı başvuru reddedilKapatılan Refah Partisi'nin Avrupa İnsan Hakları Mahkemesi'ne yaptığı başvuru reddedildi. Daha önce üç partinin yaptığı başvuruyu, Avrupa İnsan Hakları Sözleşmesi'nin, örgütlenme hakkını düzenleyen 11. maddesinin ihlal edildiğini ileri sürüp haklı bulan AİHM, RP'nin başvurusunu ise, Türk yargıç Rıza Türkmen'in belirleyici oyuyla 3'e karşı 4 oyla reddetti. AİHM'in bu kararındaki, "ilgili devlet iç barış ve demokratik rejimi tehlikeye atacak siyasi bir hedefin gerçekleşmesini, eylemler somut hale dönüşmeden engelleyebilir" ifadesinin sonraki kararlarda emsal oluşturacağı bildiriliyor. Mahkemenin kararı, istenirse 3 ay içinde temyiz edilebilecek. Hukukçular karar konusunda ikiye bölündü. Bir kısım hukukçular daha önce TBKP, Sosyalist Parti ve ÖZDEP hakkındaki gerekçelerin RP için geçerli kabul edilmemesini güven sarsıcı olarak buldu. Karara, Yenilikçi hareketin lideri Tayyip Erdoğan da tepki göstererek, "Yanlış ve subjektif. Hem demokrasi diyeceksiniz, hem partileri kapatacaksınız" dedi.
 </p>
 <p class="metin">
  Öte yandan, bütün stratejisini Erbakan'ın AİHM kararıyla geri döneceği üzerine kuran Saadet Partisi'nde çözülmenin hızlanacağı tahmin ediliyor.
 </p>
 <p class="arabaslik">
  Haftanın akışı
 </p>
 <p class="metin">
  Ankara'da kalkışından hemen sonra düşen CASA uçağının düşüş nedeni belli oldu; CASA firmasının raporuna göre uçak aileron (kanatçık) kaynaklı hatalı montaj sonucu düşmüş.
 </p>
 <p class="metin">
  İçişleri Bakanı Yücelen, Emniyet Genel Müdürlüğü'nde yeni değişiklikler yaptı: Kaçakçılık-Organize Suçlar, APK, Asayiş, Eğitim, Güvenlik, Dış İlişkiler gibi 17 dairenin başkanları değişti.
 </p>
 <p class="metin">
  İstanbul Üniversitesi'nin tartışılan rektörü Kemal Alemdaroğlu'na yargıdan tokat: Üniversiteden atmak için haklarında olumsuz sicil düzenlettiği profesörlerin İstanbul 2. İdare Mahkemesi'ne açtığı davada, uygulama hukuka aykırı bulunarak, raporlar iptal edildi.
 </p>
 <p class="metin">
  Galiba bu gidişle iki nesil sonra, eski fotoğrafları çocuklara gösterip, "Bak yavrum, bu bir bıyık; eskiden erkekler kullanırdı" diyeceğiz. PİAR TN-Sofres şirketinin araştırmasına göre Türkler'in en mümeyyiz vasfı bıyık terk ediliyor. Ülkemizde 1993'te yüzde 23 olan bıyıksız erkek oranı, 2001 yılında yüzde 54'e ulaştı.
 </p>
 <p class="metin">
  Yüksek Askeri Şura toplandı. Deniz ve Hava Kuvvetleri ile 1. Ordu komutanları emekli oluyor.
 </p>
 <p class="metin">
  Fon'a devredilen Sümerbank, Ordu Yardımlaşma Kurumu'na (OYAK) satılıyor.
 </p>
 <p class="metin">
  İnternetteki "chi.com" adlı sitede dünyanın önde gelen masonlarının isimlerinin açıklanması mason dünyasını karıştırdı.
 </p>
 <p class="arabaslik">
  &lt;ı&gt;  Enis Öksüz'ün istifasıyla boşalan Ulaştırma Bakanlığı'na MHP İzmir Milletvekili Oktay Vural getirildi.
 </p>
 <p class="arabaslik">
  Ne dedin ne dedin
 </p>
 <p class="metin">
  -Sokrat gibi bir duruşum var. Benim hareketim İbrahimî bir hareket (Abdullah Öcalan-Teröristbaşı).
 </p>
 <p class="metin">
  -Bu millet Tayyip Erdoğan'ı Meclis'e taşımaz (Tansu Çiller-DYP Genel Başkanı).
 </p>
 <p class="arabaslik">
  -Kemal Bey geldiğinde krizin bu kadar büyük olduğunu bilmiyordu, bu yüzden çok neşeliydi. Ama  o yine gülecek (Oya Ünlü- Kemal Derviş'in danışmanı).
 </p>
 <p class="arabaslik">
  İnermisin çıkarmısın
 </p>
 <p class="metin">
  Tuncay Özkan (Milliyet yazarı): Tantan'ın ardından, belden aşağı vurarak Tayyip Erdoğan'ın da önünü kesmek gibi talihsiz bir vazife üstlenmiş görünüyor.
 </p>
 <p class="arabaslik">
  çıkan
 </p>
 <p class="metin">
  Veysel Eroğlu (İSKİ Genel Müdürü): Suyun her yerde azaldığı ortamda, gece-gündüz çalışıp İstanbul'u susuz bırakmadı. Haliç'i kurtardı.
 </p>
 <p class="arabaslik">
  Anında görüntü
 </p>
 <p class="metin">
  -Bazı çevreler nedense Tayyip Erdoğan'ı üzebilecek sorular sorulmasından rahatsızlık duydular (Oktay Ekşi-Hürriyet Başyazarı).
 </p>
 <p class="metin">
  -Kimsiniz siz? İpiniz kimin elinde? Erdoğan'a sorulan bu sorular buram buram provokasyon kokan bir karalama kampanyası (Cengiz Çandar-Yeni Şafak Yazarı).
 </p>
 <p class="arabaslik">
  Askerin Tayyip fikri değişti!
 </p>
 <p class="metin">
  Erdoğan son günlerin flaş ismi. Yenilikçi hareketin  hemen her kesimden insana hitabetmesi bir yana, bütün kesimlerden birileri, ikbalini onun yanında durarak bulacağını umuyor ve bir şekilde harekete katılmaya çalışıyor. Bu çerçevede ismi, hatırlı kişilerin selamıyla Tayyip Erdoğan'ın önüne gidip de "Hayır" yanıtı almış olan "ikbalsizlerin" sayısı bugünlerde hızla artıyor. Erdoğan'ın kabul etmediği isimler arasında öyle kelli felli isimler var ki, şaşarsınız. Fakat bir de, bu türlü isimlerin başka türlüsü var; Erdoğan'ın da hareketin içine katmaya çalıştığı veya en azından bundan memnun olabileceği isimler.. Bunlardan biri, çok ünlü emekli bir asker. Yakın çevresi bu kişiye, "Tayyip'in partisine kurucu olun, halkın yoğun, önlenemez  ilgisi var zaten" demiş; o da meseleyi değerlendirmeye başlamış, kararını yakında belirleyecekmiş. Tabii, olaylardan Tayyip Erdoğan'ın henüz haberi yok. Paşamız kararını verip, buyuracak, "Benim kaydımı yapın partiye" diye. Burası Türkiye!
 </p>
 <p class="metin">
  Erdoğan'la ilgili bir başka önemli anekdot: MİT, Genelkurmay İstihbarat ve Türkiye'de Alman ortaklı olarak faaliyet gösteren bir araştırma şirketi, üç koldan halkın nabzını tutmuşlar; sonuçta, Tayyip Erdoğan'ın bütün olumsuz olasılıklar hesap edilip eklendiğinde en az yüzde 33, normal durumda yüzde 50 civarında oy alabileceği ortaya çıkmış. Tayyip'in Marmara'da yüzde 40 alacağı, Ege'ninse adeta blok halde Erbakan'ı terk edip Tayyip'e döndüğü görülmüş. Eski FP kitlesi içinde Erbakan taraftarlarının sadece yüzde 4 olduğunu belirlemiş üç araştırma.
 </p>
 <p class="metin">
  Ordunun Tayyip Erdoğan'a bakışındaki (onu da bu köşeden yazmıştık zaten) 2 ay önceki olumsuz tavrın, şimdilerde tam tersine döndüğü gözleniyor. Ünlü emekli paşaya bizzat kendi çevresinin "Tayyip'in partisine kurucu ol" teklifi de bu tavır değişikliğinin eseri. Hatta devletin bazı kurumlarında Tayyip Erdoğan'a hazırlık/kabullenme o raddeye geldi ki,  iktidar olmuş bazı partilerin üst yönetimleri hakkındaki yolsuzluk dosyaları Tayyip'in önüne konmuş bile.
 </p>
 <p class="metin">
  Ordudaki bazı sol eğilimli paşaların bile, "yolsuzluklar, soygunlar bitsin" saikiyle Tayyip'e sıcak baktığı söyleniyor. Bazı generaller, "Kışlanın önüne konacak oy sandığından, Tayyip'e en az yüzde 40 çıkar" diyormuş. Yani sözün özü, TSK'dan "Tayyip'e okey" çıktı. Bunun da Türkiye'de ne anlama geldiği malum.
 </p>
 <p class="arabaslik">
  Sorunca
 </p>
 <p class="metin">
  Türkiye'deki kargaşanın ortasında pek anlaşılamasa da, en hassas illerimizden Tunceli, Munzur Şenlikleri'nde felaketin eşiğinden döndü. Tunceli Valisi Mustafa Erkal'a sorduk:
 </p>
 <p class="metin">
  -Munzur Şenliği ne zaman başladı?
 </p>
 <p class="metin">
  Munzur Festivali'nin ikincisiydi bu. Festivalin amacı belli: Tunceli, yıllardan beri terörden zarar görmüş. Biz bu izleri silmek istedik şenlikle. Burada birkaç yıldır sağlanan huzur ortamının devam ettiğini göstermek amacındaydık. Festival üç gün sürdü ve programdaki bütün etkinlikler aynen uygulandı.
 </p>
 <p class="metin">
  -Olayları çıkaran kimlerdi?
 </p>
 <p class="metin">
  Dışardan gelen gruplardı. Amaçlarının şenliğe katılmak olması mümkün değil. Bu kişiler hakkında daha önceden bizim istihbaratımız da vardı.
 </p>
 <p class="metin">
  -Nereden geldiler?
 </p>
 <p class="metin">
  Adana, Mersin, Diyarbakır, Bursa, Siirt, İstanbul gibi illerden geldiler.
 </p>
 <p class="metin">
  -İsimlendirirsek sol örgütler miydi? Mesela DHKP-C, TİKKO gibi?
 </p>
 <p class="metin">
  Evet sol örgütlerdi. TİKKO ağırlıklı idi.
 </p>
 <p class="metin">
  -Tunceli'yi karıştırarak ne elde etmeyi umdular?
 </p>
 <p class="metin">
  Yıllarca süren terörden geçimlerini sağlayan, bulanık suda balık avlayan çıkar çevreleri oldu. Tunceli'de hâlâ bu insanlardan var. Buradaki huzurdan rahatsızlar. Olay bir bakıma Tunceli'yi geriye çekme gayretiydi. Ama başaramadılar.
 </p>
 <p class="metin">
  -Bu anlamda Tunceli bir Madımak Olayı'nın eşiğinden döndü denebilir mi?
 </p>
 <p class="metin">
  Facia itibariyle elbette öyle. Olayları topluma da mal ederek büyüteceklerdi.
 </p>
 <p class="metin">
  -Festival komitesiyle aranızda tatsızlık yaşandığı söylentileri var?
 </p>
 <p class="metin">
  Bize bazı isimler sundular. Ben de önerilen isimlerle ilgili, elimizdeki kayıtlara göre "bu gelirse, şu gelmezse iyi olur" diye telkinde bulundum. Şenliği provoke etmeye çalışan dışardan gelen bazı şahıslar Belediye Başkanı üzerinde baskı kurdu. Akşam üzeri, bunların kendi aralarında toplanarak; devlet güdümünde olduğu gerekçesiyle festivali iptal ettikleri bilgisi ulaştı bize. Sonra da olay çıkartmak isteyen gruplar, festivali sanki Valilik iptal etmiş gibi sokaklarda yaymışlar. Tam bir provokasyon yani.
 </p>
 <br/>
 <center>
  <a class="anaorta" href="http://web.archive.org/web/20020225111217/mailto:a.dinç@aksiyon.com.tr">
   a.dinç@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/348/karakutu/1.htm), [web.archive.org (arşiv bağlantısı)](http://web.archive.org/web/20020225111217/http://www.aksiyon.com.tr:80/2001/348/karakutu/1.htm)
