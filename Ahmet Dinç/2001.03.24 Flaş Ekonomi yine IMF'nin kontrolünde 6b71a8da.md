# Flaş: Ekonomi yine IMF’nin kontrolünde

*Ahmet Dinç 2001.03.24*

<div>
 <p class="spot">
  IMF ile yapılan çerçeve anlaşmasına göre enflasyon 2002'de yüzde 15 olacak, krizden etkilenenlere öncelik verilecek.
 </p>
 <p class="metin">
 </p>
 <img border="0" src="/web/20020424205122im_/http://www.aksiyon.com.tr/2001/329/resimler/Eko.jpg"/>
 <p class="metin">
  Son ekonomik buhran ile rotasını kaybeden Türkiye hazırladığı yeni bir ekonomik program ile limana ulaşmaya çalışıyor. Programın en önemli ayağını teşkil eden unsur dış destek konusuydu. Üç aşağı beş yukarı bu destek de sağlandı ve Uluslararası Para Fonu (IMF) ile ekonomik program çerçevesinde anlaşmaya varıldı. Anlayacağınız ekonomimiz yine IMF'ye teslim edildi. Programın ve IMF ile imzalanacak niyet mektubunun nisan ortasına kadar tamamlanması ve IMF yönetiminin onayına sunulması bekleniyor. IMF ile yapılan çerçeve anlaşmasına göre enflasyon 2002'de yüzde 15 olacak, krizden etkilenenlere öncelik verilecek ve kamu bankalarının görev zararları ise Hazine tarafından karşılanacak. Ayrıca yapısal reformlara ilişkin yasalar acilen çıkarılacak. Varılan anlaşma çerçevesinde hafta içinde yurtdışında temaslarda bulunacak ekonimi kurmayları, gerekli olan kredileri almaya çalışacaklar.
 </p>
 <p class="metin">
 </p>
 <p class="arabaslik">
  Haftanın akışı
 </p>
 <p class="metin">
  CHP'nin önde gelen isimlerinden Mehmet Moğultay partiden istifa etti, Fikri Sağlar ise ihraç edildi.
 </p>
 <p class="metin">
  Jinekolog Dr. Eşref Yazıcıoğlu önderliğinde Gönül Birliği Yeşiller Partisi kuruldu. Partinin en büyük hedefi nüfus kontrolü. Parti ilkesine göre 3'ten fazla çocuk sahibi olanlar vergiye tâbi olacak.
 </p>
 <p class="metin">
  Osman Öcalan Apo'nun kaçırılması için bazı etkili ülkeler tarafından kendilerini iki kez teklif yapıldığını ama kabul etmediklerini açıkladı.
 </p>
 <p class="metin">
  Yunanlı arkeologlar yıllar süren uğraşları neticesinde Büyük İskender'in sarayına ulaştılar. Selanik yakınlarındaki 60 bin metrekarelik alanı kaplayan sarayda paha biçilemeyen heykellere de rastlandı.
 </p>
 <p class="metin">
  Başbakanlık Basın Yayın Enformasyon Genel Müdürlüğü, basın kartlarıyla ilgili yeni bir yönetmelik hazırladı. Sözkonusu yönetmeliğe göre sarı basın kartı süresi altı ay kısalıyor.
 </p>
 <p class="metin">
  Nazım Hikmet'in eşi Vera Tulyakova öldü.
 </p>
 <p class="metin">
  Balkanlar'da yine savaş alarmı. Kosova—Makedonya sınırında, Arnavut militanlar ile Makedon güvenlik güçleri arasında başlayan çatışmalar yeni bir savaşa ortam hazırlarken Makedonya'dan çok sayıda kişi Türkiye'ye sığındı.
 </p>
 <p class="metin">
  Hazine Müsteşarlığı gerçekleştirdiği Mart ayının tek iç borç ihalesinde, 2 katrilyon 189.3 trilyon lira topladı.
 </p>
 <p class="metin">
  Olimpiyatlara aday olan İstanbul görücüye çıktı. Olimpiyat komitesinin ön hazırlık için İstanbul'a geldiği günlerde ünlü aktör Van Damme da İstanbul'daydı.
 </p>
 <p class="metin">
 </p>
 <p class="arabaslik">
  Ne dedin, ne dedin?
 </p>
 <p class="metin">
  — "Hayatında bir 5 dakika erkek olup da kullanıyorum diyemedi" (Azer Bülbül'den, kokain kullanmadığını söyleyen Fatih Ürek'e).
 </p>
 <p class="metin">
  — "Türkiye'deki cezaevlerinde 1 tane gazeteci var. Eyleme katılmış kişiler gazeteci değil, eylemcidir artık." (Oktay Ekşi—Basın Konseyi Başkanı)
 </p>
 <p class="metin">
 </p>
 <p class="arabaslik">
  İner misin, çıkar mısın?
 </p>
 <p class="metin">
  Fatih Ürek: Şarkı söyleyen biri, ekranlardan milletin gözünün içine baka baka, yeminlerle 'kullanmıyorum' diyor ama raporlar onun kokain kullandığını yazıyor.
 </p>
 <p class="metin">
  Mesut Yılmaz: Ekonomik buhrana rağmen AB üyeliği için Ulusal Programı hazırlayıp eksikliklerini de dillendirdiği için.
 </p>
 <p class="metin">
 </p>
 <p class="arabaslik">
  Anında görüntü
 </p>
 <p class="metin">
  —"Fatih Üniversitesi'ne öğrenci alınmasına ben izin verdim. Cumhurbaşkanımız Süleyman Demirel'le birlikte, üniversitenin açılış törenine katıldık, konuşma yaptık." (YÖK Başkanı Kemal Gürüz)
 </p>
 <p class="metin">
  —"Öyle mi? Kutlarım sizi sayın başkan. Önce izin verdiniz, okulun açılışını yaptınız, şimdi de kapatıyorsunuz." (Aysel Çelikel YÖK üyesi)
 </p>
 <p class="metin">
 </p>
 <p class="arabaslik">
  Bir sayı
 </p>
 <p class="metin">
  172,975 ABD Doları: Türkiye'nin Azerbaycan'da istatistik faaliyetlerinin güçlendirilmesi için ayırdığı para.
 </p>
 <p class="metin">
 </p>
 <p class="arabaslik">
  Reaksiyon: YÖK'süz üniversite
 </p>
 <p class="metin">
  Sonunda beklenen oldu. Ve bir Türk yine dünyaya bedel olduğunu gösterdi; Makam kurtarma derdindeki Kemal Gürüz, dünyada bir ilki gerçekleştirip bir anlamda üniversite kapattı. Şimdi yapması gereken ilk iş Guinnnes Rekorlar Kitabı'na girip rekorunu tescillemek için başvuruda bulunmak.
 </p>
 <p class="metin">
  Türkiye'nin en büyük talihsizliklerinden biri hilkat garibesi vaziyetinde doğmuş bir YÖK'e sahip olmaksa, bu talihsizliğin zirve noktası da Kemal Gürüz olsa gerek. Gürüz, A. Necdet Sezer'in cumhurbaşkanı olmasının ardından açıkçası koltuk korkusu çekmeye başladı. Çünkü Sezer hukuka ve demokrasiye değer veriyordu. Gürüz'ün "baştan kokuttuğu" YÖK'te ise bu kavramları aramak beyhudeydi. Çünkü YÖK, yapısı itibarı ile böyle şeylere kapalıydı. YÖK, bugüne kadar neredeyse istisnasız olarak hukuk dışı, demokrasi dışı icraatlarıyla gündeme geldi. Olağanüstü bir dönemin şartlarında kurulmuş YÖK gibi bir kurum, artık iyice çağın dışında kaldı. Yüksek öğrenimini çağdışı bir oluşuma teslim eden Türkiye, çok şey kaybediyor.
 </p>
 <p class="metin">
  Halk nezdinde büyük bir prestiji olan cumhurbaşkanı Sezer'in YÖK'ün acı gerçeğini farkettiğine şüphe yok.
 </p>
 <p class="metin">
 </p>
 <p class="arabaslik">
  Sorunca: "Yeni parti yolda"
 </p>
 <p class="metin">
  Parti içi yeni oluşumlar ve istifalar ile birlikte gündeme oturan Cumhuriyet Halk Partisi'ni CHP'li Ertuğrul Günay'a sorduk.
 </p>
 <p class="metin">
  — CHP'yi bugün nasıl görüyorsunuz?
 </p>
 <p class="metin">
  Bugün halkın talep ve beklentilerine cevap verebilecek, Meclis içinde ve dışında uygun bir siyasi parti yok. Bu durum CHP açısından bir atılım imkânı doğurdu. CHP iyi ve toplumun isteklerine uygun, halkın ihtiyaçlarını birinci öncelik alarak siyaset yapsaydı istenilen başarı kendiliğinden gelirdi. Ancak, ne yazıktır ki, kendi içinde birlik ve beraberlik tesis edemeyen, kavgalı görüntüsü ile CHP de halkın istek ve taleplerine cevap verecek durum arzetmiyor.
 </p>
 <p class="metin">
  — Partiden ayrılmaları nasıl değerlendiriyorsunuz?
 </p>
 <p class="metin">
  CHP'deki istifalar ve ihraçlar aslında partiye zarar vermekten başka bir işe yaramıyor. Ben bu arkadaşların bu kadar kolayca partiden ayrılmalarına ve merkezin adeta umursamaz tavrına anlam veremiyorum ve de içime sindiremiyorum. Şeyh Edebali'nin sözlerini duvara asanlar, orada yazılı olan hoşgörü ve anlayışı kendi arkadaşları için göstermiyorlar. Güzel yazıları duvarlara asıp, bir iki de güzel söz söyleyerek CHP başarıya ulaşamaz. İstenilen ve beklenilen başarı ancak hoşgörünün, demokrasinin, hukukun parti içinde ve dışında uygulanması ile mümkündür.
 </p>
 <p class="metin">
  — CHP'den kopanların yeni bir parti kuracağı söyleniyor. Başarılı olabilir mi?
 </p>
 <p class="metin">
  Partiden kopan arkadaşlar önümüzdeki bir—iki ayda bir araya gelerek ortak hareket edebilirler. Bu hareket yeni bir parti kurma şeklinde de olabilir. Bu durum CHP için büyük bir kayıptır. Bu arkadaşların başarılı olup olmamasını aslında CHP'nin, yani parti merkezinin tutumu belirleyecektir. CHP, saydamlaşmayı, demokrasiyi özümseyip, devletten aldığı parayı tek tek, kalem kalem halka açıklayabilecek kadar şeffaf olursa, başka oluşumların ve yeni kurulacak partilerin şansı yoktur.
 </p>
 <p class="metin">
  — Siz partiden ayrılmayı düşünüyor musunuz?
 </p>
 <p class="metin">
  Ben giden arkadaşlar için çok üzülüyorum. Çünkü bunlar parti için büyük kayıptır. Ancak ben CHP'nin içinde kalıp, siyaset yapmaya devam edeceğim. Gerçi, merkez kendisine muhalif gördüğü kişileri ve de il ya da ilçeleri fesh ederek siyaset yapmayı imkansız kılıyor. Ancak, bizler siyaseti her zeminde ve her yerde yapabilecek güçteyiz.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020424205122/mailto:ahdinc@superonline.com">
   ahdinc@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/329/karakutu/1.htm), [web.archive.org (arşiv bağlantısı)](http://web.archive.org/web/20020424205122/http://www.aksiyon.com.tr:80/2001/329/karakutu/1.htm)
