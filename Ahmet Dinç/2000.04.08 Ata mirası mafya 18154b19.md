# Ata mirası mafya

*Ahmet Dinç 2000.04.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Medya ve kamuoyu, Alaattin Çakıcı vak'asına kadar kabadayılık âleminin sadece şiddet ve gayrikanuni işler bölümüyle ilgilendi. Çakıcı, olmayan fakat hissedilen taht'a oturunca o âlem oldukça renklendi.
  </font>
 </div>
 <div id="newsText">
  <font class="detail-text">
   Şimdilerde, Çakıcı ile Nuri Ergin arasında yaşanan mektup savaşının ardından başlaması 'gereken' asıl ve kanlı savaşı beklerkenki ara dönemi yaşıyoruz.
   <br/>
   <br/>
   ÇakıcıNuriş mektuplaşmasının tarihimizde başka bir benzeri var mıdır diye yola çıktık, araştırmaya başladık. Bu "seviyede" bir örneğine rastlayamadık. Fakat öylesine şok tarihi gerçeklerle karşılaştık ki, özellikle "mafyabir kısım devletlu" ilişkilerine dair bugünü kelimenin tam anlamıyla birebir aydınlatacak ve örnekleyecek hadiseler yakaladık. Meğerse bütün bu mafyatik vaziyetler, Cumhuriyet Türkiyesinde durup dururken zuhur etmemiş de, Osmanlı dedelerimizden genetik miras yoluyla bugünlere kadar ulaşmış.
   <br/>
   <br/>
   Osmanlı'da mafyadevletlu münasebetleri insanı resmen şok edecek cinsten. Osmanlı'daki kabadayılar henüz yereldi, muhitleri "Asya senin, Avrupa benim, Ortadoğu şunun" diye değil, "Ağayokuşu benim, Direklerarası senin" diye paylaşıyorlardı. Fakat gerek raconların tesbiti ve kökleşmesinde, gerek devletlularla ilişkilerde, gerek tahsilat işlerinde ve gerekse cinayet gibi sıkıntılı durumlardan yakayı nasıl sıyıracaklarına dair ölmez eserler bırakıp gitmişler.
   <br/>
   <br/>
   Eski İstanbul kabadayılığı hakkında, bizzat kabadayıların anılarından derlenen birkaç kitap bilgi edinmemizi sağlıyor. Bunlardan biri, Refi Cevad Ulunay'ın "Sayılı Fırtınalar"ı. Kendi ifadesiyle yaklaşık 40 yıllık bir emeğin ürünü olan bu kitap, alanında eşi bulunmaz bir kaynak eser niteliğinde. Ulunay, kitabında anlattığı bütün olayları, kabadayıları ve tarafları bulup, onların ağzından bizzat onaylatıp yazmış.
   <br/>
   <br/>
   Devletin mafya politikası!
   <br/>
   <br/>
   Osmanlı'nın kabadayılara bakışı bugünkünden pek farklı değildi. Özellikle 2. Abdülhamit döneminde iyice belirginleşen politikanın esası, ümmetin birliği ve dirliği için tehlikeli olabileceği varsayılan kabadayıları devlete herhangi bir biçimde bağlayıp maaş vermek ve çeşitli "iltifatlar" yapmak, kabadayı bununla da yola gelmezse "çaktırmadan" karşısına kendisinden daha belalı birini çıkartıp sihirli lambasını elinden alarak sanal kabadayı haline getirmek veya morga göndermek şeklinde idi. Devletin yüksek katlarında bulunanların kabadayıları kullanarak güç kazanmaya çalışmaları Osmanlı'da şaşılacak manzaralardan değildi. Osmanlı kabadayılık âlemini ve ilişkilerini bugüne uyarladığımızda ortaya inanılmaz benzerlikler çıkıyor. Bu yazının tadına varabilmek için, vereceğimiz örnek hadiseleri hemen bugüne uyarlayıp öyle yorumlamakta fayda umulur.
   <br/>
   <br/>
   Kimler vardı, kimler
   <br/>
   <br/>
   Eski İstanbul'da, herbiri birer ekol olan kabadayılar vardı: Sarraf Niyazi, Arap Abdullah, Arif Bey, Arap Hüsam, Arap Dilaver, Tatar Ömer, Tonga Fuat, Kadırgalı Deli Hüseyin, Eğinli Hüsnü, Kavanoz Mehmet, Arnavut Matlı Mustafa, Emirgûnlu Rakım, Pangal Recep, Karamusallı Tahir, Aksaraylı Kadayıfçı Ali, Kadırgalı Kör Emin, Topal Tevfik...
   <br/>
   <br/>
   Gelir kapıları
   <br/>
   <br/>
   Kabadayıların eski İstanbul'da kazanç kapıları bugünkünden daha az aralıktı. Bitirim ve eğlence yerlerinden, kumarhanelerden aldıkları haraçlar esas gelir kalemlerini teşkil etmekle birlikte korumasız zenginlerden haraç (pardon!. borç) almak, çeşitli vurgunlar yapmak da işin çeşnisi idi.
   <br/>
   <br/>
   Arap Abdullah, Beyoğlu Çeşmemeydanı'ndaki Hurşit Reis'in bitirim yerinden haraç alıyor, mukabilinde orayı koruyordu. Abdullah, yine birgün 'payını' almaya gittiğinde aralarında şöyle bir konuşma geçiyor. Varın siz bu konuşmanın Çatlı ile Ö. Lütfi Topal arasında geçtiğini varsayın: Arap Abdullah: Karakolla nasılsın? Hurşit: Onlar beni korur, ben de onları korurum, geçinir gideriz. AA: Eski komiser mi? H: Çok şükür değişmedi. Yenisi geldi mi birkaç gün bekleriz. Eğer kol gezmek, ikide birde mâmur göndermeye falan kalkmak olursa ferahlarız. AA: Amma yaptın ha. H: Öyle değil mi? Evvela çatışacağız, sonra barışacağız. Böyle olmayıp da yeni gelen tınmaz melaike olursa o zaman iş kötüdür. AA: Neden? H: Çünkü onu yola getiremezsin. Uğraşmalı. Eğer Tophaneli Ali Bey olmasa işimiz dumandı. Baktım adam Nuh diyor, peygamber demiyor. Anan yahşi dedik olmadı, baban yahşi dedik olmadı. Ali Bey beni sever, gittim onu buldum, rica ettim, anlaşılan bir afsun da komisere okumuş olacak, yakamızı bıraktı. Bu memlekete Ali Bey gibi bir polis müdürü daha gelmemiştir.
   <br/>
   <br/>
   Çetebaşı Fehim Paşa
   <br/>
   <br/>
   Fehim Paşa, kabadayılar tarihinde istisnai yere sahip. Eski İstanbul'un bugünkü manada asıl kabadayıları bazı devletlulardı. Bunlar şehri paylaşmışlardı. Yanlarında İstanbul'un namlı kabadayılarını bulundurur, beslerler, gerektiğinde onları iş bitirmede ve tetikçi olarak kullanırlardı. Bunun yanında birkaç kişilik grubu bulunan veya kişisel takılan kabadayılar da vardı. Zamanında askerlikten başka herşeyi yapmış olan Fehim Paşa başlıbaşına bir Osmanlı mafyası olmakla birlikte, maiyetinde İstanbul'un seçkin kabadayılarını bulundurur, güç sahibi diğer devletlularla mücadelesinde bunlardan 'faydalanırdı'. Sultan Abdülhamit'in de politik teveccühleriyle iyice büyüyen Fehim Paşa, 19. yüzyıl sonları ile 20. yy. başlarında bir dönem "Onikiler" adlı grubuyla İstanbul'u kasıp kavurdu. Meşhur Fehim Paşa Konağı namlı kabadayıların adeta uğrak yeriydi. Konağın arka tarafındaki büyük bahçede, kabadayıların ellerinin paslanmaması için silah atış talimgahı vardı ve silah sesleri yıllarca hiç eksik olmadı buradan. Fehim Paşa'nın kabadayıları birçok cinayet işledi, bunların çoğunu Paşa örtbas ettirdi. Fehim Paşa'nın maiyetinde bulunmuş kabadayılardan bazıları Trabzonlu Hasan Kaptanın oğlu Arif Bey, Arap Dilaver, Mestan Pehlivan'dı. Fehim Paşa padişahın gözüne boşuna girmemişti, o, icabında vatan için kurşun atan şerefli biriydi de onun için. Bazan, Saray'ın antipatisini çeken kişilerin icabına Fehim Paşa marifetiyle bakılırdı. Mesela Hünkar Yaverlerinden Güzel Rıza Paşa bu talihsizlerden biriydi.
   <br/>
   <br/>
   Rant bölgeleri
   <br/>
   <br/>
   Fehim Paşa'nın güç mücadelesine giriştiği devletlu rakipleri vardı. Bunlardan biri Üsküdar Muhafızı Bedirhani Ali Şamil Paşa'ydı. Bedirhani'nin rant bölgesi ÜsküdarKadıköy yakasıydı. Tahir Paşa'nın adamları ise Arnavutlardı ve Beyoğlu yakasında Fehim Paşa'yla, korkunç cinayetlerin işlendiği amansız bir hakimiyet mücadelesi verdi. Bunlardan başka yine devlet katında önemli görevleri bulunan, aynı ötekiler gibi kabadayılığı kişiliklerinde de yaşayan Gani Bey, Cavit Bey (Sadrazam Halil Rıfat Paşa'nın oğlu), Hafız Paşa, Yakup Cemil (asıl işi askerlikti fakat İttihatTerakki'ye muhalif gazetecileri faili 'meçhul' cinayetlere kurban götürmesiyle tanındı. Serbesti Gazetesi Başyazarı Hasan Fehmi, Sedayı Millet Başyazarı Ahmet Samim, Ertuğrul Şakir onun kurşunlarına hedef oldu), Arnavut Halil, İzmirli Nazif, Elbasanlı Ramazan, Kürt Haydar gibi isimler vardı.
   <br/>
   <br/>
   Hamili kart yakînimdir, biline!
   <br/>
   <br/>
   Eski İstanbul'un namlı kabadayılarından Arap Abdullah, Mirasyedi Necip Bey'le bir kadın yüzünden aralarında çıkan kavgada Mirasyedi'nin adamlarından Çerkes Mehmed'i öldürür. Ve bir karakola gidip teslim olmak yerine, kendisinin devlet katındaki hamisi Kilârcıbaşı Osman Bey'e sığınır. Kilârcıbaşı, Abdullah'ı Zaptiye Nazırı'na gönderir, fazla eziyet etmemeleri, iyi davranmaları için Nazır'a bir de mektup yazar. Katil Arap Abdullah, elinde Kilarcıbaşı'nın mektubuyla Zaptiye Nezareti'ne gidip Zaptiye Nazırıyla görüşür, mektubu verir. Nazır, Arap Abdullah'ın kötü bir muameleye maruz kalmaması için bizzat muavinini görevlendirir, eline kelepçe vurulmamasını da tembihler. Nazır'ın Arap Abdullah'a söylediği şu sözler özellikle şu günlerde tarihi bir nitelik taşıyor ve devletten devlete mirasın bir numunesi olsa gerek: "Siz yengeç değil akrebsiniz. Hepiniz birbirinizi öldürseniz vücudunuz ortadan kalkar, memleket de asayişe kavuşurdu."
   <br/>
   <br/>
   Nazır, Abdullah'ı sağ ve selamet hapishaneye uğurladıktan sonra Kilârcıbaşı Osman Bey'e şu kısa tezkereyi yazar: "Serkilârii Hazreti Şehriyârî. Atufetlu Efendim. Tezkirei aliyeleri vâsıli desti tekrim oldu. Merkum Abdullah hakkında icabeden muamelei kanuniyenin tesrii hususunda muktezi emirler verilmiştir. Bilvesile te'kidi muhabbet ve meveddet olunur." İfadesinin alınmasından mahkemeye, beraatine kadar Arap Abdullah'a devletlular hiçbir yardımı esirgemezler. İçeriye silah sokmasına da yardımcı olunur. Arap Abdullah, Zaptiye Nazırı'ndan ve Kilârcıbaşı'dan iltifatlar göredursun, teslim olduğunun ertesi günü İkdam, Sabah ve Tercüman gazetelerine olay şu şekilde yansır: "Derdest. Direklerarasında Çerkez Mehmed namında birini katleden Arab Abdullah nam şerir, zabıtamızın takibatından kurtulamayarak, dün derdest edilmiş ve Mehterhaneye sevkolunmuştur. Merkumu kısa bir zamanda ele geçiren memurların taltifi düşünülmektedir."
   <br/>
   <br/>
   Abdullah yargılanır ve beraat eder. Devlet, onu Hariciye Nezareti'nde "başkavas" olarak istihdam eder. Hamisi Kilârcibaşı marifetiyle bir de kendisine "Mirül Ümerâ" rütbesi verilip "izzetlü paşa" olur. Arap Abdullah, hatıralarını anlatırken, hep şöyle derdi: "Kavastan paşa olan iki adam vardır: Birisi Mısır Valisi Kavalalı Mehmet Ali Paşa, birisi de ben."
   <br/>
   <br/>
   Eşkıyanın dilinden anlamak
   <br/>
   <br/>
   Devletin görev verdiği şerefli kabadayı sadece Arap Abdullah değildi. Sarraf Niyazi de 1909'da kabadayılıktan Büyükada Serkomiserliğine geçiş yapar. Büyükada'da Rumlar ağırlıktadır ve oralar karışıktır. Rum kabadayılarının da vurdukırdısıyla adada huzur, düzen kalmamış, devlet burayı düzene sokacak becerikli, "eşkıyanın dilinden anlayacak" birini aramaktadır. İstanbul Polis Müdürü Giritli Kemal Bey, Niyazi'yi çağırtır ve aralarında şu konuşma geçer: Polis Müdürü: Niyazi Bey, sizi gayet nazik bir yere gönderiyorum. Şimdiye kadar hiç kimse burada asayişi temin edemedi. Niyazi: Ben adada asayişi evvel Allah temin ederim. Fakat şartım var; aleyhimde şikayet olursa kulak asmayacaksınız ve beni harekatımda serbest bırakacaksınız. Acizane bu şartları kabul buyurursanız gideyim. PM: Tamamiyle serbestsiniz. Ne mümkünse yapınız. Kimseye hesap vermeyeceksiniz.
   <br/>
   <br/>
   Sarraf Niyazi, Büyükada'da malum yöntemlerle asayişi temin eder. Giritli Kemal'in yerine başka bir polis müdürü gelince de Niyazi hakkında gayrikanuni yollardan ada halkına muamele yaptığı gerekçesiyle soruşturma açılır. O da istifa edip yine eski âleme döner.
   <br/>
   <br/>
   Paşaların adamları
   <br/>
   <br/>
   Kendilerine yakın iki kabadayının kavgasının ardından, Arnavut alaylarının kumandanı Tahir Paşa ile padişahın gözdesi Fehim Paşa devlet işi için bulundukları Mabeyn'de yine birgün karşılaştıklarında, Osmanlı'nın konuşulacak başka hiçbir derdi kalmamış gibi tartışmaya tutuşurlar: Tahir Paşa: Paşa, yine senin adamlarından biri bizim Matlı Mustafa'yı yaralamış. Fehim Paşa: Ne söylüyorsun? Senin adamın, benim adamım ne demek? TP: Bre paşa. Emret bu adamlara, Efendimizin bu sadık kullarına sataşmasınlar. FP: Paşa, sen şimdiye kadar benim maiyetimde bulunanlardan birinin, sokaklarda nara atarak sana küfrettiğini duydun mu? TP: Yok mori duymadım. FP: Senin adamların bana küfrediyorlar. TP: Kim küfetmiş? FP: Kim olduğunu iyi bilirsin. Şimdi sana söylüyorum, bu herife (Matlı) yolumun üstünde rastlarsam leşini sererim. İşte bu kadar.
   <br/>
   <br/>
   Trabzonlu Arif, kişisel takılmasına rağmen içki sofralarında Fehim Paşa ile dostluk kurduğu için onun adamı olarak anılır. Tahir Paşa'nın adamı Matlı Mustafa ile birgün vuruşurlar ve Arif ölür. Matlı hemen Tahir Paşa'nın evine gidip sığınır. Paşa ile Matlı arasında şu konuşma geçer: Paşa: Vurdun mu? Matlı: Vurdum. P: Öldü mü? M: Benim Karadağın kurşunu sağ bırakmaz. P: Bu gece burada kal, yarın git teslim ol, beraat edeceğin muhakkak. Tabakayı da beraber al, kimseye verme, mahkemede bana önce o silah attı, delili de bu diyeceksin.
   <br/>
   <br/>
   Hiçbir şeyden çekmedik mafyadan çektiğimiz kadar
   <br/>
   <br/>
   Arif'in ölümünün ertesi günü Tahir ve Fehim Paşalar yine devletin beyninde, Saray'da karşılaşırlar ve aralarında şu konuşma geçer: Tahir Paşa: Gördün mü be paşam, ne yaptı bu senin Arif Bey? Fehim Paşa: Ya senin Mustafa ne yaptı? TP: Ne yaptı be paşam? FP: Arif gibi bir adamı kahpelikle vurdu öldürdü. TP: Nasıl olur be paşam? Arif Mustafa'yı kalbinden vurdu. Amma kurşun sigara tabakasını delemedi. O da karşılık çekti altıpatları, vurdu ölürdü. Bunda kahpelik nerede? FP: Bakalım Cinayet Masası ne hüküm verecek? TP: Ne hüküm verecek Paşam, elbette beraat verecek.
   <br/>
   <br/>
   Tahir Paşa, Matlı'yı evinde saklamakla kalmaz, Zaptiye Nezareti'ne gidip nazırla görüşür adamının her türlü rahatını ve güvenliğini sağlar. Zaptiye nazırının, Arif'in kardeşi Hakkı'ya söylediği şu sözler, Osmanlı'nın da kabadayılardan en az Cumhuriyet Türkiyesi kadar çektiğini gösteriyor: "Bizim memlekette bir polis teşkilatı var. Bunun haricinde bir de kabadayılar, yani sizler varsınız. Hem polise, hem jandarmaya kafa tutarsınız. Kendinize mahsus bir kanun yapmışsınız. Aranızda dövüşürsünüz, vuruşursunuz. Hükümet içinde hükümet kurarsınız. Galata gibi mecmaı nâs bir yerde tabanca düelosu yaparsınız. Polis varmış, yokmuş ehemmiyet vermezsiniz. Siz kimsiniz? Kimlersiniz? Kendinize bu imtiyazı nasıl veriyorsunuz?"
   <br/>
   <br/>
   Zaptiye nazırı, kafasını kemiren bu soruların cevabını alacak kadar uzun yaşadı mı bilinmez ama bugün de aynı tesbitleri yapıp, soruları sorabilecek bir bakanın (sorabilirse tabii) cevap bulacağına inanmak çok zor.
   <br/>
   <br/>
   Email: ahdinc@superonlıne.com
   <br/>
  </font>
 </div>
 <div>
 </div>
 <div>
 </div>
</div>


## Yorumlar

### Gültekin GÖKBAY, 08 April 2000, 00:00
> Yazınızı dikkatle okudum. İyisiyle kötüsüyle kabadayılık Milletimize mahsus ahlak anlayışı ile bizim kültürümüzün bir parçası. Amerikanın cowboyları nasıl onlar için çok özelse ve nasıl sahip çıkıyorlarsa.Bizimde tarihte yaşamış bu namlı kabadayıların hatıralarına sahip çıkmamız gerekiyor. Unutmamak...

### Murat Eyyüp COŞKUNOĞLU, 08 April 2000, 00:00
> Haksızlık,zulüm var oldukça kabadayılık bitmez...Haksızlık ve zulüm yok olunca da bitmez. Yaşlılara, çocuğa, çocuklu kadınlara yer vermek de kabadayılıktır. Zayıfa yardım da öyle...

Kaynak: [www.aksiyon.com.tr](http://www.aksiyon.com.tr:80/aksiyon/haber-6054-ata-mirasi-mafya.html), [web.archive.org (arşiv bağlantısı)](http://web.archive.org/web/20120701092711/http://www.aksiyon.com.tr:80/aksiyon/haber-6054-ata-mirasi-mafya.html)
