# Karadeniz Gücü geliyor

*Ahmet Dinç 2000.12.30*

<div>
 <p class="spot">
  Başını Türkiye ve Rusya'nın çektiği 6 ülke 'Karadeniz Askeri Gücü' nü oluşturuyor.
 </p>
 <p class="metin">
 </p>
 <img border="0" src="/web/20020415170913im_/http://www.aksiyon.com.tr/2000/317/resimler/Karadeniz.jpg"/>
 <p class="metin">
  Karadeniz'e kıyısı olan 6 ülke, "Karadeniz Askeri Gücü"nün kurulmasında anlaştı. Türkiye, Rusya, Ukrayna, Romanya, Bulgaristan ve Gürcistan'ın oluşturacağı gücün merkezi İstanbul'da olacak. Karadeniz Gücü'nün kurulmasının, Türkiye'nin Avrupa Birliği ve NATO ile sıkıntılar yaşadığı bir döneme denk gelmesi anlamlı bulunuyor. Türkiye ve Rusya'nın önderlik ettiği yeni oluşum için geçtiğimiz hafta İstanbul'da gizli bir toplantı yapıldığı söyleniyor. Toplantıda, Karadeniz Gücü'nün kurulmasına dair oluşum planı hazırlandı. Gerekli hazırlıklardan sonra katılımcı ülkelerin dışişleri bakanları İstanbul'da bir araya gelerek Karadeniz Gücü'nün kurulduğunu resmen açıklayacaklar. Yunanistan ve Amerika Birleşik Devletleri'nin de güce girmek için başvuracağı söyleniyor. İleriki aşamada ortak askeri tatbikatlar da yapacak olan Güç ilk aşamada, Karadeniz'de tankerle petrol taşımacılığının güvenliğine bakacak ve tanker kazalarına müdahale edecek. Bunun için 6 ülke İstanbul'a birer gemi ile uzman personel gönderecek. Bu çerçevede oluşturulacak acil müdahale gücünün Mavi Akım projesinin güvenliğini de sağlayabileceği söyleniyor. Çünkü Mavi Akım Projesi'nde, boru hatlarının 2100 kilometrelik bölümü Karadeniz'in altından geçiyor.
 </p>
 <p class="metin">
 </p>
 <p class="arabaslik">
  Cezaevlerine düzenlenen 'Hayata Dönüş' Operasyonu'nun bilançosu: 27 tutuklu ve hükümlü ölü, 2 asker şehit.
 </p>
 <p class="metin">
  Af Yasası'nın Cumhurbaşkanı Sezer tarafından tarafından 'mecburen' onaylanmasının ardından cezaevlerinden tahliyeler, Ramazan Bayramı öncesi hızla gerçekleştiriliyor. Yaklaşık 35 bin kişi tahliye edilecek.
 </p>
 <p class="metin">
  Gümrük Müsteşarlığı, Paraşüt ve Balina operasyonlarıyla ilgili olarak Öncüpınar gümrüğünde çaycı, şoför ve kaloriferci dışındaki bütün çalışanlara, Karkamış gümrüğünde ise bütün çalışanlara işten el çektirildi. Toplam 104 gümrükçüye işten el çektirildi.
 </p>
 <p class="metin">
  Danıştay, İstanbul'daki Bezm—i Âlem Vakıf Gureba Hastanesi'nin SSK'ya devrine ilişkin yürütmeyi durdurma kararı aldı. Hastanenin SSK'ya devredilme kararı üzerine çeşitli vakıf ve dernekler, kararın iptali için Danıştay nezdinde dava açmıştı.
 </p>
 <p class="metin">
  Irak'tan kaçan bir bilimadamı, Saddam'ın 1998'de atom bombası yapılması için düğmeye bastığını ve atom bombasına sahip ilk Arap ülkesi lideri olma hayalinin devam ettiğini iddia etti.
 </p>
 <p class="metin">
  İstanbul Bağcılar'da bir çöp bidonuna bomba koyan teröristler, önce polise ihbarda bulundular. Ardından bidonu polis incelemeye aldığı sırada çöp bidonundaki bombayı cep telefonu ile patlattılar, bir polis yaralandı.
 </p>
 <p class="metin">
  Yeni Zelandalı bir grup bilimadamı, Mars'tan ünyaya düşen meteorların topraklarından sebze yetiştirdi. Sebzelerin şaşırtıcı bir hızla kısa sürede büyümesi dikkat çekti.
 </p>
 <p class="metin">
  Dış Ticaret Müsteşarlığı 1999 yılı itibariyle Türkiye'nin sosyo—ekonomik göstergelerini açıkladı. Kadınların ortalama ömrü 71.2'den 71.4'e, erkeklerinki 66.5'ten 66.8'e çıktı. Doktor başına düşen hasta sayısı 817'den 799'a indi. Bin kişiye 63 otomobil, 281 telefon düşüyor.
 </p>
 <p class="metin">
  Mübarek Ramazan bayramı bütün İslam Âleminde kutlandı. Yurdun büyük bir bölümü soğuk ve kar yağışlı havanın etkisindeydi. Bayram tatiline gidenler, kamyonlara trafik yasağının kaldırılmasının da etkisiyle yollarda sıkıntılar yaşadı.
 </p>
 <p class="metin">
 </p>
 <p class="arabaslik">
  — Ya Terim, ya ölüm! (Fiorentina seyircisi, Türkçe olarak)
 </p>
 <p class="metin">
  — Hiç bilimsel makalem yayınlanmadı ama hayatım bütün bilimsel çalışmalara bedel. (Prof. Zekeriya Beyaz— Marmara Üniversitesi İlahiyat Fakültesi Dekanı)
 </p>
 <p class="metin">
  — Resmi ideolojiye karşı görüş sunmak bilimadamı olmanın gereğidir. (Prof. Mete Tunçay)
 </p>
 <p class="metin">
 </p>
 <p class="arabaslik">
  Faruk Süren: G.Saray başkanı: Vaktiyle Ali Şen hakemleri şikayet ederken bıyık altından gülüyor, dalga geçiyordu, şimdi Ali Şen kopyası sözlerle o da hakemlerden şikayetçi.
 </p>
 <p class="metin">
 </p>
 <p class="arabaslik">
  Orgeneral Aytaç Yalman: Jandarma Genel Komutanı: Yıllardır kangrene dönüşen siyasi koğuşları yağdan kıl çeker gibi temizleyen fedakâr, kahraman askerleri temsilen.
 </p>
 <p class="metin">
 </p>
 <p class="arabaslik">
  — Erbakan hapsi göze almış olsaydı, FP de hırsız ve katillerin affına ortak olmazdı. (Abdullah Gül— FP Yenilikçi Hareketinin 'dahildeki' lideri)
 </p>
 <p class="metin">
  — Gül hariçten gazel okuyor, ucuz kahramanlık yapıyor. Başbakanlık yapmış birinin hapse girmesinden memnun olur mu? (Ertan Yülek—FP Genel Bşk. Yrd.)
 </p>
 <p class="metin">
 </p>
 <p class="arabaslik">
  1.206.067:  Yurt dışında çalışan toplam Türk işçi sayısı.
 </p>
 <p class="metin">
 </p>
 <p class="arabaslik">
  "Dam"daki sorun, kaldığı yerden devam
 </p>
 <p class="metin">
  Tarihimizin en büyük cezaevi operasyonunun, bitmez çelişkilerimizi ve zaaflarımızı bir daha ortaya dökmesi bir tarafa, cezaevlerinin kronik sıkıntı unsuru olmaktan çıkıp çıkmadığı sorusu bizce kısa vadede en önemli sorulardan biri. Hayata Dönüş operasyonuyla, kurtarılmış cezaevi manzaralarına hayat hakkı verme dönemi sona erdi, cezaevlerindeki düzensizlik ve kargaşa yok mu oldu? Hayır. Şüpheniz olmasın, en az "Hayata Dönüş" miladından önceki ayarında şiddetle devam edecek.
 </p>
 <p class="metin">
  Bir kere, neşter vurulan yer hasta vücudun sadece "siyasi bloklarıydı". Kabaca "âdi mahkum" dediğimiz, cinayetten uyuşturucuya, tecavüzden dolandırıcılığa kadar birçok suçtan yatan insanların tutulduğu bölümler aslında cezaevlerinin en laçka, en sorunlu yerleri. Buraların ne derece yol geçen hanı olduğu, gayrı insani hayat şartlarının getirdiği anormallikler, parası olan herkesin "canlı" ve cansız istediği her şeyi içeriye sokabildiği sır değil. Bayrampaşa'da bir gardiyanın, "keleş"in siyasi koğuşlara adli bloklardan ulaştırıldığı iddiası yabana atılmamalı. Konulduğu hapishaneyi istisnasız bütün personeli ve birimleriyle, girdisi çıktısıyla ve dönen rantıyla tümden kontrol altına alan çeteleri ve babaları biliyoruz. Asıl neşter adli bloklara vurulmalı.
 </p>
 <p class="metin">
  Siyasi koğuşların, aslında yaklaşık 10 yıldır terör örgütleri için kurtarılmış, en güvenli örgütlenme ve eğitim alanları olduğu bilinirken, son dönemde buraların birden öne çıkartılması, hakim rejimin düşman algılamasıyla da yakından ilgili. Hakim sistem bir refleksi andırır tepkiyle buralara neşter vurduğuna göre, sol terör 20 yıllık nekahat dönemini atlatıp tekrar rejim için tehlike olma sınırına gelmiş olmalı. Bununla birlikte, örgütlerin gücünün ve konumunun, medyayı da yanına alan hakim sistem tarafından abartılarak bir propaganda malzemesi yapıldığı gerçeğini görmek gerek.
 </p>
 <p class="metin">
 </p>
 <p class="arabaslik">
  "Yaraya tuz basıldı"
 </p>
 <p class="metin">
  İnanılmaz bir propaganda kokan ve "Türkiye'de sadece ve sadece devlet vardır, gerisi boş ve hoştur" dedirten cezaevi operasyonlarını Gazeteci—Yazar Oral Çalışlar'a sorduk:
 </p>
 <p class="metin">
  — Cezaevi sorunu bitti mi?
 </p>
 <p class="metin">
  Kim iddia edebilir ki? Bence yaraya tuz basıldı. Mafya çeteleri hesaplaşmasından sonra onlar için F tipleri üzerinde duruldu. Fakat siyasileri naklettiler oraya.
 </p>
 <p class="metin">
  — Bu operasyonun amacı örgütlerin belini kırmak mıydı, F tipine geçiş miydi?
 </p>
 <p class="metin">
  Esas neden bunların hiçbiri değildi bence. Esas neden şu: 12 Eylül'den bu yana despotik bir devlet geleneği yerleşti. Gerilimli ve yarayı kaşıyacak yöntemlerle eylemler yapıyor. Dört duvar arasına koymuşsun zaten, etrafını binlerce askerle çeviriyorsun. Bu kadar acımasız ve vahşi bir operasyonun hiçbir inandırıcı yanı yok. Kürt sorunu belli bir noktaya geldi, irtica da belli bir noktaya çekildi. Artık yeniden bir otoriteye ihtiyaç duyulduğunu hissettirmek istiyorlar.
 </p>
 <p class="metin">
  — Operasyona kamuoyunun bakışını nasıl buldunuz?
 </p>
 <p class="metin">
  Tüm kesimlerin ittifak halinde devlet otoritesinin kanıtlandığını alkışlamalarını bir utanç olarak kenara yazıyorum. Devletçiler, İslamcılar, özgürlükçüler, hepsi bravo, az bile yaptın dediler. Çünkü tek taraflı bilgilendirildiler. Yarın aynı şey onların da başına gelebilir. İslami kesime bakıyorum, kendileri aleyhindeki kampanyalarda ağlıyorlardı, şimdi aynı kampanyanın bir parçası oldular. Yarın İslamcılara da yaparlarsa bir kesim oh olsun diyecek. Kendinize yönelik geçmişteki dezenformasyon operasyonlarını düşünün ve bu yayınları ona göre yapın.
 </p>
 <p class="metin">
  — Örgütlerin  vahşetine ne diyorsunuz?
 </p>
 <p class="metin">
  Tek taraflı bakarsak öyle gözüküyor. Bayrampaşa'dan çıkan kadın tutuklular, 'Operasyon başladı, bizim koğuşlara yangın bombaları attılar, bu bombalardan 6 kişi yanarak öldü' diyorlar. Bunu bir Allah'ın kulu tek satır yazmıyor. Ben temel insan hakları gereğince onları savunmak zorundayım.
 </p>
 <p class="metin">
  — Şadi Özpolat'ın yakma emri ne oluyor?
 </p>
 <p class="metin">
  Ben onu tanıyorum. Telefondaki ses, Şadi Özpolat'ın sesi değil. Basın bunu tartışılmaz gerçekmiş gibi kabul edip  yayın yapıyor.
 </p>
 <p class="metin">
  — Koğuşlardan çıkan silah ve mühimmat?
 </p>
 <p class="metin">
  Bir kere, kaç asker o silahlarla öldürülmüş, ona bakmalı. Silahları varsa ve kullandılarsa askerleri vurmuş olmaları gerekiyor. İki askerin biri darptan ölmüş.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020415170913/mailto:ahdinc@superonline.com">
   ahdinc@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/317/karakutu/1.htm), [web.archive.org (arşiv bağlantısı)](http://web.archive.org/web/20020415170913/http://www.aksiyon.com.tr:80/2000/317/karakutu/1.htm)
