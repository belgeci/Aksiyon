# Şimdi de “Kılıç Balığı” operasyonu

*Ahmet Dinç 2002.01.12*

<div>
 <p class="spot">
  Cumhurbaşkanı Sezer, Emlakbank'ın hortumlanmasıyla ilgili  operasyona DDK  vasıtasıyla start verdi
 </p>
 <p class="metin">
 </p>
 <img border="0" src="/web/20020415010040im_/http://www.aksiyon.com.tr/2002/371/resimler/simdi.jpg"/>
 <p class="metin">
  Emlakbank'tan armatörlere verilen usulsüz kredilerle ilgili başlatılan "Kılıç Balığı" operasyonunda 27 kişi gözaltına alınıp sorgulandı. Aralarında bankanın eski genel müdürleri Erdin Arı, Zafer Kültürlü, Sinan Solok, Başbakan Yardımcısı Hüsamettin Özkan'ın dünürü Prof. Dr. Erdoğan Alkin ve bankanın eski yöneticilerinin de bulunduğu sanıklar ifadeleri alındıktan sonra serbest bırakıldı. Operasyon, Cumhurbaşkanı Sezer'in, yolsuzlukların üzerine gitmek için Devlet Denetleme Kurulu'nu harekete geçirmesi çerçevesinde yapıldı. Operasyon, DDK'nın Şişli Cumhuriyet Savcılığı'na suç duyurusunda bulunmasıyla başladı. DDK dosyasında, 1996—99 yılları arasında Emlakbank'tan Türkiye Denizcilik İşletmesi'ne usulsüz 100 milyon dolar kredi ve ayrıca bazı ünlü armatörlere usulsüz teminat mektubu verildiği belirtiliyor. Kredi alan armatörler, hükümetten borç ertelemesi istedikleri sırada, operasyon sürpriziyle yüzyüze geldiler. Operasyona sonra "Lodos" adı verildi,s onra "Kılıç Balığı" dendi.
 </p>
 <p class="metin">
 </p>
 <p class="arabaslik">
  HAFTANIN AKIŞI
 </p>
 <p class="metin">
  Türkiye, pasaportları değiştiriyor. Amaç AB'ye hazırlık ve optik okuyuculara uygun hale getirmek.
 </p>
 <p class="metin">
  Uluslararası Futbol Tarihi ve İstatistikleri Federasyonu, Alman Oliver Kahn'ı 2001'in en iyi kalecisi olarak belirledi. Kahn 265, Arjantinli Cordoba 77, İtalyan Buffon 69 puan aldı.
 </p>
 <p class="metin">
  ABD'nin Florida kentinde, 15 yaşındaki Charles Bishop, Cessna tipi bir uçakla 42 katlı bir gökdelene çarptı, sadece kendisi öldü. Bishop'un notlarında, Ladin sempatizanı olduğu yazıyor.
 </p>
 <p class="metin">
  Genelkurmay bünyesinde kurulan Stratejik Araştırmalar ve Etüd Merkezi (SAREM) basına tanıtıldı.
 </p>
 <p class="metin">
  İstanbul, Ankara, İzmit, Bursa ve Eskişehir'deki doğalgaz fiyatlarında 39 bin ila 93 bin lira arasında indirim yapıldı.
 </p>
 <p class="metin">
  İçişleri eski Bakanı Sadettin Tantan, yeni parti kurma hazırlığında olduğunu açıklayıp, "Tüm illerde çirkin politikaya bulaşmamış, saygınlığı olan isimlerle temasa geçildi" dedi.
 </p>
 <p class="metin">
  Türkiye Gazetesi'nin eski başyazarı Yalçın Özer 54 yaşında öldü.
 </p>
 <p class="metin">
  Uğur Mumcu, A. Taner Kışlalı, Muammer Aksoy ve Bahriye Üçok'un katilleri olduğu iddia edilen "Umut Operasyonu" sanıkları Ferhan Özmen, Necdet Yüksel ve Rüştü Aytufan hakkında Ankara 2 No'lu DGM idam kararı verdi.
 </p>
 <p class="metin">
  Devlet Bahçeli tarafından azledilen Devlet Bakanı Abdülhaluk Çay'ın yerine, MHP Tokat Milletvekili Reşat Doğru getirildi.
 </p>
 <p class="metin">
  Japon bilimadamları dünyanın ilk yapay büyüyebilen gözbebeğini geliştirdiklerini açıkladı.
 </p>
 <p class="metin">
  KTÜ Öğretim Üyesi Prof. Üner Tan'ın araştırmaları sonucu; çabuk sinirlenen, tepkili, hızlı refleksli insanların zekasının daha ileri düzeyde olduğu ortaya çıktı.
 </p>
 <p class="metin">
 </p>
 <p class="arabaslik">
  NE DEDİN, NE DEDİN?
 </p>
 <p class="metin">
  —Gelen giden SSK'yı öpüyor. (Yaşar Okuyan-Çalışma Bakanı).
 </p>
 <p class="metin">
  —Sezen Aksu ve ben Allah tarafından görevlendirilmiş insanlarız (İbrahim Tatlıses—Türkücü).
 </p>
 <p class="metin">
  —Vicdan Şanslı MİT'in en acemi operasyonudur(Mehmet Eymür— MİT eski Daire Baş.).
 </p>
 <p class="metin">
 </p>
 <p class="arabaslik">
  İNEN
 </p>
 <p class="metin">
  Zeki Çakan (Enerji Bakanı): En "doğal" hakkımızı burnumuzdan getirdiği için.
 </p>
 <p class="metin">
 </p>
 <p class="arabaslik">
  ÇIKAN
 </p>
 <p class="metin">
  A. Necdet Sezer (Cumhurbaşkanı): DDK'yı harekete geçirip, "balığın kılıcını" yolsuzların boğazında koyduğu için.
 </p>
 <p class="metin">
 </p>
 <p class="arabaslik">
  ANINDA GÖRÜNTÜ
 </p>
 <p class="metin">
  —Oktay Ekşi gerçekleri niye yazmıyor? Aydın Doğan'dan, "Beni işten attırır" diye mi korkuyor? Kirmetre görevini yapıyor (Necati Doğru—Cumhuriyet yazarı).
 </p>
 <p class="metin">
  —Çocukça suçlamalar sana yakışmıyor. Kirmetre dediğin şey her ne ise eline bulaşmasın (Oktay Ekşi—Hürriyet Başyazarı).
 </p>
 <p class="metin">
 </p>
 <p class="arabaslik">
  BİR SAYI
 </p>
 <p class="metin">
  500.000: Yoğun kar yağışının olduğu 4 gün içinde Türkiye'de satılan araba zinciri sayısı.
 </p>
 <p class="metin">
 </p>
 <p class="arabaslik">
  REAKSİYON: Sessiz Bilge de Allah'ın yanında
 </p>
 <p class="metin">
  Anadolu, manevi dinamiklerinden birini daha kaybetti. Yozgat'ın seçkin isimlerinden Hacı Ahmet Şevki Ergin, halk arasında daha çok tanındığı adıyla Şeyhzade Ahmet Efendi, Hakk'ın rahmetine kavuştu. Orta Anadolu'da birlik ve dirliğin sağlanmasının en önemli etkenlerinden biri olarak tanınan Şeyhzade, 80 öncesindeki terör ve şiddet ortamında hemen her kesimden insana ayrım yapmadan yaklaşmış ve şefkat göstermişti. 1906 yılında Yozgat'ta doğan Şeyhzade, ilk tahsilini mahalle mektebinde yapıp, ardından medrese eğitimi aldı. 1925 yılından itibaren 16 yıl ilkokul öğretmenliği yaptı. Daha sonra gezici başöğretmen oldu, 1971'de emekli oldu. 1942'de başladığı imamlık görevini fahri olarak 1987'ye dek sürdürdü. 96 yaşında Allah'a yürüyen Şeyhzade Ahmet Efendi Yozgat'taki aile mezarlığına defnedildi.
 </p>
 <p class="metin">
  Hemen her konuda başı sıkışan gelip ondan yardım isterdi; tam bir ilim ve gönül eriydi. Yozgat'a gelen hemen bütün siyasiler (Alparslan Türkeş, Necmettin Erbakan gibi) onu ziyaret ederdi. Kendisinden el almaya gelen bir kişiye nasihatı şöyle olmuştu: "Sana en güzel tarikatı vereyim: Kazaya kalan namazlarını kıl, en güzel tarikat budur."
 </p>
 <p class="metin">
  Fethullah Gülen'den kendisine selam götürdüklerinde mutlaka önce ayağa kalkar, "Ve aleyküm selam" dedikten sonra kendi elini öpüp alnına götürürdü.
 </p>
 <p class="metin">
  Kendisinden nasihat isteyenlere, "Dünyada en büyük nasihat ölümdür" cevabını veriyordu.
 </p>
 <p class="metin">
  Allah rahmet eylesin.
 </p>
 <p class="metin">
 </p>
 <p class="arabaslik">
  SORUNCA: "Örümceğin kolları çok uzun"
 </p>
 <p class="metin">
  Yeni Şafak gazetesine yapılan "örümcek baskın"ı, gazetenin genel müdürü Mehmet Atalay'a sorduk:
 </p>
 <p class="metin">
  —Polis aranan iki kişi için binaya girdiğini açıkladı. O iki kişi binada mıydı?
 </p>
 <p class="metin">
  Hayır, hayır. Zaten gazeteyle bir bağlantıları yok. O kişiler 12 Eylül 2001'den bu yana zaten ortada yok. Bu kişiler patronlarımızın kardeşleri. Onların yanında, DGM'nin gıyabi tutuklama kararı verdiği başka isimler de vardı; hiç tanımadığımız, bizimle ilgisi olmayan kişiler. O kişileri de burada aradılar.
 </p>
 <p class="metin">
  —Sizce baskının gerçek sebebi ne peki?
 </p>
 <p class="metin">
  "Örümcek ağı" yazı dizisi onları çok rahatsız etti. Alelacele DGM'den karar çıkarttılar ve diziyi durdurdular.
 </p>
 <p class="metin">
  —Nereye, kimlere dokunuyordu dizi?
 </p>
 <p class="metin">
  Başta Mesut ve Turgut Yılmaz ikilisine. İstanbul Organize Suçlar Şube Müdürü Adil Serdar Saçan var. O, bu işlerin bizzat içinde, adı önümüzdeki günlerde en çok geçecek kişilerden biri. Örümcek ağının başka çok kolları var. İşin içinde çok kişi var.
 </p>
 <p class="metin">
  —Dizi ne olacak? Yayınlanacak mı?
 </p>
 <p class="metin">
  Diziyle ilgili mahkemeye başvurduk. Mahkemenin doğru kararı vereceğine inanıyorum.
 </p>
 <p class="metin">
  —Basın kuruluşlarının konuya bakışını nasıl buluyorsunuz?
 </p>
 <p class="metin">
  Gecikmeli de olsa hepsi destekledi. Basın Konseyi'nin Oktay Ekşi'den kaynaklanan bir algılama yanlışlığı oldu. Sonradan kınadı Basın Konseyi.
 </p>
 <p class="metin">
  —Tepki olarak ne yapıyorsunuz?
 </p>
 <p class="metin">
  Mahkemeye başvurduk. AİHM'e başvuru hazırlıyoruz, oraya da gideceğiz. Emniyet, ilgililer hakkında kendi içinde soruşturma başlattı.
 </p>
 <p class="metin">
  —Türkiye'deki mahkemeden sonuç alacağınızdan emin misiniz?
 </p>
 <p class="metin">
  Eminim. Umuyorum yani. 16.15'te baskın oldu, 19.30'da izin kağıdı getirdiler sonradan. Biz bunları mahkum edeceğimize inanıyoruz.
 </p>
 <br/>
 <center>
  <a class="anaorta" href="http://web.archive.org/web/20020415010040/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <!--
     FILE ARCHIVED ON 01:00:40 Apr 15, 2002 AND RETRIEVED FROM THE
     INTERNET ARCHIVE ON 22:39:20 May 11, 2023.
     JAVASCRIPT APPENDED BY WAYBACK MACHINE, COPYRIGHT INTERNET ARCHIVE.

     ALL OTHER CONTENT MAY ALSO BE PROTECTED BY COPYRIGHT (17 U.S.C.
     SECTION 108(a)(3)).
-->
 <!--
playback timings (ms):
  captures_list: 76.312 (11)
  exclusion.robots: 0.141
  exclusion.robots.policy: 0.133
  RedisCDXSource: 0.566
  esindex: 0.007
  LoadShardBlock: 61.228 (3)
  PetaboxLoader3.datanode: 97.167 (4)
  load_resource: 262.307
  PetaboxLoader3.resolve: 137.184
-->
</div>

Kaynak: [www.aksiyon.com.tr](http://www.aksiyon.com.tr:80/2002/371/karakutu/1.htm), [web.archive.org (arşiv bağlantısı)](http://web.archive.org/web/20020415010040/http://www.aksiyon.com.tr:80/2002/371/karakutu/1.htm)
