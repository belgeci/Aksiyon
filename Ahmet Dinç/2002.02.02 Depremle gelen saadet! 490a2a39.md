# Depremle gelen saadet!

*Ahmet Dinç 2002.02.02*

<div>
 <p class="spot">
  Depremin vurduğu 3 ilimiz; Kocaeli, Bolu ve Yalova DİE verilerine göre kişi başına düşen gelirde ilk üç sırayı paylaştı.
 </p>
 <p class="metin">
 </p>
 <img border="0" src="/web/20020415202420im_/http://www.aksiyon.com.tr/2002/374/resimler/deprem.jpg"/>
 <p class="metin">
  Üç yıl önceki büyük depremde en çok yıkım gören ilk üç il; Kocaeli, Bolu ve Yalova, Devlet İstatistik Enstitüsü'nün açıkladığı en zengin iller sıralamasında da ilk üçe girdi. En dikkat çekici gelişme, 1999'da 14. sırada yer bulabilen Bolu'nun ikinciliğe yükselmesi oldu. DİE, 2000 yılı iller itibariyle gayri safi yurt içi hasıla rakamlarını açıkladı. Kocaeli kişi başına düşen 7 bin 556 dolarlık gelirle 2000 yılında bir kez daha Türkiye'nin en zengin ili olurken, Muş da kişi başına düşen 725 dolarla en yoksul il özelliğini sürdürdü. 1999 yılında Kocaeli'nde kişi başına düşen gelir 6 bin 232 dolar, Muş'ta ise 725 dolar düzeyinde hesaplanmıştı. Kocaeli'ndeki yüzde 21 büyümeye rağmen, Muş'taki yüzde 9.6 oranındaki küçülme en zengin il ile en yoksul il arasındaki farkı giderek büyüttü.
 </p>
 <p class="metin">
  1999 yılında ikinci sırada bulunan İstanbul ise 4 bin 416 dolarlık gelirle dördüncü sıraya geriledi. Yalova da kişi başına 4 bin 665 dolarla, 4 bin 416 dolar olan İstanbul'un önüne geçerek üçüncü sırayı kaptı. Kırklareli 4 bin 370 dolarla beşinci, İzmir 4 bin 302 dolarla altıncı oldu. En yoksul il Muş'u, 824 dolarla Ağrı, 830 dolarla Şırnak, 883 dolarla Bitlis izledi.
 </p>
 <p class="metin">
 </p>
 <p class="arabaslik">
  HAFTANIN AKIŞI
 </p>
 <p class="metin">
  Türk ve Yunan gizli servisleri işbirliğine gidiyor. Yunan gizli servisi EYP'in başkanı Apostolidis, terör ve organize suçlarla ilgili olarak MİT'le işbirliği yapacaklarını açıkladı.
 </p>
 <p class="metin">
  Çeçen mücahitler, içinde iki Rus generalin de bulunduğu helikopteri Rus malı "igla" füzesiyle düşürdü, generaller dahil 14 kişi öldürüldü.
 </p>
 <p class="metin">
  Türkiye AB'ye başvurarak, aralarında DHKP—C, TİKKO, Hizbullah, İslami Hareket gibi isimlerin bulunduğu terör örgütlerini "terör listesine" almasını istedi.
 </p>
 <p class="metin">
  Tütün destekleme alım fiyatları açıklandı; Ege bölgesi için kiloda 3 milyon, Karadeniz ve Marmara için 3 milyon 50 bin lira.
 </p>
 <p class="metin">
  Alman—Fransız kültür kanalı Arte, Hz. Muhammed (a.) ile ilgili 5 bölümlük bir dizi yayınladı.
 </p>
 <p class="metin">
  Tasarruf Mevduatı Sigorta Fonu, Egebank'ta oluşan zararda 5 trilyon 64'er milyar lira şahsi sorumlulukları olduğu iddiasıyla bankanın eski yöneticileri Mücahit Ören, Hüseyin, Mustafa ve Mehmet Bayraktar, Sami Erdem ve Ayhan Apak hakkında şahsi iflas kararı verilmesini istedi.
 </p>
 <p class="metin">
  Amerika'da önümüzdeki günlerde piyasaya çıkacak olan İncil'de, cinsiyet ayrımcılığı içeren bazı sözcük ve terimlerin çıkarıldığı açıklandı. Yayınevinin açıklamasına göre yeni İncil'in eskisinden farklılık oranı yüzde 7.
 </p>
 <p class="metin">
  MGK'nın aylık toplantısında, üniversitelerde Kürtçe eğitim talebiyle verilen dilekçeler olayını PKK'nın yönlendirdiği belirtilerek, önlem istendi.
 </p>
 <p class="metin">
  Adıyaman'da 5 ayrı yerde iki gün boyunca meçhul gök cisimleri görüldü. Görüntüler TÜBİTAK'ta incelemeye alındı.
 </p>
 <p class="metin">
 </p>
 <p class="arabaslik">
  NE DEDİN, NE DEDİN?
 </p>
 <p class="metin">
  —Mesut Yılmaz, demokrasiyi jandarma kapıya dayanınca hatırlıyor (Tansu Çiller—DYP Genel Başkanı).
 </p>
 <p class="metin">
  —Ben de Kadirizm'e inanmaya başladım (Kadir İnanır—Aktör).
 </p>
 <p class="metin">
  —Ben biliyor, şimdi neden Dünya Kupası'nda Türkiş hakem yok (Ç. Rizesporlu Oumar— G.Saray'a yenildikleri maçın ardından).
 </p>
 <p class="metin">
 </p>
 <p class="arabaslik">
  İNEN
 </p>
 <p class="metin">
  Mustafa Taşar (Turizm Bakanı): Ecdadın cihanı yönettiği milli saraylarda, "Kullanmadığımız şey bizim değildir" mantığıyla, defile yapılmasının yolunu açtığı için.
 </p>
 <p class="metin">
 </p>
 <p class="arabaslik">
  ÇIKAN
 </p>
 <p class="metin">
  Melih Gökçek (Ankara B.Ş. Belediye Başkanı): Özürlülere ve gazetecilere yaptığı jestle toplu ulaşım araçlarını "bedava gibi" yaptığı için.
 </p>
 <p class="metin">
 </p>
 <p class="arabaslik">
  ANINDA GÖRÜNTÜ
 </p>
 <p class="metin">
  — Oyunculuğunuzu beğenmiyorum. Dizideki dadı ve uşak bizim örf—adetlerimizin dışında. Varoştan gelen bir dadı öyle açık mı giyinir? (Gazanfer Özcan—Tiyatrocu).
 </p>
 <p class="metin">
  — Oyuncuyum demiyorum, oyuncu adayıyım. Bana Dadı'yla herkes bayıldı, bir siz beğenmediniz. (Gülben Ergen—Sanatçı)
 </p>
 <p class="metin">
 </p>
 <p class="arabaslik">
  BİR SAYI
 </p>
 <p class="metin">
  9.560.000.000.000.000 TL: Müsteşar Nevzat Saygılıoğlu'na göre 2002'de gümrük vergisinden beklenen gelir.
 </p>
 <p class="metin">
 </p>
 <p class="arabaslik">
  REAKSİYON
 </p>
 <p class="metin">
  Türkiyeli HADEP
 </p>
 <p class="metin">
  Büyük acılara sebep olan PKK ve Kürt sorununda köklü değişikliklerin olduğu tarihi bir dönemeç sayılabilecek günlerin içindeyiz. PKK'daki değişim sinyalleri doğal olarak HADEP'e de yansıyor. HADEP'liler bu değişimin birtakım şartların dayatmasından kaynaklanan bir "mecburiyet" olduğu görüşüne kesinlikle itiraz edip, sürecin doğal olduğunu iddia ediyor.
 </p>
 <p class="metin">
  PKK'nın, "mücadeleyi" tamamen siyasal, sosyal ve kültürel zemine çekme kararını ve buna dair çalışmalarını birkaç hafta önce Aksiyon'da detaylı olarak okudunuz. Kürtlerin hak talepleri, bunun sınırları, PKK'ya bakışları ve ilişkileri, Türkiye'nin envaî çeşit meseleleri ve daha birçok konu hakkında ne düşündüğü konusunda adeta bir kapalı kutuyu andıran HADEP, bugünlerde kamuoyuna ve medyaya açılma sürecine girdi. Basına ziyaretler başladı. Partinin İstanbul İl Başkanı Doğan Erbaş, ziyaret ettiği gazetecilere ilginç sorular soruyor: "HADEP'i nasıl görüyorsunuz? Nasıl bir HADEP olmalı?" gibi. Hukuki bir legalite ortamında var olan, ancak devleti temsil eden gerçek makamların ve kamunun nezdinde her zaman illegal sayılmış bir oluşum, HADEP. Yönetim kademesi ve sempatizanları dahil, bütün PKK ve HADEP çevresi fikir ve davranış tarzlarını bu illegaliteye göre kurgulamış ve uygulamışlardı. Şimdi legal zemine geçtiklerine (en azından geçmeye çalıştıklarına) kendileri de vicdanen inandıkları için, podyuma çıkmış acemi mankenler gibi nasıl yürümeleri gerektiğini önüne gelene danışıyorlar. İlginç bir süreç.
 </p>
 <p class="metin">
  HADEP artık sadece bir bölgenin ve bir kesimin değil, "Türkiye'nin partisi" olduğunu, üst şemsiyenin Türkiyelilik olduğunu teslim edişini herkese ispatlamak istiyor. Trakya'da büro açıyorlar. Doğan Erbaş "Geri dönülmez bir yola girdik artık" diyor. PKK'nın değil, bundan böyle Türkiye'nin partisi olmaya, Türkiye'nin sorunlarını ilgi alanına almaya çalışıyor HADEP. Yeni döneme (HADEP'in imaj sorunu yüzünden) başka bir partiyle girmek dahil, birçok hayati konuyu tartışıyorlar kendi içlerinde.
 </p>
 <p class="metin">
  HADEP'in, kendi "parti" vicdanında da legalleşmesi galiba herkesin yararına olacak ve yıllardır çekilen acıların birlik ve mutluluğa dönüşmesi için önemli bir merhale teşkil edecek.
 </p>
 <p class="metin">
 </p>
 <p class="arabaslik">
  SORUNCA
 </p>
 <p class="metin">
  "Tasarı ülkeyi geriye götürür"
 </p>
 <p class="metin">
  İçinde 312. maddenin de bulunduğu uyum yasalarını, TCK 312'yi doçentlik tezi yapan Marmara Üniversitesi Hukuk Fakültesi Öğretim Üyesi Doç. Dr. Ahmet Gökcen'e sorduk:
 </p>
 <p class="metin">
  —312, 159 gibi maddelerde neden düzenlemeye gidildi?
 </p>
 <p class="metin">
  Tasarının çıkarılmasının sebebi, Kopenhag Kriterleri'ne uyum ve AB'ye girme çalışmalarının hızlandırılması amacıyla 3 Ekim 2001'de 4709 sayılı kanunda Anayasa'da yapılan değişikliklerdir. Anayasa değişikliğiyle, çok ileri olmasa da düşünce hürriyetinin genişletilmesi yolunda önemli adım atılmıştı.
 </p>
 <p class="metin">
  —Bu haliyle tasarı Kopenhag Kriterleri'ne ne kadar yakın?
 </p>
 <p class="metin">
  Bu tasarı özgürlükler açısından ülkemizi 5 yıl geriye götürüyor. Yeni bir kanun tasarısı çalışması yapılmadan, 1997 ve 2000 yılındaki tasarı metinlerinden aynen alınmış.
 </p>
 <p class="metin">
  —Mevcut yasa ne diyor?
 </p>
 <p class="metin">
  312. maddenin ikinci fıkrasının mevcut metni şöyle: "Halkı; sınıf, ırk, din, mezhep veya bölge farklılığı gözeterek kin ve dümanlığa açıkça tahrik eden kimse bir yıldan üç yıla kadar hapis cezasıyla cezalandırılır."
 </p>
 <p class="metin">
  —TBMM'ye gönderilen tasarı?..
 </p>
 <p class="metin">
  Şöyle düzenlenmiş: "Sosyal sınıf, ırk, din, mezhep veya bölge farklılığına dayanarak insanları birbirine karşı kamu düzenini bozma olasılığını ortaya çıkaracak bir şekilde düşmanlığa veya kin beslemeye alenen tahrik eden kimseye 1 yıldan 3 yıla kadar hapis cezası verilir." Mevcut metinle karşılaştırırsak, aradaki farkın düşünce hürriyeti aleyhine olduğunu açıkça görüyoruz.
 </p>
 <p class="metin">
  —Bu tasarıdaki 'olasılık' kelimesi ne tür sonuçlar doğurabilir?
 </p>
 <p class="metin">
  Olasılık kelimesi son derece tehlikeli bir ifade. Uygulamada büyük problemler çıkarabileceğini düşünüyorum. Çünkü bu ifadeyle suçun oluşumunda somut bir durum değil, soyut bir tehlike aranıyor.
 </p>
 <p class="metin">
  —Gelinen nokta, çağdaş hukuk anlayışıyla ne kadar bağdaşıyor?
 </p>
 <p class="metin">
  Ceza hukukunda çağdaş eğilim, tehlike suçlarını azaltmaktır. İlla tehlike suçu konulmak istenirse, bu durumda somut tehlike suçları ihdas edilir.
 </p>
 <br/>
 <center>
  <a class="anaorta" href="http://web.archive.org/web/20020415202420/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/374/karakutu/1.htm), [web.archive.org (arşiv bağlantısı)](http://web.archive.org/web/20020415202420/http://www.aksiyon.com.tr:80/2002/374/karakutu/1.htm)
