# Susurluk tescillendi

*Ahmet Dinç 2002.01.19*

<div>
 <p class="spot">
  Yıllardır Türkiye'nin gündemini meşgul eden Susurluk davasında cezaların onanması bir milat olarak değerlendiriliyor.
 </p>
 <p class="metin">
 </p>
 <img border="0" src="/web/20020428171647im_/http://www.aksiyon.com.tr/2002/372/resimler/susurluk.jpg"/>
 <p class="metin">
  Yargıtay 8. Ceza Dairesi, Susurluk davasında aralarında MİT eski görevlisi Korkut Eken ve Özel Harekat Dairesi eski Başkan Vekili İbrahim Şahin'in de bulunduğu 15 sanık hakkındaki mahkumiyet kararını oybirliği ile onadı. 4 yıl 7 ay süren davayı 12 Şubat 2001 tarihinde karara bağlayan İstanbul 6 No'lu DGM, sanıklardan İbrahim Şahin ve Korkut Eken'i "cürüm işlemek amacıyla teşekkül oluşturmak ve bu teşekkülü yönetmek" suçundan 6'şar yıl ağır hapis cezasına çarptırmıştı. Davanın diğer sanıkları olan özel timci eski polis memurları da 4'er yıl ağır hapis cezasına mahkum edilmişti. 8. Ceza Dairesi'nin bu kararı ile Susurluk sanıklarının olağanüstü kanun yolu olarak bilinen 'karar düzeltme' isteminde bulunma hakları var. Ancak bu istemin öncelikle cezanın onanmasını isteyen Yargıtay Cumhuriyet Başsavcılığı'nca kabul edilmesi gerekiyor. Bu istem reddedilirse, hukuki yollar tamamlanmış olacak ve hüküm kesinleşecek. Susurluk davasının karar duruşmasında 11 sayfalık yazılı savunma veren İbrahim Şahin, 'Bazı sırlar benimle mezara gitmek zorunda' demişti.
 </p>
 <p class="metin">
 </p>
 <p class="arabaslik">
  HAFTANIN AKIŞI
 </p>
 <p class="metin">
  Oyakbank ile Sümerbank'ın birleşmesi tamamlandı. Sümerbank 11 Ocak itibariyle Oyakbank'a katıldı.
 </p>
 <p class="metin">
  Rusya Genelkurmay Başkanı Org. Anatoly Kvashnin askeri işbirliği görüşmelerinde bulunmak üzere Genelkurmay Başkanı Org. Hüseyin Kıvrıkoğlu'nun davetlisi olarak Türkiye'ye geldi.
 </p>
 <p class="metin">
  Efsanevi boksör Muhammet Ali, isminin, adına saygı duymayanlarca çiğneneceği gerekçesiyle Hollywood Bulvarı'na yazılmasına karşı çıktı. Bunun üzerine yetkililer Müslüman boksörün isminin duvara yazılacağını açıkladı.
 </p>
 <p class="metin">
  19 Ağustos depremi sonrası çalışmalarıyla adından sözettiren İTÜ öğretim üyesi Prof. Dr. Aykut Barka beyin damarlarındaki tıkanma nedeniyle hastaneye kaldırıldı.
 </p>
 <p class="metin">
  Almanya'nın iade etmeye hazırlandığı Metin Kaplan'ın İmralı Cezaevine konulacağı ve Abdullah Öcalan ile komşu olacağı öne sürüldü.
 </p>
 <p class="metin">
  Bakanlık ile Eczacılık Odası arasındaki fiyat anlaşmazlığı nedeniyle eczaneler bir gün süreyle kepenk indirdi.
 </p>
 <p class="metin">
  Vatan hainliği suçlamasıyla vatandaşlıktan çıkarılmış olan Nazım Hikmet, doğumunun 100. yıldönümünde Kütür Bakanı İstemihan Talay'ın da katıldığı bir törenle anıldı.
 </p>
 <p class="metin">
  Van Yüzüncü Yıl Üniversitesi'nde Kürtçe'nin seçmeli dersler kapsamına alınıp okutulmasını isteyen ve gözaltına alınan 270 öğrenciden 13'ü tutuklandı.
 </p>
 <p class="metin">
  İstanbul Minibüsçüler Esnaf Odası'nda yapılan başkanlık seçimlerini 9 aydır cezaevinde tutuklu bulunan Ali Kemal Aktürk yeniden kazandı.
 </p>
 <p class="metin">
  Bankacılık Fonuna devredilen İktisat Bankası koleksiyonundaki tablolardan 10 tanesinin sahte olduğu ve asıllarının nerede olduğunun bilenmediği ortaya çıktı.
 </p>
 <p class="metin">
 </p>
 <p class="arabaslik">
  NE DEDİN, NE DEDİN?
 </p>
 <p class="metin">
  "İddiası olanların sık sık bırakıp giderim anlayışı devlet adamlığıyla bağdaştırılmaz." (MHP lideri Devlet Bahçeli, Kemal Derviş için söylüyor)
 </p>
 <p class="metin">
  "Kişisel merakımdan soruyorum, Sinop Kalesi ve İznik'teki tarihi eserler ne durumda?" (Muhammed El Bassam—Suudi Arabistan Ankara Büyükelçisi)
 </p>
 <p class="metin">
 </p>
 <p class="arabaslik">
  İNEN
 </p>
 <p class="metin">
  Yekta Açıkgöz (DSP Samsun Milletvekili): Ülkeyi yönetmekten sorumlu Meclisin bir üyesi olarak başörtüsünden sonra sakalın da yasaklanmasını istediği için.
 </p>
 <p class="metin">
 </p>
 <p class="arabaslik">
  ÇIKAN
 </p>
 <p class="metin">
  (Selma-Murat Keleş çifti): Vefalarıyla  insanlık örneği verdikleri için. Selma, geçirdiği kazalar sonucu iki bacağını ve gözlerini kaybeden Murat'la evlendi.
 </p>
 <p class="metin">
 </p>
 <p class="arabaslik">
  ANINDA GÖRÜNTÜ
 </p>
 <p class="metin">
  — "Kepenk kapatma eylemine katılan eczacıların ruhsatını iptal ederim" (Osman Durmuş—Sağlık Bakanı)
 </p>
 <p class="metin">
  — "Ruhsat iptali, ruhsatın alınması ve verilmesi yasaya bağlıdır. Sağlık Bakanı'nın yetkisinde ruhsat iptali yok." (Mehmet Domaç—Türk Eczacılar Birliği Başkanı)
 </p>
 <p class="metin">
 </p>
 <p class="arabaslik">
  BİR SAYI:
 </p>
 <p class="metin">
  1.8 dolar: Türkiye'ye girişi 112 dolar olan bin metreküp doğalgazın kuyu başındaki bedeli.
 </p>
 <p class="metin">
 </p>
 <p class="arabaslik">
  REAKSİYON: Ankara'nın İstanbul golü
 </p>
 <p class="metin">
  Türkiye'nin resmi başkenti Ankara, en büyük rakibi olarak gördüğü İstanbul'la mücadelesinde yetkilerini kullanarak öne geçmeyi hedefliyor. Bilindiği gibi Ankara resmi anlamda başkent olsa bile, siyasal, sosyal ve ekonomik anlamda İstanbul'u bir türlü geçemiyor. Kanunlar, yetkiler ondan yana olmasına karşın, İstanbul ne yapıp ediyor ve en büyük cazibe merkezi olma özelliğini sürdürüyor. İstanbul'un geçmişten gelen tarihi ve kültürel avantajlarına karşın Ankara, cumhuriyet sonrası oluşan düşüncenin temsilcisi olarak kendisini avantajlı kılmayı amaçlıyor.
 </p>
 <p class="metin">
  Bunun son örneği geçtiğimiz hafta içinde yaşandı. İlgili kanunda yapılan bir değişiklikle belediyelerin genel bütçeden aldıkları yüzde 5'lik payın, yüzde 60'ının İller Bankası'na aktarılması kararlaştırıldı. İller Bankası da her ile nüfusuna göre kaynak aktarımı yapmayı amaçlıyor. Nüfusu yoğun ancak üretim tesisleri az olan iller, karara sevinirken başta İstanbul Ankara ve Kocaeli olmak üzere sanayileşmiş şehirler isyan ediyor. Nitekim İstanbul Büyükşehir Belediye Başkanı Ali Müfit Gürtuna, 20 ilçe belediye başkanıyla birlikte kararı protesto etmek için eylem yaptı. Yasa değişikliği ile İstanbul'un kocaman bir köy haline getirileceğini iddia eden Gürtuna, protesto amacıyla şehrin kilidini TBMM Başkanı Ömer İzgi'ye gönderdi.
 </p>
 <p class="metin">
  Merkezi otoritenin yetkilerinin dağıtılması ve mahalli idarelerin güçlendirilmesi demokratik toplumların tercih ettiği bir yol. Türkiye'de de son dönemde en çok tartışılan ve taraftarı çok olan konulardan biri de buydu. Ancak son karar ile Ankara, yetkilerini paylaştırma konusunda ne kadar cimri davranacağını bir kez daha gösterdi. Ama bu karar bile Ankara'nın İstanbul önünde galip gelmesine yetmeyecek. Yıllardır olduğu gibi gücünü kendinden alan İstanbul, yasalarla büyüyen Ankara karşısında lider olarak ayakta kalmayı başaracak.
 </p>
 <p class="metin">
 </p>
 <p class="arabaslik">
  SORUNCA: BOTAŞ dolardaki düşüşü yansıtmadı
 </p>
 <p class="metin">
  Son günlerde büyük şikayetlere ve tartışmalara konu olan doğalgaz konusunu, 12 milyonluk İstanbul'un gazından sorumlu olan İGDAŞ Genel Müdürü Süreyya Polat'a sorduk.
 </p>
 <p class="metin">
  —Botaş'ın fiyat politikasından memnun musunuz?
 </p>
 <p class="metin">
  İGDAŞ, bugüne kadar doğalgazı en ekonomik fiyata satma politikasını izlemiştir. Sattığı doğalgazdan elde ettiği gelirin tamamını İstanbul doğalgaz şebekesinin inşasında kullanmaktadır. Halen İstanbul'un yüzde 45'i yatırım beklemekte. 1994 öncesinde alınan 500 milyon dolarlık kredinin geri ödenmesi de önemli bir gider kalem olarak önümüzde. İGDAŞ, BOTAŞ'tan doğalgazı TL bazında almakta. Dolayısıyla doların düşmesini BOTAŞ göz önüne almadıkça, İstanbullulara indirim yansıtılmamakta. İGDAŞ geçen yılın ocak ayında 1 metreküp doğalgazı 104 bin liraya alırken, bu yıl indirime rağmen 227 bin 300 liraya almakta. Alış fiyatında yüzde 118'lik bir artış olmuştur. Yani son 2—3 aydaki dolardaki düşüşle yapılması gereken dahi tam olarak yapılmamıştır. İndirimden sonra İstanbulluların ödedikleri her 100 lira şu şekilde dağılmaya başladı: 65.2 lira BOTAŞ'a, 19,6 lira İGDAŞ'a, 15,3 lira KDV'ye.
 </p>
 <p class="metin">
  —Yeni doğalgaz yasası İGDAŞ'ı nasıl etkileyecek?
 </p>
 <p class="metin">
  Yeni doğalgaz yasasına göre, borcu olan şirketler, borçlarını ödemelerinden sonraki 3 yıl içinde yeniden yapılanacak. Şu anda İGDAŞ'ın hazine garantili 25 yıl vadeli borcu bulunmakta. Dolayısıyla kısa vadede İGDAŞ'taki belediye payının yüzde 20'lere inmesinin zorunluluğu yok. Öte yanda İGDAŞ'ın borçlarını vadesini beklemeden ödeyip, bu süreci başlatmak gibi bir imkanı da var.
 </p>
 <p class="metin">
  —Geçen yıla göre abone sayısı azaldı mı?
 </p>
 <p class="metin">
  2000 yılı sonunda 1 milyon 570 bin olan obone sayısı, 2001 yılı sonunda 1 milyon 684'bine yükselmiştir.
 </p>
 <p class="metin">
  —İndirimler ne zaman uygulanacak?
 </p>
 <p class="metin">
  Ocak ayından itibaren. Geçen ay 100 milyon ödeyen kişi gelecek ay 87.200 milyon ödeyecek.
 </p>
 <br/>
 <center>
  <a class="anaorta" href="http://web.archive.org/web/20020428171647/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/372/karakutu/1.htm), [web.archive.org (arşiv bağlantısı)](http://web.archive.org/web/20020428171647/http://www.aksiyon.com.tr:80/2002/372/karakutu/1.htm)
