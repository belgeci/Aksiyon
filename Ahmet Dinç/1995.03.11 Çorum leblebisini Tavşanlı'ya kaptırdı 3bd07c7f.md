# Çorum, leblebisini Tavşanlı'ya kaptırdı

*Ahmet Dinç 1995.03.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tavşanlı almış başını gidiyor. Yurt içindeki piyasayı parselleyen Tavşanlılı uyanık leblebiciler, leblebi ihracatını tekellerine aldıkları gibi, Çorumlular'a "Çorum leblebisini" satmak gibi bir garabeti de gerçekleştiriyorlar
  </font>
 </div>
 <div id="newsText">
  <font class="detail-text">
   Anadolu'da, ishale yakalananların yaygın olarak "müshil ilacı" niyetine yedikleri leblebinin şanına gölge düştü. Anavatanını günlerce kasıp kavuran geçtiğimiz ekim ayı başlarındaki ishali (ve ardından gelen kolerayı) kendisi değil, doktorlar ve ilaçlar önleyebildi. Bu daha çok, leblebinin anavatanına artık sırtını döndüğünün, Tavşanlıdiye yeni bir mekan edinmeye başladığının işareti mi ne?
   <br/>
   Çorum'da insanlar leblebiyle o kadar iç içe olmuşlar ki, kahvaltıyı bile onunla yapacak dereceye gelinmiş. Hanlar, hamamlar, apartmanlar leblebiden almış isimlerini. Leblebici Apartmanı, Leblebicioğlu İşhanı... Kent merkezindeki tarihi saat kulesi bile leblebi renginde. Kentin yabancısı biri Çorum'da taşa toprağa şartlanıyor, onlarda da leblebiden birşeyler arıyor. Bütün şehir leblebi kokuyor adeta. Az bir dikkat ve biraz da merak bu kokunun şehrin merke zinden değil biraz daha uzaktan geldiğini insana hissettiriyor. Biz oralı bilirdik leblebiyi, Çorumlu. Ama artık değil... Leblebinin kokusu dışarıdan gelenler için değil, Çorumlular için oldukça ağırlaşmış... Bugünlerde Çorum'lu leblebiciler sıkıntılı ve endişeli.
   <br/>
   <br/>
   LEBLEBİ TAVŞANl'DAN GELiYOR
   <br/>
   Sayıları azala azala 3'e 5'e düşmüş leblebi imalatçıları, tükenme sırasının kendilerine gelmesini bekler gibjler. Şimdi sıkı durun size önemli bir habedmiz var; Çorum'a leblebi artık Tavşanlı'dan geliyor desek şaşar kalırsınız değil mi? Çünkü Tavşanlı almış başını gidiyor. Yurt içindeki piyasayı parselleyen Tavşanlılı uyanık leblebiciler, leblebi ihracatını tekellerine aldıkları gibi, Çorumlular'a "Çorum leblebisini" satmak gibi bir garabeti de gerçekleştiriyorlar.
   <br/>
   Çorum'da kalan 100 civarındaki leblebici satıcısından biri olan Mustafa Dolma, saat kulesine bakan dükkanın da, "Yemeden duramazlar" dediği çorumlular'a leblebiyi satıyor, ama bunun has Çorum leblebisi olmadığını sadece bize fısıldıyor. Dolma, Çorum'un leblebi kokan şehir haline gelişini de özetliyor: "Eskiden beri Çorum'da leblebi ustalarının iyi olması, nohuttan anlamaları ilimizde leblebiciliği geliştirdi. Gerçi nohut yetiştirilmez Çorum'da ama iyi ustalar yetişir buradan. Artık Çorum'da imalatçı kalmadı gibi. Kalan sadece üç-beş imalatçı da varlık mücadelesi veriyor. Onların piyasadan çekilmesiyle ustalar da yetişmez oldu. Burada 100 civarında leblebici var. Herkes hazır alıp satar."
   <br/>
   Hitit Festivali bünyesinde düzenlenen leblebi yarışmalarının son yıllarda birinciliğe abone olmuş ismi imalatçı Osman Bodur, ömrünü verdiği mesleğin bu hale gelişine üzgün: "Tavşanlı'dan hazır getiriyorlar. Çorum leblebisi diye satıyorlar. Tabii bu halkı bir yerde aldatmak. Eski hakiki Çorum leblebicileri kalmadı. Maliyetler arttı, çırak çıkıyor, çalışmak için şu kadar isterim diyor. Oğullarım olmasa ben de bu işi çoktan bırakmıştım."
   <br/>
   Konuştuğumuz leblebicilerden, Tavşanlı'nm Çorum' u solladığı intibamıediniyoruz. Tavşanlı kelimesi Çorumlular'da gitgide "gıcık" yapmaya başlamış: Biraz da kıskançlık.
   <br/>
   Fakat hadiseye biraz vakıf olunca, bayrağı kapan Tavşanlı'nın niyetinin kalite olmadığı anlaşılabiliyor. Hatta Tavşanlıhlar'm Çorum leblebisi referansıyla sattıkları leblebiler yüzünden adının kötüye çıktığmdan yakınıyor Çorumlu. 55 yıllık leblebici Osman Bodur da öyle: "Adam dükkanda süslü, renkli Tavşanlı leblebisini alıp gidiyor Çorum leblebisi diye. Sonra diyor ki "Bu leblebiyi yiyemedik, çöpe attık." Neden böyle? Bir kere Tavşanlı'da bir kamyon bir ay bekliyor. Buraya geliyor. Bir ay da burada bekliyor. Burada nohuta su veriyorlar ki başı gözü yolunmasm diye. Suda iki üç gün durunca da koku yapıyor. Ma ya gibi kokar, maya zaten nohuttan olur. Leblebi dediğin taze tüketilmeli. Hem, leblebiyi onlar kaliteli nohuttan değil, işe yaramayanlarından yapıyorlar. Hava geçirmeyen naylonlara koyunca bir sene dayanır bizim leblebimiz, Tavşanlı'nmki hiç dayanmaz."
   <br/>
   Tavşanlı Leblebiciler Derneği Başkanı Turan Şengil ise Çorumlular'm Tavşanlı leblebisi hakkındaki sözlerini komik bulduklarını belirterek "Böyle bir sözü ancak Çorumlular söyler. Leblebinin anavatanı Tavşanlı'dır. Derneğimize kayıtlı 425 leblebici var. Balıkesir, Gediz, Uşak, Aslanapa'dan aldığımız nohutları işleyip dışarıya da ihraçediyoruz. Çorumlular da bizden kamyon kamyon leblebi alıp Çorum leblebisi diye satıyorlar. Zaten biz Çorumluları leblebide kendimize rakip olarak görmüyoruz. Bize olsa olsa Denizlililer rakip olabilir"diyor.
   <br/>
   Tavşanlı leblebisinin (dilim sürçtü, Çorum leblebisi diyecektim) oldukça çok çeşidi var; Sade, tuzlu, biberli, karanfilli, şekerli, sakız leblebi... Şehir dışına akraba, eş--dost ziyaretine gidenlerin de, dışardan gelenlerin de hediye niyetine Çürum' dan leblebi götürmeleri artık gelenek olmuş, sürüp gidiyor. Ama bir küçük farkla: Çorum leblebisini değil, Tavşanlı
   <br/>
   leblebisini alıp götürüyorlar.
   <br/>
  </font>
 </div>
 <div>
 </div>
 <div>
 </div>
</div>


## Yorumlar

### Süleyman Uludag, 22 February 2013, 23:17
> Tavşanlı leblebisini bu kadar kötülemenize anlam veremiyorum.Yukarıdaki yazı hayal ürünüdür nohut hiç bir zaman iki gün suyun içinde kalmaz. İşe yaramayan nohut zaten ayrılır. Lütfen herkes kafasına göre yazmasın.

Kaynak: [www.aksiyon.com.tr](http://www.aksiyon.com.tr:80/aksiyon/haber-628-34-corum-leblebisini-tavsanliya-kaptirdi.html), [web.archive.org (arşiv bağlantısı)](http://web.archive.org/web/20131219115133/http://www.aksiyon.com.tr:80/aksiyon/haber-628-34-corum-leblebisini-tavsanliya-kaptirdi.html)
