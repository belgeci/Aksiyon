# Aksiyon bir adım önde

*Ahmet Dinç 2000.11.25*

<div>
 <p class="spot">
  Aylar önce kapağa taşıdığımız dosyalardan bazıları görünen gündeme yeni gelmeye başladı
 </p>
 <p class="metin">
 </p>
 <img border="0" src="/web/20020527043321im_/http://www.aksiyon.com.tr/2000/312/resimler/Aksiyon.jpg"/>
 <p class="metin">
  Türkiye, genelde gazetecilik özelde de dergicilik yapmanın zor olduğu bir ülke. Günlük gazeteler, 24 saat haber esasına göre çalışan televizyon kanalları ve internetin de ezici hakimiyetiyle artık rutin haberciliğin dışında kalıcı ve gerçek gündemi yakalamak oldukça zor. Hâl böyle olunca bizim de çoğunlukla ülke ve dünya gündeminin paralelinde kendi gündemimiz oldu. Görünmeyen gündemlerin de peşinde koştu Aksiyon'un genç habercileri. Ve günlerdir gündemizi işgal eden, zaman zaman 'yok daha neler', 'bu kadar da olmaz ki' denilen olaylar aslında bize yabancı değildi.
 </p>
 <p class="metin">
  Türkiye gündemi irtica senaryoları ile meşgul edilirken biz  yediğimiz etlerin kaçak olduğunu, en önemlisi "ne eti" yediğimizi bilmediğimizi detaylı bir kapak dosyası ile anlatıyorduk. 'Gümrükgate ile gümrüklerdeki trilyonluk vurgunları anlatıp bu sistemin çok büyük yolsuzluklara gebe olduğunu anlatmıştık. 'Biz yazmıştık' demek gibi niyetimiz yok ama  Finans Terörü kapağımızda ile bugün yaşadığımız banka hortumlamalarına dikkati çekmiş ve uyarmıştık. Ve yine  'Yolsuzluk Birinci Tehdit  Olacak' demiştik. İki ay sonra da İçişleri Bakanı Tantan canlı yayında 'Yolsuzluk bu ülkede birinci tehdittir" demişti.
 </p>
 <p class="metin">
 </p>
 <p class="arabaslik">
  'Medeniyetin beşiği' İngiltere'nin Liverpool kentinde bir hastanenin deposunda, kalp ve beyinleri satılmak üzere özel sıvılarda saklanmış 400 cenin bulundu.
 </p>
 <p class="metin">
  TPAO, Tekirdağ'ın Saray ilçesinde doğalgaz yatakları buldu. İlk verilere göre yatakların rezervi en az 3 milyar metreküp.
 </p>
 <p class="metin">
  İntel, internet performansını %22 , görüntü ve ses transferini %25 hızlandıran Pentium 4'ü piyasaya sürdü.
 </p>
 <p class="metin">
  Yunanistan'ın Türkiye düşmanı kültür bakanı Teodoros Pangalos, başbakan Simitis tarafından görevinden alındı.
 </p>
 <p class="metin">
  RTÜK, bundan böyle içeriğe bakmaksızın bütün Kürtçe yayınları cezalandırmak üzere takibe alacağını açıkladı.
 </p>
 <p class="metin">
  Türk müziğinin ünlü sesi Yıldırım Gürses vefat etti.
 </p>
 <p class="metin">
  Genelkurmay, vatanî görevini yapan askerleri, askerlik süresince OYAK Sigorta tarafından sigortalamak için çalışma başlattı.
 </p>
 <p class="metin">
  Dünyada ilk kez ABD'de gerçekleşen canlı sinir naklinde, bir anneden alınan sinir, doğuştan kolu tutmayan, sıcak ve soğuğu hissetmeyen 8 aylık çocuğuna nakledildi.
 </p>
 <p class="metin">
  Murakıplar Etibank'ın içinin nasıl boşaltıldığını ortaya çıkardı; bankanın donuk kredilerinin % 80'den fazlası Sabah Grubu'na gitmiş.
 </p>
 <p class="metin">
  İsviçre parlamentosu, dört kişiyi öldürdüğü için idam cezasına çarptırılan ve 19 yıldır hapiste olan Stanley Tookie Williams'ı, hapisteyken yazdığı bir dizi çocuk kitabıyla dünya barışına katkıda bulunduğu için Nobel Barış Ödülü'e aday gösterdi.
 </p>
 <p class="metin">
 </p>
 <p class="arabaslik">
  "Ben gazeteciliğin Fatih Terim'iyim."
 </p>
 <p class="metin">
  (Ufuk Güldemir—Habertürk portalının sahibi)
 </p>
 <p class="metin">
  "Şimdi bana ve plakete bakıyorsunuz. Yani atsam ne olur? Mal benim değil mi ,ister atarım ister satarım!"
 </p>
 <p class="metin">
  (7. Cumhurbaşkanı Kenan Evren)
 </p>
 <p class="metin">
 </p>
 <p class="arabaslik">
  Bülent Ecevit (AB'nin bize ikinci sınıf aday muamelesine karşı ortakları ile birlikte gösterdiği 'Şahsiyetli Türkiye' tavrıyla)
 </p>
 <p class="metin">
 </p>
 <p class="arabaslik">
  Orhan Aslıtürk (Gerçi zaten inikti ama ... Katrilyonları naylon faturalarla götürdüğü de ortaya çıkınca)
 </p>
 <p class="metin">
 </p>
 <p class="arabaslik">
  "Avrupa Birliği yolu Diyarbakırdan başlayacak. Artık kimse kan üzerinden siyaset yapmayacak."(Mesut Yılmaz—hükümet ortağı).
 </p>
 <p class="metin">
  "Yaşadığı ülkenin tarihini, milli duyarlılığını hiçe sayanların olması büyük talihsizlik. Kürtçeyi savunanlar ölçüsüne dikkat etsin." (Devlet Bahçeli—hükümet ortağı).
 </p>
 <p class="metin">
 </p>
 <p class="arabaslik">
  157: Tarih kayıtlarına geçen en uzun ömürlü insan Bitlisli Zaro Ağa'nın yaşı
 </p>
 <p class="metin">
 </p>
 <p class="arabaslik">
  Peki, vatandaş affedecek mi?
 </p>
 <p class="metin">
  Vandalların torunlarının evine girmek isteyen bozkır ulusunu bekleyen daha çook badirelerin bulunduğu artık iyice anlaşıldı. Müstakbel ortaklarımızın, stratejilerini, bizi içeri alma değil de almama üzerine kurduklarını söylemeye dil varmıyor.
 </p>
 <p class="metin">
  Katılım Ortaklığı Belgesi'ne nihai şekil verilirken, gün geçmedi ki belgeye bir "günah bohçası" ilave edilmesin. Konuya sadece KOB'un içeriğiyle sınırlı olarak bakmak eksiklik olacak; Türkiye içindeki ve dışındaki AB muhalifi unsurların varlığını ve perde arkası faaliyetlerini, buna eklemlenmek üzere de Avrupa'da esen Ermeni soykırımı rüzgarını aynı düzlemde değerlendirmek lazım.
 </p>
 <p class="metin">
  AB'nin şartnameyi hazırlarken Türkiye'ye yaptığı muameleyi başka bir adaya yapmadığı, yapmayacağı ortada. Avrupa'ya doğru kitlesel düzeye çıkabilecek yoksul göçü ihtimali, Müslümanlık, devlet yöneten bir MGK, insan hakları ve demokrasi gibi hususların AB'yi rahatsız/tedirgin ettiği malum. KOB'un içeriği belli olduktan sonra Türkiye'nin netameli konularda, Batılıların istediği noktaya gelmek yerine, hak ihlâllerinin, MGK'nın varlığını devam ettirerek AB'ye nasıl adapte olabileceğinin hesabını yapmaya başladığını onlar da fark etti. Ve belki de onların Türkiye için beslediği son umut kırıntılarını yok eden de bu oldu. Bunda, içeride flû perdeler arkasındaki AB karşıtı gücün taktiklerini de hesaba katmalı.
 </p>
 <p class="metin">
  Avrupalılar büyük oranda, kapıdaki Türkiye'ye istenmeyen, hak etmediği halde pastanın büyük bölümünü götürecek, farklı ve yabancı dünyanın varlığı olarak bakıyor. KOB'un şekillenmesi sürecindeki taktikleri, Yunanistan'ın sanki "evin yaramaz çocuğu" sunumu ile ileri sürülüşü bunun göstergesi.
 </p>
 <p class="metin">
  Ermeni soykırımı, Kıbrıs, Ege gibi konuların şu sıra gündeme gelmesinin, Türkiye'yi "ikinci kompartmana "razı etme amacına yönelik olduğu ortada. Bu tavrın her aşamada sürmesini Türkiye nasıl engeller? Şöyle: KOB'da zikredilsin veya edilmesin, sırtımızda evrensel demokrasi ve hukuk kriterlerine uymayan ne kadar kambur varsa hepsinden kendi isteğimiz, irademiz, kararlılığımız ve cesaretimizle kurtulmalıyız.
 </p>
 <p class="metin">
 </p>
 <p class="arabaslik">
  Kamu—Sen Genel Başkanı Resul Akay:
 </p>
 <p class="metin">
  Tanımsız suç, yargısız infaz
 </p>
 <p class="metin">
 </p>
 <p class="metin">
  Anayasal haklarını almak için Yalova'dan Ankara'ya yürüyen Kamu—Sen Genel Başkanı Resul Akay'a,  'memura yargısız ihraç tasarısı ve yürüyüşü sorduk.
 </p>
 <p class="metin">
  —Tüm memurlar yargısız infazla karşı karşıya. Tasarının sizce anlamı ne?
 </p>
 <p class="metin">
  Öncelikle bir konunun altını çizmek lazım. Suçun tanımı yok. Devletin temeli olan Türklük kavramı bile aynı tasarıyla bölücülük kapsamına girebilir. Hakim güç istemediğini 'bölücü', 'yıkıcı' ilan edip meslekten ihracı için ihbarda bulunabilir. Disiplin cezası alan bir memur ömür boyu hiç bir kamu kurumunda çalışamayacak. Öncelikle bu anayasaya aykırı. Kamu hizmeti anayasal bir haktır ve kimsenin bu anayasal hakkı engellemeye hakkı yoktur. Hakimler ve Savcılar Yüksek Kurulu'nun kararları yargıya da açık değil. Bir hakim, bir savcı, hakkındaki karara bile itiraz edemeyecek. Bu olay tek kelime ile yargısız infazdır.
 </p>
 <p class="metin">
  —Tasarının bir de sosyal faturaları olacak. Binlerce insan itham altında.
 </p>
 <p class="metin">
  Kamuda zaten bir kamplaşma vardı bundan sonra ciddi krizler çıkacak. Düşünün bir kere herşeyini kaybetmiş insanlar, herşeyini kaybetmesine neden olduğunu düşündüğü insana karşı kontrol edemeyeceği tepkiler gösterebilir. Bu tasarıyı hazırlayanlar toplumsal bir patlamaya neden olacaklarını bilmeliler.
 </p>
 <p class="metin">
  — Ankara'ya kadar yürüdünüz, ama medyada Banu Alkan'ın kıyafeti kadar yer almadınız. 50 bin kişi bir Banu Alkan kadar neden ilgi görmez ?
 </p>
 <p class="metin">
  Türkiye aşiret beyleri ile yönetiliyor çünkü. Aşiret beyleri muhalif sesleri duymak istemez. Asıl üzüldüğüm medyanın tutumu. Halkın sesi olması gereken medya susmuştur ve benim endişem halkın susturulmasıdır.
 </p>
 <p class="metin">
  —Sesinizi duyurup, tepkinizi göstermek için ne yapacaksınız ?
 </p>
 <p class="metin">
  Türkiye'de halkı birtakım sosyal farklılıklar sebebiyle geriyorlar ve bu esnada birileri hortumlama işlerini yürütüyor. Artık bunu halkın yutmadığını bilmeleri lazım. Biz hep diyalogdan, uzlaşmadan bahsettik ama hep bu diyalog çağrımız istismar edildi. Hükümet artık bu istismarının cezasını çekecek. 1 Aralık'ta tüm Türkiye'de iş bırakacağız.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020527043321/mailto:ahdinc@superonline.com">
   ahdinc@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/312/karakutu/1.htm), [web.archive.org (arşiv bağlantısı)](http://web.archive.org/web/20020527043321/http://www.aksiyon.com.tr:80/2000/312/karakutu/1.htm)
