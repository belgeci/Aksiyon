# Polisin sabrı taştı

*Ahmet Dinç 2000.12.16*

<div>
 <img border="0" src="/web/20020329145902im_/http://www.aksiyon.com.tr/2000/315/resimler/polis.jpg"/>
 <p class="spot">
  İstanbul'da 2 polisin şehit edilmesi Cumhuriyet tarihinde ilk kez  polisleri sokağa döktü.
 </p>
 <p class="metin">
 </p>
 <p class="metin">
  İstanbul Gaziosmanpaşa ilçesinde görevden dönen Çevik Kuvvet aracını tarayan sol görüşlü teröristler 2 polisi şehit etti ve 11'ini de yaraladı. Gazi Mahallesi'nden TEM yoluna çıkıştaki sapakta 3 terörist, Kaleşnikof marka silahlarla polis otobüsünü çapraz ateşe alıp yaklaşık 100 el ateş ettiler. Polislerin cenazesine İçişleri Bakanı Tantan da katıldı. Ölüm oruçları ve F tipi cezaevi tartışmalarının alevlendiği bir zamanda gerçekleşen saldırının ardından, Çevik Kuvvet'e mensup 3 binden fazla polis İstanbul'da büyük bir gösteri yaptı. Polislerin gösterisi Türkiye tarihinin ilk polis gösterisi olarak kayıtlara geçti. Valilikten yürümeye başlayan polisler, Vatan'daki Emniyet Müdürlüğü önünde silahlarını havaya kaldırıp çeşitli sloganlar attılar. İstanbul Emniyet Müdürü Kazım Abanoz, "Cezaevlerinden kaos yaratmaya çalışıyorlar, ama pabuç bırakmayacağız" dedi. Polis, kızgınlığını, Ankara'da F tipi cezaevlerine karşı gösteri yapan gruba karşı şiddet kullanarak gösterdi. Polisin gösterisi diğer bazı illere de sıçradı.
 </p>
 <p class="metin">
 </p>
 <p class="arabaslik">
  Nobel Barış Ödülü, Güney Kore Devlet Başkanı Kim Dae—jung'a Oslo'da düzenlenen bir törenle verildi. Dae—jung, Kuzey Kore ile birleşme çabalarının süreceğini söyledi.
 </p>
 <p class="metin">
  Af Yasası olarak bilinen şartlı salıverme ve cezaların ertelenmesine ilişkin yasa tasarısı TBMM Genel Kurulu'nda 72'ye karşı 297 oyla kabul edildi.
 </p>
 <p class="metin">
  Enerji krizinin aşılması için çare olarak düşünülen 4 "gezer—santral"in ihalesi sonuçlandı. Santralleri Gama—Barmek, Aksa Enerji, Cengiz Enerji, Pasiner—Fernaz yapacak.
 </p>
 <p class="metin">
  Ekonomik kriz otomobil fabrikalarını da etkiledi: TOFAŞ bazı serilerde üretim yapmayıp işçilerini  tatile çıkarıyor, Oyak Renault ise mesaileri kaldırdı ve 15 Aralık'ta üretim yapmadı.
 </p>
 <p class="metin">
  FİFA en iyi futbolcuları seçti. Zidane yılın futbolcusu, Pele ve Maradona yüzyılın futbolcuları, Real Madrid yüzyılın takımı.
 </p>
 <p class="metin">
  İtalya futbol ligindeki "Türk derbisini", Fatih Terim— Hakan Şükür maçını hoca kazandı: Fiorentina:2—İnter: 0.
 </p>
 <p class="metin">
  AB üyesi ülkelerin Fransa'nın Nice kentinde yapılan zirvesinde kabul edilen reformlarla ilgili belgede, genişlemeyle ilgili olarak, Türkiye 2010 yılına kadar üyeliğe alınacak ülkeler listesine alınmadı.
 </p>
 <p class="metin">
  'Ateşli Silahlar Yönetmeliği'ni değiştiren milletvekilleri kendilerine ayrıcalıklar getirdiler: Milletvekilinin silahıyla cinayet işlense bile silaha el konulamayacak.
 </p>
 <p class="metin">
  Pakistan yönetimi, devrik başbakan Navaz Şerif'i ağır sağlık sorunları nedeniyle cezaevinden çıkararak ailesiyle birlikte Suudi Arabistan'a sürgüne gönderdi.
 </p>
 <p class="metin">
 </p>
 <p class="arabaslik">
  — Ben de artık solcu olduğumu açıklayacağım. (Af kapsamı dışı bırakılan Haluk Kırcı'dan MHP'lilere).
 </p>
 <p class="metin">
  — Bu topraklar espri üretiyor, toplumumuz yıllardır mizah gibi yaşıyor. (Hamdi Alkan— Reyting Hamdi).
 </p>
 <p class="metin">
  — Ağca ve Mezarcı'ya acıyorum (Trabzon'lu manav Dursun Ali Bacıoğlu. Yani, 'Son Dakika' Mesih'i).
 </p>
 <p class="metin">
 </p>
 <p class="arabaslik">
  Mustafa Denizli (F. Bahçe Teknik Direktörü— Taraftarın yüzü suyu hürmetine içeride kazanılan maçlardan sonra, her deplasmanda Fener'e 'gol attığı' için).
 </p>
 <p class="metin">
 </p>
 <p class="arabaslik">
  Ali Güngör (MHP İçel Milletvekili—  Apo'yu kapsayan affın neden Kırcı'yı kapsamadığını yüksek sesle dillendirme cesaretini gösteren tek isim olduğu için.)
 </p>
 <p class="metin">
 </p>
 <p class="arabaslik">
  —İyi ateistler de kesinlikle cennete gidecek (Papa 2. Jean Paul)
 </p>
 <p class="metin">
  — Bunu sadece Allah bilir. (M. Nuri Yılmaz— DİB).
 </p>
 <p class="metin">
  — Hayır, Papa ateistleri kastetmedi, çok dindar olmayanları kastetti. (Kardinal Paul Pupar— Vatikan Kültür Bakanı).
 </p>
 <p class="metin">
 </p>
 <p class="arabaslik">
  600.000.000.000: Dünyada her yıl dolar cinsinden 'aklanan'  kara para miktarı.
 </p>
 <p class="metin">
 </p>
 <p class="arabaslik">
  MHP tabanı rahatsız
 </p>
 <p class="metin">
  Bir siyasi partinin (hele de misyon sahibi ise) en talihsiz dönemi, seçim kaybetmek bir yana kuşkusuz sürdüregeldiği misyonun yok edildiği veya içindeki umdelerin alınıp yerine başkalarının istediği "ilkelerin" konulduğu dönemdir. Davaya baş ve gönül verenlerin en acı zamanları da buna denk düşer.
 </p>
 <p class="metin">
  Dönüşümün sancısı, bir, bilemediniz iki nesil sürer ve sonra misyon yüklü dava partisi ve dava adamları değil de parti ve ona oy verenler biçimi alınır. Misyon ve dava biter.
 </p>
 <p class="metin">
  Özellikle Devlet Bahçeli'nin lider oluşundan itibaren MHP'de yaşananlar bu kalıp yargılardan/doğrulardan farklı değil. Bir süre sonra MHP'liler arasında en az duyulan laflar "dava, ülküdaş, Başbuğ, gardaş" olacak. O partide de piyasa kuralları hakim olacağından, seçim dönemlerinde ortalıktan oy toplamak için herkese ve her kesime gül dağıtılacak, vaadlerde bulunulacak. Zira "işte onlar" diye parmakla gösterilecek bir çekirdek taban bulmak zorlaşacak.
 </p>
 <p class="metin">
  MHP'nin iktidar ortağı oluşu ile gerek partinin rotasından çıkmalar, gerekse koalisyonda taviz üstüne taviz vermesi tabanı çok rahatsız ediyor. Kamuoyuna neredeyse hiç yansımayan tabandaki kaynama ve kopmalar önemli noktalara ulaştı.
 </p>
 <p class="metin">
  Ramazan'ın bereketli iftar sofralarından birinde "radikal" bir ortamda karşılaştığım (eski) MHP'linin anlattıkları... Fethiye Ülkü Ocakları Başkanı iken partiden ve "davadan" ayrılan ülkücü konuşuyor: "Başörtüsü, af, partinin rotasından çıkması bizi çok rahatsız etti. Partiden kopmalar had safhada.
 </p>
 <p class="metin">
 </p>
 <p class="arabaslik">
  "Bu bir iflas bütçesi"
 </p>
 <p class="metin">
  2001 bütçesi için hummalı çalışma günleri başladı. Meclis Plan ve Bütçe Komisyonu Üyesi, Bitlis milletvekili Zeki Ergezen'e sorduk:
 </p>
 <p class="metin">
  — Nasıl, denkleştirebildiniz mi 2001 bütçesini?
 </p>
 <p class="metin">
  Bütçe tam olarak faiz bütçesi, dolayısıyla iflas bütçesidir. IMF'nin direktifleri doğrultusunda hazırlandığı için de milletin bütçesi demeye dilim varmıyor. Milletimizin arzularına uygun hemen hiçbir nokta bulunmamaktadır.
 </p>
 <p class="metin">
  — Sorumlu kim sizce?
 </p>
 <p class="metin">
  Böyle kötü bir bütçenin hazırlanmasında elbette Anasol—m koalisyon hükümetinin siyasi sorumluluğu direkt vardır. Ancak benim söylemek istediğim önemli bir nokta; bu bütçenin asıl sorumlusu 28 Şubat sürecidir. Siyasetçisiyle, medyasıyla, iş dünyasıyla bu süreçte kim/kimler varsa vebal onlarındır. 28 Şubat sürecinin asıl hedefi irticanın önlenmesi değildir, asıl hedefin soygunlara uygun bir ortam yaratılması olduğu bu bütçeyle daha bariz olarak ortaya çıkıyor. 28 Şubat sürecinden sonra bütün ekonomik sinyaller aleyhimize gelişti. Bu süreç çerçevesinde 100 milyar dolarımız heba oldu, Anadolu sermayesine engel olundu. Daha ne olsun? Biz olduğumuz için söylemiyorum ama bir de 54. Hükümet dönemindeki ekonomik göstergeleri hatırlayın, aradaki farkı daha iyi anlayacaksınız.
 </p>
 <p class="metin">
  — Bu bütçe çözüm olacak mı?
 </p>
 <p class="metin">
  Çözüm olmayacağı açık. Ekonomik olarak daha bir çözümsüzlüğe giderken dış dünyanın siyasi baskıları da artıyor, hep bu bütçe yüzünden. Çünkü ekonomik olarak güçlü olmazsanız herkes sizin üzerinize gelir. Bu bütçenin en karakteristik yönü yatırım paylarının genel bütçe içinde azalmasıdır. Bütçe gelirlerinin en büyük payı faize gidiyor. Korkarım bu bütçe 2 ay sonra iflas edecek. Çünkü batık bankalara aktarılan hazine yardımları henüz bütçeye yansımadı. 2001 Yılı Bütçesi bu sebeple gelmiş geçmiş bütçelerin en kötüsüdür diyebilim. Vergi gelirlerinin yüzde 93'ünün borç faizlerine gittiği bir ülkede bundan başkasını da bekleyemeyiz zaten.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020329145902/mailto:ahdinç@superonline.com">
   ahdinç@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/315/karakutu/1.htm), [web.archive.org (arşiv bağlantısı)](http://web.archive.org/web/20020329145902/http://www.aksiyon.com.tr:80/2000/315/karakutu/1.htm)
