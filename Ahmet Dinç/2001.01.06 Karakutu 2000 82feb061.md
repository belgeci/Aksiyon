# Karakutu 2000

*Ahmet Dinç 2001.01.06*

<div>
 <p class="spot">
  Türkiye milenyumu yine karmakarışık karşıladı;telaş, umut ve endişeyle uğurladı. İstikrarsızlık en
belirgin vasfımız oldu. Yüzümüzü tek güldüren Galatasaray'dı. Bir yılın kapısını kapatmadan önce,
eşikten şöyle bir geriye baktık; nice inciler döktürdük, nice polemiklere girdik. Tarihin çöp
sepetine gidenler, yıldızı parlayanlar oldu.
 </p>
 <p class="spot">
  İşte 2000 yılının karakutusu
 </p>
 <p class="metin">
 </p>
 <p class="metin">
  <b>
   <font>
    1 OCAK:
   </font>
  </b>
  Rusya Devlet Başkanı Yeltsin, görev süresinin dolmasını beklemeden âni bir kararla görevini eski KGB Başkanı Putin'e devretti. En kritik zamanlarda bile koltuğu bırakmayan Yeltsin'in ordu ve KGB'nin dayatmasıyla karşı karşıya kaldığı iddia edildi.
 </p>
 <p class="metin">
  <b>
   <font>
    5 OCAK:
   </font>
  </b>
  Merhum Turgut Özal'ın, 2000'de torununa teslim edilmek üzere 1986'da yazdığı mektubun kaybolduğu ortaya çıktı. Posta İşletmesi Genel Müdürlüğü konu hakkında soruşturma başlattı. Semra ve Ahmet Özal, "Bizce mektup yok edildi" diyorlar.
 </p>
 <p class="metin">
  <b>
   <font>
    6 OCAK:
   </font>
  </b>
  Başbakan Bülent Ecevit, Cumhurbaşkanı Demirel'in görev süresinin bir dönem daha uzatılması için anayasa değişikliğine gideceklerini açıkladı.
 </p>
 <p class="metin">
  <b>
   <font>
    7 OCAK:
   </font>
  </b>
  Marmaris'te dinlenen Kenan Evren, bacağındaki damar rahatsızlığını tedavi etmek için İstanbullardan kalkıp gelen "Profesör" Ali Naci Uygungider'in vaziyetinden şüphelenip hemen askeri kanaldan bir tahkikat yaptırdı ve sosyete doktorunun aslında değil profesör, asistan bile olamadığını başarıyla ortaya çıkardı. Hastalarından para yerine milyarlık mücevher ve araba alan Uygungider'in diplomasız olduğunu ortaya çıkaran Kenan Paşa, "Demirel'in eşi Nazmiye Hanım da tedavi olmuş. Tanımadığı kimse yok. Marmaris'te felçli, sakat kişiler var; hakikaten onları iyi etti. Kendisiyle tanıştım. Ama hastalığıma yapacak bir şeyi yoktu. Şüphelendiğim için tedavi olmadım. Kim olduğunu araştırttım." dedi.
 </p>
 <p class="metin">
  <b>
   <font>
    7 OCAK:
   </font>
  </b>
  Bandırma Cezaevi'nde İBDA— C'li mahkumların, üç arkadaşlarının Bayrampaşa'dan getirilmesini protesto amacıyla başlattıkları isyan kanlı bitti, 1 mahkum operasyonda öldürüldü.
 </p>
 <p class="metin">
  <b>
   <font>
    10 OCAK:
   </font>
  </b>
  Sırplar tarafından yıkılan "Türk eseri" Mostar köprüsünün proje ihâlesini kazanmak da Türkiye'ye nasip oldu. Birçok ülkenin başvurduğu ihâleyi Yeraltı Araştırmacılık Şirketi kazandı.
 </p>
 <p class="metin">
  <b>
   <font>
    11 OCAK:
   </font>
  </b>
  Emniyet Genel Müdürlüğü, mafya ile ilgili işlerde çalışan kişilerin sayısının 23 bin olduğunu açıkladı.
 </p>
 <p class="metin">
  <b>
   <font>
    12 OCAK
   </font>
  </b>
  : Kırmızı bültenle aranan, uluslararası uyuşturucu kaçakçılığı ve çek—senet mafyacılığı yapan Ayvaz Korkmaz daha önce yakalandığı Ukrayna'dan Türk emniyet birimlerince Türkiye'ye getirildi. Korkmaz "Ülkeme getirilmekten mutluyum" dedi. Korkmaz hakkında cinayetten uyuşturucuya, çek—senet tahsilatından siyasilerle karanlık ilişkilere kadar birçok iddia var.
 </p>
 <p class="metin">
  <b>
   <font>
    13 OCAK:
   </font>
  </b>
  Mafya lideri Ayvaz Korkmaz'ın da getirilip oraya konulmasıyla Kartal Cezaevi tam anlamıyla ünlüler mekanına dönüştü. Kartal Özel Tip Cezaevi'nin sakinleri arasında Alaattin Çakıcı, Nuri Ergin, Salih Mirzabeyoğlu, Adnan Oktar, Erol Evcil var.
 </p>
 <p class="metin">
  <b>
   <font>
    18 OCAK:
   </font>
  </b>
  İstanbul Beykoz'daki lüks bir villaya yapılan baskında kanlı örgüt Hizbullah'ın lideri Hüseyin Velioğlu ölü olarak ele geçirildi. Ülke günlerce sürecek dehşet dolu mezar evler sendromuna bugünlerde girdi.
 </p>
 <p class="metin">
  <b>
   <font>
    19 OCAK:
   </font>
  </b>
  Bir süre önce kimliği belirsiz kişilerin kaçırdığı Zehra Vakfı Başkanı İzzettin Yıldırım'ın, Hizbullah tarafından kaçırılıp bizzat Hüseyin Velioğlu tarafından sorgulandığı ve boğularak şehit edildiği, Beykoz baskınında bulunan sorgu kasetinden anlaşıldı. Medyanın "İslamcı feminist" dediği Konca Kuriş'in sorgu kasetleri de ele geçirildi.
 </p>
 <p class="metin">
  <b>
   <font>
    20 OCAK:
   </font>
  </b>
  Başrollerini Mehmet Ali Erbil ve Cem Davran'ın oynadığı, tarihi Türk filmlerini ti'ye alan Kahpe Bizans filmi vizyona girdi.
 </p>
 <p class="metin">
  <b>
   <font>
    20 OCAK:
   </font>
  </b>
  Bir Yunanistan Dışişleri Bakanı 38 yıl aradan sonra Türkiye'ye geldi;  çeşitli anlaşmalar imzalandı.
 </p>
 <p class="metin">
  <font>
   <b>
    2
   </b>
  </font>
  <b>
   <font>
    5
OCAK:
   </font>
  </b>
  Arjantin'in Patagonya bölgesinde yeryüzünde yaşamış en büyük dinozorun fosili bulundu. Fosil tam 49 metre boyunda. Otobur olduğu tahmin edilen dinozor 150 ton çekiyormuş.
 </p>
 <p class="metin">
  <b>
   <font>
    1 ŞUBAT:
   </font>
  </b>
  Ruslar Grozni'yi bütün güçleriyle kuşattı. 2 binden fazla Çeçen mücahit kuşatmayı yararak dağlara çekildi. Ünlü Çeçen komutan Şamil Basayev ağır yaralanıp bir ayağını kaybetti.
 </p>
 <p class="metin">
  <b>
   <font>
    9 ŞUBAT:
   </font>
  </b>
  Terör örgütü PKK, Kuzey Irak'ta yaptığı 7. Kongre'de örgütün siyasi kanadı ERNK (Kürdistan Ulusal Kurtuluş Cephesi) ve askeri kanadı ARGK (Kürdistan Halk Kurtuluş Ordusu) isimlerindeki 'Kürdistan' kelimelerini çıkardı. ARGK, "Halk Meşru Savunma Kuvveti", ERNK ise "Demokratik Halk Birlikleri" adını aldı.
 </p>
 <p class="metin">
  <b>
   <font>
    ŞUBAT:
   </font>
  </b>
  1994—96 yıllarında Batman Valiliğinin ithal ettiği silahların kaybolması valileri ve siyasileri de kapsayan büyük bir skandala dönüştü. Sonradan silahların tamamına yakınının Jandarma'nın elinde olduğu bizzat Cumhurbaşkanı Demirel tarafından açıklandı.
 </p>
 <p class="metin">
  <b>
   <font>
    21 ŞUBAT:
   </font>
  </b>
  İran'da parlamento seçimleri yapıldı; reformcular olarak bilinen Cumhurbaşkanı Hatemi yandaşları, muhafazakârlar karşısında büyük bir galibiyet kazandı.
 </p>
 <p class="metin">
  <b>
   <font>
    1 MART:
   </font>
  </b>
  DSP'li Sema Pişkinsüt başkanlığındaki TBMM İnsan Hakları Komisyonu üyeleri, İstanbul Gaziosmanpaşa Küçükköy Polis karakolunda işkence aleti "Filistin askısı" buldular ve alıp Ankara'ya götürdüler. Olay tartışmalara sebep oldu. Pişkinsüt daha sonra partisi DSP'de gözden düştü. Sebebinin "insan hakları olayını" biraz fazla abartması olduğu şeklinde yorumlar yapıldı..
 </p>
 <p class="metin">
  <b>
   <font>
    1 MART:
   </font>
  </b>
  AKUT Başkanı Nasuh Mahruki'nin de bulunduğu bir ekiple ağrı Dağı'na tırmanan Atlas dergisinden İskender Iğdır, bir geçitten ekip arkadaşlarının geçmesine yardım ederken kayarak uçuruma düştü ve öldü. Olayda Mahruki'nin ihmali bulunup bulunmadığı tartışmalara sebep oldu.
 </p>
 <p class="metin">
  <b>
   <font>
    3 MART:
   </font>
  </b>
  POAŞ'ın yüzde 51 hissesi ihâle sonucu, Cumhuriyet tarihinin en yüksek özelleştirme değeri olan 1 milyar 260 milyon dolara İş Bankası—Doğan Holding ortaklığına verildi.
 </p>
 <p class="metin">
  <b>
   <font>
    9 MART:
   </font>
  </b>
  MİT eski Kontr—terör Dairesi Başkanı Mehmet Eymür internette açtığı bir sitede Türkiye gündemine bomba gibi düşecek ifşaatlarda bulunmaya başladı.
 </p>
 <p class="metin">
  <b>
   <font>
    10 MART:
   </font>
  </b>
  Kartal Cezaevinin iki ünlü sakini Alaattin Çakıcı ve Nuri Ergin arasında sonradan Türk hapishane ve edebiyat literatürüne girecek ünlü mektuplaşmalar başladı.
 </p>
 <p class="metin">
  <b>
   <font>
    10 MART:
   </font>
  </b>
  Başbakanlık yapmış olan Necmettin Erbakan, 25 Mart 1994'te Bingöl'de yaptığı konuşmada, "Çocuklar okula besmeleyle başlardı, bunu 'Türk'üm, doğruyum, çalışkanım diye değiştirdiler. Siz böyle yaparsanız başkaları da ben Kürd'üm, daha doğruyum, daha çalışkanım deme hakkını kendinde görür' dediği için Diyarbakır 1 No'lu DGM tarafından 1 yıl hapse mahkum edildi.
 </p>
 <p class="metin">
  <b>
   <font>
    12 MART:
   </font>
  </b>
  Para dergisinin geleneksel 'en zengin Türkler' araştırmasında Koç ve Sabancı'nın yıllardır süren ilk iki sıralaması değişti. Artık Türkiye'nin en zengin adamı, Türkcell'in sahibi Mehmet Emin Karamehmet.
 </p>
 <p class="metin">
  <b>
   <font>
    MART-NİSAN:
   </font>
  </b>
  Tayvan'da bağımsızlık yanlısı adayın başkanlık seçimini kazanmasıyla birlikte Çin, bu ülkeyi işgalle tehdit etmeye başladı. ABD devreye girdi ve Tayvan'a silah satmaya başladı.
 </p>
 <p class="metin">
  <b>
   <font>
    22 MART:
   </font>
  </b>
  PKK ile işbirliği yapan Ruslar'ın, bir grup PKK'lı teröristi Güney Kıbrıs'ta eğitip mücahit görüntüsü altında Çeçen savaşçıların arasına sızdırmayı başardıkları ve uzun süre onlardan aldıkları bilgilerle mücahitleri bombaladıkları ortaya çıktı. Durumu 2,5 ay sonra anlayan Basayev, üç PKK'lıyı kurşuna dizdirdi.
 </p>
 <p class="metin">
  <b>
   <font>
    24 MART:
   </font>
  </b>
  Genelkurmay, 1963'te Talat Aydemir liderliğinde ihtilal girişimine katılan ve okuldan atılan 1459 Harp Okulu öğrencisini tekrar 'Harbiyeli' kabul edip birer kimlik verdi. Şimdi 55 yaşlarında olan ihtilalci öğrenciler TSK'ya ait bütün tesislere girip yararlanabilecek.
 </p>
 <p class="metin">
  <b>
   <font>
    25 MART:
   </font>
  </b>
  Emekli Orgeneral Çevik Bir'in, 1. Ordu Komutanlığı sırasında, içerideki askerlerin değil de dışardaki vatandaşların göreceği şekilde kışlalara asılan dev tabelalardan bazıları Orgeneral Hilmi Özkök'ün emriyle kaldırıldı. Kaldırılan tabelalarda, "Orduya sadakat şerefimizdir" yazıyordu.
 </p>
 <p class="metin">
  <b>
   <font>
    27 MART:
   </font>
  </b>
  Azerbaycan'da 1993'te Elçibey'i devirip Aliyev'i başa geçiren darbeyi İngiliz BP ve Amerikan Amoco petrol şirketlerinin organize ettiği ortaya çıktı. İddiayı yazan İngiliz Sunday Times gazetesi, bunu bir MİT raporuna dayandırdı.
 </p>
 <p class="metin">
  <b>
   <font>
    27 MART:
   </font>
  </b>
  Alaattin Çakıcı'nın adamları Karagümrükspor lokalini basarak içeridekileri taradılar. 16 yaralı. Kanlı kavganın düğmesine basılmış oldu.
 </p>
 <p class="metin">
  <b>
   <font>
    3 NİSAN:
   </font>
  </b>
  İstanbul Üniversitesi Cerrahpaşa Tıp Fakültesi tarafından düzenlenen 1. Ulusal Telemedicine Sempozyumu'nu görevi gereği izlemek için giden Yeni Şafak muhabiri Ümmihan Atak, türbanlı olduğu gerekçesiyle sempozyuma alınmayıp görevini yapması engellendi.
 </p>
 <p class="metin">
  <b>
   <font>
    NİSAN'IN İLK HAFTASI:
   </font>
  </b>
  Başbakan Ecevit, hayranı olduğu ve kitabını çevirdiği Tagore'un memleketi Hindistan'a resmi bir ziyaretle gitti.
 </p>
 <p class="metin">
  <b>
   <font>
    5 NİSAN:
   </font>
  </b>
  Süleyman Demirel'in cumhurbaşkanlığı süresinin uzatılması için TBMM'de yapılan Anayasa değişikliği oylamasında gerekli çoğunluk sağlanamadı. Koalisyon liderlerinin milletvekillerine yaptığı baskı ters tepti ve Demirel için 'okey' oyları 303'te kaldı. Ve Demirel'in yeni adresi kesinleşti: Güniz Sokak.
 </p>
 <p class="metin">
  <b>
   <font>
    10 NİSAN:
   </font>
  </b>
  Yunanistan'daki genel seçimleri iktidardaki PASOK kazandı. Yunan Meclisinde PASOK 158, YDP 125 sandalye elde etti.
 </p>
 <p class="metin">
  <b>
   <font>
    13-16 NİSAN:
   </font>
  </b>
  Gazeteciler ve Yazarlar Vakfı'nın organize ettiği Dinlerarası Diyalog Toplantısı, semavi dinlerin birçok temsilcisinin katılımı ve halkın yoğun ilgisi ile Harran ve Urfa'da yapıldı. Dinlerarası yakınlaşmayı ve Harran'da üç dinin ortak öğretileceği bir üniversite kurulmasını içeren ortak bildiri yayınlandı.
 </p>
 <p class="metin">
  <b>
   <font>
    21 NİSAN:
   </font>
  </b>
  Rusya Parlamentosu alt kanadı DUMA, 'Nükleer Denemelerin Tümüyle Yasaklanması' anlaşmasını onayladı.
 </p>
 <p class="metin">
  <b>
   <font>
    25 NİSAN:
   </font>
  </b>
  Sofya'da düzenlenen 79. Avrupa Halter Şampiyonası'nda 56 kiloda Halil Mutlu, 1 dünya rekoru kırıp 3 altın madalya kazandı. Naim Süleymanoğlu ise ancak 2 bronz kazanabildi.
 </p>
 <p class="metin">
  <b>
   <font>
    24-25 NİSAN:
   </font>
  </b>
  Koalisyon ortakları 9 saatlik hararetli bir toplantının ardından, Anayasa Mahkemesi Başkanı Ahmet Necdet Sezer'i cumhurbaşkanlığı için ortak aday çıkarmaya karar verdiler. Sezer'i ortaklarına Ecevit önerdi. Ertesi günse, TBMM'de grubu bulunan beş partinin lideri basının önünde, Sezer üzerinde anlaştıklarını içeren ortak bir deklarasyona imza attılar.
 </p>
 <p class="metin">
  <b>
   <font>
    25
   </font>
  </b>
  <font>
   <b>
    NİSAN:
   </b>
  </font>
  MHP'li Devlet Bakanı Sadi Somuncuoğlu, cumhurbaşkanlığına aday olmak için, başvuru süresinin bitimine saatler kala TBMM'ye resmi başvuruyu yapmak için gittiğinde bir grup MHP'li milletvekilinin saldırısına uğradı ve cebren engellendi. Ordu Millietvekili Cemal Enginyurt silah çekti.
 </p>
 <p class="metin">
  <b>
   <font>
    5 MAYIS:
   </font>
  </b>
  Ahmet Necdet Sezer, üçüncü turda, gerekli olan 276 oyu aşıp 330 oy alarak Türkiye'nin 10. Cumhurbaşkanı seçildi.
 </p>
 <p class="metin">
  <b>
   <font>
    6 MAYIS:
   </font>
  </b>
  Uğur Mumcu'nun katilleri oldukları iddia edilen, aralarında Abdülhamit Çelik ve Yusuf Karakuş'un da bulunduğu 9 kişi 'Umut Operasyonu' ile yakalandı. Fakat sonraki günlerde 'umut' suya düştü ve bombayı arabaya koyduğu söylenen bazı kişilerin bile Mumcu'nun evinin bulunduğu sokağa ilk defa tatbikat sırasında geldiği anlaşıldı. Bu süreçte kamuoyu, basın aracılığıyla yoğun bir dezenformasyona maruz bırakıldı, kaynağı meçhul senaryolar manşetlere çekildi.
 </p>
 <p class="metin">
  <b>
   <font>
    13 MAYIS:
   </font>
  </b>
  Katoliklerin lideri Papa 2. Jean Paul, Fatima'nın üçüncü sırrını açıklamak için Portekiz'in Fatima kentine gitti. Papa 1 milyon kişinin önünde, üçüncü sırrın, Mehmet Ali Ağca'nın 13 Mayıs 1981'de kendisine yaptığı suikast olduğunu açıkladı. Oysa üçüncü sırrın kıyametle ilgili olduğu zannediliyordu.
 </p>
 <p class="metin">
  <b>
   <font>
    14 MAYIS:
   </font>
  </b>
  Polis Mumcu sanıklarını yıllar sonra eliyle koymuş gibi bulmasının ardından, Ahmet Taner Kışlalı'yı öldürdüğü söylenen 4 kişiyi de yakalayıverdi. Örgütlerinin adı "Tevhid— Selam".
 </p>
 <p class="metin">
  <b>
   <font>
    14 MAYIS:
   </font>
  </b>
  Fazilet Partisi 1. Olağan Kongresi yapıldı. Recai Kutan 633 oyla yeniden genel başkanlığa seçildi. Yenilikçilerin adayı Abdullah Gül, Erbakan faktörüne ve birçok baskıya rağmen 527 oy aldı.
 </p>
 <p class="metin">
  <b>
   <font>
    17 MAYIS:
   </font>
  </b>
  Galatasaray, Danimarka'nın başkenti Kopenhag'da İngiliz Arsenal takımı ile oynadığı UEFA kupası final maçını penaltı atışları sonunda 4—1 kazanarak kupayı aldı. Maçtan önce Kopenhag cadde ve meydanlarında Türk ve İngiliz taraftalar arasında adeta savaş yaşandı.
 </p>
 <p class="metin">
  <b>
   <font>
    19 MAYIS:
   </font>
  </b>
  Kışlalı'nın katili diye yakalanan Ferhan Özmen, "Mumcu, Üçok ve Kışlalı cinayetlerinde yer aldım. Muammer Aksoy'u da bizzat vurdum" derken, Muammer Aksoy'un oğlu Arın Aksoy, "Babamın katilinin Özmen olduğuna inanmıyorum, katilin tatbikata getirilen şahıs olması mümkün değil. Söylediklerindeki hatalar çelişki bile değil, zaten hiçbiri tutmuyor. Bir şeye inanabilmek için akla uygun olması gerekir. Bu yapılanlara içerliyorum. Katilin yaptığından daha kötü bir şey yapılıyor. Bu komediye kim inanıyor bilmiyorum" diyerek ortalığı karıştırdı. Faili meçhullerin mantar gibi ortaya çıkan "katillerine" yönelik ilk ciddi kuşku böylece dillendirilmiş oldu.
 </p>
 <p class="metin">
  <b>
   <font>
    21 MAYIS:
   </font>
  </b>
  İsrail gizli servisi MOSSAD'ın, ABD Başkanı Clinton'un bilgisayarını kontrol altında tuttuğu ve bütün e— maillerini okuduğu ortaya çıktı. Beyaz Saray bilgisayar sistemi ihâlesini 1998'de Nortel firmasının kazanmasının ardından, MOSSAD'ın Beyaz Saray'ı "kontrol" altına aldığı ortaya çıktı.
 </p>
 <p class="metin">
  <font>
   <b>
    22 MAYI
   </b>
  </font>
  <b>
   <font>
    S:
   </font>
  </b>
  Kapitalizm ve sermaye karşıtı yazardan geçilmeyen Cumhuriyet gazetesi holdingleşti. 3 trilyon sermayeyle kurulan Gün Holding A.Ş.'nin başına İlhan Selçuk getirildi.
 </p>
 <p class="metin">
  <b>
   <font>
    24 MAYIS:
   </font>
  </b>
  Sabancı'nın katili Mustafa Duyar'ı Afyon cezaevi'nde öldüren Ahmet Yargüder, Yeşil kod adlı Mahmut Yıldırım'ın 1 trilyon lira karşılığında Duyar'ı kendilerine öldürttüğünü açıkladı.
 </p>
 <p class="metin">
  <b>
   <font>
    27 MAYIS:
   </font>
  </b>
  Ünlü Paraşüt Operasyonu'nun düğmesine basıldı. Devletin en üst katlarında itibar görmüş işadamı Yasin Altınbaş'ın 500 trilyon liralık hayali ihracat gerçekleştirdiği ortaya çıktı. Olaya birçok devlet memuru ve bürokratın, yerel yöneticilerin ve mülki amirin adı karıştı. Altınbaş Emniyet ve Savcılık ifadelerinde gümrük müdürlerine, valilere, milletvekillerine, hakimlere, alay komutanlarına nasıl rüşvet yedirdiğini anlattı.
 </p>
 <p class="metin">
  <b>
   <font>
    30 MAYIS:
   </font>
  </b>
  Galatasaray Teknik Direktörü Fatih Terim, İtalya'nın Fiorentina kulübüyle anlaşmaya vardı.
 </p>
 <p class="metin">
  <b>
   <font>
    4 HAZİRAN:
   </font>
  </b>
  Amerikan NEC Enstitüsü uzmanlarından Dr. Lijun Vang, Einstein'in aşılamaz dediği saniyede 300 bin km'lik ışık hızını laboratuvar ortamında 300 kat aştığını açıkladı.
 </p>
 <p class="metin">
  <b>
   <font>
    9 HAZİRAN:
   </font>
  </b>
  Ulusal Deprem Konseyi kuruldu. Kandilli Rasathanesi Müdürü Prof. Ahmet Mete Işıkara konseye alınmadı.
 </p>
 <p class="metin">
  <b>
   <font>
    10 HAZİRAN:
   </font>
  </b>
  Suriye Devlet Başkanı Hafız Esad, Lübnan Devlet Başkanı Lahoud ile telefonda konuşurken öldü. Yerine oğlu Beşar geldi. Cenazede Türkiye'yi Cumhurbaşkanı Sezer temsil etti.
 </p>
 <p class="metin">
  <b>
   <font>
    11 HAZİRAN:
   </font>
  </b>
  A Milli Futbol Takımımız, Avrupa Şampiyonası ilk maçında İtalya'ya 2-1 yenildi. İkinci maçında (15 Haziran) İsveç ile 0-0 berabere kaldı, üçüncü maçında (19 Haziran) Belçika'yı 2-0 yenerek çeyrek finale çıktı. Çeyrek finalde 24 Haziran) Portekiz'e 2-0 yenildi.
 </p>
 <p class="metin">
  <b>
   <font>
    13 HAZİRAN:
   </font>
  </b>
  İtalya, Papa suikasti yüzünden 19 yıldır hapiste tuttuğu Mehmet Ali Ağca'yı Türkiye'ye iade etti. Ağca Kartal Cezaevi'ne konuldu.
 </p>
 <p class="metin">
  <b>
   <font>
    16 HAZİRAN:
   </font>
  </b>
  Abdi İpekçi öldürüldüğü sırada İçişleri Bakanı koltuğunda oturan Hasan Fehmi Güneş, cinayetin tam olarak aydınlatılmasının, dönemin Sıkıyönetim Komutanı Orgeneral Necdet Üruğ tarafından engellendiğini iddia etti.
 </p>
 <p class="metin">
  <b>
   <font>
    22 HAZİRAN:
   </font>
  </b>
  AB Ankara Temsilcisi Karen Fogg, evinde bazı Alevi temsilcileriyle 'Alevilerin sorunlarını' görüştü. Başta Aleviler olmak üzere bir çok çevreden büyük tepki gördü.
 </p>
 <p class="metin">
  <b>
   <font>
    24 HAZİRAN:
   </font>
  </b>
  28 Şubat sürecinin mimarlarından Deniz Kuvvetleri eski Komutanı Güven Erkaya kansere yenik düştü. Akit gazetesi ölüm haberini, "Hakkımızı helal etmiyoruz" başlığıyla duyurdu.
 </p>
 <p class="metin">
  <b>
   <font>
    26 HAZİRAN:
   </font>
  </b>
  Tekerleğin icadından ve insanoğlunun aya ayak basmasından daha önemli olduğu söylenen insanın gen haritası çıkarıldı. DNA'nın 3.1 milyar tane genetik ünitesinin deşifre edilişinin tamamlandığını ABD Başkanı Clinton ve İngiltere Başbakanı Blair aynı anda ortak açıklamayla dünyaya duyurdular.
 </p>
 <p class="metin">
  <b>
   <font>
    2 TEMMUZ:
   </font>
  </b>
  Fransa, Avrupa Futbol Şampiyonası finalinde İtalya'yı 2—1 yenerek şampiyon oldu.
 </p>
 <p class="metin">
  <b>
   <font>
    25 TEMMUZ:
   </font>
  </b>
  Concorde uçağı 31 yıllık uçuşu süresince ilk kazayı yaptı. 113 yolcu ve mürettebatıyla Paris—New York seferini yapan Concorde kalkıştan birkaç dakika sonra düştü, kurtulan olmadı.
 </p>
 <p class="metin">
  <b>
   <font>
    28 TEMMUZ:
   </font>
  </b>
  Saraybosna'da yapılan 4. Avrasya İslam Şûrası'nda çok önemli kararlar alındı: Türkçe İslam dünyasında ortak dil olacak, dini gün ve bayramların tarihi Türkiye'ye göre belirlenecek.
 </p>
 <p class="metin">
  <b>
   <font>
    29 TEMMUZ:
   </font>
  </b>
  Korsika adası artık yarı özerk. Fransa'da hükümetin sunduğu yarı özerklik planını Korsika Meclisi de benimsedi.
 </p>
 <p class="metin">
  <b>
   <font>
    5 AĞUSTOS:
   </font>
  </b>
  Balina Operasyonu. İzmir'de bir grup tekstilcinin yaklaşık 150 trilyonluk (Bulgaristan'a 70, İran'a 50, Romanya'ya 30 trilyon) hayali ihracat yaptığı ortaya çıktı. İstanbul ve G. Antep'te de operasyonlar yapıldı. Hakiki Koç otobüs firması sahibi Mehmet Niyazoğlu ile toplam 64 kişi yakalandı. Bu kişilerden 34'ü tutuklandı.
 </p>
 <p class="metin">
  <b>
   <font>
    8 AĞUSTOS:
   </font>
  </b>
  Eski Cumhurbaşkanı Demirel'in yeğeni Egebank'ın sahibi Yahya Murat Demirel, askerliğini yaptığı Sivas 5. Er Eğitim Tugayı'nda Serdar Alptekin tarafından bıçaklandı. Altpekin'in, Demirel'i, Egebank'ta paralarını batırdığı için bıçakladığı söylendi.
 </p>
 <p class="metin">
  <b>
   <font>
    8 AĞUSTOS:
   </font>
  </b>
  Cumhurbaşkanı Sezer, hükümetin hazırladığı, irticai ve bölücü memurları tasfiye etmeyi amaçlayan KHK'yı hukuk devleti ilkelerine uymadığı gerekçesiyle iade etti. Memur kararnamesi Cumhurbaşkanı'yla hükümet arasındaki ilk ciddi çatışmayı oluşturdu.
 </p>
 <p class="metin">
  <b>
   <font>
    11 AĞUSTOS:
   </font>
  </b>
  Ankara 2 No'lu DGM, tedavi için ABD'de bulunan Fethullah Gülen hakkında "çete kurmak" iddiasıyla tutuklama kararı verdi.
 </p>
 <p class="metin">
  <b>
   <font>
    14 AĞUSTOS:
   </font>
  </b>
  Matador Operasyonu. Dünyaca ünlü uyuşturucu kaçakçısı Urfi Çetinkaya ve paralarını aklayan dövizci Cemal Nayır, İstanbul Bahçeşehir'de yakalandı. Çetinkaya'nın son iki yılda Avrupa'ya onlarca milyon marklık 'mal' sevkettiği ortaya çıktı.
 </p>
 <p class="metin">
  <font>
   <b>
    15 AĞUSTO
   </b>
  </font>
  <b>
   <font>
    S:
   </font>
  </b>
  Ruslara ait Kursk nükleer denizaltısı esrarengiz bir patlama sonucu Barents Denizi'nde battı. 116 mürettebatın tamamı öldü. Patlamanın hemen ardından öldükleri zannedilen mürettebatın büyük bölümünün denizaltının sığındıkları bir kesiminde günlerce yaşadıkları ve kurtarılmayı bekledikleri ortaya çıktı.
 </p>
 <p class="metin">
  <b>
   <font>
    25 AĞUSTOS:
   </font>
  </b>
  Galatasaray, Monaco'da oynanan maçta Şampiyonlar Ligi Şampiyonu Real Madrid'i 2—1 yenerek UEFA Kupası'ndan sonra Süper Kupa'yı da kazandı. Bu başarılarıyla Galatasaray, dünya sıralamasında en başarılı takımların arasında yer aldı.
 </p>
 <p class="metin">
  <b>
   <font>
    28 AĞUSTOS:
   </font>
  </b>
  İstanbul 2 No'lu DGM, Ankara 2 No'lu DGM'nin Fethullah Gülen hakkında verdiği tutuklama kararını "delil yetersizliği" gerekçesiyle kaldırdı.
 </p>
 <p class="metin">
  <b>
   <font>
    8 EYLÜL:
   </font>
  </b>
  ABD ziyaretine çıkan Cumhurbaşkanı Sezer, bu ülkenin başkanı Clinton'la 40 dakika görüştü.
 </p>
 <p class="metin">
  <b>
   <font>
    11 EYLÜL:
   </font>
  </b>
  MHP'li Rıza Müftüoğlu, 'Copların Askerleri' adlı anı kitabında, 12 Eylül İhtilali'ni izleyen günlerde Türkeş'in Kenan Evren'i öldürtmek istediğini iddia etti. Sonraki günlerde Evren ve Konsey üyelerini öldürme planları yaptıklarını söyleyenlerin anıları basında yayınlandı.
 </p>
 <p class="metin">
  <b>
   <font>
    14 EYLÜL:
   </font>
  </b>
  Cengiz Han'ın, en az kendisi kadar gizemli ve efsane hâline gelen mezarı nihayet bulundu. Mezar, Doğu Türkistan'ın kuzeyindeki Qinghai bölgesinde, yapay kanalla birbirine bağlanan iki gölün yanında.
 </p>
 <p class="metin">
  <b>
   <font>
    16 EYLÜL - 1 EKİM:
   </font>
  </b>
  Sydney Olimpiyat Oyunları'nda haltercimiz Halil Mutlu 3 dünya, 3 olimpiyat rekoru kırarak altın madalya aldı. Türkiye olimpiyatı 3 altınla (diğer ikisi güreşte Hamza Yerlikaya, judoda Hüseyin Özkan) tamamladı. Dörtte dört yapmaya azimli Naim Süleymanoğlu sıfır çekti ve haltere yeniden veda etti. Fakat Türk halkı Naim'e sahip çıktı. Dİğer yandan bazı Türk sporcuların yarışmalardan kaçması tepki topladı.
 </p>
 <p class="metin">
  <b>
   <font>
    28 EYLÜL:
   </font>
  </b>
  Kasırga Operasyonu. Yahya Murat Demirel, Egebank'ın içini boşalttığı iddiasıyla gözaltına alındı. Demirel'in bankanın 80 milyon dolarını yurt dışına aktardığı, bunun için sevgilisi Ayşenur Esenler'le işbirliği yaptığı iddia edildi.
 </p>
 <p class="metin">
  <b>
   <font>
    1 EKİM:
   </font>
  </b>
  CHP Kurultayı yapıldı, Deniz Baykal 543 oy alarak 16 ay aradan sonra yeniden genel başkanlığa seçildi.
 </p>
 <p class="metin">
  <b>
   <font>
    7 EKİM:
   </font>
  </b>
  Yugoslavya'da yapılan seçimlerde hezimete uğrayan Miloseviç yenilgiyi kabul etmeyince halk ayaklandı. Günlerce süren ayaklanma sonunda diktatör Miloseviç yenilgiyi kabul etti ve Kostunica resmen devlet başkanı oldu.
 </p>
 <p class="metin">
  <b>
   <font>
    11-15 EKİM:
   </font>
  </b>
  Emin Çölaşan, bir gazeteci— yazarın, Murat Demirel'in evine gönderdiği 1 milyon dolar rüşveti aldığını iddia etti. Sözkonusu yazarın Rauf Tamer olduğu ortaya çıktı. Tamer, adı aklanıncaya kadar Sabah'taki yazılarına ara verdi.
 </p>
 <p class="metin">
  <b>
   <font>
    14 EKİM:
   </font>
  </b>
  Nobel Barış Ödülü, Kuzey Kore ile barış yolunda katettiği mesafe dolayısıyla Güney Kore Devlet Başkanı Kim Dae Jung'a verildi.
 </p>
 <p class="metin">
  <b>
   <font>
    19 EKİM:
   </font>
  </b>
  ABD'nin 24 eyaletinde kabul edildikten sonra Temsilciler Meclisi'ne getirilen Ermeni soykırım tasarısı, Başkan Clinton'ın son andaki uyarı mektubu üzerine geri çekildi.
 </p>
 <p class="metin">
  <b>
   <font>
    19 EKİM:
   </font>
  </b>
  Rusya iç istihbarat servisi FSB'nin ajanı Andrey Morvey'in itirafları bütün dünyayı sarstı. Morvey itiraflarında FSB'nin emriyle birçok işadamı, ajan, politikacı ve mafya üyesini öldürdüklerini, birçok cinayeti işledikten sonra Çeçenler yapmış süsü verdiklerini açıkladı.
 </p>
 <p class="metin">
  <b>
   <font>
    20 EKİM:
   </font>
  </b>
  Sabah gazetesini yayınlayan Medya Holding, Sabah ve Sabah Pazarlama'daki çoğunluk hisselerinin işadamı Turgay Ciner'e geçtiğini İMKB'ye bildirdi.
 </p>
 <p class="metin">
  <b>
   <font>
    22 EKİM:
   </font>
  </b>
  Üç yıl önceki fiyaskoyla sonuçlandığı için Türkiye nüfus sayımı bir kez (bu son deniyor) daha eve kapandı. Nüfusumuz resmi verilere göre 71.9 milyona çıktı. Fakat Devlet Bakanı Tunca Toskay, uzmanların değerlendirmeyi yeniden yapmalarını istedi. Fazla ödenek alabilmek için en az 5 milyon kişinin fazladan sayıldığı iddia edildi.
 </p>
 <p class="metin">
  <b>
   <font>
    27 EKİM:
   </font>
  </b>
  Bankacılık Üst Kurulu, Sabah Grubu'na (Dinç Bilgin) ait Etibank'a ve Ceylanlar'a ait Bank Kapital'e el koydu. Gerekçe, "sahiplerinin banka kaynaklarını kendi menfaatlerine kullanmaları ve bankaları kötü yönettikleri" şeklinde açıklandı. Dinç Bilgin ve Ceylanların bütün mal varlıklarına tedbir konuldu.
 </p>
 <p class="metin">
  <b>
   <font>
    KASIM:
   </font>
  </b>
  Andıç bombası düştü. FP İstanbul Milletvekili Nazlı Ilıcak, Genelkurmay İkinci Başkanı olduğu dönemde Çevik Bir'in FP, HADEP, İHD Başkanı Akın Birdal, gazeteciler Cengiz Çandar ve Mehmet Ali Birand'ı hedef alan bir "Güçlü Eylem Planı" hazırlayıp uyguladığını ortaya çıkarıp, konuyu Meclis'e taşıdı. Bir gün sonra Genelkurmay Başkanlığı bir açıklama yaparak 'andıç'ı doğruladı.
 </p>
 <p class="metin">
  <b>
   <font>
    1 KASIM:
   </font>
  </b>
  Egebank'tan, reklam hizmetleri için 4 trilyon, Cen Havacılık adına da 4 milyon dolar usulsüz kredi aldığı iddiasıyla Nail Keçili gözaltına alındı, 4 gün sonra da tutuklanıp cezaevine konuldu.
 </p>
 <p class="metin">
  <b>
   <font>
    4 KASIM:
   </font>
  </b>
  MHP Kongresi'ne tek aday olarak katılan Devlet Bahçeli, 1301 delegenin 1283'ünün oyuyla yeniden genel başkan seçildi.
 </p>
 <p class="metin">
  <b>
   <font>
    4 KASIM:
   </font>
  </b>
  Nuri ve Vedat Ergin kardeşler Uşak E Tipi Cezaevi'nde isyan çıkarıp 5 kişiyi organlarını çıkararak öldürdüler. Nurişler, pazarlık yaparak başka cezaevlerine nakli kabul ettiler. Nuriş Bergama, Vedat ise Ödemiş cezaevine nakledildi.
 </p>
 <p class="metin">
  <b>
   <font>
    7 KASIM:
   </font>
  </b>
  'Aile efradından' Hayyam Garipoğlu, Sümerbank'ın içini boşalttığı gerekçesiyle İstanbul DGM'ce tutuklanıp cezaevine gönderildi.
 </p>
 <p class="metin">
  <b>
   <font>
    7 KASIM:
   </font>
  </b>
  Amerika Birleşik Devletleri'nde başkanlık seçimi yapıldı. İki popüler olmayan, silik adayın Bush ve Gore'un yarıştığı seçimler tam bir keşmekeşe dönüştü. Sonuçlar Florida'ya kilitlendi ve Aralık ayının ortalarına kadar sonuç alınamadı.
 </p>
 <p class="metin">
  <b>
   <font>
    9 KASIM:
   </font>
  </b>
  Buffalo Operasyonu. Yurt dışından tutarı 500 trilyon ila 5 katrilyon lira arasında olduğu tahmin edilen kaçak ve sağlıksız et sokulduğu ortaya çıktı. İstanbul, Ankara, Bursa, İçel, Antalya ve Mardin'de operasyonlar yapılıp 24 kişi gözaltına alındı. Etlerin miktarı için İçişleri Bakanı Tantan, "Türkiye'de tüketilen etlerin yüzde 37'si" dedi.
 </p>
 <p class="metin">
  <b>
   <font>
    16 KASIM:
   </font>
  </b>
  Hakkında PKK yandaşı olduğu şeklinde iddialar bulunan, PKK'nın hayali Kürdistan haritası önünde konserler veren  ve çeşitli spekülasyonlara sebep olan türkücü Ahmet Kaya Fransa'da kalp krizi sonucu öldü. Cenazesi Fransa'da defnedildi.
 </p>
 <p class="metin">
  <b>
   <font>
    27 KASIM:
   </font>
  </b>
  İçişleri Bakanı Tantan'ın yayınladığı bir genelgeyle, polis artık yollarda alkol muayenesi yapmayacak, ehliyet ve ruhsat sormayacak, üst baş araması yapmayacak.
 </p>
 <p class="metin">
  <b>
   <font>
    27 KASIM:
   </font>
  </b>
  MİT Müsteşarı Şenkal Atasagun ve yardımcısı Mikdat Alpay bir grup gazeteciye bomba gibi açıklamalar yaparak Kürtçe tv'ye olumlu baktıklarını, Apo'yu kullanmak gerektiğini açıkladılar.
 </p>
 <p class="metin">
  <b>
   <font>
    28 KASIM:
   </font>
  </b>
  İMKB 9.347 ile dibe vurdu. El değiştiren en az 4 milyar doların kimlere gittiği merak konusu. Türkiye ekonomisi başdöndüren bir hızla çöküşe geçti. Borsanın düşmesine bazı spekülatörlerin sebep olduğu iddiası bulunduğu gibi, Türkiye'nin NATO üyesi olarak AB Gücü'nün kurulmasını veto etmesini önlemeyi amaçlayan batılı devletlerin oyunu olduğu da iddia edildi.
 </p>
 <p class="metin">
  <b>
   <font>
    28 KASIM:
   </font>
  </b>
  Vladimir Krovnik, ustası Gary Kasparov'u bir dizi oyun sonunda yenerek satrançta yeni dünya şampiyonu oldu. Kaspaarov'un 15 yıllık yenilmezliği son buldu.
 </p>
 <p class="metin">
  <b>
   <font>
    28 KASIM:
   </font>
  </b>
  Başbakan Ecevit başkanlığında toplanan Savunma Sanayi İcra Komitesi, erken uyarı uçağı Awacs (havadan uyarı ve kontrol sistemi) ihâlesinde önceliği ABD'li Boeing firmasına verdi.
 </p>
 <p class="metin">
  <b>
   <font>
    4 ARALIK:
   </font>
  </b>
  NASA'ya ait Global Surveyor uydusunun çektiği fotoğrafları değerlendiren uzmanlar, Mars'ta çamur tabakalarına rastladılar. Böylece su bulunma ihtimali de güçlendi.
 </p>
 <p class="metin">
  <b>
   <font>
    7 ARALIK:
   </font>
  </b>
  Başbakan Ecevit, Nice'deki AB Zirvesi'ne katıldı. Zirvede Türkiye önümüzdeki 10 yıllık genişleme programının dışında tutuldu.
 </p>
 <p class="metin">
  <b>
   <font>
    8 ARALIK:
   </font>
  </b>
  Yılan hikayesine dönen Af Tasarısı nihayet TBMM'de 297 kabul, 72 ret oyuyla kanunlaştı. Kabulün ardından çeşitli tartışmalar başladı. Rahşan Ecevit, "Bu af benim istediğim af değil" diyerek af kanununun içeriğini beğenmediğini belli etti.
 </p>
 <p class="metin">
  <b>
   <font>
    12 ARALIK:
   </font>
  </b>
  İstanbul Gaziosmanpaşa'da görevden dönen polis aracını teröristler taradı, 2 Çevik kuvvet polisi şehit oldu. Bunun üzerine yaklaşık 4 bin polis tarihte ilk kez protesto yürüyüşü yaptı. Polisleri bazı provokatörlerin kışkırttığı iddia edildi. İçişleri Bakanlığı, sadece İstanbul'da değil, çeşitli illerde de yürüyen polislerin elebaşılığını yaptığı tesbit edilenler hakkında soruşturma açtı.
 </p>
 <p class="metin">
  <b>
   <font>
    12 ARALIK:
   </font>
  </b>
  ABD Yüksek Mahkemesi, Florida'daki delegeleri Bush'a verdi. Böylece Bush, yılan hikayesine dönen ve bütün dünyanın dalga geçtiği ABD seçimlerini kazanmış oldu. Fakat oldukça bir "Başkan Bush"un, kesinlikle Clinton'ın karizmasına ulaşamayacağı ve onun kadar sevilmeyeceği söyleniyor.
 </p>
 <p class="metin">
  <b>
   <font>
    13 ARALIK:
   </font>
  </b>
  FIFA en iyi futbolcuları seçti. Zidane yılın futbolcusu, Pele ve Maradona yüzyılın futbolcuları, Real Madrid yüzyılın takımı oldu.
 </p>
 <p class="metin">
  <b>
   <font>
    13 ARALIK:
   </font>
  </b>
  Pakistan yönetimi, devrik başbakan Navaz Şerif'i ağır sağlık sorunları nedeniyle cezaevinden çıkararak ailesiyle birlikte Suudi Arabistan'a sürgüne gönderdi.
 </p>
 <p class="metin">
  <b>
   <font>
    18 ARALIK:
   </font>
  </b>
  Af Yasası, Cumhurbaşkanı'na ikinci defa sunuluşunun ardından onaylandı ve hemen ardından cezaevlerinden tahliyeler başladı. Yaklaşık 33 bin mahkum şartlı tahliyeden yararlandı.
 </p>
 <p class="metin">
  <b>
   <font>
    19 ARALIK:
   </font>
  </b>
  Almanya eski Başbakanı Helmut Kohl, İstanbul'a geldi ve oğluna 'Allah'ın emriyle' kız istedi. Türk kızı Elif Sözen'le Kohl'ün oğlu Peter sözlendi.
 </p>
 <p class="metin">
  <b>
   <font>
    19 ARALIK:
   </font>
  </b>
  Cezaevlerine Türkiye tarihinin en büyük operasyonu yapıldı. Operasyonlar sırasında ve daha sonraki günlerde 27 mahkum öldü, 2 asker şehit oldu. Operasyonlar 20 ildeki cezaevlerinin siyasi bloklarına yapıldı. Jandarma Genel Komutanlığı operasyonun hazırlıklarını bir yıl önceden özel birlikler seçip eğitime tabi tutarak başlattı. Genelde aşırı sol örgütlere mensup tutuklu ve hükümlü teröristler olan 'siyasiler' elebaşılarının verdiği emirlerle battaniyelere sarılarak çıra gibi tutuşturularak yakıldı. Ölen mahkumların büyük bölümü bu şekilde yakıldı. Böylece şiddet ve vahşetin sağının da solunun da olmadığı ortaya çıktı. Mahkumlar F tipi cezaevlerine nakledildi.
 </p>
 <br/>
 <center>
  <a class="anaorta" href="http://web.archive.org/web/20020224081019/mailto:ahdinc@superonline.com">
   ahdinc@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/318/karakutu/1.htm), [web.archive.org (arşiv bağlantısı)](http://web.archive.org/web/20020224081019/http://www.aksiyon.com.tr:80/2001/318/karakutu/1.htm)
