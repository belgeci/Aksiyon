# İşte Kürdistan haritası

*Ahmet Dinç 2001.06.09*

<div>
 <p class="spot">
  ABD'nin Kuzey Irak'ta Körfez Savaşı'ndan sonra kuluçkasına yattığı Kürt devletinin ilk somut işaretleri görülmeye başlandı. Devletin ilk resmi haritası internet aracılığıyla dünyaya yayıldı.
 </p>
 <p class="metin">
 </p>
 <img border="0" src="/web/20020223145738im_/http://www.aksiyon.com.tr/2001/340/resimler/irak.jpg"/>
 <p class="metin">
  Devlete isim olarak "Heremî Kürdistan" kelimeleri bulunuyor. Haritada Musul, Kürdistan dışında fakat Kürt etniğinin bulunduğu yer olarak gösteriliyor. Türkiye, Irak, Suriye ve İran topraklarının bir bölümü de Kürtçe konuşulan bölgeler olarak gösteriliyor. Latin harfleri ile hazırlanan haritada ikinci dil olarak İngilizce kullanılmış. Haritanın İngilizce tanıtımında "federasyon" ibaresi yer alıyor. İlan edilmemiş Kürt devletinin haritasında bölge devletlerin sınırlarının titizlikle korunuyor olması dikkat çekiyor. Kuzey Irak Kürt bölgesinde halen biri Erbil'de diğeri Süleymaniye'de iki hükümet var. Erbil'deki KDP—Barzanî hükümetine, Süleymaniye'deki ise Talabanî'ye ait. 105 kişilik ortak parlamento yasalar yapıyor. Yasalar her iki hükümeti bağlıyor. Pul ve para basımı henüz gerçekleşmedi. Ancak, askerî akademi, subay mezun ediyor. Gayrı resmî Kürt devleti yurtdışında temsilcilikler açıyor. Başbakan Ecevit, Kuzey Irak'ta Kürt devletinin fiilen kurulduğunu söylemişti.
 </p>
 <p class="metin">
 </p>
 <p class="arabaslik">
  Koalisyonun ANAP kanadında revizyon: Sadettin Tantan gümrüklerden sorumlu Devlet Bakanı, Rüştü Kazım Yücelen İçişleri Bakanı, Yılmaz Karakoyunlu ise özelleştirmeden sorumlu Devlet Bakanı yapıldı. Ardından Tantan, yeni görevinden ve ANAP'tan istifa ettiğini açıkladı. ANAP'ın çeşitli örgütlerinden istifalar başladı. Kulislerde Tantan operasyonunun Yılmaz'a ve ANAP'a pahalıya patlayacağı konuşuluyor.
 </p>
 <p class="metin">
  Gaffar Okkan suikastine karıştığı öne sürülen 1'i kadın 10 kişi Diyarbakır'da yakalandı. Daha sonra bunlardan 5'inin ev taşımaya gelen hamallar olduğu ortaya çıktı. Ele geçen 4 Kaleşnikof'un suikastte kullanıldığının belirlendiği açıklandı.
 </p>
 <p class="metin">
  Uşak'ın Eşme ilçesinde üç köylü sabah tarlaya giderken 60—70 cm. boyunda, büyük kafalı, elips gözlü bir uzaylı gördüklerini, uzaylının traktörü stop ettirdiğini, taş attıklarında onun da kendilerine aynı şekilde taş attığını ve minare boyu yükseldiğini iddia ettiler.
 </p>
 <p class="metin">
  Sinema dünyasının büyük ismi Anthony Quinn öldü. 86 yaşında ölen Quinn, İslam dünyasında sempati toplamasını sağlayan Çağrı, Çöl Aslanı filmlerinde oynamıştı.
 </p>
 <p class="metin">
  Kızılay eski yöneticisi Tahsin Kaplan'ın süper lüks tripleks villasında yapılan aramada kaynağını açıklayamadığı 950 bin dolar, 8 daire ve bir arazinin tapuları, bankada 4 çanta dolusu (4 milyon dolarlık) ziynet eşyası bulundu.
 </p>
 <p class="metin">
  Cavit Çağlar'a ait Nergis Holding'e baskın düzenleyen polis, Çağlar'ın dayısı Şükrü Şenkaya ve oğlu Mustafa Çağlar'ı gözaltına aldı. Gözaltına alınanların toplam sayısı 49. Çağlar ve diğerleri milyonlarca dolar hayali ihracatla suçlanıyor.
 </p>
 <p class="metin">
 </p>
 <p class="arabaslik">
  —Ne söyleyeyim be oğlu, ne söyleyeyim. Herşey ortada (Cavit Çağlar'ın dayısı Şükrü Şenkaya hayali ihracattan gözaltına alındığında gazetecilere söyledi).
 </p>
 <p class="metin">
  —Kemal Derviş Türkiye'de Madonna gibi. (Thomas Friedman— New York Times yazarı).
 </p>
 <p class="metin">
 </p>
 <p class="arabaslik">
  Tahsin Kaplan (Kızılay eski yöneticisi): Kızılay'ın kanını kimlerin, nasıl emdiği artık ortada. Allah, bond çantalardaki hazineyi yedirmedi.
 </p>
 <p class="metin">
 </p>
 <p class="arabaslik">
  Malatyaspor: 1 trilyon gibi komik bir bütçeyle yola çıktı. Klasman grubundan gelip, bütün favorileri safdışı bıraktı ve Süper Lig'e çıktı.
 </p>
 <p class="metin">
 </p>
 <p class="arabaslik">
  —Peygamber 1400 yıl önce cübbe giydi diye biz de mi giyeceğiz? Zaman içinde bazı şeyler değişebilir (M. Nuri Yılmaz-Diyanet İşleri Başkanı). İslam'da hiçbir zaman değişmeyecek şeyler vardır. Bunu en iyi M. Nuri Yılmaz biliyor (Recai Kutan-FP Genel Başkanı).
 </p>
 <p class="metin">
 </p>
 <p class="arabaslik">
  1.600.000 (hektar): Türkiye'nin 1937'den bu yana sadece yangınlar sonucu kaybettiği orman alanı.
 </p>
 <p class="metin">
 </p>
 <p class="arabaslik">
  Siz inandınız mı?
 </p>
 <p class="metin">
  Uğur Mumcu, Ahmet Taner Kışlalı gibi faili hâlâ meçhul cinayetlerde yaşanan traji—komik hadiseler, Gaffar Okkan suikastinde de sırıtmaya başladı. Cinayetin işleniş biçimi, failler ve Hizbullah örgütü hakkında yeterince, hatta fazlasıyla su götürür hususlar bulunmasına rağmen, ilk günden itibaren sanki bir güçlü irade bu şüpheleri görmezden geldi veya önemsemedi. Tantan'ın, cinayeti işleyen adrese dair çıkan şüphe sözleri bile unutturuldu.
 </p>
 <p class="metin">
  Hizbullah tetikçisi Mehmet Fidancı'nın yakalanması ve itiraflarındaki gariplikler, olaydaki ilk traji—komedi değildi tabii ki. Olaya tüy dikilmesi, geçtiğimiz günlerde bir hücre evinde yakalananlarla oldu. Polis önce 1'i kadın 10 Hizbullahçı'yı yakaladığını açıkladı. Kadın ve 5 erkek serbest bırakıldı; polis 5 kişinin evi taşımaya gelen hamallar olduğunu açıkladı. Oysa eve yapılan operasyon, resmi yetkililerin ağzından öyle kesin bir havada duyuruldu ki... Bu tarz bize, Mumcu ve Kışlalı'nın "canileri" İrfan Çağırıcı, Yusuf Karakuş, Ferhan Özmen ve Abdülhamit Çelik'in yakalanışını hatırlattı. Onlar da kesin katiller olarak lanse edilmişti. Sonradan, adamların Uğur Mumcu'nun evinin bulunduğu sokağa bile ilk kez tatbikat sırasında gittiği ortaya çıkmıştı.
 </p>
 <p class="metin">
  Eski bir PKK tetikçisi olduğu söylenen Mehmet Fidancı, iddia odur ki, tv.lerde yayınlanan itiraflarını sonradan reddedip, zorla kendine dikte edileni söylediğini anlatmış. Son operasyondaki garipliğe gelince... Hizbullah'ın evinde yakalanan cephanelik boyutundaki silahlar, Hizbullah'ın tarzını bilenler için fazlaca garip duruyor. Örgüt, suikastte kullandığı silahları, militanlarını sakladığı evlerde bulundurmaz. Oysa ki evde, suikastte kullanıldığı belirlenen 4 Kaleşnikof'un yanısıra adeta cephanelik ele geçti. Dahası, en önemli ilkesi gizlilik olan Hizbullah, tetikçilerini ve suikast silahlarını sakladığı hücre evini, hamalları da davet ederek cümbür cemaat taşımaz. Bu işin bir yerlerinde ayak oyunu var ama...
 </p>
 <p class="metin">
  Görünen o ki, Mumcu, Kışlalı, Okkan türü cinayetlerde bütün aşamalarda polis ve adaletin haricinde birtakım faktörler de devreye girmeye çalışıyor. Ve ortaya birbiriyle tutarsız, komik, tersinden bakarsanız dramatik manzaralar çıkıyor. Sokaktaki vatandaşın; Mumcu ve Kışlalı "tecrübelerinden" sonra, Okkan'ın katilleri ve cinayette kullanılan silahlar ele geçtiğinde tepkisine şahit oldunuz mu hiç? Şöyle: "Hadi ordan sen de! Artık yutmuyoruz".
 </p>
 <p class="metin">
 </p>
 <p class="arabaslik">
  "Malatyalı zenginler! Eller cebe!"
 </p>
 <p class="metin">
  Malatyaspor'u küllerinin içinden çıkarıp Süper Lig'e yükselten Teknik Direktör Yücel İldiz'e sorduk:
 </p>
 <p class="metin">
  —Sezon başında şampiyonluk bekliyor muydunuz?
 </p>
 <p class="metin">
  Size açık söyleyeyim, beklemiyordu kimse. Bu takıma önceki sezon devre arasında geldim. Küme düşmek üzereydi, o sezon ancak kümede tutabildim. Bu sezon da haddimizi bilerek transfer yaptık. Aldığımız 6—7 oyuncunun hepsi banko takıma girdi. Hedefe oynayacağız dedik, kimse inanmadı. Aslında play—off'a, son iki haftada kaçırdığımız iki penaltıyla gidememiştik.
 </p>
 <p class="metin">
  —Takım, sanki birinci lig takımı gibi kaliteli oynuyor? Bunu nasıl başardınız?
 </p>
 <p class="metin">
  Antalya'daki bütün otoriteler de zaten bu görüşte. Klasman 5. grup gözlerden ırak bir grup, kimse görmüyor veya görmek istemiyor ama en az gol yiyen, en çok atanlardan biri ve ikinciye en fazla puan farkı atan takım olarak gitmiştik Antalya'ya. Ben ve futbolcularım inanmıştık ama bizim dışımızdakiler pek inanmamıştı.
 </p>
 <p class="metin">
  —Süper Lig'de ne yapacaksınız?
 </p>
 <p class="metin">
  Averaj takımı değil, en azından ilk 8'e oynayacak bir takım olacağız. Bunu gerçekleştirecek bir takım oluşturmaya çalışacağız Başkan'la birlikte.
 </p>
 <p class="metin">
  —Sizin için Doğu'nun Fatih Terim'i, Denizli'si diyorlar...
 </p>
 <p class="metin">
  Ben genel olarak Doğu ve Güney'de çok çalıştım. Demek ki artık Türkiye'de Türk antrenörler birşeyler yapıyor. Beni Türk antrenörlere benzetmeleri hoşuma gitti. Ancak ben Fatih Terim veya Mustafa Denizli değilim, ben Yücel İldiz'im.
 </p>
 <p class="metin">
  —Kaç yıllık hocasınız?
 </p>
 <p class="metin">
  Yaklaşık 15 yıl. Sakatlığımdan dolayı futbolu erken bıraktım. Arkadaşlarım futbol oynarken ben yardımcı antrenörlüğe başladım. Almanya'da eğitim gördüm.
 </p>
 <p class="metin">
  —Galiba şimdi önünüzdeki en büyük sorun para?
 </p>
 <p class="metin">
  Süper Lig'de televizyon geliri var, diğer bazı gelirler var. Bunlar birkaç milyon dolar ediyor. Fakat bunlar yetmeyecek tabii. Bütün Malatyalılarla dialog kurulacak ve kaynaklar genişletilecektir sanırım. Geriye dönüş olmaması için toplumun her kesimindeki Malatyalıların yardımcı olması lazım. Hepsine eller cebe denecek.
 </p>
 <p class="metin">
  —Bu arada Malatyaspor'un paraya para demeyen eski başkanları var, onlara da gidilir herhalde?
 </p>
 <p class="metin">
  Sanırım. Sanırım gidilir. İstisnasız tüm Malatyalıların konuya duyarlı olması lazım.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020223145738/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/340/karakutu/1.htm), [web.archive.org (arşiv bağlantısı)](http://web.archive.org/web/20020223145738/http://www.aksiyon.com.tr:80/2001/340/karakutu/1.htm)
