# ‘Beyaz enerji’ skandalı

*Ahmet Dinç 2001.01.13*

<div>
 <p class="spot">
  Birileri  Ersümer'in şahsında demokrasiyi çizmeye kalkıştı ama kim?
 </p>
 <p class="metin">
 </p>
 <img border="0" src="/web/20020420105616im_/http://www.aksiyon.com.tr/2001/319/resimler/Beyaz.jpg"/>
 <p class="metin">
  Askerler ve siyasiler arasında, perde arkasına yönelik çeşitli spekülasyonlar yapılan ilginç bir skandal gelişti. Önce, Enerji Bakanı Ersümer, TEAŞ'ın bazı üst düzey yöneticilerini görevlerini kötüye kullandıkları gerekçesiyle görevden aldı.
 </p>
 <p class="metin">
  Ardından Jandarma Genel Komutanlığı'na bağlı Organize Suçlarla Mücadele Dairesi, içinde Bakan'ın aldığı isimlerinde de bulunduğu bir grup bürokratı gözaltına aldı.  Haber gazetelerde "Beyaz Enerji Operasyonu.. düğmeye Enerji Bakanı Cumhur Ersümer bastı" şeklinde duyuruldu. Ertesi gün Hürriyet, bir üst düzey komutana dayanarak attığı manşette "Bakanın üstünü çizin, operasyonu asıl biz yaptık, onun son anda haberi oldu" diyordu. Başbakan Ecevit son zamanların en sert çıkışını yaptı," hükümeti devre dışı bırakmak isteyenler var" dedi. Başbakan Yardımcısı Yılmaz da aynı tepkiyi verdi. Fakat akıllarda, askeri birimlerin DGM'den izin alarak da olsa teknik izleme, soruşturma ve gözaltına alıp sorgulama yapma eylemlerinin demokratik bir ülkeye uyup uymayacağı soruları takıldı. İçişleri Bakanlığı'na bağlı bir birimin (Jandarma) ülkenin adalet sisteminin işleyişine müdahale etmesinin tam bir skandal olduğu değerlendirilmesi yapılıyor.
 </p>
 <p class="metin">
 </p>
 <p class="arabaslik">
  Başbakan Yardımcısı Mesut Yılmaz, partisinin grup toplantısında, "Siz zannediyor musunuz ki askeri yönetim gelse yolsuzluk olmayacak? O zaman daha büyük yolsuzluk olacak. Çünkü karanlık olacak" dedi.
 </p>
 <p class="metin">
  Necmettin Erbakan FP'de Yenilikçiler'in adeta ipini çekti: "İhanet içindeki bu gafiller bizi sırtımızdan hançerledi. Hiçbirini teşkilata sokmayın, adamlarını tasfiye edin. Tayyip yoldan çıktı, artık Milli görüşçü değil, 28 Şubat'ın uzantısıdır. Abdullah'ı bakan yaptık, özel kalem müdürlüğünden öte gidemedi. Bunları Cemil (Çiçek) yönlendiriyor.
 </p>
 <p class="metin">
  Merhum Cumhurbaşkanı Turgut Özal'ın kardeşi Yusuf Bozkurt Özal vefat etti. Özal uzun zamandır beyin tümörüyle mücadele ediyordu.
 </p>
 <p class="metin">
  Cumhurbaşkanı Sezer, 12 Eylül sorumlularına yargı yolunun açılmasını önerdi. Sezer ayrıca cumhurbaşkanlarının da yargılanabilmesini ve af yetkisinin TBMM'den alınmasını istedi.
 </p>
 <p class="metin">
  Sabah gazetesi yeniden Dinç Bilgin'in oldu. Dinç Bilgin künyeye yeniden imtiyaz sahibi olarak girdi. Geri dönüşün, Bilgin'in evinde Aydın Doğan'la birlikte hazırlandığı söyleniyor. Aydın Doğan'ın, Bilgin'in bütün borçlarının kefili olduğu söyleniyor.
 </p>
 <p class="metin">
  Marmara Üniversitesi İlahiyat Fakültesi Dekanı Prof. Zekeriya Beyaz, fakülte içinde bıçaklı saldırıya uğradı ve yaralandı.
 </p>
 <p class="metin">
  Affın ardından boşalan cezaevlerinde, çeşitli hizmetler aksadı ve birçok cezaevi yönetimi bakanlığa yazı yazarak mahkum istedi.
 </p>
 <p class="metin">
  Talabani'nin isteği üzerine Türk ordusunun 10 askerin katılımıyla Kuzey Irak'a operasyon düzenlediği söyleniyor. Genelkurmay operasyon olmadığını açıklardı.
 </p>
 <p class="metin">
 </p>
 <p class="arabaslik">
  —Dünyaya soldan bakan inançlı biriyim. Benim Hak'tan öte sevdiğim mi var demişim ve demekten de gocunmamışım. (Cem Karaca— 'Türk rock şairi')
 </p>
 <p class="metin">
  —Soruşturmalarda soğukkanlı davranamıyorum, çünki soruşturduklarımız ya önemli bir holding patronu ya da önemli bir müsteşar yardımcısı oluyor. (Talat Şalk—Ankara DGM savcısı)
 </p>
 <p class="metin">
 </p>
 <p class="arabaslik">
  Yaşar Topçu: "Cavit Çağlar'a haksızlık yapılıyor" diyerek belki dava arkadaşını savunarak zor bir iş yaptı. Ama Çağlar'ı savunmak en hafif ifade ile gaflet.
 </p>
 <p class="metin">
 </p>
 <p class="metin">
  Mesut Yılmaz (Başbakan Yardımcısı). Siyasi hayatının belki en demokrat ve cesur çıkışını yapıp, askeri yönetimi eleştirdiği için.
 </p>
 <p class="metin">
 </p>
 <p class="arabaslik">
  —Ersümer'i çizin, düğmeye o değil biz bastık, Bakan'ın son anda haberi oldu (Üst düzey bir komutana izafeten Hürriyet).
 </p>
 <p class="metin">
  —Siyaset yıpratılıyor, ülkeyi asker mi yönetsin istiyorsunuz? (Mesut Yılmaz—Başbakan Yardımcısı).
 </p>
 <p class="metin">
 </p>
 <p class="arabaslik">
  3.500.000: Kurtköy Sabiha Gökçen Havaalanı'nın yıllık yolcu kapasitesi.
 </p>
 <p class="metin">
 </p>
 <p class="arabaslik">
  Alemdaroğlu Kemal'in Kubilay'ı!
 </p>
 <p class="metin">
  Sonunda korkulan oldu ve Zekeriya Beyaz bıçaklandı. Çünki perşembenin gelişi belliydi, Beyaz, adeta şiddete maruz kalabileceği bilindiği halde o fakülteye "bile bile lades" yapıldı. Şiddeti hiçbir zaman ve zeminde kesinlikle kabul etmiyoruz. Prof. Beyaz'a yapılanı da tel'in ediyoruz; hele de onunla muhatap olanlar İslami yaşantıyı ve sünneti kendilerine şiar edinmişse, ne olursa olsun hayata/cana kastetme gibi bir girişimde bulunmamaları gerekirdi. Tabii bıçağı çekenlerin ve çektirenlerin provokasyon gibi niyetleri yok idiyse.
 </p>
 <p class="metin">
  Başörtüsü zulmünün artık asgari insanlık kalıplarını da dışlayan faciaya dönüştüğü bir zamanda Marmara İlahiyat gibi bir okula adeta provokatif bir davranışla Zekeriya Beyaz dışardan atandı. Bıçaklanmasının ardından, beyanatları bile önceden belli pusuda bekleyen birileri ortaya çıkıp irtica—kan—şiddet paranoyası yaşatmaya başladı. Beyaz'ı daha birkaç hafta önce rektörü olduğu İstanbul Üniversitesi'nden Marmara İlahiyat'a uğurlayan Kemal Alemdaroğlu, bıçaklanma olayı için "İkinci Kubilay vakası" diye ortalığa döküldü. Bu ifadedeki önyargı, kin ve provokasyona çanak tutma kokusunu almamak mümkün mü? Bıçaklama, bazı mahfillerde "irticanın kalesi" haline geldiği iddia edilen Marmara İlahiyat'ın kapatılması için "düğme" yapılmak istenmiş de olabilir. Prof. Beyaz'a gelince, gerek bıçaklanmasının, gerekse kişiliğiyle birlikte dine yönelik 'bilimsel' görüşlerinin birilerince malzeme yapılmaya başlandığını farkettiğinde daha sağlıklı ve sağduyulu olabileceğini umuyoruz.
 </p>
 <p class="metin">
  Şunu unutmayın, Türkiye'deki tek gerçek, hiçbir şeyin göründüğü gibi olmadığıdır; diğer eşya ve hadiseler bu gerçeğin alt maddeleridir.
 </p>
 <p class="metin">
 </p>
 <p class="arabaslik">
  "Gelecek, Yenilikçiler'in"
 </p>
 <p class="metin">
  Fazilet Partisi'nde kopmaya doğru giden Yenilikçi—Gelenekçi rekabetini, FP Sivas Milletvekili Abdüllatif Şener'e sorduk.
 </p>
 <p class="metin">
  —Son günlerde Yenilikçiler yemekte bir araya geliyor. Bu yemeklerin anlamı nedir?
 </p>
 <p class="metin">
  Yemekteki fotoğrafa dikkat edin. Bu görüntüde Tayyip Erdoğan, Abdullah Gül, Bülent Arınç, Cemil Çiçek, M.Ali Şahin ve ben varım. Bu isimler halkın siyasetten bıktığı bir dönemde ortaya koydukları siyaset tarzıyla toplumda bir saygınlık kazanarak onların umudu haline gelmiştir. Türk siyasi hayatının bu isimler etrafında şekilleneceğini söyleyebilirim.
 </p>
 <p class="metin">
  —FP'den gelecek adına bir umut görmediğiniz ve siyaset bu partinin çatısı altında yapılamayacağı için mi bu yemekler bir biri ardına geliyor?
 </p>
 <p class="metin">
  Gelecek yenilikçilerin.
 </p>
 <p class="metin">
  —Bu, sorumun cevabı değil ama.
 </p>
 <p class="metin">
  Bakın Yenilikçi—Gelenekçi tartışmaları FP'yi aştı.. FP'de Yenilikçi—Gelenekçi tartışmalarını özellikle sürdürmek isteyenler var. Yenilikçiler ile gerçekleştirilecek olan yenileşme FP dahil bütün partileri etkileyecek. Başbakanın da, Mesut Yılmaz'ın da ve Bahçeli'nin de açıklamaları bu söylediğimi teyid ediyor. Yenilikçi hareket Türk siyasi hayatını değiştirecek.
 </p>
 <p class="metin">
  —Genel başkan yardımcıları, sizler hakkında oldukça sert açıklamalar yapıyor.
 </p>
 <p class="metin">
  Bazı açıklamaları insaf ölçülerine sığmayacak türden. Disipline vermeyeceğiz diyerek bir disiplinliği gösteriyorlar.
 </p>
 <p class="metin">
  —Gelenekçiler sizi 'Ne yaptıklarını bilmiyorlar, neye hizmet ettiklerini de' diye eleştiriyorlar. Ne yaptığınızı ve neye hizmet ettiğinizi biliyor musunuz?
 </p>
 <p class="metin">
  Biz ne yaptığımızı çok iyi biliyoruz. Tepesi aşağı dönmüş olan Türk siyasetini iki ayağı üzerine dikmeye çalışıyoruz. Parti içi demokrasinin gelmesi için uğraşıyoruz. Liderler sultasını yıkmaya çalışıyoruz. Hem parti içi demokrasi olmaz hem de liderler sultası devam ederse ülkeyi hakkıyla yönetmek mümkün değildir. Biz FP ile birlikte, DSP başta olmak üzere bütün partileri sorguluyoruz. Bu sorgulamalar ile bizim 'Neye hizmet ettiğini bilmiyorlar' eleştirisine yanıt olarak da, halka hizmet ettiğimizi göstermiş oluyoruz.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020420105616/mailto:ahdinc@superonline.com">
   ahdinc@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/319/karakutu/1.htm), [web.archive.org (arşiv bağlantısı)](http://web.archive.org/web/20020420105616/http://www.aksiyon.com.tr:80/2001/319/karakutu/1.htm)
