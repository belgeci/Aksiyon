# 1 Mayıs polisin başarısı

*Ahmet Dinç 2001.05.05*

<div>
 <p class="spot">
  1 Mayıs'ta korkulan olmadı ve  gün sakin geçti. Sükûnetin arkasında polisin gayreti var.
 </p>
 <p class="metin">
 </p>
 <img border="0" src="/web/20020209060820im_/http://www.aksiyon.com.tr/2001/335/resimler/1Mayis.jpg"/>
 <p class="metin">
  Korkulan olmadı ve belki son yılların en sakin ve renkli "İşçi Bayramı" kutlandı. Türkiye'nin 44 kentinde organize edilen kutlamalarda küçük birkaç olayın dışında tatsızlık yaşanmadı. En büyük katılımlı kutlamalar İstanbul Çağlayan meydanı ve Ankara Tandoğan meydanında yapıldı. Çağayan'a 50 binin üstünde vatandaş katıldı. Bu yılki 1 Mayıs'ta korkulanın olmaması, hatta ciddi bir olay bile çıkmaması şansa değil,  polisin başarısına bağlanıyor. Aslında "plana" göre,  TİKKO başta olmak üzere bazı terör örgütleri 1 Mayıs'ı kana bulayacak, olaylar büyük kentlerde olağanüstü hal ilanına kadar gidecekti. Bunun için TİKKO'nun merkezi olarak bilinen İstanbul Fikirtepe başta olmak üzere bazı bölgelerde yoğun bir silahlı hazırlık vardı. Fakat özellikle İstanbul polisinin, 1 Mayıs'a yönelik hazırlığı sezinleyip örgüt hücrelerine baskınlar yapması planları bozdu. İşçi Bayramı'nı provoke edecek kadrolar takibe alınıp etkisiz hale getirildi. Hücrelere baskın yapılıp, polis helikopteri bile düşürebilecek füzelerin de aralarında bulunduğu adeta cephanelikler ele geçirildi. Böylece terör örgütlerini kullanarak 1 Mayıs'ı kana bulamak isteyen odakların planını polis bozmuş oldu.
 </p>
 <p class="metin">
 </p>
 <p class="arabaslik">
  HATANIN AKIŞI
 </p>
 <p class="metin">
  DSP Olağan Genel Kurulu yapıldı; Bülent Ecevit 963 oyla yeniden genel başkan seçilirken, konuşması engellenen ve oğlu dövülen Sema Pişkinsüt 86 oy aldı.
 </p>
 <p class="metin">
  Eski bakan, ailenin en has üyesi Cavit Çağlar, ABD'den getirilerek sorgulandı ve Kartal Cezaevi'ne konuldu.
 </p>
 <p class="metin">
  Tarihin ilk uzay turisti Amerikalı işadamı Dennis Tito, Rus Soyuz uzay aracı ile uzaya açıldı. Ruslar ikinci "turist" adayı ile görüşmelere başladı bile.
 </p>
 <p class="metin">
  Başbakan Yardımcısı Mesut Yılmaz, bir basın toplantısıyla hakkında yolsuzluk iddiaları bulunan Cumhur Ersümer'i savundu. Üstü kapalı olarak askerleri ve yargıyı eleştiren Yılmaz, Ersümer hakkındaki iddianamenin taraflı hazırlandığını savundu.
 </p>
 <p class="metin">
  DSP İzmir Milletvekili Mehmet Özcan ile İstanbul Milletvekili Nazire Karakuş, kongrede Sema Pişkinsüt'ün konuşturulmamasını gerekçe gösterip partiden istifa ettiler.
 </p>
 <p class="metin">
  Beyaz Enerji soruşturması çerçevesinde, Ankara DGM Savcısı Talat Şalk'ın talimatıyla TEDAŞ Genel Müdürü Osman Nuri Doğan, Genel Müdür Yardımcısı Hamit Özkan ve Proje Daire Başkanı Hasan Tiftik gözaltına alındı.
 </p>
 <p class="metin">
  İstanbul Büyükşehir Belediyesi Çevre Koruma Dairesi'nin Haliç'in dibinde uzun süredir yaptığı tarama sonunda, "altın var" efsanesi çöktü. Haliç'ten altın çıkmadı ama seramikte kullanılacak milyonlarca ton çamur çıktı.
 </p>
 <p class="metin">
  Filistin ile İsrail arasında aylardır süren kanlı çatışmalar, Kahire'de Mısır—Ürdün ortak planının kabul edilmesiyle en azından teoride sona erdi.
 </p>
 <p class="metin">
 </p>
 <p class="arabaslik">
  HE DEDİN, NE DEDİN?
 </p>
 <p class="metin">
  —Türkiye'de üç ay içinde sıyırırım bu işten (Cavit Çağlar—Eski bakan, aile albümünün mümtaz üyesi).
 </p>
 <p class="metin">
  — (Manisa'daki) Mesir atılması törenlerine korktuğum için gelemiyorum, çünkü ezilebilirim (Kenan Evren—7. Cumhurbaşkanı).
 </p>
 <p class="metin">
  —Memlekette hırsız çoğaldı, batıyoruz. Bizim zamanımızda bu kadar yoktu (Yahya Demirel—Süleyman Demirel'in yeğeni).
 </p>
 <p class="metin">
 </p>
 <p class="arabaslik">
  İNER MİSİN, ÇIKAR MISIN?
 </p>
 <p class="metin">
  Mehmet Gül (MHP İstanbul Milletvekili): Kırdığı potlar bini geçti. Onda o kadar çok haber "malzemesi" var ki, bu gidişle "Mehmet Gül muhabirleri" sınıfı oluşacak).
 </p>
 <p class="metin">
  Türk polisi: 1 Mayıs'ta kan servisi yapmayı planlayanlara akıllı ve seri operasyonlarla fırsat vermedi.
 </p>
 <p class="metin">
 </p>
 <p class="arabaslik">
  ANINDA GÖRÜNTÜ
 </p>
 <p class="metin">
  —Sosyete deyince aklıma ruhsuz, yüzeysel, kibirli, hep başkaları için yaşayan geri zekalı insanlar topluluğu geliyor (Yasemin Kozanoğlu—Sosyete kızı).
 </p>
 <p class="metin">
  —Yasemin önce sosyeteyi anlamaya, tanımaya çalışsın. Sonradan görme, kültürsüz, parası çok insanları sosyete zannediyor (Eran Tapan— Bir başka sosyetik).
 </p>
 <p class="metin">
 </p>
 <p class="arabaslik">
  BİR SAYI
 </p>
 <p class="metin">
  1.000.000.000/sn: Bilimadamlarına göre, kainatın yumurta büyüklüğünden, "evren" haline geçtiği patlamanın süresi.
 </p>
 <p class="metin">
 </p>
 <p class="arabaslik">
  REAKSİYON: Biri bizi işletiyor
 </p>
 <p class="metin">
  Bir televizyon kanalının başlattığı "Biri Bizi Gözetliyor" adlı yarışma programı, ibretlik anekdotlarla dolu olduğu gibi, "doğal" ortamında bizim insanımızı izleme/tanıma/teşhis koyma şansı da sunuyor.
 </p>
 <p class="metin">
  Bu program bana, Hoca'nın ünlü "ye kürküm ye" fıkrasının çağdaş versiyonu gibi geliyor. Murat varken silik ve asosyal bir görüntü çizen Eray, onu evden attıktan sonra grubun abisi oldu, daha doğrusu olamadı. Asıl söylemek istediğimiz bu değil.. Hakim karakterler elendikten sonra BBG evinde iki belirgin tip ortaya çıktı: Melih ve Eray. Dans etmekten ve yakışıklı olmaktan başka bir mümeyyiz vasfı olmayan, seçkin ve üstün bir kişilik yansıtmayan Melih'in rakipleri her hafta değişti ama o hep iddialı. Halkımızın irfanı ve erdemi böyle birini niçin seçer sizce? Cevabını vermeden önce Eray'dan bahsedelim biraz: Mantık denen makinayı evde en iyi kullanan kişi o. Çocukça, düşünceden yoksun ve duygusal davranışların hakim olduğu evde, Eray'ın fikirsel/mantıki boyutu belirgin bir ayırıcı özellik olarak öne çıkıyor. Evde çıkan sorunların (montaj hilelerini hesaba katmadan söylüyoruz) büyük bölümü; düşünen Eray'la, düşünmenin derinlerine inemeyen, söyledikleri en ciddi ve fikirsel şeyleri bile taklit, kopya cümlelerle kurtaran diğerleri arasındaki frekans/algılama farklılığından kaynaklanıyor. Düşünen, sorgulayan herkesin başına gelen akıbet, BBG evindeki Eray'ın da başına gelmiş görünüyor: Yalnızlık. Oylama günlerinde ortaya ilginç bir manzara çıkıyor: Dansta ve yakışıklılıkta Melih kadar bile olamayan Eray, her hafta Melih'le başabaş gidiyor. Tipik bir "ye kürküm ye" toplumundan, beyni ve mantığından başka bir artısı görünmeyen bir kişi nasıl bu kadar oy alabiliyor?
 </p>
 <p class="metin">
  Hem Melih bahsinde, hem Eray'da sorduğumuz soruların bir üzücü, bir de sevindirici cevabı var: Melih'e bakınca Türk insanının hâlâ görünüşe kapılıp gittiğini, akılcı ve objektif kriterler geliştirmeyi sevmediğini (veya başaramadığını) söyleyebiliriz. Eray'a bakınca ise, düşünmeyi, eşya ve hadiseye objektif ve sağlıklı kriterler koymayı başaranların, en az diğerleri kadar çoğaldığını görüyoruz.
 </p>
 <p class="metin">
 </p>
 <p class="arabaslik">
  SORUNCA: "Kriz turizm için fırsat"
 </p>
 <p class="metin">
  Krizin umut haline getirdiği turizm "olayını", sektörün en köklü ve ciddi firmalarından Türk Ekspres'in Genel Koordinatörü Nuri Özensel'e sorduk:
 </p>
 <p class="metin">
  —Ekonomik kriz herkesi üzdü, turizmi sevindirdi. Bu nasıl oldu?
 </p>
 <p class="metin">
  Dolar artıyor. Bu yüzden özellikle yurt dışından turist getiren acentalar, daha önce bağlantıları karşılığı dolar bazında ödemiş oldukları için, ödedikleri rakam üzerinden kârları yaklaşık yarı yarıya arttı. Bize doların artmasının büyük faydası var.
 </p>
 <p class="metin">
  —Çeçenlerin eylemi etkiledi mi sektörü?
 </p>
 <p class="metin">
  Çeçenlerin olayı son derece çabuk geçiştirildi. Olay uzamış olsaydı turizm için kötü olurdu. Bizim hitap ettiğimiz Batılı turist, televizyonda, Türkiye'de şu bu oluyor diye gördüğü zaman, bunlar o ülkelere yansıdığı zaman muhakkak rezervasyon iptalleri olur.
 </p>
 <p class="metin">
  —Krizde ülkenin umudu turizm oldu. Sektör bu umudu karşılayabilecek mi?
 </p>
 <p class="metin">
  Turizmi tek sektör olarak görmemeli. Antalya'da bir turistik yer açtığınız zaman; buranın garsonu Adana, Mersin'den gelir, eti Orta Anadolu'dan, sebze—meyvesi komşu illerden. Yani kısaca birçok hizmet sektörü devreye girmiş oluyor ve hizmetler sektörünün bütünü olan turizmin memleket ekonomisine korkunç bir artısı oluyor. Turizmin, önümüzdeki 1, 2 yıl krizin devam edeceği düşünülürse, devlet politikası içinde biraz hoş tutulacağını düşünüyorum. Bundan biz turizmciler faydalanabiliriz. Bu fırsatı kullanmalıyız.  Aslında 2001 bitmiştir, 2002 için konuşuyorum ben.
 </p>
 <p class="metin">
  —2001'de istediklerinizin ne kadarı gerçekleşti?
 </p>
 <p class="metin">
  Hepsi değil tabii. Bunun sebeplerinden biri, Türkiye'nin turizm politikasının genel politikaya endekslenmiş olması. Hükümet bütçesinden Türkiye'nin tanıtımına daha fazla pay ayrılmalı. Bu ayrılan para daha fazla olarak geri dönecektir.
 </p>
 <p class="metin">
  —Türkiye krizi atlattığında turizm tekrar eski karamsar ve kötü günlerine mi dönecek?
 </p>
 <p class="metin">
  Dönmez. Çünkü artık daha organize turizm bölgeleri oluşmaya başladı. Eğer birbirimize girmezsek, içeride siyasi krizler yaşamazsak. Turizm, tıpkı borsa gibi psikolojik faktörü çok fazla olan bir alan.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020209060820/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/335/karakutu/1.htm), [web.archive.org (arşiv bağlantısı)](http://web.archive.org/web/20020209060820/http://www.aksiyon.com.tr:80/2001/335/karakutu/1.htm)
