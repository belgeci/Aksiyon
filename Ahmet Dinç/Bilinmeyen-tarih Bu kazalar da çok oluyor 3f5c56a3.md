# Bu kazalar da çok oluyor

*Ahmet Dinç Bilinmeyen-tarih*

<div>
 <font>
  <img border="0" height="1" src="/web/20041223172328im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041223172328im_/http://www.aksiyon.com.tr/resim/457/8.jpg" vspace="5"/>
  </p>
 </font>
 <font class="content">
  Sistemi değiştirme söylemi üzerine kurulu ciddi eleştirileriyle tanınan Denizli Valisi Recep Yazıcıoğlu, vali olduktan sonraki süreçte üçüncü trafik kazasını geçirdi. Yazıcıoğlu’nun beyin ölümü gerçekleşti; ancak şu satırlar yazıldığı sırada hâlâ makineden çıkarılmamıştı.
 </font>
 <p>
  <font class="content">
   “Bu Sistem Değişmeli” ve “Sil Baştan” adlı kitapların da yazarı olan Yazıcıoğlu Türkiye’nin gördüğü en renkli vali olmayı başarmıştı. Sistemin içinde olmasına rağmen sistemle barışmayan, eleştiren; devletin değil halkın valisi olmayı başarmış bir isimdi.  Vali Yazıcıoğlu ölümünden iki ay önce kendisiyle yaptığımız görüşmede yine ilginç fikirler ortaya atmıştı: “Kim ‘Kutsal Devlet’ diyorsa, kutsal değerlere küfür ediyordur. Devletin kutsalı olmaz. Kutsal olan insandır, millettir, duygudur. Üç-beş kişinin biraraya gelip kurduğu yönetim organizasyonunun adı olan devletin nesi kutsal...Bizde demokrasi talebi yok; bu yüzden de antidemokrat adamlar istedikleri gibi at koşturuyorlar. Atçalı Kel Mahmut 1826’da hademe olarak çalıştığı valiliği basar ve kendini vali ilan eder. Buna ilk demokrasi girişimi deniliyor. İşte ilk demokrasi girişimi böyle olursa, bugünün demokrasisi de böyle olur... Kendi çıkarlarını korumak isteyenler önce ‘sistem elden gidiyor, rejim tehlikede’ derler. Ülkenin dirliği hep, menfaatlere çalışıyor. Kim bu ülkenin dirliğini savunanlar, bir düşünmek gerekiyor... Sistem ya da rejim halkı içine çekerek güçlendirilir. Askerdeki Kürt çavuşlara bir bakın bakalım nasıl da çakı gibi askerlik yapıyorlar. Doğu halkı sistemin içine çekilip sorumluluk verilseydi bugün doğu sorunu olmazdı.”
   <br/>
   <br/>
   Recep Yazıcıoğlu bütün kazalarını makam aracındayken geçirdi. İlk kazaya uğradığında Aydın Valisi idi; 1990’da Çine ilçesi civarında eşiyle birlikte yaralandı. İkincisi ise “sabıkalı” yollardan birindeydi. Erzincan Valisi iken 18 Şubat 1998’de Erzincan-Sivas karayolunda makam aracı yoldan çıkıp devrilmiş, Yazıcıoğlu ağır yaralanmıştı. Erzincan-Sivas karayolu bizi çok eskilere, “anlamlı” bir trafik kazasına götürüverdi. İkinci Dünya Savaşı sırasında Hitler’in en yakınında bulunmuş ve cephelerde sayısız yaralar almış olan “Nazi Türk” Mir Paşa Süleymanoğlu, Temmuz 1960’ta, içinde MOSSAD’ın da bulunduğu söylenen müşterek bir operasyonla, Erzincan-Sivas yolunda trafik kazasına kurban gitmişti. İkinci Dünya Savaşı sonrası sürecin Türkiye’ye yansımaları arasında, ülkemize sığınan (Türk veya başka menşeli) Nazi subaylarının takibi ve infazı konusu henüz açığa kavuşturulmamış önemli bir konudur. Hasbelkader Naziler’in eline düşüp onlar adına savaşmak zorunda kalan Süleymanov gibi daha onlarca kişi, savaştan sonra Türkiye’ye sığınmış, İsrail’inki başta olmak üzere bazı gizli servislerin tehdidi altında iz kaybettirmeye çalışmış, ancak çoğunluğu ya trafik kazasında ya da zehirlenerek öldürülmüştü. Elbette ki ne Yazıcıoğlu’nun, ne de aşağıda bahsettiğimiz diğer trafik kurbanlarının birtakım merkezler tarafından kasıtlı olarak ayarlanan trafik kazalarına maruz bırakıldığını iddia ediyoruz. Olsa olsa, kurbanların kişiliği, siyasi tutumu/pozisyonunun, “Bu kadarı da tesadüf olur mu” şüpheciliğimizle birleşmesinden kaynaklanan bir sesli düşünme. Zira Nazilerin gözlerden ırak takip ve infazını izleyen yıllarla birlikte ülkemizde bazı ünlü isimler ilginç trafik kazalarında ölmeye başladı. 28 Şubat 1978’de, Adnan Menderes’in oğlu AP Aydın Milletvekili Mutlu Menderes, akıllarda soru işareti bırakan bir trafik kazasında öldü.
   <br/>
   <br/>
   Yollarda ölüm 90’lı yıllarla birlikte artmaya başladı, Susurluk’ta da zirveye vurdu. Özal’ın ölümünden sadece 2,5 ay önce, 5 Şubat 1993’te onun en güvendiği isim olan Adnan Kahveci, bugün hâlâ tartışılan bir trafik kazasıyla aramızdan ayrıldı. Aynı yıl trafik kazalarında ANAP milletvekilleri Mümin Gençoğlu ve Yılmaz Hocaoğlu, gazeteci Teoman Erel, 1999’da bombayla öldürülen Ahmet Taner Kışlalı’nın ilk eşi Nilgün Kışlalı öldü. 15 Mart 1996’da bu kez Adnan Menderes’in diğer oğlu, RP İstanbul Milletvekili Aydın Menderes trafik kazasında felç oldu. 3 Kasım 1996 ise ülkemiz tarihinin en büyük skandalının, yine bir trafik kazası ile ortaya çıkartıldığı tarihti; Abdullah Çatlı, polis müdürü Hüseyin Kocadağ ve DYP Urfa Milletvekili Sedat Bucak Susurluk’ta yine garip bir kaza geçirdiler, ilk ikisi öldü. Bu olayın “ayarlanmış bir kaza” olduğu aylarca sayısız yazı ve habere konu oldu.
   <br/>
   <br/>
   Bundan sonra oldukça enteresan bir süreç başladı; bir trafik kazası ile ortaya çıkan Susurluk skandalına oradan veya buradan adı karışmış kişiler teker teker kazaya uğramaya başladı. 9 Aralık 1997’de, TBMM Susurluk Komisyonu’nun raportörü Hakim Akman Akyürek, İstanbul’un orta yerinde trafik kazasına kurban gitti. Ardından 21 Kasım 1999’da, Milli Görüş’ün ideoloğu olan ve Erbakan’dan sonra FP’nin başına geçecek kişi gözüyle bakılan, aynı zamanda TBMM Susurluk Komisyonu üyesi Bedri İncetahtacı, Esenboğa Havalimanı’na giderken, yine şüpheli bir araba kazasında öldü. 28 Mart 2000’de ise Susurluk’un sanık cephesinden, Özel Harekat Dairesi eski Başkanvekili İbrahim Şahin, “şöhretli” yollarımızdan Bursa-Yalova güzergahında kaza geçirip ağır yaralandı.
   <br/>
   <br/>
   İnfaz edilmesi gerekenleri trafik kazası süsü vererek ortadan kaldırmak, şüphe çekecek belki de en son metod; zira ülkemizin yolları zaten kan gölü ve trafik kazalarında her gün onlarca insan ölüyor. Trafik canavarının 24 saat mesai yaptığı Türkiye yollarında ölen herhangi bir tanınmış kimse için, vebal büyük olasılıkla yine canavarın üzerine atılır, bu işler de kapanır gider, değil mi?
  </font>
 </p>
</div>


## Yorumlar

### Hakan Cengiz, 03-Ekim-2004
> Katılıyorum...: 
> Merhuma Allahtan rahmet diliyorum. Recep Yazıcıoğlu gibi insanların zor yetişeceğini herkes çok iyi biliyor. Allah böyle insanları başımızdan eksik etmesin.

### aliersan bıyıklı, 14-Eylül-2003
> o bir radikal: 
> türkiyede herzaman böyle hizmet için yoğunlaşmış halka hizmet hakka hizmet düsturuyla belli görevlere gelmiş insanlaı çekememezlik olmuş ve bu gibi hoş sahsiyetleri nasıl baştan uzaklaştırırım gibi düşünceler vuku bukmuştur sahsen ben merhum yazıcıoğlunun kaza sonucu değilde bilerek öldürüldüğüne inanıyorum nasıl olurda o korkunç kaza da iki kişi ölürde şoför yaralanmaz çok acayip bir şey  ben merhuma allahdan rahmet ve tüm islam alemi için misal teskil etmiş bu kişi için isam alemine baş sağlığı diliyorum sela ve dua ile

Kaynak: [www.aksiyon.com.tr](http://www.aksiyon.com.tr:80/detay.php?id=2936&yorum_id=1), [web.archive.org (arşiv bağlantısı)](http://web.archive.org/web/20041223172328/http://www.aksiyon.com.tr:80/detay.php?id=2936&yorum_id=1)
