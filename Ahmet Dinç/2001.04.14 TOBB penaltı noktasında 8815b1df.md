# TOBB penaltı noktasında

*Ahmet Dinç 2001.04.14*

<div>
 <p class="spot">
  28Şubat sürecinin sivil mimarlarından Fuat Miras'ın başında bulunduğu Türkiye Odalar ve Borsalar Birliği, hükümeti istifaya çağırdı.
 </p>
 <p class="metin">
 </p>
 <img border="0" src="/web/20020111212729im_/http://www.aksiyon.com.tr/2001/332/resimler/TOBB.jpg"/>
 <p class="metin">
  Fakat gerek hükümet, gerekse Türk siyasetinde etkin bir yere sahip olan TÜSİAD çevresinden tepki gördü. TÜSİAD hükümetin devam etmesinden yana tavır koydu fakat kabinede revizyon istedi. Yaklaşık 350 oda ve borsa başkanının katıldığı TOBB Olağanüstü Toplantısı'nın ardından açıklanan bildiride, siyasetin dibe vurduğu, hükümete güvenin azaldığı ve bir an önce istifa etmesi gerektiği belirtildi. Toplantıda konuşan Başkan Miras, hükümeti adeta topa tuttu. Miras, hazırlanan acil ekonomik program için, "Bu program kimler için hazırlanıyor? Türk toplumu için mi yoksa bazı çıkar çevreleri için mi anlamış değilim. Programda neler olduğunu şu ana kadar biz bilmeyeceğiz ama bazı çıkar çevreleri bilip ona göre tedbirlerini alacak" dedi. Programın kapalı kapılar ardında hazırlandığını belirten Miras, sivil toplum örgütlerinin, kendilerinin temsil edilmediği programı desteklemeyeceğini söyledi.   Miras, Türkiye'nin yeni açılımlara ihtiyacı olduğunu, sistemin sorgulanması gerektiğini söyledi.
 </p>
 <p class="metin">
 </p>
 <p class="arabaslik">
  Dört kişilik bir aile için asgari geçim standardının 656 milyon liraya çıktığı açıklandı.
 </p>
 <p class="metin">
  İngiltere, Prens Edward'ın eşi, Wessex Kontesi Sophie'nin sebep olduğu skandalla çalkalandı. Arap Şeyhi kılığına giren bir gazeteciye, Kraliyet ailesi hakkında olmadık laflar eden Kontes yüzünden, Kraliyet ailesinin varlığı yine tartışmaya açıldı.
 </p>
 <p class="metin">
  Rusya Hava Kuvvetleri Komutanı Orgeneral Anatoli Kornukov, Bağımsız Devletler Topluluğu (BDT) Ortak Hava Savunma Sistemi'nin Türkiye hava sahası üzerinde tam kontrole sahip olduğunu söyledi.
 </p>
 <p class="metin">
  Başbakanlık binası eylem alanına döndü. Ahmet Çakmak'ın Başbakan Ecevit'e yazar kasa fırlatmasının ardından üç kişi daha Başbakanlık'ta eyleme girişti.
 </p>
 <p class="metin">
  IMF Türkiye Masası Şefliğine Cottarelli'nin yerine, sömürge ülkeler konusunda uzman olan Juha Kahkohen getirildi.
 </p>
 <p class="metin">
  İçişleri Bakanı Tantan'ın yayınladığı genelgeye göre, polis bundan böyle, denetleme ve diğer görevleri sırasında vatandaşa kimliğini göstermek zorunda.
 </p>
 <p class="metin">
  Ekonomik krizden çıkmak için hükümetçe alınan tasarruf kararlarına göre; askerlerinki dışındaki lojmanlar satılacak, norm kadroya geçilecek, işçi personele fazla mesai yaptırılmayacak, yurt dışına gezi ve görevlendirmeler sınırlanacak, telefon görüşmeleri 3 dakikayı aşmayacak.
 </p>
 <p class="metin">
  Dolandırıcılık yöntemlerinde ilk sıraya, internetten kredi kartı bilgilerinin çalınmasıyla yapılan hırsızlıklar çıktı. Hackerlar kredi kartı şirkelerini 1999'da 2.8 milyar dolar zarara uğrattı.
 </p>
 <p class="metin">
 </p>
 <p class="arabaslik">
  —Terbiyesizlik olmasın diye meslek hanemize galerici yazdırıyoruz. Fakat biz bu alemin dergahında büyüdük. Gayrimeşru alemin adamlarıyız (Vedat Ergin— Nuriş'in kardeşi).
 </p>
 <p class="metin">
  —Türkiye beni anlamıyor. Versinler Fener'i, üç yıl şampiyon yapayım (Yılmaz Vural—Denizlispor Teknik Direktörü).
 </p>
 <p class="metin">
 </p>
 <p class="arabaslik">
  Fuat Miras (TOBB Başkanı): Hükümeti istifaya çağırdığı TOBB bildirgesinden önce, gidip askerlerle konuştu).
 </p>
 <p class="metin">
 </p>
 <p class="metin">
  Hüseyin Kalpar (Yimpaş Yozgatspor Teknik Direktörü): Takımı, dünya devi Galatasaray'a yıllar sonra 4 gol birden attı).
 </p>
 <p class="metin">
 </p>
 <p class="arabaslik">
  —Bu hükümetin alternatifi yok (Bülent Ecevit—Başbakan).
 </p>
 <p class="metin">
  —Kralların ve diktatörlerin alternatifi olmaz (Recai Kutan— FP Genel Başkanı).
 </p>
 <p class="metin">
 </p>
 <p class="arabaslik">
  395.000.000.000.000 TL: Dövizle kredi alan 37 bin kişinin borçlarının krizden sonraki hali.
 </p>
 <p class="metin">
 </p>
 <p class="arabaslik">
  Baş faili meçhul: Özal
 </p>
 <p class="metin">
  Rahmetli Turgut Özal'ın bir cinayete kurban gidişinin yıldönümü günlerindeyiz. Cinayet diyorum, çünkü artık en saf Türkiyeli bile Turgut Özal'ın kendi vadesi dolduktan sonra değil, kesinlikle zehirlenerek öldürüldüğüne inanıyor. Bu körü körüne bir kanaat değil; eldeki birtakım somut verilerin, halkımızın olayları kendine özgü arifane değerlendirme biçiminin ve sezgilerinin eklenmesiyle şekillenen bir sonuç.
 </p>
 <p class="metin">
  Artık halkın vicdanı, bu ülkede faili meçhuller arasında bir de cumhurbaşkanının bulunduğunu, birilerinin korkusundan veya hatırına daha fazla gizleyemiyor. Tıpkı, bir Jandarma Genel Komutanı'nın ölmesini "buzlanma"dan bilmeyi, vicdanların artık kaldıramadığı gibi.
 </p>
 <p class="metin">
  Öncesi ve sonrasıyla Özal'ın ölümü süreci üstünkörü takip edildiğinde bile ortaya acayip "tesadüfler" çıkıyor. Özal'ın ölümünün bir yere oturtulabilmesi ve anlaşılabilmesi için,  tek başına değil de Uğur Mumcu, Eşref Bitlis, Orgeneral Hulusi Sayın, Orgeneral İsmail Selen, Tuğgeneral Bahtiyar Aydın, Binbaşı Ahmet Cem Ersever, hatta bir ucundan Ahmet Taner Kışlalı gibi cinayetlerle birlikte değerlendirilmesi gerek. Bununla birlikte, Özal "cinayetinde" daha büyük boyutlu güç mücadelesi ve hesaplaşmaların da devrede olduğunu eklemeliyiz.
 </p>
 <p class="metin">
  Nedendir bilinmez, rahmetli Turgut Özal'ın oğlu Ahmet Özal, milletvekili seçimlerinden önce, babasının ölümüyle ilgili televizyonlara çıkmış, birşeyler söylemeye çalışmış, sözlerini (şimdi anlıyoruz ki) bilinçli olarak anlaşılmaz bir yumak haline sokmuştu. Söyle(me)diklerini Türkçe'ye çevirirsek kısaca, "milletvekili olamazsam babamın ölümü konusunda bildiklerimi söylerim haa" demeye getirmişti. Sonra ne mi oldu? Milletvekili oldu tabii ki. Malatya'yı köy köy dolaşıp, babasının hatırasına oy isterken yanında hep bir ilginç isim vardı. Ahmet Özal'ın tehdidi ile, yanında dolaşan kişi ve bu kişinin angaje olduğu yerler arasında bir ilgi var mıydı acaba?
 </p>
 <p class="metin">
 </p>
 <p class="arabaslik">
  "Kriz, Susurlukçular'ın eseri"
 </p>
 <p class="metin">
  Susurluk, 5 yıl sonra bu defa bambaşka bir sebeple gündeme geldi. Fırsattan istifade, hem küçük kız cinayetini, hem klasik Susurluk'u, Komisyon Başkanı Mehmet Elkatmış'a sorduk:
 </p>
 <p class="metin">
  —Çetenin fitilini ateşleyen küçük ilçe, şimdi de etnik çatışmanın mı başlama noktası oluyor?
 </p>
 <p class="metin">
  Çocuğun öldürülmesi üzücü. Ama böyle bir olayın Susurluk'ta meydana gelmesi Susurluk'un hâlâ devam ettiğini gösteriyor. Olayda garip bir şekilde tahrikler var.
 </p>
 <p class="metin">
  —Tam aydınlatamadık mı Susurluk'u?
 </p>
 <p class="metin">
  Hayır. Olayın bir silahlı ayağı, bir de ekonomik ayağı var. Banka hortumlama olayı ekonomik ayağından bir kısmı. Bankaları hortumlayanların içeriye alınması olayın çözümü mahiyetinde değil. Aynen diğer ayağında 10—15 tane polisin içeriye alınmasının görüntüyü kurtarmak olduğu gibi. Murat Demirel'i falan içeriye almak herşeyi aydınlatmaz. Bu işin esas siyasi ve bürokratik ayağı var. Özel bankaların hortumlanmasından daha vahimi, kamu bankalarının hortumlanması var. Bunlar da Susurluk'un parçası. Üç bankayı birleştiriyorlar, ancak tek banka ediyor üçü. Çünkü üçünün de içi boşalmış. Nereye gitti bu bankalar?
 </p>
 <p class="metin">
  —Dolayısıyla Susurluk çetesi hâlâ dimdik ayakta mı diyorsunuz?
 </p>
 <p class="metin">
  Tabii, hâlâ devam ediyor.
 </p>
 <p class="metin">
  —Bu kadar mücadele boşuna mıydı?
 </p>
 <p class="metin">
  Kamuoyunu yatıştırmak için bazı şeyleri görüntüde yapıyormuş gibi gösteriyorlar. Birkaç önemsiz kişiyi içeriye almak çözüm değil.
 </p>
 <p class="metin">
  —Susurluk çetesi göründüğünden daha güçlü anlaşılan?
 </p>
 <p class="metin">
  Aynen öyle. İçinde muhtelif bürokratlar var, siyasiler var. Çetenin tepesindekiler hâlâ yerlerinde.
 </p>
 <p class="metin">
  —Son ekonomik kriz de mi Susurluk Çetesi'nin eseri?
 </p>
 <p class="metin">
  Tabii tabii. Susurluk'un bir vurma kırma ekibi, bir de soyma ekibi var. Vurma—kırma timi gizli kaldı. Soyma ekibini de saklıyorlar. Fakat uçtaki, ayakçı tabir ettiğimiz  kişileri ortaya koyuyorlar.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020111212729/mailto:ahdinc@superonline.com">
   ahdinc@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/332/karakutu/1.htm), [web.archive.org (arşiv bağlantısı)](http://web.archive.org/web/20020111212729/http://www.aksiyon.com.tr:80/2001/332/karakutu/1.htm)
