# Vekillerden partilere rest!

*Ahmet Dinç 2001.09.29*

<div>
 <p class="spot">
  Değişik partilerden 81 milletvekili bir deklarasyonla, partilerine ültimatom verdi. Pişkinsüt DSP'den istifa etti.
 </p>
 <p class="metin">
 </p>
 <img border="0" src="/web/20020427041802im_/http://www.aksiyon.com.tr/2001/356/resimler/vekil.jpg"/>
 <p class="metin">
  Ankara, alışkın olmadığı bir gelişme yaşadı. ANAP'lı Işın Çelebi'nin kaleme aldığı bir deklarasyon yayınlandı. Çeşitli partilere mensup 81 vekilin imzası vardı, metinde. Metinde; "Türkiye ufuk ve bilgiden yoksun siyasi kadroların ve merkeziyetçi bir anlayışın elinde hayalini bile kaybetmiştir. Meclis yapısı içerisinde ancak siyasi oligarşilerin dışında, mevcut siyasi partilerden bağımsız bir milletvekili inisiyatifine ihtiyaç bulunduğuna inanıyoruz. Sistem çökmüş sadece lira değil, toplumun bütün ahlaki dayanakları nerede duracağı belirsiz bir yekilde dalgalanmaya bırakılmıştır. Siyasetin kendi içinden ve dışından etkisiz kılınmasıyla gelinen bu noktada mevcut yapıya Türk halkı gibi dünyanın da itimadının kalmadığı ortaya çıkmıştır. Türkiye ufuk ve bilgiden yoksun siyasi kadroların ve merkeziyetçi bir anlayışın elinde hayalini bile kaybetmiştir. Ortadaki karanlık tablonun sorumluları, milletvekillerini yetkisizleştirerek sistemin dışına itmişlerdir" deniyor. Metinle ilgili soruları cevaplayan Işın Çelebi, metnin partilere yönelik olmadığını söyledi. Fakat metnin yayınlanması partileri karıştırdı. 'Deklarasyon konusunda ne diyeceksiniz' sorusuna Başbakan Bülent Ecevit 'Henüz görmedim' karşılığını verdi. Deklarasyonculardan DSP'li Sema Pişkinsüt partisinden istifa etti.                                     (Adnan Öksüz)
 </p>
 <p class="metin">
 </p>
 <p class="arabaslik">
  HAFTANIN AKIŞI
 </p>
 <p class="metin">
  Anayasa değişikliği çalışmaları başladı. Kürtçe yayın, düşünce suçu, dinleme, idam, parti kapatma, ihtilalcilerin yargılanması gibi konularda çağdaş çizgiye gelinmesi bekleniyor.
 </p>
 <p class="metin">
  Çernobil kazasının ardından, Ukrayna'dan dünyanın değişik bölgelerine göçen kuşların radyasyon taşıdığı ve gittikleri yere zarar verdikleri iddia ediliyor.
 </p>
 <p class="metin">
  Değişik partilerden 10 civarında miletvekili sürpriz bir deklarasyonla, ekonominin iflas ettiğini, toplum ahlakının çökmekte olduğunu belirterek bundan sonra partilerinden bağımsız hareket edeceklerini açıkladılar.
 </p>
 <p class="metin">
  Dışişleri Bakanlığı, Hac ve Umre Kurulu'nun 2002 yılı haccını karayoluyla da yapma kararının güvenlik sebebiyle iptali için harekete geçti.
 </p>
 <p class="metin">
  Üsame Bin Ladin, kendi imzasıyla paraf ettiği bir çağrıyla Pakistan halkına seslendi ve "Haç işaretinin altında sefer düzenleyen Amerika'ya karşı mücadele edin" dedi.
 </p>
 <p class="metin">
  Koalisyon hükümeti, Türk tescilli havayolu şirketlerinin savaş riskini bir aylığına üstleneceğini duyurdu.
 </p>
 <p class="metin">
  İstikbal Şirketler Grubu, Türkiye'de bir ilk'e imza atarak, yanmayı ve tutuşmayı önleyen bir yatak geliştirdi.
 </p>
 <p class="metin">
  Üzeyir Garih'in katil zanlısı Yener Yermez'in yargılanmasına başlandı. Yermez hakkında idam isteniyor.
 </p>
 <p class="metin">
  BDDK, bankacılık eylem planını açıkladı. Plana göre sermayesi yetersiz olan bankalardan temanet mektubu alınacak. Offshore'lar Ekim'den itibaren denetim altına alınacak.
 </p>
 <p class="metin">
  Kartal Cezaevi'nde tutuklu bulunan Cavit Çağlar'ın doktorları, Çağlar'ın bağırsaklarında tümor bulunduğunu açıkladı.
 </p>
 <p class="metin">
 </p>
 <p class="arabaslik">
  NE DEDİN, NE DEDİN?
 </p>
 <p class="metin">
  —Türkiye'de kimse üretmediği gibi, üretmeyenleri beğenmeyen aydınlar da hiçbir şey üretmiyorlar. (Cüneyt Ülsever—Hürriyet gazetesi yazarı).
 </p>
 <p class="metin">
  —Berlusconi ile sık sık oturup futboldan, siyasetten laflıyoruz (Fatih Terim—Milan Teknik Direktörü).
 </p>
 <p class="metin">
  —Müdahale olacaksa Taliban rejimi mutlaka devrilmeli (Bülent Ecevit—Başbakan).
 </p>
 <p class="metin">
 </p>
 <p class="arabaslik">
  İNEN
 </p>
 <p class="metin">
  Mehmet Ali Erbil (Şovmen): Kıbrıs'ta düğününü yaptı ve zifaf gecesini casinoda kumar oynayarak geçirdi, 90 bin dolar kaybetti.
 </p>
 <p class="metin">
 </p>
 <p class="arabaslik">
  ÇIKAN
 </p>
 <p class="metin">
  Hıncal Uluç (Gazeteci—Yazar): Futboldaki çirkinliğe karşı cesurca çıkış yaptı ve takımı Galatasaraylıları bile sürklase etti.
 </p>
 <p class="metin">
 </p>
 <p class="arabaslik">
  ANINDA GÖRÜNTÜ
 </p>
 <p class="metin">
  —Bu Meclis'in gücü, değil yeni bir anayasa yapmak, mevcut anayasayı değiştirmeye bile yetmez (Sami Selçuk—Yargıtay Başkanı).
 </p>
 <p class="metin">
 </p>
 <p class="metin">
  —Selçuk seçilmiş niteliğini kazanamadığından seçilmiş insanları itham altında bırakıyor. Cumhuriyet'i kuran bu Meclis'tir (Ömer İzgi— TBMM Başkanı).
 </p>
 <p class="metin">
 </p>
 <p class="arabaslik">
  BİR SAYI
 </p>
 <p class="metin">
  2.156.000.000 $: Dünyanın en fazla tahvil ödeyen ülkesi Türkiye'nin 2002 ilk çeyreğine kadar ödeyeceği miktar.
 </p>
 <p class="metin">
 </p>
 <p class="arabaslik">
  REAKSİYON
 </p>
 <p class="metin">
  Türk askeri gidecek mi?
 </p>
 <p class="metin">
  Amerika'nın Afganistan'a yapacağı "sefer", teröristlere haddini bildirmek gibi bir görünür sebebe dayanıyor. Fakat strateji ve istihbarat merkezlerinde bu operasyonun gerçekte çok daha başka, daha hayati sebeplere dayandığı üzerine çeşitli tezler ileri sürülüyor.
 </p>
 <p class="metin">
  Uçaklı saldırıların Ladin ve adamları tarafından yapıldığına dair somut bir veriye bile ulaşamadığı/açıklayamadığı halde, Amerika'nın Afganistan'a gitmesinin birkaç reel sebebi olabilir. Bunlardan biri, Orta Asya'yı kontrolü altına almak. Bu hedef, ABD'nin resmi ve yarı resmi raporlarına yansımıştı zaten. Dünyadaki uyuşturucu çıkışının çok önemli bir kısmı Afganistan'dan gerçekleşiyor. ABD'nin, uzun zamandır başını ağrıtan ve genç nesiller konusunda endişeye sevkeden bu duruma son vermek için fırsat bulduğu da muhakkak.
 </p>
 <p class="metin">
  Öte yandan Japonya faktörünü de unutmamak gerek. Hazar bölgesinden Japonya'ya boru hattıyla petrol ve doğalgaz gönderilmesi konusu şu anda proje aşamasında. Hattın Afganistan'dan geçecek kısmı için ciddi endişeler bulunuyordu. Söylenen o ki, bu operasyonun doğuracağı sonuçlardan biri de, Afganistan topraklarında bu hattı koruyacak üsler kurmak olacak.
 </p>
 <p class="metin">
  Olayın Türkiye'yi ilgilendiren yönünde de önemli şeyler oluyor. İlk günlerde, Afganistan ile Pakistan arasındaki bölgeye, dinî yakınlıktan dolayı Türk askerinin, tıpkı Bosna'da olduğu gibi, yerleştirilmesi gündeme geldi; önbirlik olarak da bir tabur veya alay askerin gitmesi. Fakat bu işlemin, her an olabilir kaydıyla, şimdilik beklemeye alınması uygun görüldü.
 </p>
 <p class="metin">
  Geçen hafta Dışişleri Bakanı İsmail Cem, Afganistan'dan en iyi haber alan Batı ülkesinin Türkiye olduğunu söylemişti. Şimdi resmi makamlar, aynı güçlülüğün Pakistan'da da 'kalıcı' olarak tesisi için harekete geçiyor. Başta Pakistan olmak üzere Afganistan ve bölgenin muhtelif yerlerine Türkiye "beyaz kuvvetler"den gönderiyor. Çeşitli görüntüler altında 1000 (bin) civarında "eleman" gidecek. Bunların muhafazakâr yönünün ağır basmasına dikkat edilecek.
 </p>
 <p class="metin">
 </p>
 <p class="arabaslik">
  SORUNCA
 </p>
 <p class="metin">
  "Cihat çağrısı meşru değil"
 </p>
 <p class="metin">
  Taliban'ın cihad ilanı İslam âlemini birkaç parçaya böldü. Cihad konusunda araştırmaları olan Atatürk Üniversitesi öğretim üyesi Ahmet Güneş'e sorduk:
 </p>
 <p class="metin">
  —İslam hukukuna ve cihad hükümlerine göre Taliban'ın cihad ilanı geçerli mi?
 </p>
 <p class="metin">
  ABD'de meydana gelen menfur terörist saldırı olayını İslam hukuku da, herhangi bir Müslüman da meşru görmez, göremez. Hatta, böylesi bir olay savaş şartlarında bile meşru görülemez.  Bu ortamda cihat çağrısı hukuken meşru bir temele dayanmaz. Tabii ki bu kendi vatandaşlarını ülkelerini savunmak için savaşa çağıramazlar anlamına gelmez. İslam adına böyle bir yetkiye de sahip değiller, demek istiyorum. Diğer Müslümanları bağlaması mazlumluk durumuyla kayıtlıdır.
 </p>
 <p class="metin">
  —Taliban'ın cihad ilanının anlamı ne?
 </p>
 <p class="metin">
  Ceza hukukuna göre, maktul yakınları, affetme, diyet ödetme veya kısas uygulatma tercihine sahiptir. İnfazı, devlet gerçekleştirir. Can ve mal varlığına yönelik terörist eylemlerin cezası ise çok daha ağırdır. Sıcak savaş alanı dışında hangi inanç, hangi millet veya hangi ırka ait olursa olsun bu hüküm değişmez. Böylesi bir eylem cinayet ve terör olarak nitelenir. Talibanın cihat ilanı, ABD başkanının söylediği ifade edilen ve medyada yankılanan "Haçlı savaşı" bağlamında yapılmış olsa gerek.
 </p>
 <p class="metin">
  —Cihad, savaş demek midir?
 </p>
 <p class="metin">
  Cihadın emir kipiyle kullanıldığı yerlerde, münafıklar da zikredilir. Ek olarak, onlara daha sert davranmayı ifade eden peşindeki ifadeler, cihadın savaş anlamında olmadığının bir kanıtı. Hadisin ifadesiyle, cihat kıyamete kadar sürecektir. Bu bağlamda cihat, tebliğ ve ilay—ı kelimullah anlamında kullanılır. Bu davet de peygamberin imana çağrılarında değişmez bir nitelikle tebliğle sınırlandırılmıştır.
 </p>
 <p class="metin">
  Cihatta savunmasız insanlara saldırılır mı?
 </p>
 <p class="metin">
  Sıcak savaş esnasında bile, savaş yeteneğine sahip görülmediği için, kadınlar ve çocuklar öldürülemez. Aksi savaş kurallarının ihlalidir, cinayettir/terördür. İslam hukuku bunlara cevaz vermez. ABD'de meydana gelen menfur terörist saldırı olayını İslam hukuku da, herhangi bir  Müslüman da meşru görmez, göremez.
 </p>
 <br/>
 <center>
  <a class="anaorta" href="http://web.archive.org/web/20020427041802/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/356/karakutu/1.htm), [web.archive.org (arşiv bağlantısı)](http://web.archive.org/web/20020427041802/http://www.aksiyon.com.tr:80/2001/356/karakutu/1.htm)
