# Tabutunuzu da bagajda taşıyın

*Ahmet Dinç 1997.09.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sağlık Bakanlığı Resmi Gazete'de öyle bir tebliğ yayınladı ki, vatandaşın damarlarında trafik canavarına verecek kan kalmadı, çünkü kanı dondu.
  </font>
 </div>
 <div id="newsText">
  <font class="detail-text">
   Bundan böyle her otomobil sahibi yanında "ceset torbası" taşımak zorunda. Taşımayanlara 6 aya kadar ceza da verilebilecek. Muhtemelen sürücünün kendisi için düşünülmüş olduğu için, cesedinin gireceği torbayı yanında taşıyan sürücüler, sinirine hakim olmak zorunda.  Yollarda trafiğe hergün onlarca kurban verilmesinin önüne geçilemeyeceğinin anlaşıldığı için, 'Hiç olmazsa ölülerimiz mağdur olmasın' düşüncesinin bir ürünü mü bu uygulama?" demeden de geçilmiyor. Türkiye'de 5 milyon civarında motorlu araç var. Ceset torbalarının tanesi ise yaklaşık 10 dolar. Bu durumda, "ceset torbası" satıcısı şirket(ler)in cebine, yüzlerce milyon dolar  girecek. İnsanoğluyuz işte, yine olmayacak şeyler geliyor akla: "Acaba bu 'torba' işinden büyük vurgun yapacak birileri mi var?" diye düşünürken, olay patlayıverdi: Meğerse bakanlık bürokratları ceset torbası işini "Orient" adlı bir firmaya havale etmişler. Daha önce de komisyon pazarlığı edilmiş tabii ki. Bu gidişle pek yakında, bir tabut yapım firması da devreye girer ve arabaların bagajlarında vatandaşın kendi tabutunu da taşıması gündeme gelir gibi gözüküyor.  Büyüklerimiz kime sahip çıkacağını daha iyi bilir, fakat ölüden önce diriye sahip çıkmayı deneseler...
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2936-tabutunuzu-da-bagajda-tasiyin.html), [web.archive.org (arşiv bağlantısı)](http://web.archive.org/web/20120205025250/http://www.aksiyon.com.tr:80/aksiyon/haber-2936-tabutunuzu-da-bagajda-tasiyin.html)
