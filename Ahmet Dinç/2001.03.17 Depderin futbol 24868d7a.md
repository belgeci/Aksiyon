# Depderin futbol

*Ahmet Dinç 2001.03.17*

<div>
 <p class="spot">
  Her şey hakem Erol Ersoy'un Hagi'yi oyundan atmasıyla başladı.
 </p>
 <p class="metin">
 </p>
 <img border="0" src="/web/20020415201708im_/http://www.aksiyon.com.tr/2001/328/resimler/Dep.jpg"/>
 <p class="metin">
  Futbol ile yatıyor futbol ile kalkıyoruz sözü sanki bizim için söylenmiş. Cuk diye oturuyor. Baksanıza; ne içine girdiğimiz ekonomik kriz, ne bir gecede fakirleşmemiz, ne de bayram... Hiç biri gündem oluşturmadı futbol kadar. Futbol böylesine gündem oluşturma gücüne sahip olunca derin güçlerin buna el atmamaları düşünülemezdi tabii. Aslında öteden beri dile getirilen ama hiç kimsenin ortaya çıkıp da açıkça söylemediği bir gerçeğe şahit olduk hepimiz geçen hafta. Meğer kendini bu ülkenin sahibi görenler bu sahipliklerinden olsa gerek futbolu da hizaya getirmişler yıllarca.
 </p>
 <p class="metin">
  Sonuç: Her olay gibi futbolun da icabına bakılmış durumda. Eski hakemlerden Ahmet Çakar'ın ilk kez açıklıkla dile getidiği hakemlik müessesesinde dönen oyunlar dudak uçuklatacak cinsten. Rivayet o ki dün Galatasaray'ı şampiyon yapan grubun karşısında yer alanlar bugün rövanş alıyorlar.
 </p>
 <p class="metin">
 </p>
 <p class="arabaslik">
  Dünyaca ünlü Britannica ansiklopedisinin internetteki web sayfasında, 1915 olaylarının, "20. yüzyılın ilk soykırımı olduğu" şeklinde bir ifade, Türk kamuoyunu ayağa kaldırdı. İnternet dahil çeşitli platformlarda Britannica'ya karşı kampanya başlatıldı.
 </p>
 <p class="metin">
  28 Ocak'ta kaybolan ve bazı çevrelerin devlet birimlerini zan altında bırakmalarına sebep olan HADEP'lilerin PKK'nın elinde oldukları ortaya çıktı. PKK, Serdar Tanış'ın babasına yazdığı mektupta, bu iki kişinin düşmanla işbirliği ve ihanet içinde olduklarını, Kuzey Irak'ın Dolokoki kentinde tutulduklarını açıkladı.
 </p>
 <p class="metin">
  Sağlık Bakanlığı Tedavi Hizmetleri Genel Müdürlüğü'nün verilerine göre son ekonomik krizle birlikte iyice fakirleşen halk yeşil kart almak için sıra bekliyormuş. Yeşil kart almak için başvuranların sayısı 12 milyon 836 bine ulaştı. Fakir olduğunu belgeleyen bu kişilerden 10 milyon 238 binine kart verilmiş.
 </p>
 <p class="metin">
  Devlet Bakanı Kemal Derviş yeni ekonomi programını hazırladı. Buna göre enflasyon yüzde 50 olacak, memura yüzde 45 zam yapılacak. Ayrıca Ziraat Bankası ile Emlakbank birleştirilecek ve yönetimleri profesyonellere teslim edilecek. Döviz ise dizginlenecek ve doların fiyatı 1 milyon 65 bin lira civarında olacakmış.
 </p>
 <p class="metin">
  İstiklal Marşı'nın Türkiye Büyük Millet Meclisi'nde kabul edilişinin 80. yıldönümü kutlandı. Söz konusu törenler marşın yazıldığı Taceddin Dergahı ile kabul edildiği 1. Meclis'te yapıldı.
 </p>
 <p class="metin">
  Azerbaycan ile Türkiye arasında Şahdeniz doğalgazının Türkiye'ye satışını öngören anlaşma imzalandı. İmza töreninde Türkiye'yi ziyaret eden Aliyev de bulundu. Söz konusu anlaşmada fiyat ticari sır olduğu gerekçesiyle açıklanmadı.
 </p>
 <p class="metin">
 </p>
 <p class="arabaslik">
  — "Başka bir irade, siyasi iradeyi toplumun gözünden kaçırıp, belli isimleri öne çıkarmaya çalışıyor."
 </p>
 <p class="metin">
  (Mesut Yılmaz)
 </p>
 <p class="metin">
  — "Ersoy'un 90 dakika boyunca yaptığı en doğru hareket Hagi'yi atmasıydı."                   (Erman Toroğlu)
 </p>
 <p class="metin">
 </p>
 <p class="arabaslik">
  George Hagi: Futbol ve spor ruhu ile bağdaşmayan hırçınlıklar gösterdiği için.
 </p>
 <p class="metin">
 </p>
 <p class="arabaslik">
  Ahmet Çakar: Spora ve futbola da el atan derin güçleri deşifre etme cesaretini gösterdiği için.
 </p>
 <p class="metin">
 </p>
 <p class="arabaslik">
  — "IMF'nin yararlı ama biraz çağın gerisinde kalmış bir kurum olduğu ABD'de açıkça tartışılır hale geldi." (Ecevit, 8 Mart 2001)
 </p>
 <p class="metin">
  — "Ben IMF için çağdışı tabirini kullandığımı sanmıyorum. Daha yumuşak bir ifade kullanmışımdır. IMF kaçınılmaz bir gerçektir."(Ecevit, 11 Mart 2001)
 </p>
 <p class="metin">
 </p>
 <p class="arabaslik">
  5.647.60: Türkiye genelindeki mahkemelerde bir önceki yıldan devreden davaların sayısı.
 </p>
 <p class="metin">
 </p>
 <p class="arabaslik">
  Enflasyon hilesi
 </p>
 <p class="metin">
  Öteden beri, özellikle de son bir—iki yıldır TEFE'li, TÜFE'li haberlere şaşkınlık ve soru dolu gözlerle bakanlar (ekmeğin ve zeytinin fiyatını bilmeyenler hariç) Türkiye'nin kàhir ekseriyetini teşkil ediyordur mutlaka. Öyle ya, çarşıda pazarda uğradığımız hüsran, aybaşlarının "güzel" haberi enflasyon rakamlarının açıklanmasıyla şaşkınlık ve çelişkiler yumağına dönüşüyor.
 </p>
 <p class="metin">
  Her gün tükettiğimiz yiyecek ve giyeceklerin, petrol ve buna bağlı hizmet ve ürünlerin fiyatları adeta otomatiğe bağlanmış gibi akşamdan sabaha artarken, nasıl oluyordu da TEFE'ler, TÜFE'ler yüzde 2'lerde, 3'lerde kalabiliyordu? Gerçi bu rakamları devlet açıklıyorsa vatandaşın söyleyecek lafı kalmazdı, neticede burası Türkiye'ydi ve bizler de Türkiye'nin uslu vatandaşlarıydık. Ama yine de haddimiz olmayarak, bu enflasyon rakamlarında ters giden bir şeylerin olduğunu düşünüyorduk. Fakat neydi?
 </p>
 <p class="metin">
  Aradığımızı nihayet bulduk. Tam da Şubat 2001 enflasyon rakamlarının açıklandığı günlerde. İnternetteki itiraf.com sitesine "errol" rumuzuyla yazan 49 yaşındaki birinin itirafı şöyleydi: "Devlet İstatistik Enstitüsü'nde çalıştığım dönemlerde, enflasyon hesaplamasında toptan eşya fiyat endeksi ve tüketici fiyat endeksi hesaplanırdı. Halen bunlar hesaplanıyor. Normal şartlarda fiyat endekslerinde halkın tükettiği malların esas alınması gerekir. Et, süt, yumurta vb. gibi. Bunların artışları, bir rapor halinde ilgili bakana sunulurdu. Eğer artış oranı hükümet politikasında hedeflenen artıştan fazla çıkarsa bu rapor bize geri gönderilirdi. Fiyat artışlarındaki donelerin değiştirilmesi istenirdi. Örneğin, yumurta yerine nal çivisi, domates yerine gaz lambası fitili gibi. Tabii bunların fiyat artışları fazla olmadığından, tüketici fiyat artışları da daha düşük çıkardı. Halen bu uygulama yapılıyor mu bilmiyorum ama herşeyin fiyatı artarken halen, "Enflasyon hedeflerini tutturacağız" gibi söylevler bana pek inandırıcı gelmiyor."
 </p>
 <p class="metin">
  Başka söze gerek var mı?
 </p>
 <p class="metin">
 </p>
 <p class="arabaslik">
  Olayların müsebbibi Ali Şen'dir!
 </p>
 <p class="metin">
  Son günlerde gündemimize oturan futbol ve derin güçler tartışmasını usta spor yazarı Kemal Belgin'e sorduk.
 </p>
 <p class="metin">
  — Kutsal ittifak mı kuruldu gerçekten?
 </p>
 <p class="metin">
  Şimdi bakın efendim, kutsal ittifak var mı yok mu bilemem. Ama bu son günlerde meydana gelen tüm olayların müsebbibi Ali Şen'dir. Ali Şen'in Fenerbahçe başkanı iken 1994 yılının sonunda yaptığı bir açıklama vardı.
 </p>
 <p class="metin">
  — Neydi bu açıklama?
 </p>
 <p class="metin">
  O açıklama aynen şöyleydi: "Ben Galatasaray'a karşı tüm hakemleri korumam altına alıyorum." Bu sözler olayları ateşleyen sözlerdi. Ali Şen'in o gün yaktığı fitil almış başını gidiyor bugün.
 </p>
 <p class="metin">
  — Gerçek suçlu Ali Şen mi yani?
 </p>
 <p class="metin">
  Evet tamamen tek suçlu Ali Şen'dir bana göre. Bu talihsiz bir sözdü ama öylesine söylenmiş bir söz değildi. Ali Şen bu sözü çok bilinçli söyledi. Bugünkü yönetimin hiç bir ilgisi yok.
 </p>
 <p class="metin">
  — O zaman onlar niye üstlerine alınıyorlar?
 </p>
 <p class="metin">
  Galatasaray'ın önünde kim var? Doğal olarak onlar alınacak.
 </p>
 <p class="metin">
  — Galatasaray'ı kollayan grubun Ağar ve Terim tarafından yönlendirildiği söyleniyor, buna katılıyor musunuz?
 </p>
 <p class="metin">
  Bakın eğer sayın Ağar'ın böyle bir gücü varsa takdir etmemek mümkün değil. Bir insan hem yönetici olmayacak hem de bu kadar güce sahip olacak... Diyelim Ağar Galatasaray'ı Türkiye'de şampiyon yaptı. Peki UEFA kupasını da mı Ağar kazandırdı? O zaman her kulüp bir Ağar bulsun, hiç sahaya çıkmadan şampiyon olsun bu kadar kolaysa.
 </p>
 <p class="metin">
  — Hakemlik müessesesi homojen bir yapı mı?
 </p>
 <p class="metin">
  Hayır, tabii ki etkin gruplar var. Ama bir grup çıkıp da bu sene şunu şampiyon yapalım diyecek güce sahip değildir. Ben son tartışmalar çerçevesinde dile getirilen uçuk senaryoları saçmalık ürünü olarak algılıyorum.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020415201708/mailto:ahdinc@superonline.com">
   ahdinc@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/328/karakutu/1.htm), [web.archive.org (arşiv bağlantısı)](http://web.archive.org/web/20020415201708/http://www.aksiyon.com.tr:80/2001/328/karakutu/1.htm)
