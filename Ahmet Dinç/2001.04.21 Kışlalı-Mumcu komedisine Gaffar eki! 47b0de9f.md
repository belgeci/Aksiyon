# Kışlalı-Mumcu komedisine Gaffar eki!

*Ahmet Dinç 2001.04.21*

<div>
 <p class="spot">
  Gaffar Okkan'ın katillerinden biri olduğu iddia edilen  Fidancı yakalandı, birçok soru işareti var.
 </p>
 <p class="metin">
 </p>
 <img border="0" src="/web/20020220032527im_/http://www.aksiyon.com.tr/2001/333/resimler/Gaffar.jpg"/>
 <p class="metin">
  Okkan suikastine karıştığı iddia edilen Mehmet Fidancı, Diyarbakır'da  yakalandı. Eylemde sadece silahlı gözcülük yaptığını söyleyen Fidancı, Aksiyon'un yazdığı, "Hizbullahçılar sadece gözcüydü, asıl tetikçiler başkalarıydı" tezini doğruluyor. Fakat Fidancı'nın ifadeleri ve yakalanış biçimi soru işaretlerini de beraberinde getirdi. Fidancı, Bağlar'da bir hücre evine girerken yakalandı. (Oysa, Hizbullah sıradan bir cinayeti bile işleyen tetikçisini hücreden gerektiğinde yıllarca hiç çıkarmaz.) Saldırıyı 17/18 kişinin gerçekleştirdiğini söyleyen Fidancı, bunların isimlerini de verdi. (Oysa, Hizbullah'ın tetikçi timleri en çok 4 kişiliktir ve bunlar bir eylem sırasında bile kesinlikle bir araya gelmez, gelse bile bir tim diğerini tanımaz.) Ne gariptir ki, basına yansıyan ilk ifadelerde bazı "yanlışlıklar" bulunduğu anlaşılmış ve ardından gelen bilgilerde, Fidancı'nın sadece kendi timindeki üç kişinin adını verdiği, diğerlerini tanımadığı, saldırıyı 22—23 kişinin yaptığını söylediği yansıdı. İfadesinde eski bir PKK'lı ve itirafçı olduğunu söyleyen Fidancı, Şemdin Sakık'la birlikte dağda kalmış; Hizbullah tetikçilerinin yüzde 60'ından fazlasının PKK itirafçısı olduğu iddiaları da böylece güç kazanıyor.
 </p>
 <p class="metin">
 </p>
 <p class="arabaslik">
  Dinç Bilgin ve Zafer Mutlu şahsi iflaslarını istedi. Bu durum, Sabah gazetesinin kapatılıp Yeni Sabah diye bir gazete çıkarılacağı iddialarını gündeme getirdi.
 </p>
 <p class="metin">
  Kemal Derviş yeni ve acil ekonomik programı açıkladı. Buna göre Merkez Bankası güçlü ve özerk olacak, önemli oranda tasarruf yapılacak, Telekom özelleştirilecek, yeni vergiler olmayacak.
 </p>
 <p class="metin">
  Amerikan FBI'ı, Interpol'ün kırmızı bültenle aradığı Cavit Çağlar'ı New York'ta yakaladı.
 </p>
 <p class="metin">
  Mehmet Bilen'in liderliğinde yeni bir Kürt terör örgütü kurulduğu ortaya çıktı: PSK (Kürdistan Devrim Partisi— Partiye Sorejan Kürdistan). PKK'dan ayrılanlar ve çeşitli Kürt örgütlerinin biraraya gelmesiyle oluşan örgütün silahlı 80 militanı Güneydoğu'da yakalandı.
 </p>
 <p class="metin">
  Tayland'da senatör Latthasaksiri, 2. Dünya Savaşı'nda Japon askerlerinin sakladığı 2 bin ton altını bir mağarada buldu. Altınların değerinin 53 milyar dolar olduğu, ülkeyi ekonomik sıkıntıdan kurtaracağı söyleniyor.
 </p>
 <p class="metin">
  Tayyip Erdoğan, FP'nin meşruiyetini kaybettiğini söyleyerek yeni bir parti kuracağının sinyalini verdi.
 </p>
 <p class="metin">
  Turgut Özal'ın mezarını ziyarette Başbakan Yardımcısı Mesut Yılmaz'a, "Arazi mafyası burada" diye bağırıp protesto gösterisi yapan şahıs gözaltına alındı.
 </p>
 <p class="metin">
  İsrail uçakları Lübnan'da Suriye'ye ait stratejik bir radar istasyonunu vurdu. Suriye'nin 3 askeri öldü. Gerginlik tırmanıyor.
 </p>
 <p class="metin">
  Gaziantep Büyükşehir Belediye Başkanı Celal Doğan'ın adı Paraşüt Operasyonu'na karıştı; Doğan, Altınbaş Holding'e (Yasin Altınbaş), belediyeye ait bir arsayı çok ucuza satmış.
 </p>
 <p class="metin">
 </p>
 <p class="arabaslik">
  — Tarkan homoseksüel olmasaydı onu daha çok severdim (Mehmet Gül— MHP İstanbul Milletvekili).
 </p>
 <p class="metin">
  —Türkiye'de artık popülist siyaset dönemi sona erdi (Kemal Derviş).
 </p>
 <p class="metin">
  —Türk Lirası'nın değer kaybettiğini söylemek mümkün (Süreyya Serdengeçti—Merkez Bankası Başkanı).
 </p>
 <p class="metin">
 </p>
 <p class="arabaslik">
  Gazi Erçel (Merkez Bankası eski Başkanı): Yazılanlara göre devalüasyondan saatler önce lirasını dolara çevirdiği gibi, yoğun bir mesai harcayarak çevresinin çevirmesini de sağlamış)
 </p>
 <p class="metin">
 </p>
 <p class="arabaslik">
  İbrahim Tatlıses (Sanatçı): Almanya'da haraç vermeyi reddetti PKK'lılarca taşlandı.
 </p>
 <p class="metin">
 </p>
 <p class="arabaslik">
  —Türkiye'nin dibe vurmasında 1990'dan bu yana görev alan bütün başbakanlar sorumlu
 </p>
 <p class="metin">
  (Kemal Derviş — Devlet Bakanı).
 </p>
 <p class="metin">
  —Ben son 10 yılda sadece 18 ay başbakanlık yaptım, geçmişi kötülemek krize çare değil (Süleyman Demirel — Eski Başbakan/Cumhurbaşkanı).
 </p>
 <p class="metin">
 </p>
 <p class="arabaslik">
  12.000.000.000$: Yollarına kırmızı halılar serip beklediğimiz, fakat hâlâ hışırtısı duyulmayan borç para.
 </p>
 <p class="metin">
 </p>
 <p class="arabaslik">
  1 Mayıs, mide ve tepkisellik
 </p>
 <p class="metin">
  Önümüz 1 Mayıs. İşçiler ve diğer halk sokakta olacak. Terör örgütleri ve provokatörler de. Fakat bu 1 Mayıs'ın özelliği var; Türkiye tarihinin en büyük ekonomik krizinin tam orta yerine denk geldi. Halk, 1 Mayıs'ın geleneksel karakterine onay vermese de, krize ve krizi çıkaranlara karşı sesini duyurmak için o günü vesile yapacak...
 </p>
 <p class="metin">
  Birtakım karanlık güçlerin 1 Mayıs'ı 77'deki gibi kana bulayacağı, bunun için TİKKO başta olmak üzere terör örgütlerinin organize edildiği duyumlarını başka bir yazıya bırakıp, Türk halkının şu "cep ve boğaz" meselesini açalım diyorum... Efendim, demek ki neymiş, Türk halkını ezseniz de, çeşitli gerekçeler ve görüntüler altında kırsanız da, elinden düşünce özgürlüğünü, dahası din ve vicdan özgürlüğünü alsanız da, bunlara dair baskılarınızı son raddeye getirseniz de gıkı çıkmaz. Fakaat, boğazından geçeni kestiğiniz anda bam teline dokunmuş olursunuz. Boğazdan neyin geçtiği önemli değil, yeter ki doysun. Halkımız hınçla sokaklara döküldüğüne göre demek ki artık yemeye ekmek bile bulamayanlar çoğunluğa geçti.
 </p>
 <p class="metin">
  Selçuklu ve Osmanlı bizim bozkır milletinin tepki merkezini büyük isabetle anlamış meğerse. Ortalıkta ciddi, merkezi bir devlet teşkilatı bile yokken, Ahilik adında "boğaz ve cep" merkezli bir örgütlenmeye gitmiş. Dinî motiflerle de donatılan bu yapılanma, aç kalmayı, aslına bakarsanız gerçekte devlete başkaldırmayı önlemeye yönelikti. Her dönemde olduğu gibi Osmanlı döneminde de Türkmenler en büyük sıkıntıları çektiler, dağlarda mahrumiyet içinde, iki lokmabir hırkaydı buldukları. Eğitimsiz, cahil kaldılar. Gıkları çıkmadı. Taa ki yerel yöneticiler ekmeklerine el koyana kadar. Asırlık Celali isyanlarının başlangıcı "boğaz" meselesine dayanır. Gelelim sözün özüne/bugüne: Bu milletin 'uslu' durması için boğazından iki lokma kuru ekmeğin geçmesi yeterlidir. Çünkü biz boğazımızla değil, midemizle düşünürüz, tepki merkezimiz  orasıdır. Düşünmek, sorgulamak genlerimizde yok. Demokrasi, düşünce özgürlüğü yokmuş, işkence varmış, millet eğitimsiz ve cahil bırakılıyormuş... kimin umurunda.
 </p>
 <p class="metin">
 </p>
 <p class="arabaslik">
  "Baykal'ı kınıyorum"
 </p>
 <p class="metin">
  CHP'den ayrılanlar, yeni parti çalışmalarını koordine ettiği söylenen Gürbüz Çapan'ın başkan olduğu belediyenin altından 'çapanoğlu' çıkmasıyla zorda kaldı. Son ayrılanlardan biri olan Murat Karayalçın'a sorduk:
 </p>
 <p class="metin">
  —CHP'den niçin ayrıldınız?
 </p>
 <p class="metin">
  Kırgınlık, küsme falan değil. Temel gerekçem parti hukukunun ve parti içi demokrasinin ihlal edilmesi. Öte yandan partinin halkın ve ülkenin gündemiyle örtüşmeyen bir siyaset izlemesi bir başka gerekçem. Bu koşullar altında CHP'de siyaset yapamazdım. Bir de ayrıca partinin resmi yayınlarında yeniden CHP—SHP tartışması başlatıldı.
 </p>
 <p class="metin">
  —Burdan hareketle, CHP yönetimi, bilinçli olarak sizi ve arkadaşlarınızı ayrılmaya mı itti?
 </p>
 <p class="metin">
  Yorum yapmak istemiyorum. Ayrıldığım partiyle ilgili değerlendirme yapmayacağım.
 </p>
 <p class="metin">
  —Yeni parti kurma çalışmalarınız nasıl gidiyor?
 </p>
 <p class="metin">
  Ben siyasetçiyim, siyasi iddialarım var, siyasete devam edeceğim. Ama bugün için bir parti kurulması çalışması içinde değilim.
 </p>
 <p class="metin">
  —Bundan diğerleriyle  birlikte hareket etmediğiniz anlamı mı çıkar?
 </p>
 <p class="metin">
  Birlikte hareket ediyorum da, bugün için bir parti çalışmasının, oluşumun içinde değilim. Fakat bu, ileride bir parti oluşumu içinde olmayacağım anlamına gelmez.
 </p>
 <p class="metin">
  —Yeni bir partinin başarı şansını düşük gördüğünüz için mi?
 </p>
 <p class="metin">
  Hayır, öyle değil. Sadece bu an için böyle bir çalışmanın içinde değilim. Halkın istemlerine, Türkiye'nin gereksinimlerine yanıt verecek bir sosyaldemokrat partinin başarı şansının çok yüksek olacağına inanıyorum.
 </p>
 <p class="metin">
  —CHP'den son ayrılanlardan biri Gürbüz Çapan'dı. Hakkında iddialar var. Çapan'ın yeni parti kuruluşunu koordine ettiği de söyleniyor. Bu, çalışmayı sekteye uğratır mı?
 </p>
 <p class="metin">
  Sayın Çapan aranmıyor. Ama Sayın Çapan'ın başında olduğu belediye yönetimiyle ilgili soruşturma var sadece. Fakat sayın Baykal'ın böyle bir iddiada bulunmasını üzücü buluyorum. Aslında iddia Sayın Çapan'ın böyle bir parti çalışmasını yalnızca örgütlemesi değil, Sayın Baykal, Çapan'ın ayrılanları finanse ettiğini ileri sürdü. Bu yanlış ve vahim bir ifade. Ayrılmanın finansmanı ne demek anlamadım? Haksız ve mesnetsiz bir suçlama. Bu ifadeyi kınıyorum.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020220032527/mailto:ahdinc@superonline.com">
   ahdinc@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/333/karakutu/1.htm), [web.archive.org (arşiv bağlantısı)](http://web.archive.org/web/20020220032527/http://www.aksiyon.com.tr:80/2001/333/karakutu/1.htm)
