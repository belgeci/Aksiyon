# Şimdi de Buyruk'suz alevilik tartışılıyor

*Ahmet Dinç 2004.11.08*

<div bgcolor="#FFFEF6">
 <font>
  <img border="0" height="1" src="/web/20060113092157im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060113092157im_/http://www.aksiyon.com.tr/resim/518/34.jpg" vspace="5"/>
  </p>
 </font>
 <font class="content">
  Aleviler, son birkaç aydır, “İslam’ın içinde miyiz, yoksa dışında mı?” konusunu tartışıyor. Şimdi ise merkezinde Alevilerin ilmihali olarak kabul edilen Buyruk’un olduğu yeni bir tartışma söz konusu: “Acaba Buyruk Alevilikle ilgili midir, değil midir?”
 </font>
 <p>
  <font class="content">
   Türkiye Alevi toplumu, tarihinde hiç rastlamadığı, alışkın olmadığı günler ve olaylar yaşamaya devam ediyor. Şimdi tartışılma sırasında Buyruk var. Buyruk, yani Alevilerin ilmihali olarak kabul edilen kitap. İçerdiği ortodoks İslami söylem yüzünden Buyruk, bazı Alevileri çoktan rahatsız etmeye başladı bile.
   <br>
    <br>
     Alevi kitle arasında son birkaç ay içinde önce “İslam’ın içinde miyiz, dışında mı?” tartışması koptu. Ardından bir kesim, “Biz Aleviler azınlık sayılmalıyız” açıklaması yapınca, bütün Alevi kitle iliklerine kadar titredi ve sarsıldı. Şimdilerde Almanya merkezli örgütlenen Aleviler arasında başlayan, Türkiye’ye yansıması da an meselesi olan üçüncü bir gürültü (veya darbe) var sırada: Buyruk Alevilikle ilgili midir, değil midir?
     <br/>
     <br/>
     İslamsız Aleviliği savunanlar
     <br/>
     <br/>
     İnanç ve ibadet esaslarını düzenleyen Buyruk’un Alevilikle ilgisi olup olmadığı tartışması, Alevi yayınlarının ve toplantılarının gündemine düşmeye başlayınca, Alevi-İslam inancını savunan bazı Alevi ileri gelenleri “testi kırılmadan tokadı atma” düşüncesiyle, tartışmayı kendileri açma ve böylece inisiyatif alma yolunu seçti. Bunlardan biri, Almanya’da yaşayan ve Alevi dünyasının en yetkin entelektüellerinden sayılan Dr. İsmail Engin. Kendi yönettiği Alevilikle ilgili bir internet sitesinin e-mail grubunda konuyu tartışmaya açan Engin, Buyruk’la ilgili rahatsızlığın asıl sebebinin, bu kitaplarda İslam’a yapılan yoğun göndermeler olduğunu düşünüyor: “Bir kısım çevreler Alevilik İslam dışıdır, Ali’siz Alevilik, Aleviler azınlık olmalıdır çıkışlarından sonra şimdi de Buyruklar konusunu kaşımaya başlıyorlar”.
     <br/>
     <br/>
     Buyruk konusu 1990’larla birlikte hemen bütün Alevi forumlarında, gruplarında içten içe tartışılmaya devam ediyordu aslında. Ancak, girişinde “Müslümanlığın el kitabı” yazan Buyruk’un Alevilikle ilgisinin olmadığını, “Bu kitap bize ait değil” diye düşünenlerin bugüne kadar fikirlerini yüksek sesle ve kamuoyuna açık şekilde dillendirememelerinin sebebi, Buyruk’un günümüzde Aleviliğin İslam dairesi içinde bir inanç olduğunu gösteren en önemli belge / gösterge olmasıydı. Direkt, “Bizde Buyruk yoktur” demenin anlamı, Aleviliği keskin ve radikal bir şekilde İslam dışına atmak olacağından İslamsız Aleviliği savunan kesim, bugüne kadar bunu göze alamadı. Yine de tartışma, özellikle Almanya’daki Alevi kitle arasında panellerde, dergilerde, internet sitelerinde başladı.
     <br/>
     <br/>
     “Buyruk’suz Alevilik” savunucuları da önceki tartışmaları (Ali’siz Alevilik, azınlık talepleri) başlatanlardan pek farklı değil. Çoğunluğu sosyalist hareketlerin içinde bulunmuş Alevi kökenli kimseler, komünist ütopyadan umudu kesip mecburen “eve dönünce”, baba ocağında eskiden aşağıladıkları Alevilikle tekrar karşılaştı. Onlara tutunacak bir dal lazımdı. Evde rastladıkları ve giderek ulusal-uluslararası denge hesaplarında merkezileşmeye doğru giden ana-babalarının inançları bunun için ideal seçenekti.
     <br/>
     <br/>
     İsmail Engin’in değerlendirmesi de bu yönde zaten: “Doğu Bloku ve Sovyetler Birliği’nin dağılması sürecinin ertesinde ideolojik dayanağı kalmayan kimi marjinal sol kesimler içerisinde var olan Aleviler, boşlukta kalınca Aleviliğini yeniden hatırlamaya başladılar ve kimi Alevi örgütlerinin içine nüfuz ettiler. Bu nüfuz etme, bu kesimlerin marjinal sol kimliğinin spontane bir şekilde kimi örgütlerde Alevilik adı altında dışarıya yansıtılmasını beraberinde getirmektedir ki, bunun Alevilikle bağıntılı olduğunu ileri sürmek mümkün değildir. Olay, yaşanılan şeylerin ve ideolojinin “Alevilik” olduğunun düşünülmesiyle de örtüşmektedir ki, aslında yaşanılan şeylerin ve ideolojinin Alevilik olduğu dayatmasıdır”.
     <br/>
     <br/>
     Sol kökenli Aleviler ve Engin’in tabiriyle “örgüt fonksiyonerleri” yeni yeni fark ediyor; ama Buyruk, Alevi inancının İslam içinde yer aldığının en önemli göstergesi. Hatta Buyruk faktörünü Alevilikteki Hz. Ali figürünün gücünden daha etkili ve uygulama yaygınlığına sahip olarak değerlendirmek mümkün. Çünkü Aleviliğin iman ve ibadetle ilgili esasları, ikrar ve cem töreni, musahiplik, taliplik, mürebbilik, mürşidlik, sofilik, semah gibi birçok husus Buyruk’ta yer alıyor. Hatta Türkmen / Oğuz geleneklerine, eski Türk inançlarına ilişkin de hususlar içeren Buyruk, Alevilerin hayatını hemen bütün yönleriyle şekillendiriyor ve yönetiyor.
     <br/>
     <br/>
     Buyruk tartışmalarının kimler arasında ve nasıl geçeceğinin ipuçlarını Aksiyon’a değerlendiren Dr. Engin, “Buyruk’un özelliği ya da Aleviliğin ibadet esaslarının bu eser tarafından düzenlendiği örgüt fonksiyonerleri tarafından ya bilinmiyordu ya da görmezden geliniyordu. Oysa, Alevilerin Müslüman olduğunun ve Müslümanlığın kitabı olduğunu açıkça giriş kısmında belirtir. Buyruk, Aleviliğin İslam dışı olduğu şeklindeki uçuk-marjinal savı daha başlamadan onların ellerinden alıyor. Şu anda marjinal kesimin, Aleviliği İslam’ın dışında göstermesi çabalarının önündeki en büyük engel Buyruk’tur. Konuyu geçtiğimiz günlerde post-modern Aleviliğin yaşandığı çevrelerde ve gruplarda tartışmaya açtım” diyor.
     <br/>
     <br/>
     “...Muhammed ümmeti oldukları belli ola”
     <br/>
     <br/>
     Değişik versiyonlara sahip olan Buyruklar Aleviliğin en önemli yazılı kaynağı ve bir anlamda ilmihali olarak kabul ediliyor. İnanç ve uygulama esaslarına dair birçok konuda Buyruklar esas alınıyor. Buyruk’un giriş kısmında, “Ve hem bildirir ki cümle evlâdı Resülden olan ve talip olan buna göre davranalar. Yol erkân süreler. Ve yola varalar ki, onların Muhammed ümmeti oldukları belli ola. Böylece onlara Müslüman demek caiz olur” ifadeleri bulunuyor.
     <br/>
     <br/>
     Son günlerdeki Alevilikle ilgili tartışmaların temelinde ideolojik niyetlerin yattığını düşünen İsmail Engin, “İnanca ve onun muhtevasına bu denli net vurgu yapan Buyruk’a tepki gösterebilmeleri Aleviliğin inanç ve ibadetle ilgili bugün dahi yürütülen tüm kurallarının reddedilmesi ve yok sayılması anlamına gelir ki, bu mümkün değildir. Alevilik adına Buyruk’u reddeden, Alevilik adına başka bir şeyi dile getiriyor demektir ki, bu artık Alevilik değildir.” diyor. Son günlerde önceleri Almanya’da, sonra Hollanda ile Danimarka’da, ardından da AB 2004 İlerleme Raporu tartışmaları nedeniyle Türkiye’de uçuk-marjinal kesimlerce, Aleviliğin İslam’dan bağımsızlaştırılarak özgün bir inanç olduğunun vurgulanmasının dozajının daha da artmasının temel nedeni, Engin’e göre Aleviliğin siyasallaştırılması çabalarından başka bir şey değil: “Aleviliğin siyasal ideolojilere payanda yapılması çalışmalarında inançtan arındırılmış sosyal bir olgu ve daha da öte hareket olarak vurgulanması, ideolojik zemine atıf yapılmasının önünü açıyor. Bu durumun gerçek kimlikle uzaktan yakından ilgisi yok. Yeni bir olgu olarak karşımıza çıkıyor. İnançtan arındırılmış bir olgu olarak ‘Alevilik’i siyasallaştırma çabaları arttıkça Aleviler marjinalleştiriliyor.”
     <br/>
     <br/>
     Dr. Engin, PKK’nın bitmeye yüz tutmasıyla birlikte, o kesimlere yönelmiş Alevilerin de yeniden Aleviliği keşfettiğini ve Alevi örgütlerinde etkili olmaya başladığını anlatıyor. Ona göre, eski PKK’lılar da Alevi örgütleri içinde etnik kimliği dominant bir unsur olarak taşıyarak etkin duruma gelme çabasında.
     <br/>
     <br/>
     3K formülü
     <br/>
     <br/>
     Sadece Türk Alevilerin değil, Kürt kökenlilerin de Aleviliğe sızmaya, etkin olmaya çalışmasını 1980 öncesinin bir formülüne (3K) dayandıran Engin; “Bu kısaca 3K adı verilen Kızılbaşlığa, komünistliğe, Kürtlüğe atıf yapan formüldür. Görmezden gelinen husus, Alevilerin içindeki değişik siyasi görüşler, değişik etnik gruplar ve bilhassa Türkler-Türkmenler ile Bektaşilik ve Babailik gibi farklı mezhepsel yapılardır. Böylece aslında süreğin binbir olduğu gerçeği de örselenmeye çalışılarak etnik yapı, mezhepsel ve siyasal anlamda tek tip üniform bir Alevilik inşa edilmek, böylece siyasi, dini ve etnik farklılıklar da asimile edilmek isteniyor. Bu, bugün için nostaljinin ve ütopyanın rönesansıdır. Ama kimlik tartışmaları açısından cemaat(ler)in kimlik bunalımına yol açan bir kaostur. Kızılbaşlığa vurgu yapılırken, tarihsel anlamda Hatai anılmakla birlikte, tıpkı deyişleri gibi Buyruk’un hiçbir şekilde görmezden gelinmesi de tam anlamıyla bir gaflettir.” şeklinde konuşuyor.
     <br/>
     <br/>
     Buyruk, Aleviliğin ilmihali
     <br/>
     <br/>
     Buyruklar, Aleviliğin ilmihali olarak bilinen ve değişik nüshaları bulunan kitaplar. Sözlü kültüre dayanan Alevilikte Buyruk, yazılı halde bulunan nadir kaynaklardan biri. Aleviler için Buyruk, Alevi yolunun inanç ilkelerini, ibadetle ilgili uygulamalarını, ahlâk kurallarını ve bazı gelenekleri anlatan kutsal bir kitaptır. Alevilikle ilgili tüm kurum ve kurallar Buyruk aracılığıyla işlev kazanır ve cemaat(ler) nezdinde uygulanır. Bu anlamda Buyruk, kural ve uygulamalarla ilgili bir tür manifesto sayılır; onların nasıl yapılacağını ve yürütüleceğini içerir. İman ve ibadetle ilgili esaslar, ikrar ve cem töreni, musahiplik, taliplik, mürebbilik, mürşidlik, sofilik, semah gibi birçok husus Buyruk’ta yer alır. Cem töreni dahil, Aleviliğin İslam içi erkan ve uygulamaları tamamen Buyruk’a uygun olarak yürütülür. Buyruk’ta Hz. Muhammed’in hadisleri, Hz. Ali’nin sözleri, İmam Cafer’in nasihatleri, Erdebil Şeyhi Safiyüddin’in inanç ve uygulamaya dair sözleri de bulunuyor.
     <br/>
     <br/>
     Büyük Buyruk, Küçük Buyruk
     <br/>
     <br/>
     Alevi aydını ve emekli emniyet müdürü Yunus Koçak, Anadolu’daki tüm dedeler Seyh Safi süreği sürdüğünü söylüyor. Koçak bugün birden fazla Buyruk bulunduğunu belirterek, “Ancak, esas itibarla Şeyh Safi Buyruğu temel alınmaktadır” diyor.
     <br/>
     <br/>
     Buyruklar Büyük Buyruk, Küçük Buyruk adlarıyla anılıyor. Büyük Buyruk, Şeyh Safi’nin, oğlu Şeyh Sadrettin’in sorularına cevap vermesi şeklinde düzenlenmiş ve 16. yüzyılda ilk kez Hatai (Şah İsmail) tarafından derlendiğine inanılır. Bu Buyruk’un diğer adı da Menakib-ül-Esrar Behcet-ül Ahrar. Küçük Buyruk ise İmam Cafer Buyruğu olarak da anılıyor. Fakat kapasite bakımından büyük olmasından dolayı İmam Cafer Buyruğu, bazı yörelerde Büyük Buyruk olarak da anılmakta. Bu Buyruk’ta günümüzde unutulan tören ve törelere de yer verilir.
     <br/>
     <br/>
     Yunus Koçak, bu noktada ilginç bir tez ortaya atıp, İmam Cafer Buyruğu’na adını veren kişinin, sanıldığı gibi 12 imamların altıncısı olan İmam Cafer-i Sadık olmadığını belirterek şöyle diyor: “Erdebil Şeyhleri’nin yanında imam ecri alan üç tane İmam Cafer bulunmaktadır ve bunlar Anadolu’ya gönderdikleri halifeleriyle birlikte Türkmenlere buyruklar göndermişlerdir. Üçü de ayrı ayrı buyruk göndermiştir Anadolu’ya. İmam Cefar Buyruğu olarak bilinen Buyruk onların buyruğudur.”
     <br/>
     <br/>
     Buyruk’lardan çıkan temel mesaj, Allah’ın birliğine, Hz. Muhammed’in peygamberliğine ve Hz. Ali’nin velayetine, rehberliğine inanmaktır. Buyruk, inancı inkâr edeni yol düşkünü sayar. Bütün Buyruklarda kişinin Alevi olabilmesi için öncelikle Müslüman olması; İslami umdeleri tam anlamıyla yerine getirmeyenin Aleviliğe ve Bektaşiliğe alınmaması şartı koşulur. Buyruklara ‘menakıbname’ de deniyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=17904), [web.archive.org (arşiv bağlantısı)](http://web.archive.org/web/20060113092157/http://www.aksiyon.com.tr:80/detay.php?id=17904)
