# TOBB'da deprem

*Ahmet Dinç 2001.06.16*

<div>
 <p class="spot">
  Türkiye Odalar ve Borsalar Birliği'nde tam bir deprem yaşanıyor. Başkan Fuat Miras, yönetim kurulu üyeleriyle girdiği polemik sonucu önce istifa ettiğini açıkladı, ardından da istifasının sözkonusu olmadığını.
 </p>
 <p class="metin">
 </p>
 <img border="0" src="/web/20020220033557im_/http://www.aksiyon.com.tr/2001/341/resimler/TOBB.JPG"/>
 <p class="metin">
  Ertesi gün istifa dilekçesini TOBB Yönetim Kurulu'na verdi.  Miras'ın istifası kabul edildi. Fakat Miras bir kez daha karar değiştirdi ve istifasını geri çektiğini, dilekçesinin kendisine iade edilmesi gerektiğini açıkladı. Yönetim Kurulu'nda çoğunluğu elinde bulunduran muhalifler bu isteği reddetti ve Miras'ın istifa ettiğini, istifasının kabul edildiğini açıkladı.
 </p>
 <p class="metin">
  TOBB'daki sarsıntının sebepleri arasında 100 milyon dolarlık kredi konusunun başrol oynadığı söyleniyor. Fakat diğer yandan, TOBB içinde kemikleşmiş bir muhalefetle yüzyüze kalan Miras'ın alaşağı edilmesi için kredi konusunun bahane yapıldığı da söyleniyor. Miras, TOBB üyelerinin aidatlarından sağlanan ve repoyla birlikte 108 trilyon liraya ulaşan paranın Eximbank aracılığıyla ihracatçıya destek için kullanılmasını istemiş, 9 kişilik yönetim kurulu üyelerinin hepsi, bu paranın 3—5 kişiye gideceğini söyleyerek buna karşı çıkmıştı. Miras, özellikle Ege Bölgesi Sanayii Odası Başkanı Atıl Akkan'la, hakarete kadar varan bir tartışma içine girmişti.
 </p>
 <p class="metin">
 </p>
 <p class="arabaslik">
  Adana'da HADEP'in düzenlediği "Barış ve Kardeşlik Futbol Turnuvası"yla ilgili 117 kişi gözaltına alındı. İddia; "Alternatif lig kurmak, izinsiz sportif faaliyetlerde bulunmak, terör örgütüne yandaş sağlamak ve propaganda yapmak."
 </p>
 <p class="metin">
  Mafya babası Nuriş'e cinayet ve yaralama olaylarından 14 yıl 3 ay, kardeşi Vedat Ergin'e 10 yıl 10 ay ceza geldi.
 </p>
 <p class="metin">
  Basketbol liginde Ülker, zorlu serinin son maçında Efes Pilsen'i 81—79 yenip üçüncü lig şampiyonluğunu kazandı.
 </p>
 <p class="metin">
  Amerikan Florida Üniversitesi'nde, kelliğe karşı bugüne kadarki en etkili ilaç geliştirildi. Dutasteride adlı ilacın kelliği/saç dökülmesini doğrudan etkiyerek önlediği, fakat cinsellik gibi konularda yan etkileri olabileceği bildiriliyor.
 </p>
 <p class="metin">
  Genelkurmay Başkanı Org. Hüseyin Kıvrıkoğlu, Brüksel'deki Avrupa Güvenlik ve Savunma Kimliği toplantısına katılmama kararı alarak, Avrupa savunmasından dışlanmak istenmesinden Türkiye'nin rahatsız olduğu mesajını verdi.
 </p>
 <p class="metin">
  Boyner Holding ve Akbank, Advantage Card'ın satışında anlaşamadı. Boyner, Advantage'ın yüzde 65'i karşılığında Akbank'ta eşit söz hakkı istemişti.
 </p>
 <p class="metin">
  İnterpol'ün 6 ay önce İtalya'da yakaladığı Etibank ve Sümerbank eski yöneticisi Şükrü Karahasanoğlu İtalyanlar tarafından serbest bırakıldı. Türkiye nota verdi.
 </p>
 <p class="metin">
  Konya'da Türk, Amerikan ve İsrail uçaklarının katıldığı tatbikat il sakinlerinin tepkisine sebep oldu. Yeni silahların ve taktiklerin denendiği, 29 Haziran'a kadar sürecek tatbikatın geçtiği belediye bölgelerinin yetkilileri, zararlı maddeler konusunda kendilerine bilgi verilmediğini belirtiyorlar.
 </p>
 <p class="metin">
 </p>
 <p class="arabaslik">
  —Türkiye'deki bor madenleri ile ilgilenmiyorum (Turgay Ciner—Park Holding'in sahibi).
 </p>
 <p class="metin">
  —Bilimsel sonuçlara göre UFO mümkün değildir. Çünkü başka yıldızlardan buraya gelmek, çok büyük müşkülattır. Biz gidebildik mi? Ay'dan öteye gidemedik. (Enis Öksüz— Ulaştırma Bakanı.)
 </p>
 <p class="metin">
 </p>
 <p class="arabaslik">
  Ertuğrul Özkök (Hürriyet Genel Yay. Yön.): Bir 'gazeteci' olarak, RTÜK Kanunu'nda patronların ihale yolunu temizlemek için canla başla çalıştı, bu uğurda kanuna muhalefet eden herkese saldırdı.
 </p>
 <p class="metin">
 </p>
 <p class="arabaslik">
  Saadettin Tantan (İçişleri eski Bakanı): Onurlu bir davranışla istifa etti. Fakat "devamını" getirmezse buraya bir daha zor çıkar.
 </p>
 <p class="metin">
 </p>
 <p class="arabaslik">
  —Tayyip Bey bizim muhatabımız değil (Recai Kutan—FP Genel Başkanı).
 </p>
 <p class="metin">
  —Hocamı (Erbakan) severim ama doğruları daha çok severim (Tayyip Erdoğan).
 </p>
 <p class="metin">
 </p>
 <p class="arabaslik">
  26.400.000.000.000.000TL:
 </p>
 <p class="metin">
  Bütçeye eklenen 30 katrilyon liradan, sadece iç borç faizlerine gidecek olan kısım.
 </p>
 <p class="metin">
 </p>
 <p class="arabaslik">
  CASA'lar sağlam; sorun ne?
 </p>
 <p class="metin">
  Art arda düşen CASA uçakları üzerinde çalışmalarını tamamlayan TAI'nin (Türk Havacılık ve Uzay Sanayi A.Ş.), Bakanlar Kurulu'na raporunu sunmasıyla, tartışma yeniden alevlendi. Çünki raporda, "Uçaklarda üretim hatası bulunmadığı, uçuş öncesi kontrollerin normal olduğu ve pilotaj hatası bulunmadığı''nın altı çiziliyordu. Ayrıca Genelkurmay'ın açıklaması da aynı yöndeydi: "CN—235—100M üretim programında şimdiye kadar sistematik bir hataya rastlanmamıştır. Ayrıca şu ana kadar kaza tahlil uzmanlarının yaptığı araştırmalar sonucu elde edilen bulgularda ise kazada basında yeralan iddiaları (buzlanma, kapak arızası, pilotaj hatası...) destekleyecek bulgulara henüz rastlanmamıştır."
 </p>
 <p class="metin">
  Bunun üzerine çeşitli çevreler (haklılık paylarını teslim ederek belirtelim), senaryolar geliştirmeye başladılar. Kaldı ki gerek ülkemizde, gerekse başka ülkelerde CASA'lar yapım ve motor arızası yüzünden hiç düşmemişti
 </p>
 <p class="metin">
  Konuya şüpheyle yaklaşanların başında ciddi ve saygın bir isim, emekli Hava Korgeneral Aslan Öner geldi. İnternet dünyasına flaş bir giriş yapan "komplo.com" adlı sitede açıklamalarına yer verilen Öner sabotaj ihtimalini gündeme getiriyor ve şöyle diyordu: "Pilotlarla kule arasında yapılan görüşmelerde herhangi bir arızanın kuleye bildirilmemesi ve pilotların son derece tecrübeli oluşu sabotaj veya uçağın dış etkenler sonucu düşürüldüğü olasılığını güçlendirmektedir."
 </p>
 <p class="metin">
  CASA'ların uçtukları yıllar içinde bütün dünyada yaptığı 6 kazanın 3'ü Türkiye'de oldu, hem de peşpeşe. TAI'nin raporunda, ABD'nin ambargo uyguladığı bazı ülkeler de dahil olmak üzere yurtdışına 250 tane CASA 235 satmayı planlayan TAI'nin CASA'ların düşmesinin ardından gelen olumsuz propagandayla etkisiz bırakıldığının ima edilmesi de olaya ayrı boyut getiriyor. TAI'nin 250 CASA üretmeye başlamasından hemen önce gerçekleşen bu olağandışı kazaların neden ve nasıl yönleri galiba hep muamma kalacak.
 </p>
 <p class="metin">
  Acaba birileri Türkiye'nin, hep kendilerine bağımlı kalmasını mı istiyor? Türkiye'nin üretici ve satıcı konumuna yükselmesi, başta ABD olmak üzere Batılı ülkelere milyarlarca dolar kaybettirecek. Kazalardan sonra belli merkezlerden servis yapıldığı hissi veren propagandanın CASA'lara odaklanması da bu fikri güçlendiriyor.
 </p>
 <p class="metin">
 </p>
 <p class="arabaslik">
  "Gelen, uzaylı robottu"
 </p>
 <p class="metin">
  Uşak'ta bir uzaylı, hemen ardından Adıyaman ve Adana'da UFO görülmesi üzerine Sirius Uzay Araştırmaları Merkezi Başkanı Haktan Akdoğan'a sorduk:
 </p>
 <p class="metin">
  —Eşme'deki olay ciddi mi?
 </p>
 <p class="metin">
  Üç kişi aynı anda aynı halüsinasyonu göremez. Tarifleri aynı. İçişleri Bakanlığı'na müracaat ettik, yalan makinesine bağlanmaları için. Köylüler de hiç tereddüt etmeden kabul ettiler bunu. Ayrıca gözlemini yaptıkları varlık, UFO literatüründe olan fakat çok sık görülmeyen bir tür. Klasik bir uzaylı tipi çizselerdi yalan denebilirdi ama ancak uzmanın bileceği bir türü tarif etmeleri ilginç.
 </p>
 <p class="metin">
  —Balon dendi cisme?
 </p>
 <p class="metin">
  Balon kırmızı ve sarı ışınlar yaymaz. Kaldı ki köylüler bunu 1.5—2 metreden görüyorlar, sabah.
 </p>
 <p class="metin">
  —Canlı bir uzaylı mı, yoksa robot mu, görülen?
 </p>
 <p class="metin">
  Köylülerin gördüğü şey, uzaktan kumandalı bir robot. Bunun daha başka örnekleri de var. Eşme'de altın madenleri, uranyum var. Robot örnek almak için bir uzay aracından gönderilmiş olabilir. Çünkü ertesi günü Adıyaman'da askerler uzay aracı gördü. Bu robot dünyada olmayan bir teknolojiyle üretilmiş. Havada asılı durabiliyor.
 </p>
 <p class="metin">
  —Robot köylülere taş atmış galiba?
 </p>
 <p class="metin">
  Buna biraz da biyolojik robot diyebiliriz. Düşünce okuyabilen bir robot. Robotun taş atması diye bir şey yok. Onu basın uydurdu.
 </p>
 <p class="metin">
  —NASA'dan geliyorlar mı?
 </p>
 <p class="metin">
  NASA ile bizim hiçbir irtibatımız olamaz. NASA halka yalan söyleyen, UFO gerçeğini saklayan kurumlardan biridir. Vali Çevik bir irtibat kurmaya çalışmış NASA'yla ama geleceklerini sanmıyorum. Onlar bu tür olaylara gizli müdahale ederler.
 </p>
 <p class="metin">
  —Alınan topraklar nereye gitti?
 </p>
 <p class="metin">
  Adını veremeyeceğim iki ülkeye gönderdik.
 </p>
 <p class="metin">
  —Adıyaman'daki olaya gelelim...
 </p>
 <p class="metin">
  Korucular ve askerlerin yeminli ifadeleri alınmış, hepsine ayrı odalarda çizim yaptırılmış. Hepsi birbirini tutuyor. Vali çok etkilendim diyor.
 </p>
 <p class="metin">
  —Bunlar Türkiye'deki en ciddi UFO olayları mı?
 </p>
 <p class="metin">
  Daha önce Niğde Aksaray'da 80—81'de de oldu. THY kaptan pilotu Selahattin Sivri çok yakın görmüş. 15 dakika boyunca UFO ile yanyana uçtular. Birtakım çevreler Selahattin Bey'i susturdu.
 </p>
 <p class="metin">
  —Neden ortaya çıkıp biz geldik ey dünyalılar demiyorlar?
 </p>
 <p class="metin">
  Böyle yapmayı insan tekamülüne müdahale olarak gördükleri için yapmıyorlar. Açık açık gelirsek siz panik ve kaos yaşarsınız, bu bizim için barbarlık olur diye görünmüyorlar. Alıştırıyorlar.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020220033557/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/341/karakutu/1.htm), [web.archive.org (arşiv bağlantısı)](http://web.archive.org/web/20020220033557/http://www.aksiyon.com.tr:80/2001/341/karakutu/1.htm)
