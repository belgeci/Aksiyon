# Bir “düğme” daha!

*Ahmet Dinç 2001.08.25*

<div>
 <p class="spot">
  Geleneksel  "düğme"ye Tayyip Erdoğan için de basıldı. Erdoğan kasetleri çıkmaya başladı.
 </p>
 <p class="metin">
 </p>
 <img border="0" src="/web/20020225112238im_/http://www.aksiyon.com.tr/2001/351/resimler/bir.jpg"/>
 <p class="metin">
  Son yıllarda alışageldiğimiz, çıkarcıların ve sistemden rant yiyenlerin "tehlikeli" gördüğü isimler hakkında düğmeye basma geleneği yine bozulmadı ve bu defa da, AK Parti'yi kurarak birilerini ürküten Tayyip Erdoğan'ın kasetleri ortaya çıkmaya başladı. Şaşırmadık, kaset Kanal D Yayın Yönetmeni Tuncay Özkan marifetiyle piyasaya sunuldu. Erdoğan'ın 1992'de RP Ümraniye İlçe Teşkilatında yaptığı konuşmayı içeren kaset, Kanal D'de yayınlandıktan sonra, ertesi gün bütün kartel gazetelerinde manşet oldu. Kasetin hemen ardından Şişli Cumhuriyet Savcılığı, Tayyip Erdoğan hakkında soruşturma başlattı. Erdoğan'ın aynı sözleri için 1998'de de inceleme yapıldığı ve zamanaşımından düştüğü öğrenildi. Gariptir ki, aynı güne denk gelecek biçimde, Yargıtay Cumhuriyet Başsavcısı Sabih Kanadoğlu da, Erdoğan'ın AK Parti Genel Başkanı olmasının yasalara aykırı olduğu iddiasıyla Anayasa Mahkemesi'ne başvurdu. Kanadoğlu, Erdoğan'ın genel başkanlık görev ve yetkilerini kullanmasının tedbiren önlenmesini ve 6 başörtülü kurucu üyeyle (Ayşe Böhürler, Fatma Ünsal Bostan, Habibe Güner, Ayşe Kurtoğlu, Sema Ramazanoğlu, Serap Yahşi Yaşar) birlikte kurucu üyelikten çıkartılmalarını istedi.
 </p>
 <p class="metin">
 </p>
 <p class="arabaslik">
  Bayındırlık Bakanlığı'nda "Vurgun Operasyonu". Bakanlıkta özellikle 17 Ağustos depremi sonrasındaki hemen bütün ihalelerde yolsuzluk yapıldığı saptandı. Kamu binalarının yapımında çok büyük boyutlara varan yolsuzluklar yapıldığı iddia ediliyor. 8 kişi gözaltına alındı.
 </p>
 <p class="metin">
  Genelkurmay Başkanı Kıvrıkoğlu'nun Azerbaycan ziyareti, yanısıra savaş uçaklarını da götürmesi İran'ı tedirgin etti. İran, bunun karşılıksız kalmayacağını açıkladı. Geziyle birlikte Türkiye'nin Kafkaslar'daki ağırlığının artacağı değerlendiriliyor.
 </p>
 <p class="metin">
  Okulların açılması yaklaştıkça velileri okul kıyafeti, kitap—defter parası telaşı sardı. Bir öğrencinin okula başlayabilmesi için ortalama 300 milyon lira gerekiyor.
 </p>
 <p class="metin">
  Türk Hava Kurumu'nun Mersin'deki 5 yetkilisinin, Tapu Kadastro yetkilileriyle ortaklaşa olarak; THK'ya kesilen yardım makbuzlarını resmi kayıtlara geçirmeyerek trilyonlarca lira vurdukları "çekirge operasyonuyla" ortaya çıkarıldı. 15 kişi gözaltına alındı.
 </p>
 <p class="metin">
  Finans sektörü ile reel sektör Devlet Bakanı Kemal Derviş başkanlığında toplandı ve zordaki şirketlerin kurtarılması için bir 'varlık yönetimi şirketi' kurulması kararı alındı.
 </p>
 <p class="metin">
  ABD'de Türk doktor Ömer Küçük, prostat kanseri olan hastalarına, domateste bulunan 'lycopen' maddesi içeren kapsuller verdi ve prostat tümörlerini küçülttü.
 </p>
 <p class="metin">
  Maliye Bakanlığı'nın hazırladığı rapora göre; İstanbul, Ankara ve Kocaeli, iller bazında elde edilen tüm gelirlerin yüzde 55'ini karşılıyor.
 </p>
 <p class="metin">
  İşadamı Aydın Doğan, POAŞ için "yenileme" gerekçeli olarak, Hazine'den yüzde 100 indirimli 8 trilyon lira peşin teşvik aldı. Diğer yandan Doğan'ın, Petrol Ofisi ihale taksitlerini ödemediği iddia ediliyor.
 </p>
 <p class="metin">
 </p>
 <p class="arabaslik">
  NE DEDİN, NE DEDİN?
 </p>
 <p class="metin">
  —Türkiye, uluslararası akademik çevrelerde 'askeri vesayet altındaki ülke' sınıflaması içinde değerlendiriliyor (Cüneyt Ülsever— Hürriyet gazetesi yazarı).
 </p>
 <p class="metin">
  —Alevilikte cami de vardır, cemevi de. İsteyen istediği yere gider (Fermani Altun— Dünya Ehl—i Beyt Vakfı Genel Başkanı).
 </p>
 <p class="metin">
 </p>
 <p class="arabaslik">
  İNER MİSİN, ÇIKAR MISIN?
 </p>
 <p class="metin">
  İNEN
 </p>
 <p class="metin">
  Haşmet Atahan (STTB Yöneticisi): Türkler Ergenekon'dan çıkalı binlerce yıl oldu ama o halâ Ergenekon'un içinde ve kaset koleksiyonculuğu en büyük merakı.
 </p>
 <p class="metin">
 </p>
 <p class="metin">
  ÇIKAN
 </p>
 <p class="metin">
  Ersun Yenal (Ankaragücü Teknik Direktörü): Müthiş takımı oluşturdu ve Türkiye'de Terim ve Denizli'den başka hocalar da olduğunu kanıtladı.
 </p>
 <p class="metin">
 </p>
 <p class="arabaslik">
  ANINDA GÖRÜNTÜ
 </p>
 <p class="metin">
  —75 yılda hiçbir şey yapmadılar. Siyasiler bizi uyuttular (Şarık Tara— İşadamı).
 </p>
 <p class="metin">
  —Senin bu sözün Menderes'i,  Turgut Ağabeyini ve üzmek istemeyeceğini bildiğim beni çok üzdü (Süleyman Demirel—9. Cumhurbaşkanı).
 </p>
 <p class="metin">
 </p>
 <p class="arabaslik">
  BİR SAYI
 </p>
 <p class="metin">
  133.000.000.000.000.000 TL: Türkiye'nin 2002 yılı için
 </p>
 <p class="metin">
  planlanan bütçesi.
 </p>
 <p class="metin">
 </p>
 <p class="arabaslik">
  REAKSİYON
 </p>
 <p class="metin">
  Tayyip Erdoğan kulisleri
 </p>
 <p class="metin">
  AK Parti Genel Başkanı Tayyip Erdoğan için basılması beklenen düğmeye, hemen herkesi şaşırtarak biraz erken basıldı. Erdoğan'ın birilerini fena halde düşündürmeye başladığı biliniyor. O, bir kısım mahfillerde ülkenin en önemli konusu (sorunu da denebilir).
 </p>
 <p class="metin">
  Kulislerdeki Erdoğan gelişmelerini bu hafta sizinle paylaşalım istedik:
 </p>
 <p class="metin">
  AK Parti çevresinden gelen haberlere bakılırsa, zaten Erdoğan da böyle bir taarruzu bekliyordu. Fakat biraz erken başlamasına şaşırmış sadece. Bu yüzden tedbirini de önceden almış; "başına bir iş gelmesi durumunda" yerine kimin geçeceğini tesbit etmiş: Abdullah Gül.
 </p>
 <p class="metin">
  Tayyip Erdoğan operasyonunu, koalisyondaki bir partinin zirve yöneticileri yönetiyormuş. Birilerinin elinde Erdoğan'ın daha başka kasetleri de var. Daha net ifadeyle, birilerinde Erdoğan'ın her konuda tam tekmil dosyaları mevcut.
 </p>
 <p class="metin">
  İki Alman ekolü siyasi parti, ANAP ve Saadet Partisi'nin danışman ve kurmaylarının bugünlerde sıkı fıkı oldukları ve en ortak yanlarını "Tayyip'e karşı olmanın" oluşturduğu konuşuluyor.
 </p>
 <p class="metin">
  Ak Parti'nin kuruluşunun açıklandığı dakikalarda, partiye katılması beklenen Melih Gökçek'in canlı yayında, "Bunlar değişmedi, Saadet'ten hiçbir farkları yok, bu harekete katılmam" sözleriyle karşılaşanlar muhtemelen çok şaşırdı. İddia bu ya, Gökçek, Erdoğan'ın yasağının kalkmaması için epey uğraşmış. Erdoğan da onun bu faaliyetlerini duyası ve kuracağı partiye alıp harcamayı planlayasıymış. Tabii Melih Gökçek bu, kolay mı? O da Erdoğan'ın niyetini öğrenip yollarını ayırmış.
 </p>
 <p class="metin">
  Askerlerse Erdoğan'a bakış konusunda tam bir bölünmüşlük yaşıyor. "Tayyip projesi"nin askerler arasında bugüne kadarki en önemli görüş ayrılıklarından biri olduğu sır değil. Askerin, özellikle "hırsızlığa bulaşmamış biri gelsin" beklentisinin içini Erdoğan'ın doldurması önemli ölçüt.
 </p>
 <p class="metin">
  Erdoğan kampanyasının biraz erken başlaması, Eylül beklentileri içinde yer alan hükümetin ve bazı koalisyon ortaklarının durumuyla yakından ilgili; TÜSİAD'ın ve parti tabanının Başbakan Ecevit'in durumundan gittikçe rahatsız olmaya başladıkları söyleniyor. Bazı güçlerin, Erdoğan'ı kasetlerle ve siyaset yasağı tehdidiyle sıkıştırıp, kendisinin pek istekli olmadığı muhtemel bir hükümet ortaklığına ikna etmeye çalışacakları da ihtimal dışı değil. Eylülde hükümetin kaderine dair önemli gelişmeler bekleniyor.
 </p>
 <p class="metin">
 </p>
 <p class="arabaslik">
  SORUNCA
 </p>
 <p class="metin">
  "Erdoğan'a af değil, erteleme var"
 </p>
 <p class="metin">
  Yargıtay Cumhuriyet Başsavcısı Sabih Kanadoğlu'nun Tayyip Erdoğan için tedbir istemli başvurusunu Anayasa Hukuku Profesörü Burhan Kuzu'ya sorduk:
 </p>
 <p class="metin">
  —Başvuruyu nasıl değerlendiriyorsunuz?
 </p>
 <p class="metin">
  Kuruculuk konusunda bir engel yok. Başsavcının dava açması normal çünkü henüz Hasan Celal Güzel kararı yayınlanmadı.  Fakat Kanadoğlu bu davadan sonuç alamaz.
 </p>
 <p class="metin">
  —Anayasa Mahkemesi'nden nasıl bir sonuç çıkmasını bekliyorsunuz?
 </p>
 <p class="metin">
  Olay Anayasa Mahkemesi'nin önüne geldiğinde, mahkeme bu konuda daha önce Güzel kararı verilmişti diyecek ve muhtemelen reddedecek.
 </p>
 <p class="metin">
  —Bazı yazarlar Erdoğan bitti diyor ve gerekçe olarak da 312. maddeyi gösteriyor.
 </p>
 <p class="metin">
  Biz burada zaten aftan bahsetmiyoruz. Onlar aftan bahsediyor. Halbuki burada bir erteleme olayı var. Diyor ki erteleme yasasında Tayyip Bey'e, sana üç yıl mühlet tanıdım diyor. Eğer Erdoğan bundan sonraki üç yılda yeni bir suç işlerse hem siyasi yasağı geri gelir, hem de eski cezayı çeker. Kanun diyor ki, üç sene içinde yeni bir suç işlemezse, mahkum olmamış sayılır. Dikkat edin. Bu ne demek? Yani suç yok ki affolsun demek. Alınmamış cezanın affı olur mu? Tayyip Bey'de bir af değil erteleme var.
 </p>
 <p class="metin">
  —Kanadoğlu'nun başvurusunda başörtü konusundaki ifadelerini temel insan hakları ve hukuk açısından nasıl buluyorsunuz?
 </p>
 <p class="metin">
  Kuruculuk noktasında kanunda başörtüsü engeli yok. Nine kurucu olunca, ömrü boyu taktığı başörtüyü çıkaracak mı yani? Ama milletvekilliği ayrı konu. Bir lafı var; ileride şöyle yaparlar diyor Kanadoğlu. Böyle şey olur mu hukuk devletinde. Varsayımlar üzerine hukuk olur mu? İrtica yaparsa üzerine gidersin. Bunda iyiniyet görmüyorum.
 </p>
 <p class="metin">
  —Kaset konusuna gelirsek...
 </p>
 <p class="metin">
  Burada da iyiniyet görmüyorum. O cumhuriyet savcısına soruyorum, kaset 1992'de yapılmış bir konuşma. Peki siz 9 yıldır neredeydiniz? Bu kaset konusu 4454 Sayılı Yasa kapsamındadır. Yasada 23 Nisan 1999'un önündeki bu tür olaylar erteleme kapsamına giriyor. Oradan da bir şey çıkmaz. Demirel ve Ecevit'in 1970'lerdeki konuşma kasetlerini bir çıkarın bakalım neler var orada. Bir de bugünlerine bakın onların. Bu insanlar nereden nereye gelmiş. Herkes değişiyor da Erdoğan değişemez mi?
 </p>
 <br/>
 <center>
  <a class="anaorta" href="http://web.archive.org/web/20020225112238/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/351/karakutu/1.htm), [web.archive.org (arşiv bağlantısı)](http://web.archive.org/web/20020225112238/http://www.aksiyon.com.tr:80/2001/351/karakutu/1.htm)
