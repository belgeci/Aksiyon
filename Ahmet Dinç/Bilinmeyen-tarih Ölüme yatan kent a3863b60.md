# Ölüme yatan kent

*Ahmet Dinç Bilinmeyen-tarih*

<div>
 <font>
  <img border="0" height="1" src="/web/20050227160817im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227160817im_/http://www.aksiyon.com.tr/resim/355/40.jpg" vspace="5"/>
  </p>
 </font>
 <font class="content">
  Zaman zaman yola çıkıp, arada bir geçen araçlara aldırmadan gezinen sığır sürülerinin arasından, hayvan dışkılarını tekerlek izine dönüştürüp geçiyoruz. Kars’tan itibaren doğuya 44 kilometre sayınca Ani’ye ulaşıyor, Aslanlı Kapı’ya adını veren kabartmayla burun buruna geliyoruz.
 </font>
 <br/>
 <p>
  <font class="content">
   İpekyolu’nun en kritik kavşaklarından birine, Ermenistan’la sınırımızı oluşturan Arpaçay ırmağının hemen bu yakasına kurulu Ani birçok devletin eline geçmiş bu yüzden. Arpaçay’ın geniş tabanlı vadisinden inen dar, savunması kolay bir boğaza kurulu olduğu için, bu taş kenti ele geçiren her ordu, karşılığında kabarık bir bedel ödemiş. Kamsarakanlar’dan Bağdatiler’e, Abbasiler’den Bizanslılar’a, Selçuklular’dan Moğollar’a, Gürcüler’e, Ruslar’a, Ermeniler’e kadar, Kafkaslar’ı izleyen ve isteyen herkes Ani’yi de istemiş, almış ve bir şekilde iz bırakıp, sırayı sonrakine verip gitmiş. Kalıntılarda her medeniyetten, her çağdan bir işaret bulmak mümkün. Ani’nin bir Ermeni kenti olduğu, Ermeni medeniyetini yansıttığı iddiaları, tarihin şahit olduğu en kozmopolit kenti gezdiğimizde önemini yitiriyor.
   <br>
    <br>
     Ani’nin tarihi milattan çok önceye uzanıyor. En parlak dönemini Ermeni, Selçuklu, Gürcü, Bizans hakimiyetlerini içeren 10 ila 12. yüzyıllar arasında yaşamış.
     <br>
      <br>
       Her dönem alabildiğine geniş yelpazeli inanç ve kültür motiflerine evsahipliği yapan Ani’de bütün farklılıklar hep bir uyum ve huzur içinde yaşamış.
       <br/>
       <br/>
       Ani’nin eski şa’şaalı günlerini geri getirmek elbette mümkün değil. Bu yazının “klavyeye” alınış sebebini de teşkil eden “mevcudu muhafaza ve faydalanma” amacına yönelik olarak Ani ele alınsa... Ani’yi bir Batılı ülkede varsaysak, turist sayısı kesinlikle milyonları bulurdu. Fakat Kars’ta bu sayı birkaç bini ancak görüyor.
       <br/>
       <br/>
       Arpaçay’ın hemen öteki yakasında, ayakta kalabilmiş tarihî eserlerin birkaç yüz metre yakınında Ermenistan taş ocakları açmış. Tarihi ören yerindeki Türk görevliler, Ermenilerin patlattıkları dinamitlerin savurduğu kaya parçalarının hem Ani’nin hemen bitişiğindeki aynı adlı köyü, hem de tarihi yapıları tehdit ettiğini söylüyor. Bazı kaya parçaları cami ve kiliselerin kubbelerini delmiş, köy evlerine isabet etmiş. Patlatılan tonlarca dinamit her seferinde hatırı sayılır Righter’de bir sarsıntı da oluşturuyor. Bütün dağlık bölgeler dururken, Ermenistan’ın gelip Ani’nin dibinde taş ocağı açması insanın aklına türlü sorular getiriyor ama öncelikli soru şu oluyor: “Acaba Ermenistan kendisine yar olmayan Ani’yi, bize de mi bırakmak istemiyor?”
       <br/>
       <br/>
       Kilise ve manastırlardaki nadide ikonların bir bölümü sökülmüş. Geri kalanların üzerindeyse sayısız kurşun izlerine rastlıyoruz. Kurşun izi taşımayan ikon bulmak mümkün değil. Bu “gavur resimlerine” kimlerin kurşun attığı doğrusu merak konusu. Ani’nin bazı yerlerinde Türk askerleri nöbet tutuyor; askere rağmen Ani’ye bu kötülüğü kimin, nasıl yapabildiği meçhul.
       <br/>
       <br/>
       Ani, definecilerin gözde mekanlarından. Ayakta kalabilmiş yapıların içi köstebek yuvası gibi. Bazı yapılarınsa duvarları ve birbirine simetrik yerleri oyulup eserlere zarar verilmiş. Köylüler, geceleri meçhul kişilerin araçlarla gelip kalıntılar arasında kazı yaptığını anlatıyor. Bu işi yapanlar arasında bazı resmi görevlilerin bulunduğu da köylülerin dilinde. Görünen o ki, Ani’nin yok oluşunu defineciler hızlandırıyor.
       <br/>
       <br/>
       Olumsuzlukların yanında, Ani’de iyi şeyler de oluyor. Dünya Anıtlarını Koruma Vakfı bu çok değerli tarihi kent kalıntısını “acil korunacak yerler” listesine almış. Bazı arkeolog grupları toprak altında kalmış yapıları günyüzüne çıkarmaya çalışıyor; Anadolu’nun ilk camisi olduğu söylenen Selçuklu eseri Menuçihr Camii’nin hemen yanındaki Selçuklu hamamı ve evler, sokaklar kazı ekiplerinin gayretiyle günyüzüne çıkmış. Kentin kuzeyini kuşatan 8 metre yüksekliğindeki surların 2,5 kilometrelik kısmı ayakta. Surların sağlam kalan bölümlerinde 8 adet kapı var. Üzerinde aslan kabartmasının bulunduğu Aslanlı Kapı en ünlü ve en işlek olanı. Surlarda da onarım çalışmaları yapılıyor.
       <br/>
       <br/>
       Ani’de, bir kısmı yıkılmış da olsa ayakta kalmayı başarabilen halihazırda 20 civarında eser var. Bunlardan 8’i kilise, 3’ü saray, 3’ü cami, 1’i kervansaray, 1’i manastır, 1’i köprü. Ayakta kalmış önemli eserlerden biri, daha sonra 1064 yılında Alparslan tarafından camiye dönüştürülen Meryem Ana Katedrali. Katedrali 1001’de inşa eden Trdat, 989 depreminden sonra yıkılan İstanbul’daki ünlü Ayasofya’yı adeta yeniden yapan mimarın ta kendisi.
       <br/>
       <br/>
       Şimdi... Ani için yapılan “iyilikler” yeterli mi? Ya da kurtulmuş/korunmuş oluyor mu birkaç arkeoloğun gayretiyle? Kesinlikle hayır. Önce gidip Ani’yi gezin. Kurşun yağmuruna tutulmuş ikonları, define için delik deşik edilmiş duvarları görün ve tarihî eserlerimizi korumada gösterdiğimiz özeni güzelce takdir edin. Sonra da ne Kültür Bakanlığı’na, ne de ilgili ve yetkili bir başka yere sakın şikayet etmeyin. Şikayet edilecek ne var ki?
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12834), [web.archive.org (arşiv bağlantısı)](http://web.archive.org/web/20050227160817/http://www.aksiyon.com.tr:80/detay.php?id=12834)
