# Türkmenistan

*Ahmet Dinç 1999.03.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Aşkların ülkesi Türkmenistan'dasınız; adını aşktan alan, "aşk"ın âbâd" olduğu  diyar Aşkâbad'da.
  </font>
 </div>
 <div id="newsText">
  <font class="detail-text">
   Sizi önce Türkmenlerin Yunus'u Mahdumkuli karşıladı, çölde yoğurduğu Yunusvari aşk mısralarıyla. Biraz dikkatle, İran sınırını oluşturan Kopet dağlarının eteklerindeki başkent  Aşkâbad'ı abad etmek için Türkmenbaşı'nın şehre attığı nakışları farkettiniz. Ardından Türkmenleri.. Ege ovalarından, Karadeniz yaylalarından, Toroslardan deneniz, nineniz, babanız, ananız, kardeşiniz.
   <br/>
   <br/>
   Hemen, onlarca yıllık komünist sistemin ve son yıllardaki genel şehirleşme havasının Türkmenleri pek etkilemediğini görünce sevindiniz.
   <br/>
   <br/>
   Selçuklu'nun başkenti Merv kenti Türkmenistan sınırları içinde. Türkmenler Selçuklu'yu en az sizin kadar seviyor, sizin kadar kendinden biliyor. Sultan Sencer'in Selçuklu sultanları içinde, Türkmenlerin gönlünde ayrı bir yeri var; bunda, O'nun döneminde SelçukluTürkmen sanatının, devlet sınırlarının ve medeniyetinin zirveye çıkmış olması kadar Sultan Sencer'in hayatındaki hüzünlü birtakım hadiselerin rolü de var. Cengiz Han'ın istilası sırasında Merv'de taş üstünde taş bırakmayıp tam 1 milyon 300 bin Türkmen'in boynunu uçurtturması kesinlikle yüreğinizi burktu; muhasebecisine  öldürülen insan sayısının çetelesini tutturmasına ise resmen tiksindiniz... Türkmenler, Cengiz'in eline geçmesin diye Sultan Sencer'in kabrini, Merv'deki türbesinin kuzeydoğusunda bir yerlere götürüp saklamışlar; kabir hâlâ kayıp. Türkmenlerin en büyük umudu birgün Sultan Sencer'i bulabilmek. Gayriihtiyari, yönünüzü kuzeydoğuya dönüp ufku taradınız; "bunu yapan kaçıncı kişiyim acaba" diye, aklınıza sormak geldi. Merv'i Cengiz istilasında, topraktan yaptıkları surlar korumuş, bu çöl toprağından sur Türkmen'e ihanet etmemiş, geçit vermemiş Cengiz Han'a; fakat Ceyhun nehrinin şehrin üzerine yönlendirilen suyu Merv'in sonu olmuş. O gün bugündür, Ceyhun'un başı yerdedir, Merv'e yaklaştığında paramparça olur; Ceyhun'u seyrederken bunu da anladınız.
   <br/>
   <br/>
   Çölün Türkmen'e, Türkmen'in çöle olan aşkını en iyi gözlemleyeceğiniz yer, bir Aşkâbad'sa, bir de Aşkâbad'ın çölle kucaklaştığı yerdeki  tarihî Çöl Pazarı'ydı, oraya gittiniz. İpekyolu yüzyılları boyunca, hatta Cengiz'in uğursuz istilasında bile hiç aksatmadan çölün üzerine tezgahını açmış Türkmen. Çöl Pazarı'nın büyüklüğü sizi oldukça şaşırtıyor. Türkmen, yetiştirdiği meyvesebzeyi, el ve göz emeği verdiği halısını, kilimini ve daha neler neleri ülkenin dört bir yanından yüklenip Çöl Pazarı'na getiriyor. Aklınıza gelen ve daha çok da gelmeyen birçok "şey"i bu pazarda gördünüz, hazır pasaport satıldığını bile.
   <br/>
   <br/>
   Türkiye'dekilerden çok çok daha büyük olmasına ve tarihî atmosferine rağmen Çöl Pazarı'nda Kadıköy, Beyazıt ya da Fatih pazarlarındaki manzaralarla karşılaştınız; kasetçiler İbrahim Tatlıses, Serdar Ortaç, Sezen Aksu, Emrah satıyor. "Made in Turkey" birçok ürünleri de görüyorsunuz tezgahlarda; daha baştan farkettiğiniz gibi burası beynelmilel bir pazar.
   <br/>
   <br/>
   Çöl Pazarı'nda, Türkmen'in çölü yüzüstü bırakmadığını, çölün de onları aç ve açıkta komadığını acayip bir tutku şeklinde hissediyorsunuz. Fakat gözleriniz bunu dillendirecek birilerini arıyor. Pazarın bir yerine kurulmuş Türkmen çadırlarını görüyorsunuz, merak edip yaklaşıyorsunuz. Çadırın önünde insanlar birşeyler yiyor. O anda çadırdan 65 yaşlarında bir kadın çıkıyor. Bir an, Türkiye'de bıraktığınız annenize benzetiyorsunuz. Sizin farklı olduğunuzu anlayıp, "gel, gel" diyor. Çekinerek çadıra giriyorsunuz. İhtiyar kadın, "Hoşgeldin. Menim adım Avadan. Men 65 yaşımda." Çadırdaki kızların sözlerini ayan beyan anlıyorsunuz, kendinizi arada bir yokladığınız da oluyor, "Toroslar'da bir Yörük çadırında mıyım yoksa" diye. Çadırda üç dört tane kızı ve geliniyle "somso" dedikleri hamurdan yapılma bir yiyeceği yapıp hemen çadırın önünde satıyor ve geçimlerini böylece sağlıyorlar. Komünizm sonrası gerçeklerin sadece  onları değil hemen bütün Türkmenleri ailece ekmek derdine düşürdüğünü anlamanız uzun sürmüyor. Avadan size; "Men seni gördüm, çok sevindim" diyecek,  "Sen benim askerdeki küçük oğluma benziyorsun" diyecek, "Ecene (annene) selam et menim tarafımdan" diyecektir. Sonra, taa uzaktaki, Türkmen yazması takmış, Türkmen "zıbını" giymiş annenize getirdiğinizde o, bu selamı, çok iyi ve çok eskiden beri tanıdığı bir dosttan gelir gibi aşırı bir tabiilikle alacak, sizde fırtınalar kopacak...
   <br/>
   <br/>
   Sokaktaki ya da çöldeki Türkmenin size sürekli "Biz iki devlet, tek milletiz" demesi sizi o kadar mutlu etti ki, sanki o çok özlediğiniz ve nesiller boyu söyleyemediğiniz "İşte gerçek dost devlet ve dost halk bu" tesbiti farkında olmadan dilinize indi. "Biz sizi Anadolu'ya yediyüz atlı olarak göndermiştik, oysa ki şimdi çok oldunuz, sevindik" dediler size. Gönendiniz...belki farkında olmadan birkaç damla gözyaşı. Siz de Gülçiçek'in annesi Avadan'a, "Sizler de bıraktığımız gibi duruyorsunuz, sen anama benziyorsun, sen bacıma, sizi hiçbir kimse, hiçbir şey değiştirememiş" dediniz.
   <br/>
   <br/>
   Türkmenler, hayatın şiddetli gerçeğiyle, geçim derdiyle karşılaştıkları 90'lardan bu yana Aşkabad'a akın ediyor. Ama bu, tam onların fıtratına uygun bir yöneliş; Çöl Pazarı'na ya satmak ya da almak için geliyorlar. Avadan ve ailesi gibi binlerce Türkmen, Karakum'un sonsuz derinliklerinde yaşıyor. Parayı şehirde kazanıyor, hayatı çölde buluyorlar. Avadan, Çöl Pazarı'nın açık olduğu gün gelip burada "karöy"ü (kara ev) kuruyor, "aköy"se (ak ev) vazgeçemedikleri çölün biryerlerinde duruyor. Nedenini hâlâ kendinize sorup duruyorsunuz değil mi; Türkmen, kara keçi kılından yaptığı kara çadırı, karöy'ü neden şehirde kurar da, beyazdan yaptığı aköy'ü çöle kurar diye?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=559BA37B001DD3EAE35713EB13C8AB64?newsId=4242), [web.archive.org (arşiv bağlantısı)](http://web.archive.org/web/20130814001311/http://www.aksiyon.com.tr:80/aksiyon/newsDetail_getNewsById.action;jsessionid=559BA37B001DD3EAE35713EB13C8AB64?newsId=4242)
