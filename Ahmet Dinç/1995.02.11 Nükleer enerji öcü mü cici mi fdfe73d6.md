# Nükleer enerji öcü mü, cici mi?

*Ahmet Dinç 1995.02.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünyada 430 civarında olan nükleer santralların mühim bir kısmı Avrupa ülkeleri ve eski SSCB'de bulunuyor. Yani Türkiye'nin hemen yanı başında. Yani var olduğu ileri sürülen riskler le zaten içiçeyiz. Yeni inşa edilenler le sayıları hergeçen gün artan santrallardan Türkiye her nedense bir türlü nasiplenemiyor. Türkiye'den sonra bu kulvara giren Güney Kore şu anda 9 nükleer santralla bize örnek olma durumunda. 57 santrala sahip Fransa ve 109 santrala sahip ABD başta olmak üzere batılı ülkeler bizim nükleer enetjiye sahip olmamızı istemiyor. İşin enteresan tarafi şu ki biz de istemiyoruz
  </font>
 </div>
 <div id="newsText">
  <font class="detail-text">
   Çok fanatik muhaliflerinin de, müdafiilerinin de bulunduğu nükleer santral konusu son aylarda ülke gündemine iyice oturdu. Kimileri, "İhtiyacımız yok, bu aldatmacadır" diye ısrarla karşı çıkarken, diğer cephe "2000 yılında elektriksiz kalmayı göze alıyorsanız kalsın" diyor. Her iki cephe de görüşlerini hemen hergün gazete ve dergilerde, televizyonlarda karşı tarafa elektrik çarpması gibi iletmekte. Bir taraf, "Birkaç yıl sonrasına mumları hazırlayın, karanlıktayız" derken, diğer taraf insanlık ve çevre adına, "aydınlanma" yönünde girişimleri boşa çıkartmak için cansiperane mücadele veriyor.
   <br/>
   Çevreciler, hükümetin Türkiye Elektrik Kurumu kanalıyla Silifke'nin Akkuyu bölgesinde kurmayı planladığı nükleer santral için küçük çaplı kıyametler kopararak, nükleer santralin çevre ve insan için ölüm demek olduğunu iddia ediyorlar. Özellikle Greenpeace (Yeşil Barış) adlı çevre örgütünün başı çektiği çevreci muhalefet, Akkuyu'ya 40 otobüslük konvoylarla protesto gezileri düzenlemekten, kendilerini TEK'in kapısına zinciri emeye ve ölü taklidi yapmaya kadar herşeyi deneyerek, nükleer santral i engellemeye çalışıyor. Artık bıçak kemiğe dayandığı için, resmi ağızlar bu konuda kesin kararlı. Çünki TEK ve Dsİ verilerine göre, bugünkü elektrik enerjisi potansiyeli ile ancak 2000, en fazla 2005 yılına kadar gidebileceğiz. Küçükçekmece Nükleer Araştırma Merkezi Müdürü Prof. Dr. Fahir Borak, süreyi şöyle tesbit ediyor: "Şu anki kaynaklarla Türkiye'yi belki 2005 yılına kadar götürebiliriz. "
   <br/>
   <br/>
   SONRASı KARANLIK...
   <br/>
   Türkiye'nin ufkunda, gerçekten bir elektrik enerjisi darboğazı, kaderimizde mumlara, gaz lambalarına geri dönüş var mı? Yoksa çevrecilerin dediği gibi mevcut potansiyeller bize fazlasıyla yeter mi? Resmi ağızlar ve veriler yalan mı söylüyor?
   <br/>
   Ülkemizde elektrik üretimi geçtiğimiz yıl 70 milyar kilowatsaat oldu. Bunun yüzde 45 kadarı hidrolik santrallardan, geri kalanı termik santrallardan elde edildi. Bunlardan başka, bir de hesaba katılacak çapta bile olmayan mini bir doğalgaz santralı var Türkiye'de. TEK verilerine göre, Türkiye'nin nüfusunun 2000 yılında 70 milyon olacağı varsayılarak elektrik ihtiyacı yıllık 151 milyar kilowatsaat, 20ıo'da ise nüfusun 85 milyonu, elektrik ihtiyacının ise yıllık 314,5 milyar kilowatsaatı bulacağı hesaplanıyor. Hidrolik enerji kapasitemiz ise yıllık 120 milyar kilowatsaat. Yani ülkemizin bütün nehirlerine barajlar yapılsa ye tam kapasite çalışsalar yılda ancak bu kadar elektrik üretilebilecek. Ayrıca kömürden yıllık 100 milyar kilQwatsaat elektrik üretim potansiyeli var. Türkiye'nin, 2000 yılında çeşitli takviyelerle 151 milyar kilowatsaat üretime ulaştığı varsayıldığında, 201O'a aydınlıkta ulaşabilmesi için yılda 163,5 milyar kilowatsaat ek kapasite bulması gerekiyor. İşte bunu nereden bulacak?
   <br/>
   Çevreciler güneş enerjisi, rüzgar e" nerjisi, biokütle enerjisi gibi alternatifler olduğunu söylerken, Türkiye Atom Enerjisi Kurumu (TAEK) eski Başkanı Prof. Dr. Nejat Aybers, bunları komik ve laubali buluyor: "Bugün güneş ve rüzgar enerjisi ile ancak bir çiftliği aydınlatabilirsiniz. Bizim derdımiz ise koca bir ülke."
   <br/>
   <br/>
   Küçükçekmece Nükleer Araştırma Merkezi Müdürü Prof. Dr. Fahir Borak, çevreci kişi ve kuruluşların, nükleer enerji hakkında bilgi sahibi olmadıklarını, var olan bilgilerinin de yanlış olduğunu vurguluyor: "Olaya mantık dışı yaklaşıyorlar. Bana diyorlar ki, siz orada (K.çekmece NüMeer Araştırma Merkezi) sürekli radyasyon alıyorsunuz, öleceksiniz. Yahu biz deli miyiz ki ölüme bile bile gidelim? Ben onlara gelin diyorum, bizim orayı görün, yok biz oraya gelmeyiz, radyasyon alırız diyorlar. Oysa İstanbul'daki radyasyon oranını sürekli ölçüyoruz, İstanbul'da 8 ila II mikro röntgen/saat çevre 'radyasyonu var. "
   <br/>
   TAEK'in yürüttüğü "çare" proje kapsamında 2005 senesine kadar Akkuyu'da 1000 ila 1200 Megawatlık cı megawatt= 1 milyon kilowat) bir, ya da 650 megawattlık iki tane nükleer reaktör düşünülüyor. TAEK yetkililerine göre Akkuyu'nun belirlenmesi öyle kolayolmadı. Bölgenin sismik faaliyeti 5 istasyon tarafından 3 yıl boyunca ölçüldü. 2300 metre derinliğe inilerek zemin mekaniği yapılmış. Suyun akıntısı senelerce ölçülmüş.
   <br/>
   <br/>
   Bitki've hayvan türleri tesbit edilmiş, Tahrnil ve tahliyeyi yapacak liman inşa edilmiş. Neticede Akkuyu'ya bugüne kadar 100 milyar TL yatırılmış. Toplam 3 milyar dolara malolacak santralin sadece güvenlik sistemine bu paranın yüzde 40'ı, olan 1 milyar 200 milyon dolar harcanacak yapımı ıçın geçtiğimiz aylarda danışman firma ihalesi yapıldıve patırtı gürültüler arasında Güney Kore'li bir firma kazandı. Danışman firma ihale şartlarını hazırlayacak ve en geç 1996'da Akkuyu Nükleer Santrali'nin yapımı na başlanacak.
   <br/>
   Bütün bunlar olurken, kamuoyunda da fırtınalar koptu. Hürriyet yazarı Yalçın Pekşen, nükleer taraftarı yazıları sebebiyle çevrecilerin, özellikle Greenpeace'in hışmına uğradı. Basında görüşlerini açİklayanlar furyasına katılan DİSK'e bağlı Devrimci Maden Sen Başkanı Tayfun Görgün, 10 Ocak 1995 tarihli Y eni Yüzyıl gazetesindeki yazısında, nükleer enerjiyi "aldatmaca" olarak niteledikten sonra şunları yazdı:
   <br/>
   "Bugünkü kurulu gücümüz 2000 yılındaki ihtiyacımızı rahatça karşılar durumdadır. Türkiye'nin yılboyu tüketim sınırı ortalama olarak 10 bin megawatın altındadır... Elektrik üreteceğimiz başka kaynaklar da var. Güneş enerjisi, rüzgar enerjisi, biyogaz, kıyı dalgaları vb... Ülkemizin elektrik enerjisi açısından ne bugün, ne de yarın nükleer santrale kesinlikle ihtiyacı yoktur..."
   <br/>
   Görgün'e aynı gazetenin 17 Ocak sayısında cevap veren Yılmaz Bektur adMühendis,'Çağdaş sendikacılık yapmak isteyen DJSK'e bağlı bir sendika başkanının eksik ve yanlış bilgilerle donatılmış olduğunu" dile getirdi.
   <br/>
   Bu arada, iktidar yıllarında nükleer enerji girişiminin sürekli "akim" bırakılmış olmasının burukluğunu hala üzerinden atamamış olsa gerek ki, Cumhurbaşkanı Demirel, geçtiğimiz günlerde Hindistan'dayken, tartışmaya taa 0ralardan "nükleer sitem" ederek katıldıve şöyle dedi: "Türkiye'de 25 seneden beri nükleer santral kurmak için çabalanıyor. Fakat bazı çevreler buna hep karşı çıktı. Nükleer enerjinin tarımda, tıpta büyük faydası var. Hindistan milyonlarca kilowaksaatlik santraller kuruyor. Bizde ise nükleer santrallere karşı kuvvetli bir cereyan var. "
   <br/>
   <br/>
   YAR OLMADI BİZE ŞU NÜKLEER
   <br/>
   <br/>
   Ülkemizde daha 1970'lerin başında Prof, Nejat Aybers ve Prof. Ahmet Yüksel Özemre hazırladıkları bir raporla, Türkiye'nin 2000'lerde "teklemeye" başlayacağını, 2020 yılında ise tamamen karanlıkta kalacağını ortaya koymuşlardı. Fakat nükleer santraller yoluyla elektrik enerjisi üretmek nedense pek rağbet görmedi. Son 30 yılda, nükleer enerjiye geçme yönündeki üç büyük teşebbüs, kuvvetli eller tarafından engellendi. Biz 1960'larda başladığımız nükleer enerji macerasında hala Kaf Dağı'nın eteklerinde gezinirken, nükleer enerji üretimine 1981'de başlayan Güney Kore şimdi 9 nükleer santral sahibi oldu, 7 tane de inşaa ediyor, üstelik bu konuda bize kılavuzluk yapmak üzere danışmanlık ihalesini kapıverdi.
   <br/>
   Türkiye'de nükleer enerji üretilmesinin en büyük muhalifleri, çevre örgütleri. Bu çerçevede Greenpeace başı çekiyor. Türkiye'nin nükleer enerjiye ihtiyacı olmadığını belirtiyorlar. Akkuyu Nükleer San tral i' nin yapımı için danışman firma ihalesi gündeme geldiği günlerde Yeşil Barış da ülkemizde bir şube açma çalışmalarına başlamıştı. YeşiI Barış'ın, halkın hassas damarından tuttuğu kesindi. Binlerce kişinin öldüğü, binlercesinin de ecelini beklediği iddia edilen Çernobil nükleer kazasından yola çıkarak nükleer santrallerin nasıl öldürücü olabildiğini kamuoyuna kabul ettirmek hiç de güç olmuyordu. Medyadan da bu konuda tam destek alıyorlardı. Akkuyu çevresindeki 30 kadar belediyenin başkanını Ankara'ya getirip "olayı" protesto ettirmeleri güç olmadı. Oysa ulusulararası araştırma ekibinin raporuyla da sabit olduğu üzere Çernobil'de ölenler 31'i itfaiyeci olmak üzere 38 kişiydi.
   <br/>
   Birkaç aylık ömürleri kaldığı söylenerek Türkiye'ye dört defa getirilen Çernobil kurbanı 240 kadar lösemili çocuğun vadesi her nedense bir türlü dolmuyor, üstelik yanaklarından kan aktığı, koşup oynadıkları, şahitlerince dile getiriliyordu.
   <br/>
   Prof. Ahmet Yüksel Özemre, bu çocuklar için müthiş iddialar ortaya atıyor: "İsviçre'de Engelberg Formu'na davet edilmiştim. Burada konuştuğum bir Alman nükleer enformasyon uzmanı bana, Avrupa limanlarında dolaştırılan, Türkiyeye 4 kez getirilen bu çocukların aslında lösemili falan olmadıklarını, bımların dev bir transatlantikle gezdirilmelerinin, Portekiz'deki bir petrol vakfı tarafindan finanse edildiğini söyledi. "
   <br/>
   Prof. Özemre, çocukların en son getirilişlerinin, Enerji ve Tabii Kaynaklar Bakanı Ersin Faralyalı'nın Aralık 1993'teki, "Hükümet olarak nükleer enerjiyi seçtik. Ve hükümetimiz nükleer enerjiden istifade etmek konusunda siyasi irade sahibidir. "beyanının bir hafta sonrasına rastladığını belirtiyor.
   <br/>
   <br/>
   YEŞİL ÇEVRE MI, YEŞIL DOLAR MI?
   <br/>
   <br/>
   Özemre'nin iddiası, çevre örgütlerinin prestijini bir anda sıfıra indirecek kadar ürkütücü. Bunların üstüne bir de, nükleer enerji taraftarı olması sebebiyle yeşillerin kara listeye aldığı Hürriyet gazetesi yazarı Yalçın Pekşen'in söyledikleri eklendiğinde, akla ister istemez çevrecilerin yeşil para- yeşil çevre ikilemi geliyor. Yalçın Pekşen diyor ki, "Bana,antinükleer grupların petrol ve kömür tröstleri tarafindan finanse edildikleri söylendi. Önce inanmadım. Bana dediler ki, 'Greenpeace dünyanın en büyük çevre örgütüdür, faliyetlerini inceleyin'. Bizim gazetede herşeyi bulabileceğim mükemmel bir arşivimiz vardır. Greenpeace ile ilgili dosyayı buldum. Gördüm ki Greenpeace'cilerin dünyayı en çok kirleten petrol ve kömür konusunda hiçbir faaliyetleri olmamış. Sadece ve sadece nükleer karşıtı faaliyetleri olmuş. Çok manidar. Bu kuruluşun yüzde 75 üyesi Fransa' dan. Fransa dünyada nükleer enerjiden en çok yararlanan ülkelerdeni. Orada en küçük bir hareketleri olmamış. Bunlar ciddi bir kuruluş değil. En son, geldiler Ankara'da kendilerini TEK binasına kilitlediler. Bütün bunları daha nükleer enerjisi olmayan bir ülkede yapıyorlar. O zaman anladım ki, bana söylenenler bir ölçüde doğru. Antinükleerciler petrol ve kömür kartelleri tarafindan destekleniyor lafinın kanıtını bulur gibi oldum. Tabibunlara verilen paralar öyle belgeli yazılı, banka dekontlarıyla ödenmiyor. Mafya işi gibi. Bunlar rişvetse bunların başka bir belgesi olamaz. Ben bunları yazdım. Karşıdan, bunun böyle olmadığını isbatlayan bana hiçbir şey gelmedi. Çünkü söyleyecekleri birşey yok. "
   <br/>
   <br/>
   IKİ YÜZLÜ NÜKLEER
   <br/>
   <br/>
   Çevre grupları nükleer enerjiye karşı çıkarken en büyük gerekçeleri, bir nükleer santralde meydana gelebilecek muhtemel bir kazanın binlerce insanın ölümüne, tabiatın harap olmasına sebep olacağı düşüncesi. Bir de nükleer santrallerin, akıllarda. nükleer silah çağrışımı yapması var; bu da itici unsur olarak çevreci örgütler tarafından kullanılmakta. Nükleer enerji uzmanları, bu enerjiyi kullanmanın gerçekten risk taşıdığını belirtip, "Fakat yüksek risk unsuru yüzünden o kadar çok sayıda güvenlik tedbiri alınıyor ki, tehlikesi diğerlerinden daha aza iniyor." ibaresini ekliyorlar. Tıpkı otomobil ve uçak gibi. Uçak havada gittiği için tehlikeli deniyor fakat o kadar çok önlem alınıyor ki, neticede otomobil kazaları uçak kazalarından kat kat fazla çıkıyor. Termik 've hidrolik santrallerdeki kazalarda şimdiye kadar
   <br/>
   binlerce kişinin öldüğü biliniyor.
   <br/>
   <br/>
   Prof. Nejat Aybers, söylentilerin aksine, nükleer reaktörlerin çalışırken yaydığı radyasyonun, televizyonun yaydığından çok daha az olduğunu belirtiyor. Prof. Aybers, "Televizyon, insana senede 0,1 siver doz radyasyon verir. Nükleer santral ise yılda 0,01 siver doz verir. Bunlar bilimsel gerçekler. Nükleer santrallarda herşeye dayanıklı çelikten dış güvenlik kabuğu vardır. Bu kabuk 12 dereceli depreme ve kilometrelerce yukardan düşebilecek bombardıman uçaklarına bile dayanabilir. Japonya'daki son Kobe depreminde hiçbir santrala birşeyolmadı, kaldı ki o çevreae 30 tane nükleer santral var. Çernobil'de koruyucu dış kabuk yoktu. Dış kabuk, patlama olsa bile radyasyonun yayılmasını engeller. "
   <br/>
   Nükleer enerji üreten ülkelerden Japonya, Fransa ve İngiltere'nin yaptığıçalışmalara göre en ucuz elektrik nükleerden sağlanmakta. Fransızlar elektriğin kw/saatini nükleerenerji ile 24- 25 franktan, kömürle 28-34 franktan elde ediyorlar. İngiliz ve Japonların çalışmaları da, nükleer enerjini~ kömür, hidrolik enerji ve tabii gaza göre daha ucuz olduğunu ortaya koyuyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-542-nukleer-enerji-ocu-mu-cici-mi.html), [web.archive.org (arşiv bağlantısı)](http://web.archive.org/web/20130112060226/http://www.aksiyon.com.tr:80/aksiyon/haber-542-nukleer-enerji-ocu-mu-cici-mi.html)
