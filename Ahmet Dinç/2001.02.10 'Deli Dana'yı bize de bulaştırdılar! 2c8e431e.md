# ‘Deli Dana’yı bize de bulaştırdılar!

*Ahmet Dinç 2001.02.10*

<div>
 <p class="spot">
  Deli  dana hastalığı adeta kasıtlı gibi bir dağıtımla Türkiye'ye de geldi.
 </p>
 <p class="metin">
 </p>
 <img border="0" src="/web/20020502044758im_/http://www.aksiyon.com.tr/2001/323/resimler/Deli.jpg"/>
 <p class="metin">
  İngiltere'nin, deli dana hastalığına yakalanan kişilerden aldığı kanları, aralarında Türkiye'nin de bulunduğu 11 ülkeye sattığı oraya çıktı. The Guardian gazetesinin haberine göre, İngiltere'nin yurtdışına çocuk felci aşısı ve hemofili hastalığının tedavisinde kullanılan plazmalara BSE virüsü taşıyan üç hastadan alınan kan da karıştı. İhmalden ziyade adeta kasıt görüntüsü veren olayda, kanların gönderildiği ülkeler de dikkate alınınca bu kanaat daha da güçleniyor. Yaklaşık 83 bin ünite kan Türkiye, Dubai, Hindistan, Brunei, Mısır, Umman, Fas, Singapur ve Rusya'nın da aralarında bulunduğu 11 ülkeye pazarlanmış. Gönderilen 83 bin 500 doz kanın büyük bölümünün, gittiği sözkonusu ülkelerde kullanıldığı bildirildi. Sağlık Bakanı Osman Durmuş ise sözkonusu kanın gittiği 11 ülke arasında Türkiye'nin bulunmadığını söyledi. Bakan Durmuş, resmi yollardan bu şekilde kan girmesinin mümkün olmadığını, ancak kaçak olarak girmiş olabileceğini, kan ithali için 14 aşamalı sıkı kontrol gerektiren bir yol izlendiğini açıkladı.
 </p>
 <p class="metin">
 </p>
 <p class="arabaslik">
  Beyaz enerji tutuklamaları sürüyor.
 </p>
 <p class="metin">
  Enerji ve Tabii Kaynaklar Bakanlığı Değişik Enerjiler Dairesi eski Başkanı Hüseyin Çoğalan da Ankara DGM Cumhuriyet Savcısı Talat Şalk'ın talimatıyla gözaltına alındı.
 </p>
 <p class="metin">
  FP Genel Başkan Yardımcısı Teoman Rıza Güneri, Hizbullah olayının araştırılmasını istemeyenler bulunduğunu, TBMM'de 1 yıl önce Hizbullah olayının açıklığa kavuşturulması için araştırma önergesi verdiklerini, ancak önergenin 93. sıraya itildiğini söyledi.
 </p>
 <p class="metin">
  Aksiyon'un yazdığı bor madeniyle ilgili dosya TBMM'de yankı buldu. DYP Şanlıurfa Milletvekili Mehmet Yalçınkaya, "Bor madenlerinin önümüzdeki yüzyılın madeni olması, stratejik değeri olması nedeniyle, özelleştirilmesi halinde ciddi sorunlar yaşayacağımızdan eminim, özelleştirilmesine şiddetle karşıyım" dedi.
 </p>
 <p class="metin">
  Yılmaz Erdoğan'ın "Vizontele" adlı filmi, üç günde 367 bin 255 kişi tarafından izlenerek toplam seyirci sayısında rekor kırdı.
 </p>
 <p class="metin">
  İngiliz gizli servisi MI—6'nın, Lizbon'daki bir Rus karargahına sızmak için iki fareyi kullandığı, eğitilen farelerin, ağızlarıyla taşıdığı dinleme cihazlarını Rusların evine bıraktığı ortaya çıktı.
 </p>
 <p class="metin">
  Rus bilimadamları dolunay ve yeniay zamanlarında yeryüzünde deprem riskinin arttığını ortaya çıkardı; bu zamanlarda artan nötron ışıması fayları harekete geçiriyormuş.
 </p>
 <p class="metin">
  Taliban, Afganistan'ın meşru yönetimi olarak tanınması garantisi verilmesi durumunda  Ladin'i iade edebileceğini açıkladı.
 </p>
 <p class="metin">
  Suudi Arabistan'ın başkenti Riyad'da geçen yıl 17 ve 22 Kasım'da düzenlenen ve bir kişinin öldüğü bombalı saldırının failleri Batılı çıktı: İngiliz, Fransız ve Belçikalı.
 </p>
 <p class="metin">
  IMF, Türkiye'ye vereceği 1 milyar 400 milyon dolar krediyi onayladı.
 </p>
 <p class="metin">
 </p>
 <p class="arabaslik">
  —Ben bir liboşum, gerçekten liboşum (Mehmet Barlas— Gazeteci—yazar).
 </p>
 <p class="metin">
  — Meclis'in kırmızı koltukları bizi tahrik edip sinirli yapıyor (Ahmet Çakar— Meclis İdare Amiri).
 </p>
 <p class="metin">
  - Menderes'in mezarında Zorlu yatıyor(Ahmet Acarol-İmralı Cezaevi eski Müdürü).
 </p>
 <p class="metin">
 </p>
 <p class="arabaslik">
  Emin Çölaşan:
 </p>
 <p class="metin">
  Plaza silahşörünün, plaza dışına çıkınca cesareti kırıldı ve Mehmet Barlas'la tartışmamak için programdan kaçtı.
 </p>
 <p class="metin">
 </p>
 <p class="arabaslik">
  Nazlı Ilıcak:
 </p>
 <p class="metin">
  "Buradaki" sayılı demokratlardan biri olduğunu, İlahiyat'a verdiği samimi destekle gösterdi.
 </p>
 <p class="metin">
 </p>
 <p class="arabaslik">
  —Mesut Yılmaz, ABD Senatosu'nda Ermeni tasarısı geçecek diye korkudan Dışişleri Bakanlığı'ndan istifa etmişti(Semra Özal— Rahmetli Turgut Özal'ın eşi).
 </p>
 <p class="metin">
  — Korkmadım, Özal'a danıştıktan sonra istifa ettim (Mesut Yılmaz— Başbakan Yardımcısı).
 </p>
 <p class="metin">
 </p>
 <p class="arabaslik">
  378:
 </p>
 <p class="metin">
  Türkiye'ye 2000 yılında yatırım yapmak için gelip izin alan yabancı firma sayısı.
 </p>
 <p class="metin">
 </p>
 <p class="arabaslik">
  Şimdi CHP "hazırlanıyor"
 </p>
 <p class="metin">
  Türkiye'nin siyasi gidişatını anlayarak takip edenler, inanılmaz olayların yıllardır rutin bir hal aldığının farkındadır. Hele de siyasi partilerin (çoğu zamanlar) iktidara nasıl "taşındığı" bizim ülkemize ve bir de muz cumhuriyetlerine has bir vakadır. Her seçim arası dönemde, ikinci yılın devrilmesine denk gelen zamanlarda yaşanan hareketlilik dikkat çekici olmuştur hep. Muhtemelen sonraki seçimi kazanacak parti bu dönemde "tespit edilmiş", o da yüce vazifeyi almanın heyecanıyla yeni atraksiyonlara girişmiş olur. Çoğunlukla da "yüksek iradeler" tarafından önüne konulan faaliyetleri gerçekleştirir. İktidarda değilse önceki seçimlerde uğradığı hezimetler unutturulur önce; yeni ve kurtarıcı imajıyla boyanıp cilalanır. Seçim günü en kritik gündür bu programların operatörleri için; seçmen cilanın altındaki eski ve çürümüş, denenmiş yapıyı farkedip zokayı yutmamış olsa bile, sandıklardaki bu tür her zaman olası "kazalara" karşı tedbirler alınır. Bu tedbirleri aslında Ankara kulisleri çok iyi bilir ve her seçimi takip eden günlerde, seçimin nasıl "kazanıldığı" sadece fısıltıyla konuşulur.
 </p>
 <p class="metin">
  Son zamanlarda, özellikle Baykal'ın tekrar gelmesinden sonra CHP'yi izliyorum. Baykal ne kendisinin, ne partisinin geleneğinde hiç olmayan, kendi tabanının da acayip karşıladığı Mevlanavari atraksiyonlar yapmaya başladı. Yüzde 6'lardan alınıp, nasıl en azından iktidar ortağı yapılacak bir seviyeye getirilecek bilinmez ama Türkiye'de iktidarları belirleyen güç(ler), bu defa CHP'ye oynuyor gibi.
 </p>
 <p class="metin">
 </p>
 <p class="arabaslik">
  "CHP ile  birleşmem muhaldir"
 </p>
 <p class="metin">
  Herkesi CHP'ye çağıran Baykal'ın "kancayı" taktıklarından biri olan Aydın Menderes'e sorduk:
 </p>
 <p class="metin">
  —CHP'den size teklif geldi mi?
 </p>
 <p class="metin">
  Bir teklif yapılmadı. Konunun nasıl gündeme geldiğini medya mensupları daha iyi bilir.
 </p>
 <p class="metin">
  —Teklif gelirse ne yapacağınızı düşündünüz mü?
 </p>
 <p class="metin">
  Bunun bir önemi yok. Cereyan etmemiş bir vaka hakkında yorum yapmak siyasi ilkelerime uygun düşmüyor. CHP'nin bana talip olduğu haberleri rivayetten ibaret.
 </p>
 <p class="metin">
  —Baykal, Özal gibi herkesi partiye bekliyor. Bunun anlamı ne?
 </p>
 <p class="metin">
  CHP'nin son zamanlarda aldığı hizip partisi görüntüsünden sıyrılma uğraşı bu. Uzlaşmaz, hırçın bir parti görünümündeydi. Baykal daha önceki genel başkanlığında buna uygun bir görüntü veriyordu. Şimdi yeni bir imaj peşinde. Bu imaj hoşgörülü, ülkeyi bütün kesimleriyle kucaklamaya çalışan bir parti, bir genel başkan imajı. Anadolu solu tabirinden, Edebali'ye kadar uzanan çizgiyi bu imajı kazanmak için atılmış adımlar olarak görüyorum.
 </p>
 <p class="metin">
  —Samimi adımlar mı bunlar?
 </p>
 <p class="metin">
  Siyasette samimiyet herkes için su götürür. Ancak CHP'nin eski hırçınlığını sürdürmekten bir sonuç alamayacağını anladığı ortada. Her kesimle uzlaşma olmasa bile diyaloğa dayalı bir siyaset özlemi var. Bugün bu tür siyaset prim yapıyor. CHP ve Baykal da bu gerçeği gördü.
 </p>
 <p class="metin">
  —Bu atraksiyonlar CHP'yi gelecek seçimlerde iktidara taşıma programının parçaları olabilir mi?
 </p>
 <p class="metin">
  Şu anda Türkiye'de, Allah'ın arzu ve iradesinin dışında, hiçbir siyasi partiyi tek başına iktidara taşıyabilecek bir güç yok. CHP'nin tek başına iktidarı bence imkan ve ihtimal dahilinde değil. Alabileceği en iyi netice barajı aşmaktır. Baykal, başlattığı bu çıkışı sürdürecek olursa sanıyorum ki faydalı da olur.
 </p>
 <p class="metin">
  —Teklif geldiğinde kabul edecek misiniz?
 </p>
 <p class="metin">
  Hayır. Ben ve CHP çok ayrı yerlerde duruyoruz, aramızdaki boşluk çok büyük. Siyasi konjonktürün doldurabileceği bir uçurum değil bu. Ayrı fikirlerin, ayrı ekollerin insanlarıyız. Konjonktürel gelişmeler bir birileşmeyi mümkün kılmaz, bu muhaldir. Ama Baykal taktir ettiğim bir politikacı. Ülke için olumlu hizmetleri olabilir.
 </p>
 <br/>
 <center>
  <a class="anaorta" href="http://web.archive.org/web/20020502044758/mailto:ahdinc@superonline.com">
   ahdinc@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/323/karakutu/1.htm), [web.archive.org (arşiv bağlantısı)](http://web.archive.org/web/20020502044758/http://www.aksiyon.com.tr:80/2001/323/karakutu/1.htm)
