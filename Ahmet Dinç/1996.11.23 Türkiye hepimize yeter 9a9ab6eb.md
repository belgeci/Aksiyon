# Türkiye hepimize yeter

*Ahmet Dinç 1996.11.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Telefonu çeviriyoruz. Ülkemizin son günlerdeki "alabora" hali bizi üzüyor, sıkıntının, yolunda gitmeyen şeyin kaynağına inmek, gidişatın olumlu istikamete dönmesi için üstümüze düşeni beyan etmek üzere bir yayın yapacağız.
  </font>
 </div>
 <div id="newsText">
  <font class="detail-text">
   Siyasiler, düşünen aydınlar, ilim adamları, sanatçılar, toplumun kanaat önderi durumundaki kişi ve kuruluşlar muhatabımız. Sinema yönetmeni Halit Refiğ telefonun öteki ucunda. Konuyu açıyoruz kendisine: "Başka Türkiye yok. Farklı gruplar, farklı fikir sahipleri, mozaiği oluşturan her bir taş diğerleriyle birlikte aynı coğrafyada yaşamak zorunda olduğuna göre, nedir bu patırtı? Herkesin birbirine tahammül edeceği, birlikte yaşayacağı temel kriterlerimiz yok mu?"  Refiğ şaşkın; "Vay canına" diyor, "Şimdi biz de aynen bu konuyu konuşuyorduk. Meslektaşım Metin Erksan ve Yunan asıllı fakat Müslüman olmuş, Fatih Üniversitesi Öğretim Üyesi Profesör Muhammet Şemsettin Megalomatis misafirlerim. Bu konunun içine dalmıştık ki, telefon çaldı. Demek ki, Türkiye'de herkes bu konuyu konuşuyor."
   <br/>
   <br/>
   Benzer tepkileri daha birçok yerden aldık. Ülkemizin içinde bulunduğu durumun sebebi, insanlarımızı saran psikoloji hakkında çeşitli kesimlerin teşhisi farklılık gösterse de çözüm için getirilen teklifler hep belli noktalarda toplanıyor. Türkiye'nin son dönemde  çeşitli kesimler tarafından (yine) çatışmalar ülkesi haline getirilmeye çalışıldığı, genel kanaat. İktidar çekişmeleri, terör, mafya, mafyaya bulaşmış devlet kademeleri, üniversitelerdeki provokatif eylemler, ekonominin bir türlü rayına oturtulamayışı ve IMF'in hergün başımızda Demokles'in Kılıcı gibi durması, her kademede yaşanan rant kavgaları...
   <br/>
   <br/>
   Türkiye'de son zamanlarda garip olaylar oluyor. Önemli kişilere yapılacak suikastlar son anda veya tesadüfen önleniyor. Siyasiler toz duman içinde kalmış bir Ankara'da, el yordamıyla ülke meselelerine elkoymaya çalışıyorlar. Birçoğu sun'i olmakla birlikte, bir skandalı ancak bir başka skandalla örterek aşıyoruz. Bulunduğumuz "gemideki" sarsıntılar dayanılmaz hale geldiğinde birtakım kişi, kuruluş veya yayın organlarının "çürümeye son", "temiz eller" türü iyiniyetli kampanyalarına gösterilen ilgi, toplumumuzun Temiz Türkiye'yi ne kadar çok istediğini ve özlediğini ortaya koyuyor. Fakat ne bu tür kampanyalar ve organizasyonlar, ne de kamuoyundan yükselen tepki sesleri disipline edilmemiş, nereye "vuracağını" kestirememiş sığ/mevzi atışlar olarak kaldı hep. Tepkiler, o günlerde gerçekleşmiş bir yolsuzluğa ve bunu yapanlara, işlenilen faili meçhul bir cinayete, ya da ortaya çıkan bir rüşvet olayının "kahramanlarına" kilitlenmekten daha ileri gidemedi.
   <br/>
   <br/>
   Türkiye mozaiğini oluşturan farklı renkleri temsil eden kişi ve kuruluşlar bile, önce Türkiye'yi düşünmek, ülke çıkarları için tartışmak yerine,  tarafların birçoğunun rant ve çıkar için kavga ettikleri, bu sırada bazı ilkelerin unutulduğunu dile getiriyorlar. İnsanlarımızın "ötekine" kuşkuyla baktığı, güvenecek "dağlar"ının azaldığı, yağmur duasına çıkar gibi insanlarımızın barış ve huzur duasına çıkacak hale geldiği bir dönemde, birlik ve tahammülü öneren kişilerin ve yayınların bulunması ihtiyaçtan öte, zaruret..
   <br/>
   <br/>
   SIKINTININ KAYNAĞI NEREDE?
   <br/>
   <br/>
   Çözüm üretmek, öncelikle hastalığa teşhis koymayı gerektiriyor. Ülkedeki çatışma noktaları ister Halit Refiğ'in iddia ettiği gibi dış odaklar tarafından meydana getiriliyor olsun, isterse Etyen Mahçupyan'ın ifadelerindeki gibi; çatışma, rejimin dayandığı ilkeler bazında devlethalk ve laikantilaik cepheler şeklinde gerçekleşsin, herkesin bu ülkede ve birlikte yaşamak zorunda olduğu kesin. Farklılıkların birlikteliğinden doğacak enerjiyle içinde bulunduğumuz gemiyi yürütmek varken, enerjilerin geminin batmasına sebep olacak güç haline dönüştürülmesi, bu coğrafyada yaşayan insanların tarihi tavrına da uymuyor.
   <br/>
   <br/>
   Türkiye'de toplumsal barışın gerçekleşmesinde AleviSünni dengesine dikkat çeken Alevi dedesi Muharrem Naci Orhan, diyalog konusunda devlet büyüklerinin kayıtsız tutumundan şikayetçi. Alevi ve Sünni kesimler arasında diyalog eksikliğinin bulunduğunu ve bunun da toplumsal barışın temininde gecikmeyi getirdiğini belirten Muharrem Naci Dede şunları söylüyor: "Birbirini tanımayan insanların birbirlerine güvenmemeleri doğaldır. Birlik ve bütünlüğü sağlayabilmek için devlet otoritesi ile hukuk ikilisinin uyumlu olması gerekir. Fakat bunlar Türkiye'de henüz uyumlu değillerdir. Tüm çalkantıların kaynağı bu uyumsuzluktur. Bunda en çok sorumlu olanlar da devleti yönetenlerdir."
   <br/>
   <br/>
   Atatürkçü Düşünce Derneği (ADD) İstanbul Merkez Şube Başkanı Bilge Bilgiç, ülke gerçeklerine daha sarsıcı kelimelerle parmak basıyor: "Enflasyonun üçlü rakamlarla ifade edildiği, köşe dönücülük felsefesinin ön planda tutulduğu, hukuk devletine olan güvenin sarsıldığı, insan varlığına gerekli önemin verilmediği, temel hak ve özgürlüklerin rafa kaldırıldığı, eğitimde fırsat eşitliğinin ortadan kalktığı, insanlarımızın yarınından endişe duyduğu bir tablo içerisinde güvenden, barış ortamından söz etmek elbette ki olanaksızdır."
   <br/>
   <br/>
   Çatışmalarımızın kaynağı konusunda, konuştuklarımız arasında 'harici unsurlar'da ısrarlı olanlar da  vardı. Halit Refiğ, "Bu sürtüşmeler içerden kaynaklanan şeyler değil, ben Türkiye'deki bütün kışkırtıcı hareketlerin arkasında dış kaynakların olduğuna kesin iman etmekteyim. NATO müttefiklerinin Türkiye'ye karşı dışardan bir harekatı var. ABD ile Rusya 1992'de anlaşırken, bu anlaşmanın Türkiye aleyhine bazı kararlar içerdiğini şimdi şimdi anlıyorum" diyor. Doğu Perinçek'e göre ise, "Türkiye kökleri dışarda bazı güçlerin oyuncağı haline gelmiş durumda."  Prof. Dr. Yaşar Nuri Öztürk de, "Bu kutuplaşmalar dışarıdan kotarılıyor" diyor. Öztürk, "Kutuplaşmanın kaynağı dışarıda. Tabii bunun içerde uygulayacıları var. İçerdeki gruplar buna alet oluyorlar, belki farkında olarak, belki olmayarak" ifadelerini kullanıyor.
   <br/>
   <br/>
   Biraz işin kolayına kaçıyor gibi miyiz acaba? "Dışardakilerin" emelleri ve müdahaleleri sözkonusu olsa bile halkı birbirine "tutkun" bir Türkiye'de kimsenin karıştırabileceği bir yer, düşman edeceği kesimler bulması düşünülebilir mi? Bu noktada, Türkiye'yi oluşturan ve kendine yine Türkiye'den birilerini hasım bilen insanların, "Sahi, ben onlara husumet beslemeye neden başlamıştım?" diye kendine sorması lazım değil mi?
   <br/>
   <br/>
   TAHAMMÜL,  HEM DE 2300 DOLARLA
   <br/>
   <br/>
   İyiniyetle sarfedilmiş bir söz, "karşı taraf"ın acımasız eleştirilerine maruz kalabiliyor. Çürüme ve kokuşma kelimeleri sık sık telaffuz edilmeye başlandı. Yolsuzluk, rüşvet, çete, mafya kavramlarından  beşikteki çocuklar bile haberdar. Bunun hikmetini, son günlerin gündemdeki ismi Çetin Altan, mesleksizlik olarak formüle ediyor. "Adam başı 2300 dolarla herkesin birbirine tahammül etmesini bekleyemezsiniz" diyen Altan, bütün sıkıntının, Türkiye insanının yüzde 80'inin mesleksiz olmasında yattığını, meslek sahibi olan insanın ekonomik durumunun yükseleceğini, bunun da "ötekine" tahammülü getireceğini savunuyor.
   <br/>
   <br/>
   ANAP Genel Başkan Yardımcısı Agah Oktay Güner ise, biraz da muhalefet pozisyonunun etkisiyle daha ileri gidip sosyal buhran yaşadığımızı söylüyor. Güner, "Türkiye, bir mozaik parçası gibi dökülüyor. Bunun temel sebebi Türkiye'nin, tarihindeki büyük bütünleşme dönemlerinin sihirli kudretini unutmasından kaynaklanıyor. Selçuklu asırlarında, Osmanlı asırlarında bu birliği sağladık. Çubuk Ovası'nda Timur bozgununa rağmen Osmanlı'nın tekrar diriliş sırrını düşünmek zorundayız" diyor.
   <br/>
   <br/>
   Ülkemizin yapısının, tek fikre ve tek anlayışa müsait olmadığı bir gerçek. Herkesi tek fikir etrafında toplamak dünyanın hiçbir yerinde şu ana kadar gerçekleştirilemediğine göre, mevcut fikir ve gruplara tahammül göstermek sosyal barışın temel şartı olsa gerek. Fakat görünen manzara bunun aksi istikametinde. Kutuplaşmaları her vesileyle yeniliyoruz. GazeteciYazar Murat Belge, Susurluk'taki meşhur trafik kazasının yeni bir kutuplaşmayı ortaya çıkardığı görüşünde. "Kendimizden başkasına tahammül edemez haldeyiz şu an" diyerek üzücü gerçeği kabullenen Belge, "Niçin tahammülsüzüz?" sorusuna cevap verirken şöyle diyor: "Falanca şunu yazdı, cezalandırılmalı, öldürülmeli. Yıkılıyoruz, yok oluyoruz falan... Bu tür düşünce, kamplaşmayı daha da körüklüyor. Falanca onu yazdığı için bir de halk ona tepki gösteriyor, al sana bir kutuplaşma daha. Bu gelenekte şu düşünce var: "Ya bana uyacaksın ya da ben seni yok ederim." Türkiye'de toplum büyüyüp geliştikçe, yeni akımlar, fikirler doğdukça bunun liberal bir ortamı getirmesi gerekirken, böyle olmuyor hiçbir zaman. Yani bir ılıtıcı, ılıman düşünce yok. Kutuplaşmanın olduğu yerde, liberalizm ılımlı bir yer bulamıyor."
   <br/>
   <br/>
   Susurluk'taki trafik kazası çürüme iddialarına yeni deliller kazandıran bir dönüm noktası oldu. Olayın ucunun nerelere uzandığı konusunda halk/kamuoyu ilk defa bu kadar "ilerde" delillerle karşılaşıp dehşete düştü. Sahipsizlik duygusu, güvenememe halkta hiçbir zaman olmadığı kadar arttı. Tepkiler yürüyüşlerle, imza kampanyalarıyla dile getirildi. Veysi Seviğ, Milliyet gazetesinin Susurluk kazasından sonra başlattığı bir başka kampanyanın, "Çürümeye Son" kampanyasının İzleme Kurulu üyesi. Böyle bir kampanyaya giden süreci anlatırken Seviğ, "Yıllardır uygulanan kişilikten uzaklaştırma, kimlik kaybettirme senaryolarının kaçınılmaz sonucu" olarak gördüğünü ifade ediyor, gelinen noktayı. Seviğ, "Toplumun günlük yaşamı kişisel çıkar kavgasına dönmüştür. Toplumumuz geçmişine ve özüne bağlı kalma özelliğini kaybetmiştir. Önceleri masumane klasik gruplaşmalar kabuk değiştirerek, ekonomik düşünceye bağlı, maneviyattan uzak, insan varlığına değer vermeyen, sadece maddiyata bağımlı grupların oluşmasına ve sonra da çatışmasına dönüşmüştür" ifadeleriyle yaraya parmak basıyor.
   <br/>
   <br/>
   İçinde bulunduğumuz kavgalı Türkiye ortamını doğuran bir sebebin de halkta başgösteren "sahipsizlik duygusu" olduğunu aydınlarımız reddetmiyor. Kendisinin siyasi platformda doğru dürüst temsil edilmediğinin farkına varan toplum kesimleri, bir tür sahipsizlik duygusuyla kendisine benzemeyende, kendine karşı bir tavır, bir cephe vehmetmeye başlıyor. Siyasi platformda ya da devlet katında kendisini kollayan, gerektiğinde koruyan bir oluşumdan da mahrum kalan fert, tehlikeli vehmettiği "ötekine" karşı sürekli uyanık bulunmak ihtiyacını hissediyor. Ötekinin her söz ve davranışından bir saldırı havası çıkartmaya başlıyor. Ve çatışma başlıyor. Etyen Mahçupyan, Türkiye'de iki tür çatışma bulunduğunu, birinin devlet ile toplum arasında, diğerinin de topumun kendi arasındaki çatışmalar olduğunu dile getiriyor. Mahçupyan'a göre toplumun kendi içindeki çatışmalar laikantilaik, TürkKürt şeklinde belirginleşmiş durumda.
   <br/>
   <br/>
   BÜYÜK TÜRKİYE'NİN TEMELİ:TOPLUMSAL BARIŞ
   <br/>
   <br/>
   Formül basit ve aslında bize yabancı değil: Hoşgörü artı, tahammül artı, diyalog artı, "öteki"ne söz hakkı verip onu dinleme artı, kendin için istemediğini başkası için de düşünmeme eşittir toplumsal barış.
   <br/>
   <br/>
   Toplumsal barışı istemediğini beyan eden bir kesim ya da kişiye rastlamadık biz. Bununla birlikte, hemen herkes toplumsal barışa kendi formülüyle ulaşmanın mümkün olduğunu savunuyor. Ve  aslında bu da  bir çatışma noktası doğuruyor. Bununla birlikte, her kesimin kendi terminolojisiyle dile getirdiği çözüm önerilerini ortak bir dilde ifade etmek, onların üç aşağı beş  yukarı aynı şeyler olduğu gerçeğini de ortaya çıkaracak gibi.
   <br/>
   <br/>
   İstanbul Üniversitesi İlahiyat Fakültesi Dekanı Prof. Dr. Yaşar Nuri Öztürk, farklı görüşlere sahip kişi ve grupların asgari müştereklerde buluşmasının şartlarını "Kur'an, bilim ve akıl" olarak sıralıyor. "Bizim çözülmeyecek hiçbir problemimiz yok" diyen Prof. Öztürk'e göre, çözümün yolu birilerinin bizi bize karşı kullandığını halkın farketmesinden geçiyor.
   <br/>
   <br/>
   Birtakım sorunlarımız olmakla birlikte, gerek basının arasıra felaket tellallığına soyunmasından, gerekse öteden beri bizde varolan "çözüm üretme yerine dövünme" alışkanlığı, bu sorunlarımızın daha da şişirilmesine, iki ucu bir araya gelemez gibi gösterilmesine sebep oluyor. Diyelim, mafya. Bu kavram ile tanışmış hemen herkeste, mafyanın her yere sokulduğu, yakında kendilerinin de elinden ekmeğini alabileceği şeklinde umutsuz, karamsar bir beklenti var. Mafya uzmanı olan Ergin Cinmen, ilk planda karanlık bir tablo gözüktüğünü teslim ediyor ve ardından ekliyor: "Bunun arkasında parlak bir tablo da görünmüyor değil. Olumsuzluklara rağmen bence demokrasinin işletilmesi için gerekli adımlar atılmaya başlandı. Son olaylardan sonra toplumda herkes aynı şeyi söylemeye başladı. Temiz bir toplum isteğidir bu."
   <br/>
   <br/>
   DSP Genel Başkanı Bülent Ecevit, birleşmenin, laik ve demokratik cumhuriyet ilkelerinde gerçekleşmesi gerektiği görüşünde. Ecevit, "Demokrasinin  eksiklerini giderme konusunda birleşilebilir ve birleşilmelidir. Türkiye; bu birlik sağlandığı oranda  yalnız kendi içinde değil,  bölgesinde ve dünyada da büyük güç haline gelebilir" diyor.
   <br/>
   <br/>
   ADD İstanbul Şube Başkanı Bilge Bilgiç'e göre, "Birliktelik, Atatürk'ün ulusçuluk anlayışından geçiyor. Çünkü onun ulusçuluk anlayışında din, dil ve ırk ayrımı yoktur." GazeteciYazar Yaşar Kaplan, sade fakat cazip bir çözüm teklif ediyor: "İlişkilerimize adeta yeni başlıyormuşcasına yepyeni bir dönem açalım. Bunun asgari şartları ve birlikteliğin temel kriterleri acizane kanaatimce şudur: Herkes eteğindeki taşları derhal dökmeli ve bütün kara listeler derhal yırtılmalıdır. Bir tane Türkiye var; bu Türkiye birimizin değil, hepimizindir."
   <br/>
   <br/>
   MEDYANIN TAVRI ÖNEMLİ
   <br/>
   <br/>
   Türkiye'de medya, dünyanın her yerinde olduğundan daha fazla toplumun kendi içinde iletişim kurma yollarını uhdesine almış durumda. Basın toplumun gözü, kulağı, haber alma ve kanaat sahibi olmasında "karar mercii." Basın neyi, nasıl lanse ederse, toplumun lanse edileni bilgi ve kanaat diye olduğu gibi aldığı bir gerçek. Türkiye'de toplumun bir kesiminin diğerlerine hangi biçimde gösterileceğine karar veren genelde biz medya mensupları oluyoruz. "Herkesin medyası" ötekini ve ötekinin medyasını, kuruluşlarını, herşeyini kendi kitlesine "öcü" gibi göstermeyi netice verecek yayınlar yapabiliyor.
   <br/>
   <br/>
   Polemiğe giren, birbirini karalayan  yayın organlarıyla birlikte, onların arkasındaki kitleler de karşıkarşıya geldi. Basının kitleleri nasıl yönlendirebildiğine dair çok yakın geçmişte iki örnek olay yaşandı: Susurluk'taki trafik kazası ve Kayseri Büyükşehir Belediye Başkanı Şükrü Karatepe'nin konuşması. Susurluk olayı, belki de, son dönemde gerek halk nezdinde, gerekse çeşitli mahfillerde itibarı oldukça azalan medyanın silinmeye yüz tutan prestijini kurtarma fırsatı oldu. Bütün gazete ve televizyonlar birer savcı gibi çalıştı ve halâ da öyle. Basının bu olaydaki tavrı, tek kelimeyle radikal bir gazetecilikti. Detaylara girmezsek tabii.
   <br/>
   <br/>
   Diğer taraftan öyle bir sınav vardı ki, biz  basın mensuplarının bu sınavda başarılı olduğunu söylemek zor. Büyük çoğunluğumuz Karatepe'nin demecini cımbızla ayıklayıp halka sundu ve konuşmanın metaforik anlamını, Karatepe'nin psikolojik durumunu, geçmişte İslam ile demokrasinin, laikliğin birlikteliğine dair yazdığı yazıları görmezden geldik. Daha üzücü olan, "Bu adam demokratik ve laik Türkiye'nin düşmanıdır, bunun gibiler çok vardır Türkiye'de" türü mesajlar veren medyaya çok insan inandı.
   <br/>
   <br/>
   Türk medyasını sadece Susurluk olayı ayağa kaldırmaya yetmeyecek. Basın; kendini sorumluluk çizgisine çektiği ve "hakkın ve haklının mudafii"  olduğu zaman toplumsal barışın en büyük mimarlarından olabilir. İşadamı Üzeyir Garih, ülkede kültür seviyesinin yükselmesi halinde basının kendini "ortaya" çekeceğini umuyor.
   <br/>
   <br/>
   Hürriyet Gazetesi Başyazarı Oktay Ekşi, "Basınımız daha önceki yıllarda güce ne kadar bağımlı idiyse, bugün de o kadar bağımlıdır"  diyor. Prof. Dr. Hüseyin Hatemi, basının topluma etkisinin olumsuz yönde olduğu fikrinde.  Basında "olması gerekeni" ifade eden Prof. Hatemi şunu söylüyor: "Basın, halkın yöneticileri denetlemesinde ve saydamlığın sağlanmasında aracı olmalı."
   <br/>
   <br/>
   Bu topraklarda yaşayan herkes gibi Türkiyeliyiz, Türkiyelisiniz. Biz, sizsiniz, siz, biziz.  Bazı şeyleri çürütmek, kokuşturmak yerine yeşertmek için yarın sabah birşeyler yapmaya niyetlenelim. Mesela  yıllardan beri belki de manasız sebeplerle kabul sınırlarımızın dışında tuttuğumuz, birine "merhaba" diyelim, ya da açıp telefonu "nasılsınız" diyelim. Ve belki o da sizden bunu bekliyordur. Bunu yapmak herhalde yapmamaktan daha zor değil.
   <br/>
   <br/>
   Murat BELGE (GazeteciYazar):Yazarlar hoşgörüyü yazmalı
   <br/>
   <br/>
   Türkiye nesnel olarak çoğulcu bir yapıya sahiptir. Çoğulcu bir yaklaşımda monist yaklaşımların etkisiyle bu tür olaylar ortaya çıkıyor. Ve bunlar çarpışıyor, sorun bu. Bu olayların çözümü de ancak monist yaklaşımların yumuşaması ile olabilir.
   <br/>
   <br/>
   Oluşumlar biraz zaman alacaktır. Bu aşamada yapılacak şey belirli asgari müştereklerde belirli yere kadar anlaşmaktır.
   <br/>
   <br/>
   Bu gibi olaylar ilk aşamada yapılırsa zamanla daha iddialı ve somut olayların ortaya çıkacağına inanıyorum. Basında da ikili bir düşüncenin olduğu muhakkak. Zaman zaman basın çok kışkırtıcı oluyor.
   <br/>
   <br/>
   Köşe yazarları hoşgörü sözlerini belirli bir yerde kesip atmamalıdır. Attıklarında bu düşünce biraz kesintiye uğruyor.
   <br/>
   <br/>
   Bizde hep kötü örnek emsal oluyor. Bir iyi örnek emsal olsa o zaman bu tür düşüncelerin, kampların önüne geçilir.
   <br/>
   <br/>
   Üzeyir GARİH (İşadamı):Zengin-fakir uçurumu var
   <br/>
   <br/>
   Bu tür hadiselere İtalya ve İspanya'da geçtiğimiz 10 yıl içerisinde rastlandı. Bu ülkelerde nasıl düzelmişse bizde de düzeleceğine inanıyorum. Bunlardan korkmamak, aşırı ümitsizliğe kapılmamak lazım. Toplumun eğitim seviyesi yükseldikçe bu daha da kolay olacaktır. Türkiye'de zenginle fakir arasındaki uçurumun kapatılması lazım. Bunun için de vergi reformu, özelleştirme, yapişletdevret metodunun uygulanması gibi uygulamalar lazım. Siyasi irade olmadığı için bunlar yapılamıyor. Diyalog oluşması için eğitim ön koşul. Eğitim yatırımdır ve semeresi 1819 yıl sonra görülür. 80'de başlasaydık bugün semerelerini görürdük. Hükümetler kısa süre için seçildiğinden sonunu göremeyeceği yatırıma eğilmiyor. Bu konuda özel sektör devreye sokulsa daha iyi olur kanısındayım.
   <br/>
   <br/>
   Oktay EKŞİ (Hürriyet Gazetesi Başyazarı): Alevileri yok sayamayız
   <br/>
   <br/>
   Yaşadığımız skandalların, siyasetpolis mafya ilişkilerinin kökünde yapanın yanında kâr kalacağına olan inanç yatmaktadır. Türk halkının sağduyusu ve tüm bireylerini kanun önünde eşit sayan tek uluslu devlet yapısı, Güneydoğu'daki ateşin başka yerlere bulaşmasını bugüne kadar önledi. Ama onunla sonuç alamayan mihraklar boş durmuyorlar. Cumhuriyetin çimentosu durumundaki Alevi vatandaşlarımızı devlete karşı kışkırtmak için Gazi olaylarını yapıyorlar. Türkiye'deki Alevi vatandaşlarımızı yok sayan bazı Sünniler, bu alçakça tertibe adeta yardım ediyorlar. İşte bu gerçek ülkemizde iç savaş çıkarmak isteyenlerin ekmeğine yağ sürüyor. Ama Türkiye'de çok farklı kimliklere sahip insanların bir arada yaşamalarına engel  hiçbir husus yoktur. Ülkemizde barış içinde birlikte yaşamanın kriteri, böyle sevgi ve barış kavramlarıyla ambalajlanmış ayırımcılıklardan vazgeçmek, tek ulus kavramı üzerinde buluşmaktır.
   <br/>
   <br/>
   Fethullah GÜLEN Hocaefendi: Bu mozaik asırlarca beraber yaşadı
   <br/>
   <br/>
   Toplumsal uzlaşma mesajları vererek Türkiye'deki farklı kesimler arasında diyaloğu başlatan ülkemizin mümtaz şahsiyetlerinden Fethullah Gülen Hocaefendi, Aksiyon'un sorularını cevaplandırdı.
   <br/>
   <br/>
    Başka Türkiye olmadığına ve farklı grupların kendi görüşünde olmayanları yok sayamayacağına göre, aynı gemide birlikte yaşamak zorundayız. Bu farklılık içinde beraberliğin temel ölçüleri neler olmalıdır? Bu birlik nasıl tesis edilebilir?
   <br/>
   <br/>
   Yalnızca Türkiye'de değil, kendilerine riayette gereken hassasiyet gösterildiğinde, bütün dünyada insanların bir arada yaşayabilmelerini sağlayacak temel hak ve sorumluluklar vardır. Bunların başında, Müslüman fakihlerin Kur'an ve Sünnet'ten istinbatla dini, canı, malı, aklı ve nesli korumak şeklinde İslâm hukukunun temel umdeleri olarak tesbit buyurdukları ve modern dünyanın ancak asırlar sonra farkında olunsun olunmasın, aklı dahil etmeden insan hakları adı altında ilan ettiği bu temel haklara saygı ve riayet, bir arada yaşamanın asgarî şartlarını teşkil etmektedir.
   <br/>
   <br/>
   Hayat, hayatın idamesi için gerekli mala sahip olma, akıl ve her insanın en tabiî ihtiyacı ve hakkı olan evlenip çocuk sahibi olma ve çocuklarını istediği gibi yetiştirme, her insana başka kimsenin değil, Allah'ın verdiği ve modern dünyada doğuştan gelen haklar şeklinde kabûl edilen temel haklardır. Herkesin aynı haklara sahip olduğunun şuuru ile toplum içinde bunlara karşılıklı riayetin yanısıra, yine herkesin en fıtrî bir ihtiyacı ve Yaratanına karşı şükür borcu olarak telâkki ettiği inanç hürriyeti vardır. İnanç ve onun tabiî tezahürü olan din daha çok kişinin Ahireti'ni ilgilendiren bir imtihan vesilesi olduğu için, kimse herhangi bir dini kabûl edip etmemeğe zorlanamaz. Buna karşılık, herkesin istediği dini seçmesi ve dinine göre yaşaması, başkalarının da buna saygı duyup, kimsenin inancına ve dinî hayatına herhangi bir şekilde müdahele etmemesi, yine bir arada yaşamanın temel prensipleri arasındadır. Modern dünyada bu inanç hürriyeti olarak, temel insan hak ve hürriyetlerinin arasında sayılmıştır. Şu halde, herkesin hukuken teminat altına alınmış bulunan temel hak ve hürriyetlerine saygı duymak ve bu saygının gerektirdiği sorumlulukları yerine getirmek, bir arada yaşamanın temel şartıdır.
   <br/>
   <br/>
   Ülkemizde, bu temel hak ve hürriyetlerden başka, bir arada yaşamamızı gerektiren daha pek çok unsurlar vardır. Biz, hiç bir dinî, ırkî (etnik), coğrafî ... ayırım gözetmeden, çok çeşitli ırk, din, dil, renk... cümbüşü içinde asırlarca bir arada yaşamasını bilmiş bir milletin çocuklarıyız. Asırlardır aynı tarihi, aynı coğrafyayı, aynı kültür ve medeniyeti paylaşıyor, aynı havayı teneffüs ediyor ve aynı sevinçler ve acılardan örülmüş aynı kaderi paylaşıyoruz. Şu halde, bilhassa ülkemizde toplumu kamplara bölecek ve ayıracak hiç bir unsur yoktur denebilir. Bir arada yaşamamızdan, ancak, başkalarının en temel hak ve hürriyetlerine saygı duymasını bilmeyen, bencilliklerinin, kendi menfaatlerinin ve hırslarının esiri bazı insanlar rahatsız olabilir. Bunlardan ayrı olarak, ülkemiz içinde sun'î ayrılık tohumları ekmeye çalışanlar, ancak miletimizin dünya muvazenesinde hak ettiği yeri almasını istemeyen dış güçler olabilir ki, bunlara karşı elbirliği içinde olmamız gerektiği bile, bir arada yaşamamızı gerekli kılmaktadır.
   <br/>
   <br/>
    Türkiye'de, devamlı olarak çatışma modeline göre mes'eleler çözülmeye çalışılmaktadır. Uzlaşma modeline göre çözümler nasıl gerçekleşebilir?
   <br/>
   <br/>
   Türkiye'de mes'elelerin çatışma modeline göre çözülmeğe çalışıldığı, abartılmış bir iddia olabilir. Bunun yerine, çatışmadan medet umanların varlığından söz edebiliriz. Bunların da çoğunlukta olduğu kanaatinde değilim.
   <br/>
   <br/>
   İnsan, hedef ve ideallerinin  kudsiyeti ve büyüklüğü nisbetinde insandır. Hayatta kendisine, başkalarına ve milletine, hattâ bütün insanlığa ve varlığa hizmet gibi ulvî bir hedef seçmemiş insanlar, nefsanîliğin cenderesinde boğulmak tehlikesiyle karşı karşıyadırlar. Bu tür insanlar, yüce bir hedefe ulaşma çizgisinde müsbet hareket etmeği başaramadıkları için, toplumda görünme penceresi olarak kendilerine daha çok başkalarını tenkit etmeyi seçerler ve bu şekilde isbatı vücut etmeğe çalışırlar. Dolayısıyla, mes'eleleri, sizin ifadenizle, çatışma modeline göre değil de, uzlaşma modeline göre çözmek için, menfîde birlik olamayacağından insanları yüce bir hedefe ve bu hedef istikametinde müsbet harekete yönlendirmemiz gerekiyor. Esasen her insan, kerim olan fıtratı gereği bu yolu arar. Fakat her zaman bulamayabilir. Geçmişi mefahirle örülü ve şu anda şerefli mazisinin rampasına oturmuş peyk gibi havalanma merhalesine gelmiş bulunan milletimiz içinde çatışmadan medet umanların, ülke havzı kebirinde eriyeceklerine inanıyorum. Bunun için de, yangına karşı körükle gitmeden, kavgayı değil, barışı, düşmanlığı değil sevgiyi ve merhameti esas almamız gerekiyor. Hoşgörü ikliminin daha bir enginleşmesi, diyalog köprülerinin daha bir güçlenmesi gerekiyor.
   <br/>
   <br/>
    Toplumun fertlerinin birbirlerine düşman gibi bakmalarına sebep olan hadiselerin son olaylar ve skandallar gibi Türkiyemiz ve insanımız üzerinde bıraktığı menfî tesirleri değerlendirir misiniz?
   <br/>
   <br/>
   İkinci sorunuzda ifade ettiğiniz gibi, toplumumuz içinde çatışmadan medet uman bazı marjinal gruplar var. Bunlar, çatışmayı körüklüyor ve havanın daima dumanlı, suyun da bulanık olmasını arzu ediyorlar. Fakat, arzetmeğe çalıştığım gibi, bunlar marjinal kalmış ve toplum tarafından kabûl görmeyen bazı gruplardır. Esasen, çok büyük çoğunluğu itibariyle insanımız bunlara itibar etmemekte ve çok büyük bir sağduyu örneği vererek, herhangi bir kamplaşmaya ve bölünmeğe gitmemektedir. Güneydoğumuzda 12 yılı aşan dış destekli teröre ve bunun getirdiği çok menfî şartlara rağmen, oradaki insanlarımızın bile, sahip oldukları dînî, millî ve insanî faziletleri sebebiyle ülke bütünlüğünün şuurunda oldukları görülmektedir.
   <br/>
   <br/>
   Sorunuza cevap olması bakımından, burada şu kadarını arz etmekte fayda mülâhaza ediyorum:
   <br/>
   <br/>
   Ülkemiz, bilhassa son dönem tarihinin en kritik dönemeçlerinden birinde bulunmaktadır. Bünyesinde dünyanın geleceğini etkileyecek faktörleri taşıması hasebiyle, pek çok iç ve dış tezgâhlara maruz kalabilir. Bunların yanısıra, menfaatlerinin haleldar olmamasını isteyen ve mevcut çarpıklıklardan medet uman küçük gruplar da vardır. Bunlara, Peygamber idaresinden bile memnun olmayacak gayrı memnun taifeyi de eklediğimiz zaman, azınlıkta olmakla birlikte, sesleri çok çıkan şaz unsurların varlık sebebine inebiliriz. Fakat, harice yansıyan manzara bizi aldatmamalıdır. Önemli bir siyasetçimizin ifadesiyle, 'derin Türkiye' hakkı temsilen gittiği yere 'hayat' taşıyan su gibi derinde akmaktadır.
   <br/>
   <br/>
    Basın, toplum kesimlerinin birbirlerine bakış açısının ve "öteki" hakkındaki kanaatinin oluşmasında sizce ne derece etkili oluyor?
   <br/>
   <br/>
   Basın veya daha geniş ifadesiyle medya, temel varlık sebebi gereği çift yönlü bir vazife ile karşı karşıyadır. Bir yanda, toplumun gözükulağı mesabesinde olarak, bilhassa idareciler ve marjinal çıkar grupları üzerinde demokratik denetleyici ve gözetleyici olma ve kitleleri bilgilendirme fonksiyonu, öte yanda, herkesin temel hak ve hürriyetlerine saygılı kalma, ülkemizin hayatî çıkarlarına sahip çıkma ve millî birlik ve bütünlüğümüzü sarsmama sorumluluğu arasında medyamızın bazı kesimlerinin zaman zaman belli bir bir bocalama içine girdiği ve kendilerinin de itiraf ettikleri hataları işledikleri görülmektedir. Fakat bunlar, medyanın bütününe teşmil edilemeyeceği gibi, medyamız hakkında menfî fikirlerin oluşmasına da sebep teşkil etmemelidir. Arz etmeğe çalıştığım şekilde medyamız, vazife ve sorumluluğunun şuurunda olarak, dünyanın her yerinde bağımsız ve sorumlu bir medyadan beklenen fonksiyonu yerine getirmeli ve bunu yaparken temel ferdî hak ve hürriyetlerle birlikte, ülkemizin hayatî çıkarlarını ve millî birlik ve bütünlüğümüzün korunması hususunda azamî dikkati göstermelidir kanaatindeyim.
   <br/>
   <br/>
    Sosyal barışın sağlanmasında basın nasıl bir rol üstlenebilir?
   <br/>
   <br/>
   Yukardaki sorunun cevabında arz edildiği gibi, medyanın tabiî bir varlık sebebi vardır ki, bu da, kitleleri ülkede ve dünyada olup bitenler konusunda doğru olarak bilgilendirme, onları, şüphesiz görüş ve yorum farklılıkları mahfuz olmak üzere, gerçekçi ve belli prensiplerin ışığı altında yapılmış yorumlarla zihnen besleyip aydınlatma ve bu çerçevede bilhassa idare üzerinde kısmî denetleyici olmalıdır. Bu fonksiyonun gerektiği ölçüde yerine getirilmesi bile, medyanın sosyal barışın sağlanmasında üzerine düşeni yapmasını sağlayacaktır. Bunun yanısıra, herkesin riayet etmesi gereken temel ferdî hak ve hürriyetlere azamî saygıyı göstermek, kimseyi rencide etmeyici bir tavır ve üslûp benimsemek, her zaman doğrunun ve gerçeğin peşinde koşmak ve ülke gerçekleri çizgisinde her zaman en tabiî bir insanlık vazifesi olarak birleştiriciliği ön planda tutup, ülke içinde kamplaşmalara sebebiyet verecek yayınlardan kaçınmak, esasen medyamızın kabûl ettiği temel prensipler arasındadır. Buna karşılık, medyanın bağımsızlığı, haber kaynaklarına en kısa zamanda inebilmesi ve aslî fonksiyonunu görebilmesi için kendisine azamî kolaylığın gösterilmesi de, bilhassa yetkililerin dikkat etmesi gereken hususlardır. Kısaca, temel hak ve hürriyetlere karşılıklı riayet, toplum barışının en önemli unsurudur.
   <br/>
   <br/>
   Prof. Dr. Mehmet ALTAN: Demokraside buluşulmalı
   <br/>
   <br/>
   Bugün bir çatışma ortamından bahsetmek mümkün. Bunun nedeni de demokrasiyi getirmek değil, Ankara'ya hakim olmaktır. Aslında olup bitenlere baktığımızda bu çatışmanın suni bir çatışma olduğunu da görüyoruz. Bugün yasakların kaldırılması için atılmış bir adım yok. Bu tür bir çatışma ortamından bazı zihniyetlerin yararlanması söz konusu. Demokrat olmayınca, Sultanbeyli'de, doğrudan kendi süngü gücüne dayanarak Atatürk anıtı diktiren bir subaya tavır alamıyorsunuz, onu görevden de alamıyorsunuz. Bunu ancak demokrat olduğunuz zaman yapabilirsiniz. Türkiye'de nefretinizi eksik etmeyin diyen bir anlayışla, ben seçilmiş başkanı istemem diyen zihniyet arasında bir fark yoktur. Bu tür farklı zihniyetleri asgari müştereklerde buluşturacak yegane kriter demokrasidir. Ondan öte asgari müşterek şartı, Paris Şartı'dır.
   <br/>
   <br/>
   Attila İLHAN (GazeteciYazar): Basın, karşıtlıkları yüreklendiriyor
   <br/>
   <br/>
   Eğer biz düşünce farklılıklarını çatışmalara dönüştürürsek Türkiye devletinin bağımsızlığını tehlikeye atmış oluruz. Bugün Güneydoğu'daki durum malumdur, bu durum devam ettiği sürece bağımsızlığımız tehlikede olacaktır. Bunu isteyenler bu amacı oradan umuyorlar. Bu amacın oradan sağlanacağı ihtimali ortadan kalkarsa, diğer çatışmalar hızlanır ve bundan korkulur. Çünkü, Türkiye'yi bölme hesabının olduğu çok ortadadır. Gruplar sosyal anlamda bir barış sağlamak zorundalar. Bu konuda basın üzerine düşen hassasiyeti göstermiyor. Basında çok genel anlamda bir kalite düşüklüğü var. Bu anlamda uzlaştırıcı, barıştırıcı bir tavır takınacağına, bir manada sanki karşıtlıkları tahrik ediyor. Tahrik etmese bile yüreklendiriyor. Çünkü Türkiye'de bugün bir laiklik şeriatcılık çatışması olduğunu söylemek bence mümkün değil.
   <br/>
   <br/>
   Çetin ALTAN (GazeteciYazar): Meslek sahibi değiliz
   <br/>
   <br/>
   Türkiye'nin insanları mesleksizdir. Yüzde 80'i mesleksizdir. Bütün sıkıntılar bundan kaynaklanıyor. Bir general, bir Harbiye mezunu da meslek sahibi değildir. Bunlarınki pozisyondur. Ama bir marangoz, bir elektrik mühendisi meslek sahibidir. Meslek sahibi insan bütün dünyada mesleğini yapar. İnsanların birbirine tahammül etmesi, olumsuzlukların üstüne gitmesi şöyle olur: İnsanlar meslek sahibi olursa, ekonomik durumunu yukarı çeker. Haksızlığın bilinçli bir politikasını yapar. En son ve yeni din İslam'dır ama bakıyorsunuz. Budist Japonlar, Yahudiler bizden daha çağdaş. Niye? Çünkü biz meslek sahibi değiliz de ondan. Meslek sahibi bir insan yaşamını dünya ölçüsünde kazanıyorsa niye yolsuzluk yapsın ki?
   <br/>
   <br/>
   Cefi KAMHİ (DYP İstanbul Milletvekili): Osmanlı'yı örnek alalım
   <br/>
   <br/>
   Bu ülkede yaşayan herkes birbirine hoşgörü ve saygıyla bakmak zorunda.  Biz düşünmeyi, konuşmayı ve tartışmayı l980 sonrasında öğrendik. Ondan önce ne düşünebilir, ne konuşabilir, ne de tartışabilirdik. Ancak bunu yaparken de sürçü lisan ediyoruz, birbirimizi kırıyoruz. Bizim inandığımız ile başkalarının inandıkları arasındaki ortak noktayı nasıl yakalarız gayretini göstermiyoruz. Temelde hiç birimizin kötü niyetli olduğunu sanmıyorum. Hepimiz ülke için yapabileceğimizin en iyisini yapmaya çalıştığımız için belki birbirimizin iyi noktalarını ilerde kavrayıp anlayabiliriz. Bir bayrak, bir ülke, demokrasi, laiklik  temelinde birleşilebilir. Toplumun değişik insanlarının birbirine saygısı, birbirine yaşama hakkı tanıması kriterlerinde birleşilebilir. Osmanlı bunu başarmıştır. Temelde herşeye sevgi ile başlamak zorundayız. Çünkü sevgi saygıyı doğurur.
   <br/>
   <br/>
   Prof. Veysi SEVİĞ (Yazar): Topluma kimliğini yeniden kazandırmalı
   <br/>
   <br/>
   Türkiye'de zaman içinde kişilik kaybı olmuştur.  Örf ve adetlerimizi, geçmişimizi yok saymak mümkün değildir. Bir anlamda yabancılaşmak merakı bugünkü halin ana nedeni olduğuna göre, ülkemizde yapılması gereken ilk uğraş topluma kimliğini geri vermek veya kazandırmaktır. Toplum kesimlerinde diyalog noksanlığı tabii ki var. Artık ülkemizde bazı kemsimler bazı kesimler ile bir araya gelmemeye özen göstermektedir. Halk birbirinden giderek kopmakta ve hatta birbirine yabancılaşmaktadır. İnsanların en azından birkaç konuyu paylaşmaları gerekir.
   <br/>
   <br/>
   KATKIDA BULUNANLAR:
   <br/>
   <br/>
   Cemal A. Kalyoncu, Ercan Yavuz, Yasin Yağcı
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BD9AB9FF45CE58A350595941F1EB2D2D?newsId=1980), [web.archive.org (arşiv bağlantısı)](http://web.archive.org/web/20120405213843/http://www.aksiyon.com.tr:80/aksiyon/newsDetail_getNewsById.action;jsessionid=BD9AB9FF45CE58A350595941F1EB2D2D?newsId=1980)
