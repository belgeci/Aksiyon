# Yoksa ikisi de haklı mı?

*Ahmet Dinç 2000.01.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk televizyon seyircileri, siyah-beyaz ekran günleri dahil böylesine ilk kez şahit oldu. Bu kadar hakaret ve küfürlerle dolu, seviyesiz, utandıran, gazetecinin direkt "taraf" olduğu bir programı Türkiye, Türkiye olalı seyretmemişti.
  </font>
 </div>
 <div id="newsText">
  <font class="detail-text">
   İnsanlık adına, gazetecilik adına, siyaset adına utandı seyirci. Objektif programını seyretmek için televizyon karşısına oturanlar, yine her zamanki gibi Kadir Çelik"in, çağırdığı konuğunu can alıcı usta sorularla sıkıştıracağını, kamunun zararına yapılmış bir eylemin hesabını soracağını bekliyordu. Konuk, Eminönü Hizmet Vakfı Başkanı ve eski Eminönü Belediye Başkanı Ahmet Çetinsaya idi. İki konuk daha vardı. Konu da Uluslararası Basın Merkezi olarak da bilinen Sepetçiler Kasrı ile ilgiliydi.
   <br/>
   <br/>
   Diyalog başladığı sırada birçok Türk seyircisi bu programın tarihe not olarak düşüleceğini anlamıştı. Dakikalarca süren bu inanılmaz diyalogda bir sunucu, ilk defa net şekilde "taraf" durumuna gelmişti. Gerçi daha önceki programlarında garip bir savcı, hakim, infazcı karışımı portre çiziyordu ama, "Abdülkadir" Çelik"in ticari ortaklıklarının ve çekildiği iddia edilen kıyakların kavga konusu olacağı bir Objektif"i kimse tahmin etmiyordu. Sunucu Kadir Çelik, "Sepetçiler Kasrı"nı sosyete için düğün salonu haline getirdin, aslını bozdun" diyor, Ahmet Çetinsaya, "Oranın işletmesini senin arkadaşın Alp Kassay"a vermediğim için bana çamur atıyorsun" cevabını veriyor. Seyircide ilk şok dalgaları. Bu cevaba Çelik tatmin edici bir karşılık vermek yerine, mahkemeye gideceğini söylüyor. "Siz" gibi nezaket sözcüklerinin mumla arandığı ekran kavgasında her iki taraftan da ne kelimeler çıkmadı ki: Edepsiz, yalancı, namussuz, kara cahil, çirkef, geçmek-geçirmek...
   <br/>
   <br/>
   Ekranda iki eski dostun inanılmaz kapışmasını izliyordu seyirci. Yıllardır yedikleri içtikleri ayrı gitmeyen, ailecek görüşen, ortak iş yapan bu iki insanı birbirine düşman eden sadece Sepetçiler Kasrı"nın işletmesi meselesi miydi?
   <br/>
   <br/>
   Seyirci şok üstüne şok yaşıyor. Çelik, "Seni götürüp ANAP"a kaydettiren benim" diyor. Niye götürüp kaydettiğini açıklamıyor. Çetinsaya, "Beni yaptığım işlerle suçluyorsun ama işlerimde en büyük ortağım sendin" diyor. Çelik, "Biz seninle dostluk ve arkadaşlıkta ortaktık" şeklinde cevap veriyor. Çelik, "Bekir Kutmangil"i öldüren kişiye otopark işletmesi verdin... Avantayı kimle paylaştın?" diye soruyor. Çetinsaya, Çelik"in Acarkent"te 1996 yılında 1280 metrekare yeri sadece 100 milyon liraya aldığını söyleyip, bunun bir kıyak olduğunu iddia ediyor. Üstelik, "Acarkent"teki senin villanın bir katı kaçak. Orası SİT alanı" diyor. Çetinsaya olayın yeni bir boyutunu açıyor: "Abdülkadir"in (Kadir Çelik"i kastediyor) villasının hemen yanında futbolcu Boliç"in, Şifo Mehmet"in de villaları var. Orda herkesin villası dört kat, neden Abdülkadir"inki beş kat oluyor? Bir katı kaçak." Telefonda, Acarkent"i yapan İsmet Acar, "Bu, toprağın yapısıyla ilgili birşey" diyor. Yani toprak, Şifo"nun, Boliç"in ve diğer birçoklarının villasının bulunduğu yerde ancak 4 kat yapmaya elverişli.. Onlarınkinin hemen yanında bulunan Kadir Çelik"in villasının altındaki topraksa daha fazla kat atmaya elverişliymiş. Seyircinin kafası iyice karışıyor, anlamaya çalışıyor seyirci; tabii herkes toprak uzmanı değil, demek ki topraklar bıçakla kesmiş gibi ayrılabiliyor, bir adım ötesi güvenli zemin ya da güvensiz zemin olabiliyormuş.
   <br/>
   <br/>
   Bir telefon bağlantısı daha: Çetinsaya"nın ANAP"tan Eminönü belediye başkanı olduğu seçimde SHP"den aynı belediyeye başkan adayı olup kazanamamış bir kişi arıyor. Çelik biraz rahatlıyor. Karşı partidense mutlaka Çetinsaya"nın bir açığını biliyordur ve açıklayacaktır. Hatta Çetinsaya da aynı fikirde olmalı ki, "Komplo başlıyor" diye yorumluyor bu bağlantıyı. Telefondaki kişi, Kadir Çelik"in, Çetinsayalara ait otelde uzun zaman kalıp, lokantasında yemek yediğini anlatıyor. Buna Çetinsaya bir de ekleme yapıyor: "Lokantada 8 bin marklık yemek yedin, bunu bir kalemde sildim." Sunucu Çelik, kavga gürültü arasında telefon bağlantısını hemen kestiriyor. Seyirci, haber programlarında alışılagelmiş rolleri iyice karıştırmaya başlıyor: Sunucu sorgular mıydı, sorgulanır mıydı? Seyircide kavramlar muğlak ve tereddütlü uçuşmaya başlıyor: Gazeteci, etik, siyasetçi, program, haber, ihale, kıyak... Acarkent"te kıyak villa mı? Niyekine? Bu kadar dostluk tamam da, Pizza-way"e niye ortak olmuş sunucu? Nasıl villa sahibi olunur? Ruhsat sorununu çözmek.. Geçmek, geçirmek.. adaletin kılıcı.. tarihin adaleti.. tarihin objektif adaleti.
   <br/>
   <br/>
   "Malzeme topluyorum"
   <br/>
   <br/>
   Bütün Türkiye"yi şok eden ve günlerdir herkesin konuştuğu bu ibretlik programdan sonra "tarafları" aradık. Ahmet Çetinsaya kendinden emin ve rahat. "Onunla ilgili malzeme topluyorum, ihbarlar yağmaya başladı, bitireceğim onu" diyor. Çetinsaya"nın ağrına giden, yaptığı bunca iyiliğe rağmen, Çelik"in kendisine düşman kesilmesi. Bunun sebebini, "Sepetçiler Kasrı"nın işletmesini Abdülkadir"in arkadaşına vermediğim için" şeklinde açıklıyor. Bu sırada Kadir Çelik"in ilk adının aslında "Abdülkadir" olduğunu öğreniyoruz. Çetinsaya, "Abdül"ünü attı, Kadir"i kaldı. Ben ona Abdül derdim" diyor.
   <br/>
   <br/>
   "Hem de Boğaz manzaralı 1280 metrekare yeri, üzerinde kaba inşaatıyla beraber Ocak 1996"da 100 milyon liraya almış. Böyle bir olay yok, olamaz. Boğaz"da beş katlı villa, olacak şey mi?" diyor Çetinsaya. Kadir Çelik, villayı 150 bin dolara aldığını söylüyor, Çetinsaya"ysa 100 milyona aldığına dair elinde belge olduğunu iddia ediyor. Hemen yanındakilerin 4, çelik"in villasınınsa toprağın yapısından dolayı 5 katlı olduğu şeklindeki İsmet Acar"a ait açıklama için Çetinsaya, "Olur mu? Ben belediye başkanıydım. Afedersin bu işleri beş yıl boyunca yaptık. Projesinde bir bodrum diyor, ama hafriyat yapılıp ikinci bodrum kazanılmış. Ama açığa çıkmış bodrum. Üstelik ruhsatta 4 katlı görünüyor." itirazını getiriyor.
   <br/>
   <br/>
   Kavga serisi kolayca tahmin edileceği üzere sonraki gün  Reha Muhtar"ın huzurlarında devam etti; Çelik ve Çetinsaya öncekini aratmayacak bir kavga da orada yaptılar. Muhtar, işin içinden çıkamayınca da tartışmayı yarıda kesti. Allah"tan taraflar sadece ekranda kavga ediyor. Bakalım bundan sonraki kavga nerede ve nasıl cereyan edecek? Ve bizlere ne ibretler, dersler çıkacak?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5763-34-yoksa-ikisi-de-hakli-mi.html), [web.archive.org (arşiv bağlantısı)](http://web.archive.org/web/20130623100129/http://www.aksiyon.com.tr:80/aksiyon/haber-5763-34-yoksa-ikisi-de-hakli-mi.html)
