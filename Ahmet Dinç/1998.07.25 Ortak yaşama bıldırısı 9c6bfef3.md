# Ortak yaşama bıldırısı

*Ahmet Dinç 1998.07.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir eski yanardağın cebren açtığı kraterde oluşan Abant gölünün sakin ve huzur veren suları, ülkemizde yıllardır "cebre" vesile edilen, tatbik edicinin elinde insanların mutsuz ve
  </font>
 </div>
 <div id="newsText">
  <font class="detail-text">
   huzursuz  olmasına sebep olan bir kavramın Türkiye'nin aydınları tarafından masaya yatırılışına şahitlik etti. Türkiye tarihinin  İslamLaiklik eksenli ilk "aydınlar çıkışı" geçen hafta yaşandı. Laiklik ve İslam/Müslümanlar ekseninde şekillenen ve orta vadede çok ses getireceğine kesin gözüyle bakılan  "Abant Manifestosu", üç günlük çetin tartışmalardan sonra 10 madde halinde şekillendi ve İslam felsefesi profesörü Mehmet Aydın tarafından Abant'ın sessiz, serin sularına karşı okundu.
   <br/>
   <br/>
   Batılı ülkelerde ya da dünyanın herhangi bir yerinde böyle bir "manifesto"nun hele hele 2000'e birbuçuk yıl kala  yayınlanabileceğine kimse ihtimal veremezdi. Çünkü ileri dünyada bu tür manifestoların verilişinin üzerinden yıllar geçmişti;  onlar din ve laiklikle tesmiye edilen anlayış arasındaki uzlaşmayı (biraz da dinlerinin yapısından ve hayat görüşlerinden dolayı) yıllar önce sağlamayı başarmışlardı. Bizde ise İslam dininin/vahyin yorumlanışı konusunda ortaya çıkan fikirlerin/akımların yerleştirdiği anlayışlar ile laikliğin Türkiye'de uygulanışında ortaya çıkan "dine karşılık", uyuşması kabil olmayan kutuplar ortaya çıkardı. Kutupların çatışması, sık sık tansiyonunu yükselterek Türkiye Cumhuriyeti'nin tarihine damgasını vurdu ve günümüze kadar geldi. Yani, dünyanın herhangi bir yerinde vakti geçmiş, gereksiz ve geri kalmışlığın ifadesi olarak telakki edilecek böyle bir "aydınlar manifestosuna" Türkiye'nin şiddetle ihtiyacı vardı.
   <br/>
   <br/>
   Gazeteciler ve Yazarlar Vakfı, "İslam ve Laiklik Sempozyumu" adıyla bir toplantı düzenlemeye giriştiğinde, sonucun bu kadar tarihî ve cesur bir manifestoya dönüşeceğini herhalde hesap edememişti. Bildiri okunduktan sonra yaptığı kapanış konuşmasında Vakıf Başkanı Harun Tokak'ın şu sözleri Abant'ta yaşanan "zor doğum"u ve alınan mesafeyi bütün çıplaklığıyla anlatıyordu: "Sanki büyük bir meydan savaşından galibiyetle çıkmış gibiyiz." Tokak'ın kastettiği galibiyet, sempozyuma katılanlardan bir bölümünün öteki bölümüne karşı kazandığı bir zafer değil, orada bulunanların hep birlikte despotizme, zulme, dini yanlış yorumlara, çıkara  ve siyasete kurban/alet etmek isteyen anlayışlara karşı aldıkları bir galibiyetti.
   <br/>
   <br/>
   Aslında Abant bildirisi, orada toplanan aydınların sanki bilinçaltından çıktı gibi. Çünkü toplantı öncesinde konuştuğumuz katılımcıların tavır ve beklentisi ile komisyonlardaki görüntü böyle bir manifestoyu haber vermekten uzaktı. Bir "manifesto"da anlaşmak bir yana, medeni havayı koruyarak bir arada sorunları konuşmanın bile kâr hanesine yazılacağı umuluyordu. Mesela Prof. Hüseyin Hatemi, ilahiyatçı bir hocanın da katılacağını duyunca, "Hay Allah, o da mı geliyor, keşke gelmese" türünden yakınmalar serdetmişti. Özellikle üçüncü komisyonda yaşanan sert tartışmalar ve genel görüşmelerin zaman zaman tıkanması, bu endişelerin toplantı boyunca yaşanmasına sebep oldu. Bu yönde sözleri ve endişeleri hem toplantıyı terdip eden Gazeteciler ve Yazarlar Vakfı ile Demokraside Birlik Vakfı'nın yetkililerinden, hem de katılımcılardan sıkça duyduk. O insanları biraraya getiren gerekçeler, mecburiyetler hiç de iç açıcı değildi. Demokrasi adına, hukukun üstünlüğü adına, ideal laiklik adına söylenecek müsbet söz sayısı çok azdı. Kendini, yanlı ve yanlış tatbik edilen bu kavramların mağduru ilan edenle, "mağdur"dan gelebilecek yanlışlığın/tehlikenin bertaraf edilmesi adına bu kavramların ideallikten uzak kalmasına göz yumanın birlikte yaşamaya çalıştığı bir ülkeydi bu ülke. Ve müşterek yaşamanın ve diğerine tahammül etmenin asgari şartlarında bile henüz anlaşma sağlanamıyor, laiklik adına laikliğin, hukuk adına hukukun, halk adına halkın, demokrasi adına demokrasinin katledildiği bir ülkede taraflar "diğerine" karşı mevzi kazanmanın ve ayakta kalmanın tahammül edilmez mücadelesine girişmişti. O açıdan, kasıtlı olarak birilerince "varolma savaşı"na çevrilmiş  bu huzursuzluğun taraflarının her nasılsa bir araya gelebildiği Abant'tan fazlaca  birşey beklememek herkese normal geliyordu. Doğrusu, bu ifadelerdeki "di'li geçmiş zaman"a bakarak, Abant Aydınlar Manifestosu'nun bütün bu olumsuzlukların üstüne bir sünger çektiğini düşünmek de acelecilik olur. Bildiriyi, sorunlar odasına aralanmış bir kapı olarak görmek şimdilik yeterli olacak gibi.
   <br/>
   <br/>
   Sevki ilahi
   <br/>
   <br/>
   Şiddetli bir güven bunalımı yaşayan insanların  biraraya gelmek ve konuşabilmek, tahammül edebilmek aşamalarını çok aşan bir bildiriyi nasıl olup da Abant'ta ortaya çıkarabildikleri, gerçekten üzerinde çok düşünülmesi gereken bir konu.  Burada şu tesbiti yapmak önemli: Değişik dengelerin ve anlayışların içinden gelen o aydınlar, Türkiye'nin dahili şartlarının ve hele hele dışardan görünüşünün hiç de içaçıcı olmadığını farkediyorlardı. Çoğu, zaman zaman yaptıkları ferdî çıkışlarının yankısız ve sonuçsuz kaldığını görmüştü. Temel insan haklarına ve hukuk devletine çıkan yolların tıkalı olduğunu hepsi görüyordu ve hepsi bundan rahatsızdı. Belki çok farklı konuşma (cedelleşme, hatta kavga dense daha doğru olur) ve pozisyon alma niyetiyle Abant'a gelmiş aydınlar, açıkçası, o kısacık zamanda diyalogsuzluktan doğan güven bunalımını aştılar ve birbirlerinden güç alarak bu tarihi manifestoyu "doğurdular". Komisyonlarda, özellikle de genel görüşmeler sırasında, sanki ülkenin kaderini değiştirecek bir anayasa yapıyormuş havasında inanılmaz heyecan ve ciddiyetle bildiriyi oylamaları, şekillendirmeleri bunun delili olsa gerek.
   <br/>
   <br/>
   Üç komisyon, dört başkan
   <br/>
   <br/>
   Türkiye'nin fikir ve ilim dünyasının en seçkin/kalburüstü isimlerinin Abant'a geldiğini söylemek abartı olmaz. Bu kişilerin birçoğunun tamamen zıt dünya görüşlerine, yaşayış biçimlerine sahip oldukları gerçeği, toplantının selametine dair hiç de iyi tahminler yaptırmıyordu insanlara. Kimin hangi komisyona katılacağı, herkese sorularak kararlaştırıldı, katılımcılar kendi özgür iradeleriyle komisyonlarını seçtiler. Dindevlet ve dindünya ilişkilerinin tartışılacağı 1. Komisyon'da Prof.  Ahmet Arslan, Prof. Cemal Sofuoğlu, Prof. Salih Akdemir, Prof. Şerif Ali Tekalan, Prof. Ersin Nazif Gürdoğan, Doç. İlhami Güler, Doç. Hayri Kırbaşoğlu, Doç. Durmuş Hocaoğlu, DYP Genel Başkan Yardımcısı Rıza Akçalı, Zaman Gazetesi Genel Müdürü Hüseyin Gülerce, Fehmi Koru, Yahya Akengin, Halit
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=1F1FCD7C6EDF99B1E3CDE73B3392FF89?newsId=3953), [web.archive.org (arşiv bağlantısı)](http://web.archive.org/web/20120701092834/http://www.aksiyon.com.tr:80/aksiyon/newsDetail_getNewsById.action;jsessionid=1F1FCD7C6EDF99B1E3CDE73B3392FF89?newsId=3953)
