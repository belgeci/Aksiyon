# Asrın Ay tutulması

*Ahmet Dinç 1997.09.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Son yüzyılın son Ay tutulmasının en iyi gözleneceği yerlerden birisinin ülkemiz olduğu anonsları aylar öncesinden yapılmaya başlanmıştı.
  </font>
 </div>
 <div id="newsText">
  <font class="detail-text">
   Derken gün geldi çattı ve asrın son Ay tutulması gerçekleşti. Ay tutulmasının futbol takımlarımızın Avrupa kupası maçlarıyla kesişmesi belki insanımızı ilgisiz bıraktı ama yurtdışından gelenler o kadar da ilgisiz kalmadılar. Yeni yüzyıla üç yıl sonra merhaba demeye hazırlanan Dünyamızın Ay'a en yakın olduğu bu tarihi an birçok yerde şenlik havasına büründü. Bu şenliklerin en görkemlisi de Ankara Hipodromu'ndaydı. Amatör Astronomlar Derneği'nin organizasyonuyla toplanan ve aralarında bilim adamlarının da bulunduğu kalabalık doyasıya eğlendiler. Hipodrom'da kurulan dev beyaz perde aracılığıyla Ay tutulması izleyicilere en ince ayrıntısıyla gösterildi. AMAD üyleri de kürsüden yaptıkları konuşmalar ile izleyenlere Ay tutulması hakkında teknik bilgiler verdiler. Saat 20.10 civarlarında başlayan tutulma 21.15'te Ay'ın tamamen kızarmasıyla tamamlandı.
   <br/>
   <br/>
   TRT, ratingde birinci (mi?)
   <br/>
   <br/>
   Son dönem Türkiye'sinin çok köklü bir değişim geçirdiği herkesin malumu. Bu değişim trendinin en yüksek olduğu alanların başında ise iletişim gelmekte. Mesela telefonlar önce eve sonra cebe girdi. Keza televizyonlar da öyle. Önce siyah beyazdan renkli ekranlara döndüler. Daha sonraları ise tek kanallı TRT yerini özel kanallara bıraktı. Kanalların özelleşmesiyle birlikte hızlı bir rekabet ortamı doğdu. Öyle ki bu rekabet ortamında kanalların izlenme oranlarını tesbit eden kuruluşlar bile kuruldu. Derken rekabet ortamında bu sefer rating savaşları sahneyi aldı. Hergün bir kanal birinciliğini ilan eder oldu. Özel kanallarda bunlar olurken TRT bir an sessiz kaldı. Ama artık dayanamamış olacak ki o da rating savaşına katıldı. Fakat bir farkla. İzlenme oranlarını kendi yaptığı anketle belirlemiş. İki bin yüz altmış yedi kişi üzerinde yapılan ankete göre, TRT'nin izlenirlik oranı yüzde 57.9. TRT'yi sırasıyla Kanal 6, İnterstar, ATV ve Kanal D izliyor. TRT'nin nasıl birinci çıktığı aklınızda kocaman bir soru işareti olarak kaldıysa merak etmeyin, cevabı çok basit. TRT söz konusu anketi Adana, Antalya, Bursa, Diyarbakır, Edirne, Erzurum, Hatay, Konya, Samsun, Sivas, Trabzon ve Van gibi şehirlerde yapmış. Vatandaşlar TRT'yi güvenilir buldukları için izliyorlarmış. En çok izlenen programlardan bazıları ise şöyle: Haberler, Bir Kelime Bir İşlem, Gezelim Görelim, İnanç Dünyası vb.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2980-asrin-ay-tutulmasi.html), [web.archive.org (arşiv bağlantısı)](http://web.archive.org/web/20120204062221/http://www.aksiyon.com.tr:80/aksiyon/haber-2980-asrin-ay-tutulmasi.html)
