# MİT’den Kürtçe tv’ye destek

*Ahmet Dinç 2000.12.02*

<div>
 <p class="spot">
  MİT Müsteşarı Atasagun ve yardımcısı Alpay, gündeme bomba gibi düşen açıklamalar yaptılar.
 </p>
 <p class="metin">
 </p>
 <img border="0" src="/web/20010709203649im_/http://www.aksiyon.com.tr/2000/313/resimler/mit.jpg"/>
 <p class="metin">
  Son günlerin sıcak konularıyla ilgili olarak MİT Müsteşarı Şenkal Atasagun ve yardımcısı Mikdat Alpay, bir grup gazeteciye önemli açıklamalarda bulundular. Başbakan Ecevit, Atasagun'un, kendisinden izin alarak açıklama yaptığını söyledi.
 </p>
 <p class="metin">
  Atasagun'un Hürriyet, Milliyet, Sabah ve Star gazetelerinin Ankara temsilcilerine yaptığı açıklama özetle şöyle: "Apo'yu getiren de biziz, asılmaması için en büyük mücadeleyi veren de.  Apo'yu herkes kullandı, biz neden kullanmayalım.. Eğer vatandaşı kazanmak istiyorsan ona derdini anlatman lazım. PKK çizgisindeki Medya tv bir sürü yalan söylüyor. Herkes de çanakla izliyor. Doğruları neyle anlatacaksınız? Konuyu hükümete de bildirdik. Atatürk'ün bize gösterdiği yol Batı'dır. Doğu tehlikelerle dolu. Batıya gitmenin yollarını arayacağız. Mütedeyyin kitleyle şeriatçıları birbirine karıştırmamak lazım. Türkiye'de yüzde 5 ila 8 arasında şeriatçı var. Destekçileri de bölgede bu sistemle yaşayan ülkeler. Mütedeyyin kitleyle şeriatçılar arasında ayrım yapmadığımız sürece şeriat ekmeğine yağ sürüyoruz.. Burada önemli görev Diyanet'e düşüyor. Mehmet Nuri Hoca iyi çalışıyor aslında..  Biz ağırlığı dışa veriyoruz. Emniyet, 'iç istihbaratı biz yapabiliriz' derse bunu kabul edebiliriz."
 </p>
 <p class="metin">
 </p>
 <p class="arabaslik">
  Başbakanlık Özürlüler İdaresi Başkanlığı'nın araştırmasına göre, kırsal kesimdeki her 100 evlilikten 52'si, kentlerdeyse 36'sı akraba evliliği.
 </p>
 <p class="metin">
  Futbolda Dünya Kupası grup eleme maçlarından Asya Grubu'nda oynanan maçta İran, Guam'ı 19—0 yenerek rekor kırdı.
 </p>
 <p class="metin">
  İçişleri Bakanı Tantan'ın yayınladığı bir genelgeyle, polis artık yollarda alkol muayenesi yapmayacak, ehliyet ve ruhsat sormayacak, üst baş araması yapmayacak.
 </p>
 <p class="metin">
  İMKB salı günü 9.347 ile dibe vurdu. El değiştiren en az 4 milyar doların kimlere gittiği merak konusu.
 </p>
 <p class="metin">
  Çeşitli cezaevlerinde geçen ay başlayan açlık grevi kritik bir aşamaya geldi; 99 mahkum ölüm orucunda.
 </p>
 <p class="metin">
  Devlet Personel Başkanlığı, merkezi yerleştirmeyle kamuda görev almaya hak kazanan 39.846 yeni memur listesini açıkladı.
 </p>
 <p class="metin">
  Florida Eyalet Bakanı Harris, eyalette seçimi 537 oy farkla Bush'un kazandığını gösteren belgeyi imzaladı. Demokratlar itiraz edecek.
 </p>
 <p class="metin">
  Kuzey Irak'taki bir PKK kampında 6 teröristin oruç tutmak istemesi, yönetiminse izin vermemesi üzerine çıkan çatışmada 4 terörist öldü, 7'si yaralandı.
 </p>
 <p class="metin">
  Başbakan Ecevit başkanlığında toplanan Savunma Sanayi İcra Komitesi, erken uyarı uçağı Awacs (havadan uyarı ve kontrol sistemi) ihâlesinde önceliği ABD'li Boeing firmasına verdi.
 </p>
 <p class="metin">
  DHKP—C militanları Dışişleri Bakanı İsmail Cem Avrupa Parlamentosu Dış İlişkiler Komisyonu'nda konuşma yaparken salonu bastı ve "Katil Cem" diye bağırdılar.
 </p>
 <p class="metin">
 </p>
 <p class="arabaslik">
  —Köpeklerde kafa yok, kimi ısıracağını bilmiyor.
 </p>
 <p class="metin">
  (Bir köpeğin ısırdığı Orhan Pamuk).
 </p>
 <p class="metin">
  — İftarda kola içmeyin   (Osman Durmuş—Sağlık Bakanı).
 </p>
 <p class="metin">
  — Yaşasın Sosyalizm
 </p>
 <p class="metin">
  (Mehmet Gül— Küba ziyareti sırasında).
 </p>
 <p class="metin">
 </p>
 <p class="arabaslik">
  Oktay Ekşi: 48 yıllık şerefli mazi bir andıçın gölgesinde kalıverdiği için.
 </p>
 <p class="metin">
 </p>
 <p class="arabaslik">
  İsmail Cem: AB bayraktarlığı yanında, DHKP—C militanları karşısındaki cesareti için.
 </p>
 <p class="metin">
 </p>
 <p class="arabaslik">
  —Mesih'i Allah Türk milletine nasip etti. Ben Hazreti İsayım. 11 inananım var. (Hasan Mezarcı— Son Mesih'imiz)
 </p>
 <p class="metin">
  — Elimde deliller var. Asıl Mesih benim. Dünyanın kaderi elimde. (Mehmet Ali Ağca—Önceki Mesih'imiz).
 </p>
 <p class="metin">
 </p>
 <p class="arabaslik">
  Meslek mi kirli, mensupları mı?
 </p>
 <p class="metin">
  Şu bizim, giderek bahtsızlaşan, haber ve yazıdan başka boyutları da  ortaya çıkan gazetecilik mesleğini ve mensuplarını tanımlamada giderek müşkülata düştüğümüz kesin. Kirli mesleğin adamları.. kirli adamların mesleği.. temiz mesleğin kirli adamları.. kirli adamların idlal ettiği temiz meslek...
 </p>
 <p class="metin">
  Gazeteciliğin anıldığı bahislerde, söze başlarken hemen bir kirlenmişlik, kirli adamların gazeteci sıfatıyla becerdikleri marifetler dizisi anlatılır oldu. Literatürdeki hemen bütün pis, karanlık ve rantsal oyunlar, artık en az bir gazeteci olmaksızın oynanamıyor.
 </p>
 <p class="metin">
  Eskiden habercilik mesleğinde üstadlar ve ustalar vardı; mesleğin onurunu ve ayrıcalığını sonuna kadar korudular. Bunların birkaç istisnası (ki, Hitler'e ve benzerlerine para karşılığı hizmet eden onların tilmizleri/yolunu izleyenler bugün ustalarını utandırmamak için cuntasal ve süreçsel ilişkilere girdiler) dışında, bir "yanlışını" duymadık, okumadık. Gazetecilikte "öndekine" imrenme ve özenme genetik bir vaka olduğu için üstadların yetiştirdiği çıraklar, "ben de ustam gibi büyük ve dürüst gazeteci olmayım"ı şiar edindi.
 </p>
 <p class="metin">
  Ardından "abiler" dönemi veya kavramı geldi. Gazeteci abilerin çıraklarına empoze ettiği birinci kural, "dediğimi yap, yaptığımı yapma" idi. Bozulmanın, kirlenmenin, pislenmenin en kuvvetli işareti olan bu "kaide", çıraklar ustalaşınca küçük bir tadilatla biraz daha rantabl ve çağın ihtiyaçlarını karşılayacak hâle dönüştü: "Dediğimi de yaptığımı da yapabilirsin". Fakat yaparken bazı zorunlu maskeler takmak da lazım geldi: Dürüst, vatansever, milletin malının peşkeş çekilmesine kesinlikle sessiz kalamayan, mesleğin onurunu dilinden düşürmeyen büyük gazeteci ve yazar, hatta başyazar pozları gibi.
 </p>
 <p class="metin">
  Şimdi, mesleğin gününü ve istikbalini aklamak için, akşamdan sabaha devlet kurtaran "dava adamları" gibi 10 maddede kurtuluş reçetesi sunacağımız bekleniyorsa daha çok beklenir; Türkiye'de mer'i gazetecilik artık sadece ilahi bir takım tokatlar ve düzenlemelerle kurtulur. Allah kurtarsın. Dememiz kısaca şu ki (o da mesleğin yenilerine yani), sakın kendinize bir usta veya abi seçmeyin.
 </p>
 <p class="metin">
 </p>
 <p class="arabaslik">
  İstanbul'a yeni beyin
 </p>
 <p class="metin">
  Derya Demir İstanbul Büyükşehir Belediyesi Belediyeler Bakım Sanayii ve Tic. AŞ'nin henüz bir aylık genel müdürü. Elektronik ve haberleşme alanında doktora derecesi bulunan ve TÜBİTAK Marmara Araştırma Merkezi'nde Akıllı Sistemler Grup Başkanlığı da yapan Dr. Derya Demir sahasıyla ilgili çeşitli NATO kurs ve çalışma gruplarına da katılmış. Savunma projeleri alanında Test Uçuş Ölçümlendirme Projesi, Mayın Tespit Sistemleri Projesi ve Komuta Kontrol Bilgi Sistemi Geliştirme projelerinde proje baş icracısı olarak görevler almış. 22 ülkede sahasıyla ilgili incelemelerde bulunan Dr. Demir'e sorduk:
 </p>
 <p class="metin">
  — İlginç ve stratejik işlerden sonra niçin büyükşehir?
 </p>
 <p class="metin">
  Gürtuna beyle bir görüşmemizde, belediyenin teknik bazı konulardaki eksikliklerini dile getirdim. O da "Sadece eleştirmekle olmaz, bize gel projelerini gerçekleştirelim" deyince iş başa düştü.
 </p>
 <p class="metin">
  — Öncelikli projeleriniz neler?
 </p>
 <p class="metin">
  Trafik yoğunluğunu azaltmak için sinyalizasyonu optimize etmek, kavşakları gözetlemek ve programlamak, radarla hız ölçüp trafik teşkilatına bilgi sunmak, yol durumu ile ilgili online bilgi hizmeti sunmak. Ayrıca belediyenin tüm veri iletişim alt yapısını sağlayan bir ağ kuracağız.
 </p>
 <p class="metin">
  — Bunları hangi kaynakla gerçekleştireceksiniz?
 </p>
 <p class="metin">
  Öncelikle özkaynaklar ve kredi kullanımı ile. Uluslararası kredi kuruluşları cazip şartlarla kredi vermek istiyorlar. Ancak Ankara faktörü biraz önümüzü görmemizi engelliyor. Türkiye'nin en önemli sorunu politik istikrar ve bu nokta her konuda önümüze çıkıyor.
 </p>
 <p class="metin">
  — Bütçe imkanlarınız hangi düzeyde?
 </p>
 <p class="metin">
  Geçtiğimiz yıl iki trilyon liralık bir bütçe kullanılmış. Önümüzdeki hizmet yılında çok daha büyük rakamlar ve projelerle halkımızın karşısında olacağız. İstanbul Emniyeti'nin ricasıyla Sayın Gürtuna Bağdat Caddesi'nde radarlı hız ölçüm sistemi kurmayı kabul etti.
 </p>
 <p class="metin">
  — İstanbul trafiğini nasıl dizginleyeceksiniz?
 </p>
 <p class="metin">
  750 adet ana kavşak var. Akıllı kavşak kontrol cihazlarıyla denetim altına almayı planlıyoruz. Şu anda 200 civarında sinyalize kavşak telefon hatları ile merkeze bağlı. Tüm sinyalize kavşakların merkeze bağlanmasıyla ilgili projeyi İSBAK olarak biz yürütüyoruz. Diğer projelerimiz de hazır. Uluslararası krediler Ankara tarafından ne kadar kısa sürede onaylanırsa o kadar kısa sürede hayata geçer. Özellikle, trafiği kontrol etmek maalesef zor, ancak imkansız değil. Çünkü bugüne kadar devletimizin demiryolundan ve denizyolundan hoşlanmadığı anlaşılıyor. Bu yönde projeler ve çözümler geliştirmeye çalışıyoruz.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010709203649/mailto:e-mail:ahdinc@superonline.com">
   e-mail:ahdinc@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/313/karakutu/1.htm), [web.archive.org (arşiv bağlantısı)](http://web.archive.org/web/20010709203649/http://www.aksiyon.com.tr:80/2000/313/karakutu/1.htm)
