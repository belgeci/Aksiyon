# Karıştırma ABla!

*Ahmet Dinç Bilinmeyen-tarih*

<div>
 <font>
  <img border="0" height="1" src="/web/20050302224433im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224433im_/http://www.aksiyon.com.tr/resim/292/16.jpg" vspace="5"/>
  </p>
 </font>
 <font class="content">
  Günlerdir kamuoyunu meşgul eden “Karen Fogg Alevilerle neden görüştü” muammasını Aksiyon çözüyor. Ele geçirdiğimiz şok bilgiler, “Bu masum bir görüşme, komplo teorisi üretmenin anlamı yok” diyenleri üzecek nitelikte.
 </font>
 <br/>
 <p>
  <font class="content">
   Adının açıklanmasını istemeyen üst düzey bir istihbarat yetkilisi, AB Büyükelçisi Karen Fogg’un Pir Sultan Abdal Derneği ve Cem Vakfı’ndan bazı yöneticilerle son iki ay içinde tam dört kez buluşup ülkemizin iç bölgelerine muamma geziler yaptıklarını söyledi. Yetkili, “Gezilerin Çorum, Maraş, Yozgat, Sivas, Malatya gibi illere yapıldığını biliyoruz. Malum, bu illerimiz Alevi—Sünni dengesinin hassas olduğu, geçmişte karanlık tertiplerle kanlı olayların yaşandığı yerler. Köylüler, adamların kendi aralarındaki konuşmalarına kulak misafiri olmuş; ‘Gemiyle İskenderun Limanı’na getireceğimiz silahları depolayacağımız mağaralar bulmalıyız’ diyorlarmış” dedi. Siyasi konumunu gerekçe göstererek adını açıklamamamızı isteyen koalisyondaki bir partinin milletvekiliyse, “Korktuğumuz başımıza geldi. Bu AB başımıza çok işler açacak, oraya girdiğimizde bağımsızlığımız sadece lafta kalacak, müstemleke olacağız, bizi başka türlü yıkamayan Batılılar son olarak AB oyununu oynuyor, uyanın demiştik. Kimse dinlemedi. Şimdiyse çok mutluyum, ak koyun, kara koyun belli oldu. PKK bitti, sıra Alevilerde. Artık Batı onları kullanarak Türkiye’ye karıştıracak” diyor.
   <br>
    <br>
     Şoka mı uğradınız?
     <br>
      <br>
       Efendim?.. Nasıl?.. Yoksa böyle bir şeyi zaten bekleyenlerden miydiniz? Yukardaki paragrafın örgüsündeki kaçık ipleri yakaladıysanız mesele yok. Yapamadıysanız hemen belirtelim; yukarıdaki satırlar tamamen hayal mahsulü. Veya şöyle algılamanızda da bir mahzur yok: Bu bir “komplo tellallığı” denemesiydi. Fogg’un, Alevi derneklerinden gelen istek üzerine, görevlendirdiği kişilerin onlarla görüşmesi ülkemizin kıdemli komplo teorisyenlerini (komplo tellalları desek daha isabetli olacak) harekete geçirdi. Medyadan siyasete, bürokrasiden devletin muhtelif katlarına kadar köşeyi tutmuş ustalar hemen hadisedeki komployu sezinlediler, ağız birliğiyle aziz vatandaşlarımıza bir kez daha idrak ettirdiler ki; üzerimizde oynanmak istenen böl—parçala—yönet oyunu sürüp gidiyordu. Anlaşılan AB Kürt olayından sonra Alevi olayını kaşımaya başlıyordu, fakat Türkiye bütün ihanetleri ezip geçtiği gibi bunu da ezip geçecekti, Avrupalıların geçmişi ve vicdanı o kadar kirliydi ki şimdi Alevilerle ilgilenerek, vicdanlarını temize çıkartmak istiyorlardı, biz onların deterjanı mıydık yani?
       <br/>
       <br/>
       Kriterlere uygunluk tesbiti
       <br/>
       <br/>
       AB, aday her ülkede yaptığı gibi, Büyükelçi görevlendirerek Türkiye’nin sosyal, siyasal, ekonomik, hukuki yapılanma ve işleyişinin AB kriterlerine uygun olup olmadığını tesbit/kontrol etmeye çalışıyor. Fogg bunu yapmak için doğal olarak sanayi ve iş çevreleriyle, sivil toplum kuruluşlarıyla, üniversitelerle görüşüyor, ekonomiden sağlığa, eğitime kadar birçok toplantıya katılıyor. Mesela Mayıs 1999’da ODTÜ’lü öğrencilerin düzenlediği “AB Eğitim Programları ve Türkiye” konulu toplantıya, ardından Gaziantep’te Haziran 99’daki “AB—Türkiye Gazeteciler Konferansına” katılmış. Bu yılın şubatında HADEP’li belediye başkanlarının gözaltına alınmalarını kınamak için soluğu Dışişleri Bakanlığı’nda almış. MGK’nın AB standartlarına uymadığını, silahlı kuvvetlerin sivil otoriteye tâbi olması gerektiğini dile getirmiş. Çocuk istismarı ve ihmalini önlemek için açılan Çocuk Koruma Merkezi projesine katkıda bulunmuş ve merkezin 17 Şubat 1999’daki açılışında bir konuşma yapıp bu konuda sivil toplum örgütlerine büyük görevler düştüğünü belirtmiş. Çeşitli yerel yöneticilerle ve üniversite yönetimleriyle görüşmüş. İş dünyasıyla ilgili önemli kuruluşları ve dernekleri ziyaret edip toplantılarına katılmış/katılıyor. Alevilerle görüşmeden bir hafta önce de Diyanet’le görüşülmüş. Fogg, en son, geçtiğimiz günlerde TESEV’in bir toplantısına katıldı ve yine Türkiye—AB ilişkileri ve kriterler ele alındı.
       <br/>
       <br/>
       “Sadece not aldılar”
       <br/>
       <br/>
       Peki, Alevilerle ne görüştü AB? Bunu bizzat toplantıya katılanlara sorduk. Cem Vakfı’nı temsilen katılan Doğan Bermek, “Biz toplantıya gizli saklı gitmedik. Orada Türkiye’nin temeline dinamit de konmadı. Biz yıllardır dile getirdiğimiz sorunlarımızı anlattık. Onlar da sadece not aldılar. Biz de, Ali Balkız da herkesin bildiği, ama kimsenin çözüm bulmaya yanaşmadığı sorunlarımızı ve bunların çözüm yolunun neler olabileceğine dair tekliflerimizi anlattık. Hepsi bu” diyor. Pir Sultan Abdal Derneği Başkanı Ali Balkız’ın söyledikleri de farklı değil: “Bu görüşmenin gizli yanı yoktur. Sadece AB ile görüşmelerimizde dile getirmedik. Cumhurbaşkanından, Meclis Başkanından randevu talep ettik. Ayrıca sorunlarımızı kendi yayın organlarımızda sürekli gündeme getiriyoruz.”
       <br/>
       <br/>
       “AB bizimle birkaç yıldan beri görüşmek istiyordu, biz kendi içimizde hallederiz karışmayın diyorduk. Ama artık Alevilerin sorunları dayanılacak gibi değil” diyen Cem Vakfı Başkanı Prof. İzzettin Doğan, şöyle devam ediyor: “Avrupa İnsan Hakları Mahkemesi dahil Alevilerin sorunlarını artık her yere götüreceğiz. Türkiye’de bugüne kadar bizden sadece oy istendi ve karşılığında vaadedilen hiçbir şey yerine getirilmedi.” Doğan’ın bu sözleri herşeyi apaçık anlatıyor; Alevilerin, ülkemizdeki milyonlarca mensubunun hergün yaşadığı bir dizi sorunları var ve bu sorunlar yıllardır oy isteyen siyasetçilerin suiistimaliyle daha da büyüdü. Türkiye AB sürecine dahil olduktan sonra ise sorunlarını o platformda, Kopenhag Kriterleri çerçevesinde aramaya karar verdiler.
       <br/>
       <br/>
       Bu noktada, Cem Dergisi Genel Yayın Yönetmeni Murat Küçük, önemli bir hususa parmak basıyor: “Kopenhag Kriterleri her alanda üye ülkelerin ve üye olmak isteyenlerin uymak zorunda oldukları ekonomiden insan haklarına, inanç özgürlüğüne kadar bir dizi ilkeyi belirleyen bir tür AB anayasası. Biz bu kriterlerin uzağına düşüyoruz çoğu zaman ve böyle olunca da kaçak güreşip, bizi uyaranlara Türkiye’yi karıştıranlar, bölecek olanlar gözüyle bakıyoruz.”
       <br/>
       <br/>
       Komplo tellallığı
       <br/>
       <br/>
       Şimdi; Büyükelçi Fogg’un bu faaliyetlerini bakış açısına ve niyete göre yorumlayıp, “Kadına bravo, AB’ye üyeliğimize engel sorunlarımızı bir an önce belirleyip entegrasyonumuzu sağlamaya çalışıyor” demek mümkün olduğu gibi, olaya fevkalede gerçekçi bakıp, “Şuna bak hele, zayıf noktalarımızı öğrenip bizi gafil avlayacak bu AB denen ecnebi kulübü. Amma yemezler. Var mı bizde o göz” de diyebilirsiniz. Bu sizin global dünyayı, demokrasi ve insan haklarını, bir ülke yönetmeyi ve hatta kendinizi nasıl algıladığınızı da ortaya koyacaktır.
       <br/>
       <br/>
       Aslında burada üzerinde durulması gereken Aleviler ve AB değil, çeşitli köşelerde durup “dahili ve harici bedhahlara” karşı vatandaşı uyarmayı yüce bir görev bilen komplo teoricileri ve bunların toplum üzerinde oluşmasına katkıda bulundukları paranoya hali. Bu meyanda sihirli bir dizi sloganımız mevcut: Türk’ün Türkten başka dostu yok, dahili ve harici bedhahlar, dört yanımız düşmanla çevrili, Batı bize ilgi gösteriyorsa altında mutlaka bir çapanoğlu vardır vb.
       <br/>
       <br/>
       “Talepler birilerini korkutuyor”
       <br/>
       <br/>
       Cem Yayın Yönetmeni Küçük’ün şu sözleri aslında komplo teorilerinin boş atış olmadığını, önemli amaçlara hizmet edebildiğini hatırlatıyor: “Öteden beri 3K (Kürt—Kızılbaş—Komünist) olarak bilinen tehdit unsuru derin mahfillerin gündeminden düşmedi. Alevilerin AB ile görüşmesi onları harekete geçirmiş olabilir. Bunun yanında, Türkiye’nin AB’ye girmesini engellemeye çalışan, soğuk savaş dönemi mantığıyla dünyaya bakan çevreler var. Görüşmeyi bu amaçları için kullandılar. AB kriterleri, birey ve toplum olarak birçok talebi beraberinde getiriyor. Felaket tellalcılığı harekete geçti ve bu talepler tehdit olarak sunulmaya çalışılıyor.”
       <br/>
       <br/>
       Halkımın teoricileri
       <br/>
       <br/>
       Biz Türkiyeliler güvensiz, suiistimallere açık, daha doğrusu suiistimallere maruz kalmış/kalan bir toplum olmanın getirdiği şüpheci bir karakter taşıyoruz. Bu da her olayın altında başka niyetler ve manalar aramaya kapı açıyor. Usta komplo tellallarının da katkısıyla kahvehanede, yolda, işyerinde halkımın teorisyenleri türemeye başladı. Basit, rutin bir sözden veya olaydan bile inanılmaz felaket boyutu üreten komplo teorisyenlerimizin yaptığı en “faydalı” şey, toplumu germek, tansiyonu ve heyecanı yükseltmek, antenleri kötü beklentilere açmak oluyor. Şimdi, sürekli bu halde istim üstünde tutulan bir toplumda kitle halet—i ruhiyesinin sağlıklı bir mecrada tutulamayacağı, paranoyak bir topluma doğru gidileceği kesin. Kimbilir, belki de teorileri ve teoricileri ortaya çıkaranların istediği de budur: Paranoyak bir toplum.
       <br/>
       <br/>
       ahdinc@superonline.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14223), [web.archive.org (arşiv bağlantısı)](http://web.archive.org/web/20050302224433/http://www.aksiyon.com.tr:80/detay.php?id=14223)
