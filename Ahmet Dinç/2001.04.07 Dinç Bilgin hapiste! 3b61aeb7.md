# Dinç Bilgin hapiste!

*Ahmet Dinç 2001.04.07*

<div>
 <p class="spot">
  Sabah gazetesi ve Atv'nin sahibi görünen Dinç Bilgin, Etibank olayında suçlu bulunup hapse atıldı.
 </p>
 <p class="metin">
 </p>
 <img border="0" src="/web/20020430100030im_/http://www.aksiyon.com.tr/2001/331/resimler/Dinc.jpg"/>
 <p class="metin">
  Etibank'ın sahibiyken zimmet, dolandırıcılık ve cürüm işlemek amacıyla teşekkül oluşturmak suçlarını işlediği iddia edilen Bilgin, Kartal Cezaevi'ne konuldu. Bilgin'in sorgu sırasında, "Etibank'ın Çağlar'dan alımı sırasında bazı şeyler olmuştur, bunlar siyasi şeylerdir, söyleyemem" demesi gündeme bomba gibi düştü.
 </p>
 <p class="metin">
  Dinç Bilgin'le birlikte gözaltına alınan oğlu Önay Bilgin ve Etibank'ın eski genel müdürü İsmail Hakkı Karakaya ise serbest bırakıldı. Poliste ve savcılıkta verdiği ifadelerde Bilgin'in, hakkındaki suçlamaları kabul ettiği, yeminli murakıplar ve BDDK raporlarının doğru olduğunu söylediği ortaya çıktı. Sabah ve Atv'nin patronunun ifadesinde, "Beni bu işe Cavit Çağlar bulaştırdı. Şükrü Karahasanoğlu ile çalışma teklifini verdi. Bankanın içinin boşaltılmasının sorumluları Karahasanoğlu ve altındaki sorumlulardır. Bankacılık konusunda çok bilgim yok. Borçlarımı ödeyeceğim" dedi.
 </p>
 <p class="metin">
 </p>
 <p class="arabaslik">
  Mart ayı enflasyonu son 6 yılın rekorunu kırdı. Enflasyon toptan eşyada yüzde 10.1, tüketici fiyatlarında 6.1 oldu.
 </p>
 <p class="metin">
  Ahmet Çakar adlı yapay çiçekçilik yapan bir vatandaş, kötü ekonomik gidiş sebebiyle işleri bozulunca yazar kasasını Başbakan Ecevit'e fırlattı. Esnaf yürüdü.
 </p>
 <p class="metin">
  İş dünyasının ünlü ismi Ayhan Şahenk vefat etti.  Doğuş Holding'in patronu olan Şahenk; Garanti, Osmanlı ve Körfez bankalarıyla NTV televizyon kanalının sahibiydi.
 </p>
 <p class="metin">
  Sırp kasap lider Slobodan Miloseviç, uzun pazarlıklar sonucu gözaltına alındı. Hakkındaki iddia; yolsuzluk ve iktidarın kötüye kullanılması.
 </p>
 <p class="metin">
  Filistinlilerin Atsmona yerleşim birimine havadan saldırmasının ardından, İsrail, Filistin'i boydan boya hava, kara ve denizden bombaladı, 75 kişi yaralandı.
 </p>
 <p class="metin">
  Üç ilin emniyet müdürü merkeze alındı. Bunlar Zonguldak—Mümtaz Karaduman, Kocaeli—Erdinç Sarıalp ve Amasya—Zekeriye Yelken.
 </p>
 <p class="metin">
  ABD'ye ait bir casus uçağı, Güney Çin Denizi üzerinde bir Çin jetiyle çarpışıp Çin'e ait Hainan adasına acil iniş yaptı. ABD—Çin arasında yine gerginlik oluştu.
 </p>
 <p class="metin">
  Karadeniz'e kıyısı bulunan 6 ülke 'Karadeniz Deniz İşbirliği Görev Grubu Anlaşması'nı imzaladı. Katılımcı ülkelerin deniz güçlerinden bir 'Çağrı Gücü' oluşturuldu.
 </p>
 <p class="metin">
  İstanbul Bahçelievler'de devriye polis otosuna teröristler saldırdı; polis memurları Mehmet Sekman ve Kürşat Çağıran şehit oldu. Eylemi aşırı sol terör örgütlerinin yaptığı sanılıyor.
 </p>
 <p class="metin">
 </p>
 <p class="arabaslik">
  —Yasa tekliflerini destekleyeceğiz ve bundan sonra tek muhatabımız Kemal Derviş olacak (Recai Kutan— FP Genel Başkanı).
 </p>
 <p class="metin">
  —Aferin Güven, çok iyi yaptın. Ben de biliyorsun şarap içtim (Erbakan'ın Başbakan'ken verdiği "Oğlum, rakı getir" adlı yemekten sonra Karadayı, Erkaya'yı böyle kutlamış).
 </p>
 <p class="metin">
 </p>
 <p class="arabaslik">
  Dinç Bilgin: (Sabah gazetesi ve Atv'nin sahibi) Etibank'ın dibini gördükten sonra kendi de dibe vurdu. Şimdi hesap verme zamanı.
 </p>
 <p class="metin">
 </p>
 <p class="arabaslik">
  Yorgo Papandreu: Yunanistan Dışişleri Bakanı, Türk—Yunan ilişkilerinin dönüm noktası olabilecek güzel tekliflerde bulunup iyiniyetini yine gösterdi.
 </p>
 <p class="metin">
 </p>
 <p class="arabaslik">
  —Azami 400 milletvekili ile toplanan Meclis'te 550 milletvekili fazladır ve israftır (Refik Baydur—TİSK Başkanı).
 </p>
 <p class="metin">
  —300 kişi olsa ve 200 kişiyle toplansak, o zaman da 100 kişinin fazla olduğunu mu söyleyeceksiniz? (Emrehan Halıcı—DSP Grup Başkanvekili).
 </p>
 <p class="metin">
 </p>
 <p class="arabaslik">
  2986: Geçen yıl Türkiye'de kişi başına düşen gayri safi milli hasıla değeri (Dolar).
 </p>
 <p class="metin">
 </p>
 <p class="arabaslik">
  Babama banka soyduğumu söylemeyin!
 </p>
 <p class="metin">
  Gazeteci babanın gazeteci oğlu, Etibank'ın eski sahibi Dinç Bilgin'in "dam"a atılmasıyla gazeteci—patron nesli de tükenmiş oldu. Ege'den İstanbul'a çıkarma yapıp, Sabah'la bütün rakiplerini sürklase ettiğinde yılların hegemonyasını kırdığı için içten içe sempatimizi bile kazanmıştı. Gazetecinin, gazetecilik dışında bir işi, hele de bankacılık gibi karışık işleri yapmaması gerektiğini söylemiş, sözleri basına da yansımıştı.
 </p>
 <p class="metin">
  Bilgin, habercinin psikolojisini bilen, dilinden anlayan gazeteci—patron tipinin son temsilcisiydi. Emrinde çalışan haberci onu sevmişti.
 </p>
 <p class="metin">
  Fakat bir banka sahibi olmuştu sonunda. Gelinen son noktada, haberciler ona koridorlarda küfretmişti. Tutuklandığında, haberciler bunu kutlamak, ellerine kına yakmak için Taksim'de toplanmıştı.  Bilgin'i banka sahibi olmaya zorlayan, habercileri ona küfrettiren neydi?
 </p>
 <p class="metin">
  Bilgin, niyetinin değil, Türkiye'ye özgü dönen çarkın kurbanı oldu. Racon haline gelen "hortumlama" modasına uymak zorunda kaldı. Kişiliğine ve ideallerine uygun olmasa da, hayatta kalmanın tek şartını o da çabuk keşfetti ve aldıklarının karşılığında, kendine ait olmayan bazı boruları öttürdü. Ege'nin kanaatkar ikliminde ortaboy bir bölge gazetesinin sahibi olmakla, İstanbul'da gazete patronu olmak çok farklı çevreleri, icraatları, davranışları ve muhasebe kayıtlarını gerektiriyordu. Öyle girift ilişkiler içine girdi ki, birtakım "süreçler"e katkıda bulundu, sahibi olduğu gazeteler ve televizyon aracılığıyla bazı toplum kesimlerine ve kişilere olmadık iftiralar attı. Belki buna mecburdu. Bu arada, acemisi olduğu okyanusta kulaç atarken, yırtıcılar karşısında birçok hata yaptı. Babasından devraldığı en önemli miras olan ilkelerinden ayrıldıktan sonra başına gelenleri, ben, nedense, sevgilisinden ayrıldıktan sonra geçirdiği içkili bir "süreç"ten sonra katil olup hapsi boylayan pişman, biçare bir aşığın akibetine benzetiyorum. Galiba biraz da Bilgin, kendisini İzmir'den İstanbul'a savuran Özal rüzgarına fazla kapılmış ve "bir kerecikten birşey olmaz" demişti.
 </p>
 <p class="metin">
 </p>
 <p class="arabaslik">
  "Devlet Tahtakale'ye teslim oldu"
 </p>
 <p class="metin">
  Dövizdeki dalgalı kur ve ardından gelen yükselme korkutuyor. Manzarayı ekonomi yazarı Güngör Uras'a sorduk:
 </p>
 <p class="metin">
  —Döviz niçin frenlenemiyor?
 </p>
 <p class="metin">
  Merkez Bankası'nın yanlış politikaları yüzünden. Şu anki karaborsa fiyatı gerçek fiyat değildir. Çünkü elinde dolar olanlar fiyat daha artacak diye bekliyor. Talep edenler de fiyat düşecek diye bekliyor. Bu yüzden gerçek arz ve talep ortaya çıkmıyor.  Tahtakale fiyatını Merkez Bankası, sınırlı ihaleyle resmi fiyat haline getirdi. Tahtakale fiyatı  alt ve üst sınırları belirleyince piyasa çıldırdı. Sinirden ortaya çıkmış birşeydir. Fiyatı Merkez Bankası suni olarak ve yanlış politikalarla yükseltmiştir.
 </p>
 <p class="metin">
  —Dolar ve mark düşecek mi?
 </p>
 <p class="metin">
  Ne yazık ki bir ekonomide fiyatlar yükseldiği zaman bir daha  aşağı inmesi çok güçtür. Düşer de, zor düşer. Merkez Bankası'nın bolca dövizi varsa ve 900 binden dolar satarsa düşer.
 </p>
 <p class="metin">
  —Bu durum nereye kadar gidecek sizce?
 </p>
 <p class="metin">
  Merkez Bankası'nın yanlış politikaları sona erinceye kadar gidecek. Tamamen Tahtakale'ye teslim oldular. Türkiye'nin hiçbir döneminde böyle bir şey olmadı.
 </p>
 <p class="metin">
  —Peki yanlışlıklar bitecek gibi mi?
 </p>
 <p class="metin">
  Bu kadar cehalet ancak tedrisat ile mümkündür deniyor ya, öyle işte. Doları 4 günde 900 binden aldılar, 1 milyon 300 bine çıkardılar. Bu politikanın hatalı olduğunu görmeyip de ısrar ediyorlarsa ben de aynı şeyi derim. Yahut da bunların Türkiye'ye bir kastı var.
 </p>
 <p class="metin">
  —Uygulanan, serbest kur mu, serseri kur mu?
 </p>
 <p class="metin">
  Bir yanlışlık var ve bunu millete izah etmiyorlar. Önce doları kazığa bağladılar faizi serbest bıraktılar, şimdi faizi kazığa bağlamak için doları serbest bıraktılar. Nereye kadar gider bilemiyorum, bir öngörüde bulunamıyorum. Bundan daha kötüsü olmaz ki.
 </p>
 <p class="metin">
  —İşimiz medyumlara kaldı galiba?
 </p>
 <p class="metin">
  Medyumlara değil de maalesef beceriksizlere kaldı. Ekonomik krizler siyasi kadrolarla çözülür. Krizle başedemeyen kadroların işbaşında kalması da imkansızdır. Politik kriz ekonomik krizin önüne geçince çifte kaymaklı kriz yaşarız. Hiç olmadığım kadar kötümserim. İnşallah beklentilerim yanlıştır, inşallah yanılırım. Allah'a dua ediyorum tahminlerim yanlış çıksın diye.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020430100030/mailto:ahdinc@superonline.com">
   ahdinc@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/331/karakutu/1.htm), [web.archive.org (arşiv bağlantısı)](http://web.archive.org/web/20020430100030/http://www.aksiyon.com.tr:80/2001/331/karakutu/1.htm)
