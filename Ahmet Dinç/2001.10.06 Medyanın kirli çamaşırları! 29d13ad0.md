# Medyanın kirli çamaşırları!

*Ahmet Dinç 2001.10.06*

<div>
 <p class="spot">
  Aydın Doğan ve Uzanlar yine birbirlerini yemeye başladılar. Kirli çamaşırlar ortalara dökülüyor.
 </p>
 <p class="metin">
 </p>
 <img border="0" src="/web/20011223235959im_/http://www.aksiyon.com.tr/2001/357/resimler/medya.jpg"/>
 <p class="metin">
  Medya arenamız, tarihinin en şiddetli savaşlarından birine daha sahne oluyor. Doğan ve Uzan grupları bugünlerde birbirlerinin bütün kirli çamaşırlarını ortaya döküyor. Uzanlar'ın yayın organları Star tv ve Star gazetesinde, Aydın Doğan'ın, kara para cenneti Virgin Adaları'nda hayali şirketler kurduğu, Hürriyet ve Milliyet'e dışardaki bu hayali şirketler aracılığıyla pahalı mal sattığı ve bu yolla vergi kaçırdığı iddia edildi. Bundan amaç, Hürriyet ve Milliyet'in kârını düşük göstermekmiş. Uzan grubunun iddiasına göre Aydın Doğan, kara para cennetlerinde kurduğu paravan şirketlerle vergi kaçırırken 4 bankayı devreye soktu: Finansbank Hollanda, Garanti Hollanda, Dışbank Hollanda ve Dışbank Malta.
 </p>
 <p class="metin">
  Hürriyet ise karşı atakla "Kemal Uzan'ın kara off—shore dosyasını" açtı. Doğan cephesine göre, Uzan Ailesi, halka açık Çukurova Elektrik'i ve Kepez Elektrik'i 'soyarken' bir yandan da kendilerine ait diğer şirketleri zengin ediyor. Bu iki şirketin elde ettiği kârlar, Kıbrıs'ta kurulu İmar Off Shore Bank Ltd. (İmar Off Shore Bankası) aracılığıyla Uzanlar'ın kasasına aktarılırken, hem Maliye, hem de küçük ortaklar zarara uğratılıyor. Bu durumu ortaya koyan murakıp raporları ve SPK suç duyuruları ise sürekli hasır altı ediliyor.
 </p>
 <p class="metin">
 </p>
 <p class="arabaslik">
  HAFTANIN AKIŞI
 </p>
 <p class="metin">
  YAYIN YÖNETMENİMİZİN BABASI VEFAT ETTİ: Aksiyon dergisinin Genel yayın Yönetmeni Mehmet Kamış'ın babası Hasan Kamış, Hakk'ın rahmetine kavuştu. Bir süredir rahatsızlık çeken Hasan Kamış, geçen hafta Çarşamba sabahı son nefesini teslim etti. Hasan Kamış'a Yüce Allah'tan rahmet, Yayın Yönetmenimiz Mehmet Kamış'a, ailesine ve akrabalarına sabır niyaz ediyoruz.
 </p>
 <p class="metin">
 </p>
 <p class="arabaslik">
  Başbakan Bülent Ecevit'in DSP'deki veliahtını belirlediği yönündeki iddialar, Başbakan Ecevit ve eşi tarafından yalanlandı.
 </p>
 <p class="metin">
  CNN-Türk Genel Müdürü Taha Akyol bu görevinden ayrıldı. Yerine Nuri Çolakoğlu geçti. Akyol'un Doğan grubu içinde terfi ettiği iddia ediliyor. Söylenen o ki Akyol medya grubunda "murahhas aza" oluyor.
 </p>
 <p class="metin">
  ANAP İzmir Milletvekili Süha Tanık partisinden istifa etti. ANAP'tan ayrılan Eyüp Aşık da DYP'ye geçti.
 </p>
 <p class="metin">
  İngiliz müzayede firması Sotheby's'in "Hazreti Muhammed'in kabri" diye satışa çıkaracağı fotoğrafın Osman Gazi'nin türbesi olduğu iddiaları ortalığı karıştırdı.
 </p>
 <p class="metin">
  Türk ve Yunan savaş uçakları uzun süre sonra Ege semalarında "it dalaşı"na girdi.
 </p>
 <p class="metin">
  Deniz Kuvvetleri'nde ihaleler için şartname hazırlayan birimin, Elektronik ve Silah Sistemleri Dairesi'nin başında bulunan Albay Muhtar Koray, silah şirketleriyle olan ilişkisi yüzünden tutuklandı.
 </p>
 <p class="metin">
  İçişleri Bakanı Rüştü Kazım Yücelen, Cidde—İstanbul seferini yapan bir uçakta Üsame bin Ladin'in kardeşinin yakalandığını açıkladı. Ardından, yakalanan kişinin Ladin'le ilgisi olmadığını açıklamak zorunda kaldı.
 </p>
 <p class="metin">
 </p>
 <p class="arabaslik">
  NE DEDİN, NE DEDİN?
 </p>
 <p class="metin">
  —Bu, bal gibi medeniyetler savaşı; terör ile huzur arasındaki savaş. (Ertuğrul Özkök—Hürriyet Yazarı)
 </p>
 <p class="metin">
  —Amerika (saldırıyı Laden'in yaptığına dair) ikna olduysa bizim için yeterlidir. (Bülent Ecevit—Başbakan)
 </p>
 <p class="metin">
  —ABD, AB tarafından dışlanabilir ve Rusya'ya yeniden komünizm gelebilir. (Kenan Evren—Eski Cumhurbaşkanı)
 </p>
 <p class="metin">
 </p>
 <p class="arabaslik">
  İNEN
 </p>
 <p class="metin">
  Mustafa Denizli (Fenerbahçe Teknik Direktörü): Türkiye'nin en kaliteli kadrosuna en kötü futbolu oynatmayı başardığı, bunu da iç düşmanlardan bildiği için.
 </p>
 <p class="metin">
 </p>
 <p class="arabaslik">
  ÇIKAN
 </p>
 <p class="metin">
  Ahmet Necdet Sezer (Cumhurbaşkanı): TBMM'nin açılışında yaptığı konuşmada, devlet gibi bir devlet istediğini bir kez daha gösterdiği için.
 </p>
 <p class="metin">
 </p>
 <p class="arabaslik">
  ANINDA GÖRÜNTÜ
 </p>
 <p class="metin">
  —Türkiye mevcut liderlerle devam edemez. Hükümet çekilip hemen seçime gidilmeli. Vatanını seven işadamı siyasete girmeli. (Tuncay Özilhan—TÜSİAD Başkanı)
 </p>
 <p class="metin">
  —Böyle açıklamalardan önce derinliğine düşünmek lazım. Yerine ne koyacaklar? Toplumun moralini bozmasınlar. (Bülent Ecevit—Başbakan)
 </p>
 <p class="metin">
 </p>
 <p class="arabaslik">
  BİR SAYI
 </p>
 <p class="metin">
  30.000.000.000 $: ABD'deki uçaklı terör saldırısının sigorta şirketlerine getirdiği yük.
 </p>
 <p class="metin">
 </p>
 <p class="arabaslik">
  REAKSİYON
 </p>
 <p class="metin">
  Bütün dünya bugünlerde bir tek kişiye odaklanmış durumda. Kabuslardan esprilere kadar her yerde o var: Üsame bin Ladin. Bir önemli detay, savaş ve intikam naraları arasında çoklarının dikkatinden kaçıyor. Ladin'in koyu bir Vehhabî oluşu. Bunda ne var denebilir. Fakat Vehhabiliğin nasıl ortaya çıkarıldığı, Ladin'in önce CIA, ardından İngiliz MI5 bağlantısı dikkate alındığında, ortadaki garipliklere yeni boyutlar eklendiği görülecek.
 </p>
 <p class="metin">
  Genelde bütün dünyayı, özelde İslam dünyasını iliğine kadar sömüren İngilizler'in taktiğiyidi bu. Hindistan'ı sömürmeye başladıklarında, yerliler arasında nifak tohumu ekmek için Kadıyanilik'i kurdurdular. Arap yarımadasını Osmanlı'dan koparmak için de Vehhabilik bizzat İngilizler'in gözetim ve denetiminde doğuruldu.
 </p>
 <p class="metin">
  Ortaya çıkış amacı zaten İslam'ın ve İslam dünyasının başına dertler açmak olan Vehhabilik, Osmanlı'nın yok olmasının en büyük etkenlerinden biri olduktan sonra, Çeçenler'in haklı davasını haksız duruma düşürdü. Görünen o ki, radikal bir Vehhabî olan Ladin, ister cihad gayesiyle, isterse Vehhabiliği kuranların güdümünde gerçekleştirmiş olsun, bu eylemle ABD ve İngiltere'nin ekmeğine bir kez daha yağ sürecek gibi. Amerika, Orta Asya gibi bir bölgeyi kontrol altına alacak, İslam dünyasındaki her türlü hareket terör şüphesiyle karşılanacak artık. Vehhabilerin Orta Asya ve Kafkaslar'da yaptıkları hafızalarda henüz taze. Fergana vadisinde kurtarılmış bir bölge oluşturmak için harcadıkları çaba, 1999'dan itibaren Özbekistan, Kırgızıstan, Kazakistan ve Tacikistan'ı karıştırdı. Afganistan'da satın alma güçlerini kullanıp Taliban'ı hakim kıldılar ve Müslüman halkı sindirdiler. Taliban onların maşası oldu. Azerbaycan'ın kuzeyinde 1993'lerde Avarları kışkırtarak özerk bir bölge oluşturmak istediler. Çeçenleri etkilediler. Sufizmin yatağı olan bu bölgede başarılı olmalarının tek açıklaması vardı: Para. Vehhabi grupların ve bu arada Ladin'in eski SSCB içinde, bizzat KGB'nin koordinesinde çalıştığı iddiaları mevcut.
 </p>
 <p class="metin">
  Vehhabîlik, özellikle SSCB sonrasında Orta Asya ve Kafkaslar'da Suud ve ABD'nin etkinliği için kullanıldı. Taliban'a göz yumulmasının sebeplerini düşünün.
 </p>
 <p class="metin">
 </p>
 <p class="arabaslik">
  SORUNCA
 </p>
 <p class="metin">
  "Bizimle konuşmadan gittiler"
 </p>
 <p class="metin">
  ANAP'taki istifaları Genel Başkan Yardımcısı Bülent Akarcalı'ya sorduk:
 </p>
 <p class="metin">
  —İstifaların sebebi ne?
 </p>
 <p class="metin">
  Ayrılan arkadaşlar, bizleri ne sözlü ne de yazılı olarak bilgilendirme ihtiyacı duydu. Basından takip ediyoruz bilgileri. Ancak, ayrılış gerekçelerine katılmak mümkün değil. Kişisel sorunlarla kurumun sorunlarını karıştırınca bunlar ortaya çıkıyor.
 </p>
 <p class="metin">
  —İstifalar sürer mi?
 </p>
 <p class="metin">
  Bilemiyorum. Çünkü yine ayrılanların konumunda olanlar var. Onların hiçbiri ne bizlere, ne de partinin organlarına bir bilgi veriyor.
 </p>
 <p class="metin">
  —Bu istifaların arkasında bazı isimlerden bahsediliyor. Süleyman Demirel gibi?
 </p>
 <p class="metin">
  Katılmıyorum. Bu konuları manipüle edenler var ama bu kesinlikle Demirel değil.
 </p>
 <p class="metin">
  —Kim peki?
 </p>
 <p class="metin">
  Biliyorum ama söylemem. Türkiye'de siyasete dönmek ya da siyasette yükselmek isteyen bir grup var. Bunlar şu anda Meclis'te olmayanlar, merkez veya merkez sağ parti temsilcileri, bir kısmı da Meclis içinde olup ileriye gidemeyenler. Bunlar da kendi yaratacakları ivmeyle bir yere çıkamayacakları için Süleyman Bey'i tahrik ediyor olabilir. Siyasette her türlü şansını yitirmiş olanlar, yeni şansı acaba Süleyman Bey'i döndürürsek elde edebilir miyiz diyorlar. Türkiye'de bunu kimse anlamak istemiyor.
 </p>
 <p class="metin">
  —İstifalar partiyi zayıflatır mı?
 </p>
 <p class="metin">
  Hiç kimse bir partinin geleceğini kendi şahsıyla kaim görmesin. Kim siyasette bir yere gelmişse partisi sayesindedir. Turgut Özal bile bir siyasi parti sayesinde gelmiştir bir yerlere.
 </p>
 <p class="metin">
  —Merkez sağda taşlar oynuyor mu?
 </p>
 <p class="metin">
  Türkiye'deki sorun, partiler içindeki sıkıntı değil. Bizim yapımız daha açık ve demokratik olduğu için sorun bizde var gibi görünüyor. MHP ile DSP yeni, onların milletvekilleri daha sessiz bu yüzden. Bunlar ülkedeki siyaset kurumuna yönelik eleştirinin artmasından kaynaklanıyor.
 </p>
 <br/>
 <center>
  <a class="anaorta" href="http://web.archive.org/web/20011223235959/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/357/karakutu/1.htm), [web.archive.org (arşiv bağlantısı)](http://web.archive.org/web/20011223235959/http://www.aksiyon.com.tr:80/2001/357/karakutu/1.htm)
