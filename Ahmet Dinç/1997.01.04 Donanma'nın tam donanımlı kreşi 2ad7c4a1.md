# Donanma'nın tam donanımlı kreşi

*Ahmet Dinç 1997.01.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Galiba tarih boyunca en çileli, sıkıntılı insanlar denizcilerdi. Bir açıldı mı tam açılan gerek deniz ticaretiyle uğraşan tüccarların,
  </font>
 </div>
 <div id="newsText">
  <font class="detail-text">
   gerekse denizci askerlerin en büyük sorunu ne ters esen lodos, ne de fırtınalı, dalgalı denizler oldu; onları en çok düşündüren evladı îyaldi.
   <br>
    <br>
     Bazı eski denizci kavimler çolukçocuğunu da açıldıkları denizlere beraberlerinde götürdüler. Geride bıraktıkları ailelerini güvende tutmak isteyenlerse kaleler inşa ettiler.
     <br>
      <br>
       Fakat denizciler artık aileleri  için kale inşa etmiyorlar. Kale kadar büyük değil ama ondan daha güvenli kreşleri var artık. Donanma Komutanı Oramiral Salim Dervişoğlu'nun girişimleri sonucu, Gölcük'teki Donanma personeli için yapılan çocuk kreşi,  görenlerin haklı takdirini topluyor.
       <br>
        <br>
         Gölcük'teki Donanma'da görevli bütün personelin çocuklarını barındırmak için geçtiğimiz haftalarda açılan gündüz çocuk bakımevi, Oramiral Dervişoğlu'nun Donanma'ya kazandırdığı sosyal tesislerden sadece bir tanesi.
         <br/>
         <br/>
         Denizci subay, astsubay ve erlerin en kısa görevleri 2 ay civarında sürüyor. Denizcilerin eşlerinin önemli bir miktarı da çalışan hanımlar; Gölcük'teki okullarda öğretmenlik ve idarecilik, kamu kuruluşlarında memurluk gibi işleri var. Zaten babalarını arada bir görebilen denizci çocukları, bir de anneleri çalışınca, ortaya "acil durum" çıktığını farkeden Oramiral Dervişoğlu, başka bir amaç için yapılan 4 katlı bir binayı hemen kreş haline getirtmiş. Kreşin açılışına, askeriyede pek sık rastlanmayan bir şekilde, oldukça kalabalık bir medya katılımı vardı. Emrindekilerin, "Komutanımız bu tip sosyal faaliyetlere çok önem verir. Ve özellikle kendisi bizzat takip eder" dedikleri Dervişoğlu'nun basına da özel bir önem verdiği anlaşılıyor.
         <br/>
         <br/>
         Kreşte, halihazırda 73 çocuk kalıyor. Yetkililer, sayının her gün arttığını belirtiyorlar. Subay, astsubay, askeri devlet memurları ve uzman çavuşların çocukları alınıyor kreşe. Kreş, ticari bir gaye gütmediği için normal standartların çok üstünde donanıma sahip. Tam gün ücret, aylık 5.5 milyon lira. Kreşe "çiş"ini söyleyebilecek kadar büyümüş çocuklar ile üst sınırı 6 yaş olanlar alınıyor.
         <br/>
         <br/>
         Her ihtiyaç düşünülmüş
         <br/>
         <br/>
         İki tane resmi görevli yönetici, 5 de öğretmenin bulunduğu  kreşin ayrıca 6 tane bakıcı annesi, iki aşçısı, iki garsonu, bir tane diyetisyeni, bir hemşiresi, bir de sosyal hizmetler uzmanı bulunuyor. Ayrıca sürekli görev başında bir doktor, günboyu açık olan revirde ufak tefek rahatsızlıkları tedavi ediyor. Revirde her türlü sağlık malzemesi var.
         <br/>
         <br/>
         Her yaş grubunun kendi sınıfları ve seviyelerine göre oyuncakları mevcut. Daha büyük çocukların ellerinde oyuncak yerine kalem ve defterler görülüyor artık.
         <br/>
         <br/>
         Çocukların kreşteki bir günü tamamen programlanmış durumda, bunun dışına çıkılmıyor. 7.30'da başlayan mesai, 18.00'e kadar sürüyor. İşten çıkan anneler doğruca kreşe gelip çocuklarını alıyorlar.
         <br/>
         <br/>
         Kreşin aşçıları günde en az iki defa banyo yapmak zorundalar. Sabah gelir gelmez, yemek işyerine başlamadan önce ve mesaiyi bitirirken mutlaka banyo yapmaları gerekiyor. Bunun temel gerekçesi, çocukların sağlığı. Yemek listesini dietisyen hazırlıyor. Yemek yenilen plastik tabaklar tek kullanımlık. Çocuklar sabah kahvaltısı, öğlen yemeği ve ikindi kahvaltısı olmak üzere günde üç kere sofra başına oturuyorlar. Yedikleri yemek de normal bir kreş standardının üstünde: Bizim kreşe gittiğimiz günün mönüsü şöyleydi: Sabah: Sarelle, salam, ekmek. Öğlen: Kabak dolma, ezogelin çorba, portakal. İkindi: Havuçlu kek, elma çayı.
         <br/>
         <br/>
         Dervişoğlu Paşa'nın Donanma Komutanı olmasıyla birlikte Donanma'da oldukça ileri düzeyde bir sosyal aktivite dönemine girildi. Deniz Subay Eşleri Yardımlaşma Derneği belli zamanlarda kermes düzenliyor ve kermesin gelirlerinden çevre okullardaki yardıma muhtaç çocuklara çeşitli ihtiyaçlar dağıtılıyor.
         <br/>
         <br/>
         Donanma'da çoğunluğu Dervişoğlu Paşa geldikten sonra organize ve inşa edilmiş birçok sosyal ve sportif tesis bulunuyor: 600 çeşit ağacın bulunduğu botanik bahçesi, bovling ve bilardo salonu, ailelere de açık yüzme havuzu, tenis kortu, bölgedeki okulların da istifade ettiği kapalı spor salonu, iki gazino, Gölcüklüler'in de alışveriş yaptığı Ordu Pazarı, piknik alanı, yelken sporları için marina bunlardan birkaçı. Ayrıca Donanma'nın "Poyraz FM" adlı bir de radyosu var.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2118-donanmanin-tam-donanimli-kresi.html), [web.archive.org (arşiv bağlantısı)](http://web.archive.org/web/20131018025437/http://www.aksiyon.com.tr/aksiyon/haber-2118-donanmanin-tam-donanimli-kresi.html)
