# Sıra Irak’ta mı?

*Ahmet Dinç 2001.12.08*

<div>
 <p class="spot">
  ABD'nın Afganistan'dan sonra Irak'a yöneleceğine dair ciddi işaretler ortaya çıkmaya başladı.
 </p>
 <p class="metin">
 </p>
 <img border="0" src="/web/20020403134004im_/http://www.aksiyon.com.tr/2001/366/resimler/sira.jpg"/>
 <p class="metin">
  Amerika, "eli değmişken" sıradan hizaya getirme işlemine devam edecek gibi. ABD Başkanı Bush'un CIA ve Pentagon'a Irak operasyonu için plan hazırlama emri verdiği bildiriliyor. Bush, böylece ikinci cepheyi de açmış olacak. Muhtemel bir Irak operasyonunda kilit rolü CIA eski başkanı Woolsey oynayacak. Planın, Irak'ın kuzeyinde ve güneyinde halk isyanı çıkartılması üzerine kurulduğu bildiriliyor; Irak'ın stratejik hedefleri ABD tarafından bombalanırken, ülkedeki rejim muhalifleri (kuzeyde Kürtler ve Türkmenler, güneyde Şiiler) silahlandırılıp isyan çıkartılarak Saddam'ın devrilmesi sağlanacak. Irak'a operasyon yapılmasına karşı olan Türkiye'yi ikna etmek için Musul—Kerkük bölgesinin petrolleri teklif ediliyor. Operasyonun bahanesi de hazır: Saddam'ın, ülkesindeki kitle imha silahlarını uluslararası denetimcilere açmayı reddetmesi. Bu arada, Afganistan operasyonuna destek veren İngiltere ve diğer Avrupa ülkelerinin, Irak konusunda ABD'nin yanında olmayacağı, bu ülkeye yapılacak bir operasyona karşı oldukları bildiriliyor.
 </p>
 <p class="metin">
 </p>
 <p class="arabaslik">
  HAFTANIN AKIŞI
 </p>
 <p class="metin">
  Enflasyon oranları açıklandı. Kasım TEFE ve TÜFE 4.2 çıktı. TEFE yıllık 84.5, TÜFE yıllık 67.3 olarak çıktı.
 </p>
 <p class="metin">
  Yüzyılın buluşu diye lanse edilen "Şey" nihayet açıklandı. Segway adlı iki tekerli, gazsız, frensiz, vitessiz, dengesi bozulmayan aracı sürmek için, sürücünün başını ileri doğru uzatması yeterli. Araç pille çalışıyor, 27 km/saat hızı var.
 </p>
 <p class="metin">
  Bankacılık Düzenleme ve Denetleme Kurulu, işadamı Halis Toprak'ın sahibi olduğu Toprakbank'a el koydu.
 </p>
 <p class="metin">
  Devlet İstatistik Enstitüsü'nün verilerine göre, Türk ekonomisi yılın üçüncü çeyreğinde yüzde 8.5 küçüldü. Küçülme, tarımda yüzde 4.5, sanayide yüzde 9.2 olarak gerçekleşti.
 </p>
 <p class="metin">
  Almanya'nın Bonn kentinde yapılan Afganistan Konferansı'nda, geçici hükümetin başına Zahir Şah yanlılarının getirilmesi kararı çıktı.
 </p>
 <p class="metin">
  Erzurum ve Van'da meydana gelen 2.9 ila 4.5 arasındaki şiddette depremler halkı tedirgin etti.
 </p>
 <p class="metin">
  Erkek kısırlığında en sık karşılaşılan vakaların başında gelen varikosel (yumurtanın damarlarında varisleşme) sorunu mikrocerrahi yöntem ile tarihe karışıyor. Kısır erkeklerin yüzde 40'ında görülen varikosel için yapılan mikrocerrahi ameliyatları sonrasında hasta bir gece hastanede yatıp, ertesi gün işine gidebiliyor.
 </p>
 <p class="metin">
  Hükümet IMF'ye verdiği söz gereğince bir tasarruf genelgesi yayınladı. Buna göre kamuda çalışan 50 yaşın üstündeki ve emeklilik hakkını kazanmış herkes emekli edilecek.
 </p>
 <p class="metin">
  İntihar eylemlerinde 40 civarında insanın ölmesine misilleme olarak İsrail, Gazze'yi ve Arafat'ın evini vurdu.
 </p>
 <p class="metin">
  Emekli Org. Çevik Bir, Ulusal Strateji dergisinin genel yayın yönetmenliğini Deniz Kuvvetleri eski Komutanı Vural Beyazıt'tan devraldı.
 </p>
 <p class="metin">
  2002 Dünya Kupası finallerindeki rakiplerimiz belli oldu: Brezilya, Çin ve Costa Rika.
 </p>
 <p class="metin">
 </p>
 <p class="arabaslik">
  NE DEDİN, NE DEDİN?
 </p>
 <p class="metin">
  —Şimdiki spikerleri kıskanıyorum. Ömrüm "maalesef gol" demekle geçti. Çünkü hep milli takım yenilirdi. Şimdikiler doya doya "goooooll" diye bağırıyor (Tansu Polatkan— Spor Spikeri).
 </p>
 <p class="metin">
  —Demirel yeni bir parti kursa barajı aşamaz (Mesut Yılmaz—Başbakan Yardımcısı).
 </p>
 <p class="metin">
  —Seçim barajı yüzde 15 olsun (Deniz Baykal—CHP Genel Başkanı).
 </p>
 <p class="metin">
 </p>
 <p class="arabaslik">
  İNEN
 </p>
 <p class="metin">
  Ertuğrul Özkök(Hürriyet Genel Yayın Yönetmeni): Denktaş'ın mason olduğunu Hürriyet'in manşetine çekip onu gözden düşürmeye çalıştı; Kıbrıs davasını baltaladı.
 </p>
 <p class="metin">
 </p>
 <p class="arabaslik">
  ÇIKAN
 </p>
 <p class="metin">
  Rauf Denktaş(KKTC Cumhurbaşkanı): Kıbrıs'ta bahar havası yakaladı. Klerides'i evine yemeğe davet edip psikolojik avantaj sağladı.
 </p>
 <p class="metin">
 </p>
 <p class="arabaslik">
  ANINDA GÖRÜNTÜ
 </p>
 <p class="metin">
  Salkım Hanımın Taneleri'nde Yahudi karakterleri, Yahudi cemaati sinagogda çekim izni vermediği için değiştirip Ermeni yaptık (Etyen Mahcupyan—Yazar).
 </p>
 <p class="metin">
  —Bize başvuru yapılmadı(Silvyo Ovadya—Hahambaşılık Sözcüsü).
 </p>
 <p class="metin">
  —Mahcupyan doğru söylüyor, bana rica ettiler, konuştum, cemaat sıcak bakmadı (İshak Alaton—İşadamı).
 </p>
 <p class="metin">
 </p>
 <p class="arabaslik">
  BİR SAYI
 </p>
 <p class="metin">
  28.560.000.000$: Türkiye'nin 2001'in 11 ayında gerçekleştirdiği ihracat miktarı.
 </p>
 <p class="metin">
 </p>
 <p class="arabaslik">
  REAKSİYON: İsrail'e Kürt kalkanı
 </p>
 <p class="metin">
  Afganistan operasyonu gündemin en önemli, hatta tek maddesi gibi. Gündemden düşeceğine dair ufukta belirgin bir işaret de yok. Uzak diyarlara odaklanan medyanın, yakındaki birçok önemli detayı atlaması bu durumda normal oluyor. Biz de bu durumda, sonraya bırakmamak ve atlamamak adına bu detaylardan bir "potpori" sunalım istedik.
 </p>
 <p class="metin">
  İsrail'in, MOSSAD marifetiyle bazı Kürtleri Türkiye'den ülkesine götürdüğü ve Filistin sınır bölgelerine yerleştirip, kendileri için bir nevi kalkan/jandarma haline getirmeye çalıştıklarını daha önceki haftalarda bu sütunda yazmıştık. Bu hafta biraz daha detaya inelim: Şu ana kadar İsrail'e 280 Kürt ailesinin götürülmüş olduğuna dair bilgiler netleşmeye başladı. Gelen haberler arasında Kürtlerin,  Filistin yönetimindeki Gazze'nin sınıra çok yakın bölgesine yerleştirildikleri, kendilerine  ev, tarla, bağ—bahçe ve işyeri verildiği; herbirine İsrail vatandaşı kimliği de verilen Kürtlerin muhtarlarını bile seçtiği yer alıyor. İsrail bütün bunları ne için yapıyor?. . Bu uygulama ile  Filistinliler'le arasında tampon oluşturmak istiyor. Filistinliler yarın İsrail niyetine saldırdıklarında, Kürtleri ve "mallarını" vurmuş olacak ve doğal olarak Kürtler de karşılık verecek. İsrail, ikisini birbiri ile uğraştırarak kısmen de olsa rahat etmeyi amaçlıyor olabileceği yorumları yapılıyor. Diyeceksiniz ki, 280 hanelik bir köyle bu sağlanır mı? Doğru, sağlanmaz. Ama İsrail'in, daha pek çok Kürdü ülkesine götürmeyi planladığını hemen ekleyelim.
 </p>
 <p class="metin">
  Milliyet gazetesi artık bir siyasi partinin misyonuna hizmet edecek. Önemli bir siyasi parti liderinin kardeşi tarafından yürütülen pazarlıklar sonucu Aydın Doğan, 180 milyon dolara gazeteyi bırakmış. Milliyet'in yeni çehresinin nasıl olacağıyla, hangi yazar ve muhabirlerin gidip kalacağı, ve alınacak kalemler konusuyla partinin önemli bir kurmayı ilgileniyor. Milliyet'in "eski tüfeklerine" yol mu görünüyor ne?
 </p>
 <p class="metin">
  Devletin Hazine'sindeki yeşil yeşil, kırmızı kırmızı paraların, geceyi rahat kasalarında geçirmek yerine, hemen hergün kanları kaynayınca ayaklanıp "repo" adlı bir kumarhaneye giderek eğlencelere daldıkları, sabahleyin tekrar Hazine'deki yerlerine döndükleri... Bu da ilgili adliye ve güvenlik mercilerinin dikkatine.
 </p>
 <p class="metin">
 </p>
 <p class="arabaslik">
  SORUNCA: "Anadolu'da Vakit'le organik bağım yok"
 </p>
 <p class="metin">
  Akit gazetesi kapandı. Gazetenin sahibi Mustafa Karahasanoğlu'na sorduk:
 </p>
 <p class="metin">
  —Akit niçin kapandı?
 </p>
 <p class="metin">
  Akit, Türkiye'deki medya klasiğinin dışında bir gazeteydi. Akit'i para kazanmak için değil, bir inancın sözcülüğünü yapmak için çıkardık. Fakat bu misyona muarız olanların ekonomik lincine maruz kaldık. Ağır tazminat cezalarına muhatap olduk.
 </p>
 <p class="metin">
  —Kapanma sebebi yalnızca ağır tazminatlar mı?
 </p>
 <p class="metin">
  Akit'in yayınlarından rahatsız olanlar sesimizi kısmak için ellerinden geleni yaptılar. Verilen tazminat cezaları yetmedi, bazı cezalar mükerrer olarak hem Basın İlan Kurumu'ndan, hem de Yay—Sat alacaklarımızdan tahsil edildi. Yani muarızlarımızın meselesi üzüm yemek değil, bağcıyı dövmekti.
 </p>
 <p class="metin">
  —Akitokuyucuları nasıl tepki verdi olaya?
 </p>
 <p class="metin">
  Akit okuyucuları telefonları kitledi, insanlar ağlıyordu. Bilezik, döviz, ayni ve nakdi yardım yaparak tazminatların ödenmesine yardım etmek istediler. Bu tablo Akit'in okuyucularıyla nasıl bütünleştiğini göstermesi bakımından calib—i dikkattir. Ancak Akit, kurulduğu günden kapandığı güne kadar hiçbir kimseden bir tek kuruşluk bağış ve yardım almadı.
 </p>
 <p class="metin">
  —Anadolu'da Vakit'in yayın çizgisi de Akit gibi mi olacak?
 </p>
 <p class="metin">
  Anadolu'da Vakit, Akit'te yazan kardeşlerimin  organize ettikleri bir eylemdir. Şu anda gönül bağıyla bağlı olmamın dışında Anadolu'da Vakit ile hiçbir organik bağım yoktur. Dolayısıyla bu husuta herhangi bir görüş verme yetkisine sahip değilim.
 </p>
 <p class="metin">
  —Borçları ödememek için Akit'i kapattığınız söyleniyor?
 </p>
 <p class="metin">
  Açıkça belirteyim ki Akit'in kimseye tek kuruş ticari borcu yoktur. Akit kapanırken kimseye borçlu  değildi. Henüz davası temyizde devam eden, yani onaylanmamış bir kısım tazminat davalarının mükerrer olarak Akit gazetesinden tahsil edilerek boğulmak istenmesine karşı daha fazla haksızlığa maruz kalmamak ve kötü niyetli kişilere, çalışan insanlarımızın haklarını yedirmemek için gazeteyi kapatmak zorunda kaldık. Bunun dışındaki iddialar Akit'e çamur atmak isteyen haysiyetsizlerin hezeyanlarıdır.
 </p>
 <br/>
 <center>
  <a class="anaorta" href="http://web.archive.org/web/20020403134004/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/366/karakutu/1.htm), [web.archive.org (arşiv bağlantısı)](http://web.archive.org/web/20020403134004/http://www.aksiyon.com.tr:80/2001/366/karakutu/1.htm)
