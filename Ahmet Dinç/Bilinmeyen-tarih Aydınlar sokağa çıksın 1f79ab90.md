# “Aydınlar sokağa çıksın”

*Ahmet Dinç Bilinmeyen-tarih*

<div>
 <font>
  <img border="0" height="1" src="/web/20050225163254im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225163254im_/http://www.aksiyon.com.tr/resim/379/51.jpg" vspace="5"/>
  </p>
 </font>
 <font class="content">
  Devlet ve siyaset şeffaf değil. Bu, insanları sivil örgütlenmeden alıkoymuştur. Fakat diğer yanda menfaat grupları ve baskıcı gruplar biraraya gelmiş, organize olmuş. Bunlar, bireysel anlamda hakkını arayan ve itiraz eden kişileri her zaman yok etme gücüne sahip olmuş ve bu gücü kullanmışlar. Bunu bize yaptıkları gibi bizden sonrakilere de yapacaklar
 </font>
 <br/>
 <p>
  <font class="content">
   Adı, hep dürüstlük ve başarılı polis imajlarıyla birlikte anıldı. Ardından belediye başkanı ve bakan olunca onun için yeni sıfatlar bulmak gerekti. Yolsuzlukları yok eden Bay Operasyon Saadettin Tantan, bakanlıktan alınınca ‘sine—i yurttaş’a döndü. O şimdilerde, startını verdiği  Yurttaşlık Hareketi’nin son rötuşlarını yapıyor.
   <br>
    <br>
     Tantan’la 11 Eylül olaylarını, Ladin’i, operasyonlarının yarım bırakılmasını, halk bilinçlenmesini, Yurttaşlık Hareketi’ni konuştuk:
     <br>
      <br>
       —11 Eylül olaylarından yaklaşık 1 yıl önce, Mısır’da, Meridyen Oteli’nin havuzbaşında bir kitap okuyordunuz. Taliban ve Üsame bin Ladin’le ilgili bir kitaptı bu. Bugünleri gördüğünüz için ya da istihbaratını aldığınız için mi tatilde baş ağrıtıcı bir kitap okudunuz?
       <br/>
       <br/>
       Uluslararası suçlarla ilgili mücadele noktasında çalışırken, tabii ki uluslararası literatürü ve suç hareketlerini de takip etmek gerekirdi. O kitap o zaman İngiltere’de yeni çıkmıştı, oradan getirtmiştim. O zaman Türkiye üzerinden de birtakım hareketlilikler sözkonusuydu.
       <br/>
       <br/>
       —Yani Ladin elemanlarını Türkiye üzerinden mi geçiriyordu?
       <br/>
       <br/>
       Bu bir istihbarat bilgisiydi. Kapalı geçeyim burayı.
       <br/>
       <br/>
       Savaşan Türkler’i ve Ladin’i takip ettik
       <br/>
       <br/>
       —Türkiye’de mi bir faaliyet yapmak istiyordu Ladin?
       <br/>
       <br/>
       O kadar aktif değil. Türkiye’de de uluslararası... Bu şöyle de söylenebilir mesela: ‘Savaşan Türkler’ olarak adlandırıyorduk biz daha ziyade. Değişik ülkelerde savaşan Türkler var. Bir kısmı hayatını kaybetmiş, bir kısmının akibeti belli değil. Bunun dışında dünyada terör olayları değişik ülkelerde cereyan ediyor ama teröre insan kaynağı, silah ve eğitim kaynağı temin eden hareketliliğe baktığınız zaman farkı yok, hepsi birbirine bağlantılı gözüküyor. Din, dil, ırk fark etmiyor. Terör hareketleri iyi incelendiğinde, hangi ülkede bir terör hareketi varsa, bunun gerek maddi, gerek insan, gerek teknolojik kaynağını sağlayan organizasyon birbirine paralel ve işbirliği içinde görünüyor. Bütün bunları takip ettik. Takipte yerli ve yabancı birtakım unsurları da görebiliyorsunuz. İyi görebilmek için, bilgiyi de takip etmeniz lazım.
       <br/>
       <br/>
       —Bu kitabı okumaya ne zaman karar verdiniz? İstihbarat bilgisi önünüze geldiği zaman mı?
       <br/>
       <br/>
       Dünyada çıkmış bütün literatürü az çok takip ediyoruz.
       <br/>
       <br/>
       —O zaman Amerikan makamları Türkiye ile işbirliğiyle Bin Ladin’e karşı tedbir almak istedi mi?
       <br/>
       <br/>
       Böyle bir şey gelmedi bize o zaman. Biz kendi güvenliğimiz açısından bilgili ve dikkatli olmak için o kitapları okuyorduk. Güvenlik güçlerinin de sınır aşan şebeke ve suçlarla ilgili çalışmaları vardı. Yani nüve şeklinde olsa dahi.
       <br/>
       <br/>
       —Mayıs 99’da Mesut Yılmaz, Cumhurbaşkanı Demirel’e İçişleri Bakanlığı için iki tane isim önerdi. Biri Rüştü Kazım Yücelen, diğeri Saadettin Tantan. Bu doğru mu?
       <br/>
       <br/>
       İki isim olduğu zaten biliniyordu. Hükümetin başkanı olarak Ecevit sanırım bizi tercih etti. Bülent Bey ve Hüsamettin Bey tercihi bu yönde kullandılar gibi geliyor bana. Tabii Demirel faktörü daha önemli.
       <br/>
       <br/>
       —Göreve geldiniz. Altı ay sonra operasyonlara başladınız. Sanki sizin, Demirel’e yakın bilinen insanlara karşı operasyonlar yaptığınız şeklinde kanı var?
       <br/>
       <br/>
       Hiç ilgisi yok. Basında böyle bir hava estirildi. Çıkar amaçlı suç örgütleriyle mücadele yasası, Mayıs’ta iktidar oluşumuzdan iki ay sonra çıkartıldı. Ve delilden suçluya giden bir çalışma başlatıldı. Şu şunun adamı, bu ötekinin adamı denemez. Güvenlik güçleri zaten böyle bir şey düşünemez. Savcılar var, uzmanlar var; çok geniş katılımlı bir çalışmada öyle şey olmaz. Olayların basına yansıtılması sırasında birtakım odakların, çıkarlarına uygun yanlış takdimidir bu. Bizim ağzımızdan hiç öyle şey çıkmadı.
       <br/>
       <br/>
       —Bu arada ANAP’a ve Mesut Yılmaz’a yakınlığıyla bilinen kişilere yönelik operasyonlar olunca bu, Yılmaz’la aranızdaki çekişmeye bağlandı.
       <br/>
       <br/>
       Bunun da ilgisi yok. Organize suç kapsamı içindeki insanların alnında yazmıyor ki, şu partili, bu partili diye. Operasyonel çalışmalar zaten savcıların denetiminde olduğu için etkileme, şuna daha çok dokun, ötekine dokunma demek mümkün değildir. Zaten siyasetçinin görevi destek vermektir.
       <br/>
       <br/>
       —Ama savcıya hangi dosyayı götürürseniz savcı onunla ilgilenir.
       <br/>
       <br/>
       Şimdi Türkiye’de yanlış bir şey var. Bakanlığın görevi, suç oluşmadan önce gereken her türlü tedbiri almaktır. Suç haritalarını çıkarıp, onunla mücadele için nitelikli insan yetiştirmektir. Suç varsa savcıya takdim etmektir. Suçla mücadele savcıların görevi. Siyasetçi ancak destek verir, suçun ortaya çıkması için. Bizim yaptığımız sadece buydu.
       <br/>
       <br/>
       Banka soyanlar kanunla korunuyor
       <br/>
       <br/>
       —Sizin bakanlıktan ayrılmanızdan sonra operasyonlar durdu gibi. Dikkat çekici geliyor mu size de?
       <br/>
       <br/>
       Zaten benden sonra 4422 Sayılı Kanun’u değiştirdiler. Teknik takibi, dinlemeyi, projeli çalışmayı da ortadan kaldırdılar. Bankaları soyanlar da artık DGM kapsamından çıkartıldı. Bir anlamda affedildiler. Bitti artık.
       <br/>
       <br/>
       —Sizden sonra yapılan operasyonlar hedefi bulmak için değil de vaziyeti kurtarmak için yapılıyor gibi.
       <br/>
       <br/>
       Zaten bizden sonra pek operasyonel bir şey yapılmadı. Bizim zamanımızda başlatılmış çalışmaların devamıydı onlar. Biz başlatmıştık. Yasaları da değiştirdiler, pek birşey çıkmadı ortaya o operasyonlardan zaten.
       <br/>
       <br/>
       —Bugün yine İçişleri Bakanı olsanız aynı çalışmaları yapar mısınız?
       <br/>
       <br/>
       O günkü ihtiyaçlar neyse onu yaparız. O günlerde yolsuzluk ekonomisi Türkiye’yi tehdit eder boyuttaydı. Yine öyle.
       <br/>
       <br/>
       Yolsuzluk ekonomisi bitmez
       <br/>
       <br/>
       —İki yıllık görev sürenizde hedeflediğiniz operasyonların ne kadarını bitirdiniz? Planladıklarınızın hepsini yapabildiniz mi?
       <br/>
       <br/>
       Yolsuzluk ekonomisi bitmez. Yolsuzluk ekonomisini ortadan kaldıracak yapısal düzenlemeler yapmadığınız, insanları eğitemediğiniz sürece bu hep devam eder. İşte bu operasyonlar yapıldı, bitti, bu olaylar da kalktı demek günlük polisiye söylemlerden öteye geçmez. İnsanları yargılayarak sorunları çözemezsiniz. Bunun için yapısal değişiklikler lazım. Kişilere bağlı değil, kurallara bağlı sistem olmalı.
       <br/>
       <br/>
       —Banka sahiplerini gözaltına almadan, hapse atmadan bu işler yürütülemez miydi?
       <br/>
       <br/>
       Bu savcıların işi. Takip ettiğiniz suç hareketliliğinde delil varsa, otomatik olarak bu güvenlik güçlerini harekete geçirir. Deliller toplanır. İnsanların alınması veya alınmaması savcının inisiyatifine ve çalışma biçimine kalmıştır.
       <br/>
       <br/>
       —Sizden önce bankacılar normal mahkemelerde yargılanıyordu. Siz geldiniz, DGM kapsamına alındı?
       <br/>
       <br/>
       Fakat o kapsama alan biz değiliz. Biz alamayız ki. Tamamen savcıların elinde. Savcı onu isterse DGM kapsamına sokar, istemezse başka mahkemeye gönderir.
       <br/>
       <br/>
       Kararı halk verecek
       <br/>
       <br/>
       —Yolsuzlukların yapanın yanına kâr kalması, banka suçlarının DGM kapsamından çıkarılması gibi gelişmeler çerçevesinde geleceğe bakarken, karamsarlığa kapıldığınız oluyor mu?
       <br/>
       <br/>
       Hiçbir zaman karamsar olmadım. Önemli olan mücadeledir ve mücadele bitmez. Halkın ne kadar aldatıldığını, nasıl soyulduğunu bilmesi lazım. Sonuçta halk kurallara ya da kişiye ve çıkar gruplarına bağlı sistemi kurmak istiyorsa onun kararını verecek. Kişiye ve çıkar gruplarına bağlı bir sistemin kararını da halk verecek. Ama burada halk, kişi ve grupların menfaatlerinin öne çıktığı, ülke ve kendisinin menfaatlerinin gözardı edildiği gerçeğini görme şansını bizimle elde etti. Yıllardır uyutulmuş, aldatılmış, soyulmuş  halk, kendi gerçeğini kısmen de olsa gördü. O bakımdan, gelecek açısından karamsar değil, daha umutluyuz.
       <br/>
       <br/>
       —Geçtiğimiz haftalarda bir televizyon programında “dosyaları yakacaklar” dediniz. Bu bir şifre miydi, mesaj mıydı? Ya da kim, niçin yaksın dosyaları?
       <br/>
       <br/>
       Şifre değil, o daha önce kapalı yazılmıştı. Belli bir çevrede konuşulmuş bu konu. Hiç üzerinde durmuyorum, geçti.
       <br/>
       <br/>
       —Bakanlığınız sırasında dilimize yeni terimler kazandırdınız. Gümüşsuyu’ndaki adam, yolsuzluk ekonomisi gibi. Bunlar konuşma esnasında irticalen mi aklınıza geliyor da söylüyordunuz, önceden planlıyor muydunuz?
       <br/>
       <br/>
       Bunlar günlük yaşantıda, uygulamada hep karşılaştığımız şeyler. Bunun için alim olmak gerekmiyor. Zaten içiçesiniz ve görüyorsunuz hepsini. Bazı şeyleri  ismen bu budur deyip ortaya koymak bizim karakterimize yakışmaz. Bu ifadelerle kimleri kastettiğimizi kamuoyu bilmiyor ama onlar kendilerini biliyorlar.
       <br/>
       <br/>
       Sivil otoriteyi bilgiyle güçlendirdim
       <br/>
       <br/>
       —Şöyle bir şey var. Deniyor ki Tantan İçişleri Bakanlığı’na geldi. Baktı ki, İstanbul’da ekipler amiriyken, mali şubedeyken soruşturduğu, uğraştığı, aldığı adamlar Ankara’da önemli yerlere gelmiş, icraatlarını sürdüyorlar. Buna öfkelendi ve operasyonlara başladı. Buradan hareketle, İçişleri Bakanlığı koltuğunda bir siyasetçi gibi değil de bir polis gibi mi oturdunuz?
       <br/>
       <br/>
       Hiç ilgisi yok. Ona bakarsanız bizim uğraştığımız başka alanlar var. Yaptığımız işi polis muhabirleri yansıtıyor ve polis yönümüz öne çıkıyor. Oysa ben bakanlıkta kültürel faaliyeler de yaptım. Sivil otoritenin bilgi gücüne ulaşması ve bilgi hareketliliğini sağlamak için ilk defa bir Strateji Merkezi kurduk. Orada Türkiye’de olmayan bir hayli proje geliştirdik, üniversitelerle ve çeşitli kuruluşlarla birlikte hayata geçmesini sağladık.
       <br/>
       <br/>
       Türkiye’nin inanç haritasını çıkardık
       <br/>
       <br/>
       Türkiye’nin envanteri yoktu, ne kadar köy, ne kadar belediye olduğuna dair gerçekçi bir bilgi yoktu. Bu yönde çalışma başlatmıştık. Bitti mi bilmiyorum. Bu size şaka gibi gelebilir ama doğru, envanter yok yani. Demografik yapıyla ilgili çalışma yaptık. Türkiye’nin inanç haritasıyla ilgili çalışma başlattık. Siyasal Bilgiler Fakültesi’yle, geleceğin mülki idare amirlerinin nasıl olacağıyla ilgili proje geliştirdik. Kültürel ve doğal varlıkların korunmasıyla ilgili belli yerlerde mülki idare amirleri toplantıları yapıldı. Bu konuda bilinçlendirilmesi için halk otobüslerle gezdirildi, kültürel ve doğal varlıklar halka tanıtıldı. İstanbul nasıl yönetilmeli sorusundan hareketle bir bilim kurulu oluşturduk. Bunun gibi daha bir sürü şey yaptık.
       <br/>
       <br/>
       —Bazı icraatlarda polis kişiliğinizle siyasetçi kimliğiniz çatıştı mı?
       <br/>
       <br/>
       Yoo, polis kişiliğimiz hiçbir zaman aklımızda olmadı. Bizi hep polis kimliğimizle sunmaya çalıştılar ama baktılar ki bizim sosyal, kürtürel ve eğitim içerikli yaklaşımlarımızla hareketimiz onların tahayyül edemeyeceği bir noktaya geldi. İnsanlar hâlâ günlük televizyon kültürü içinde kaldıklarından ve uluslararası hareketleri iyi kavrayamadıklarından bizim hareketin pek farkına varamadılar.
       <br/>
       <br/>
       —İki yıl boyunca bakanlık yaptınız? Şimdi adına Yurttaşlık Hareketi dediğiniz bir hareket veya oluşum başlattınız. Yankı buldu mu?
       <br/>
       <br/>
       İnsanımız arayış içinde. Siyaseti klasik anlamda anlıyor insanlar. Yurttaşlık kavramının çoğu farkında bile değil. Yurttaş sorumluluğunun ve devletin yurttaşa karşı sorumluluğunun, bunların nerede başlayıp bittiğinin farkında değiller.
       <br/>
       <br/>
       —Ders kitaplarındaki gibi yurttaşlık bilgisi abc’sinden başlamanız gerekiyor galiba?
       <br/>
       <br/>
       Toplum, haklarının farkında değil. Yurttaşlık bilinci gelişmediğinden hakkın korunması ve gelecek nesillere aktarılması için bir çabası yok. Yurttaşı ifade ettik, bildiri yayınladık yurttaşlık bilincine yönelik.
       <br/>
       <br/>
       —Böyle bir harekete niye gerek gördünüz?
       <br/>
       <br/>
       Biz Yurttaşlık Hareketi’ni yeni başlatmadık. Fatih Belediye Başkanlığı dönemimizde başlattık. İnsanlar kendi ihtiyaçlarının ne olduğunun bile farkında değiller. Büyük bir bilgi eksikliği olduğunu gördük. Birtakım uygulamaları devreye soktuğunuzda insanlar bunun kendileri için yapıldığını algılamakta geç kalıyorlar ve bunu sahiplenme duyguları çok zayıf. Bireysel olarak da, kamuda da bu görülüyor. O zaman Türkiye’nin bu ihtiyacına cevap verecek bir hareketin başlaması lazım. Bunu düzeltecek olan yine halkın kendisi.
       <br/>
       <br/>
       —Siyasi partilerin bunu yapabilme kabiliyeti yok mu?
       <br/>
       <br/>
       Baktığımız zaman yapamayacağını görüyoruz. Lider ve etrafındaki birtakım menfaat gruplarının hakimiyeti altına girdiği için partiler, orada toplumun ve bireyin menfaatlerini önde tutacak bir yaklaşım yok. Tamamen kendi geleceklerini ve çıkarlarını düşünen, bunları tehlikeye atacak bir gücün veya hareketin nasıl yok edileceğini düşünen insanlar var. Tek başlarına değiller; ülke genelinde ve uluslararası çapta organize olmuş bir sistem var. Bunlar o sistemin bir parçası.
       <br/>
       <br/>
       —Türkiye’de bunların bilincinde olan bir yurttaş topluluğu var mı?
       <br/>
       <br/>
       Böyle bir yurttaş topluluğu olmadı.
       <br/>
       <br/>
       Aydınlar sokağa çıksın!
       <br/>
       <br/>
       —Anlattığınız tipte yurttaşları ortaya çıkarmak çok zaman almaz mı?
       <br/>
       <br/>
       Yurttaş bilincinin oluşması için nitelikli insan yetişmesi gerekiyor. Bilgiyle donatılmış, nitelikli insan yurttaşlık bilincine de ulaşır. Bu tür insanların adedi yükseldikçe, yurttaşlık bilinci de yükselecektir. Atatürk nitelikli insan yetiştirmeye yönelik sistemleri kurmuş fakat uygulamaya sokamamış. Yarım kalmış. Bu uzun soluklu bir savaş. Bu ülkedeki çöküşe dur diyecek olan halkın yine kendisi. Fakat halkın önce aydınlatılması gerekir. Bunu da yapacak olan kendini yetiştirmiş olan aydınlardır. Aydınlar evlerinde, okullarında, lokallerinde kapalı kalamazlar. Sokağa inip bunu anlatmak mecburiyetindeler. Bunu yapmadıkları takdirde bu çöküntü geleceği tehdit eder.
       <br/>
       <br/>
       —Peki Yurttaşlık Hareketi’nin neresindesiniz şu anda? Neler yaptınız? Seçim de yaklaşıyor.
       <br/>
       <br/>
       Sürekli bir hareketlilik var. Halka önderlik edebilecek, kendi alanında uzmanlaşmış insanların hemen çalışmaya başlaması lazım. Yurttaşa çağrı diye bir Yurttaşlık Bildirgesi yayınladık. Bildirgelerimiz devam edecek. İllerde sevilip sayılan insanları bir araya getiriyoruz. Halkın büyük bir teveccühü var. Çünkü halk kendi geleceğinin tehlike içinde olduğunu gördü.
       <br/>
       <br/>
       —İdealize ettiğiniz yurttaş tipi Batılı tarzda hakları ve yükümlülükleri azami derecede artırılmış bir tip. Fakat Doğu ile Batı arasında kalmış bir coğrafyanın insanları olarak Türkiye insanı, devleti ve devlet adına iş yaptığını söyleyen herkesi adeta kutsayagelmiştir. Bu noktada yurttaş kitlesi yolunda gitmeyen şeylerin sebebi olarak görülen bazı kişi ve kurumları rahatça ve özgürce sorgulayabilecek bilince nasıl ulaşacak?
       <br/>
       <br/>
       Bizim harekette yurttaş devletine ve milletine sadakatle bağlı. Halk kendi hakkına sahip çıkmazsa, bu hakkı sahiplenecek birtakım kişi ve oluşumlar ortaya çıkar, çıktı da. Diyelim ki ülkeyi yıllardır tehdit eden zihinsel kirlenmeye karşı halk örgütsüz ve tepkisiz. Niye örgütsüz? Çünkü devlet ve siyaset şeffaf değil. Bu, insanları sivil örgütlenmeden alıkoymuştur. Fakat diğer yanda menfaat grupları ve baskıcı gruplar biraraya gelmiş, organize olmuş. Bunlar, bireysel anlamda hakkını arayan ve itiraz eden kişileri her zaman yok etme gücüne sahip olmuş ve bu gücü kullanmışlar. Bunu bize yaptıkları gibi bizden sonrakilere de yapacaklar.
       <br/>
       <br/>
       E—mail: a.dinc@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12494), [web.archive.org (arşiv bağlantısı)](http://web.archive.org/web/20050225163254/http://www.aksiyon.com.tr:80/detay.php?id=12494)
