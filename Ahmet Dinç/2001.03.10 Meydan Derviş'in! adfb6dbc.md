# Meydan Derviş’in!

*Ahmet Dinç 2001.03.10*

<div>
 <img border="0" src="/web/20020214191719im_/http://www.aksiyon.com.tr/2001/327/resimler/Meydan.jpg"/>
 <p class="spot">
  Türkiye'nin düzlüğe çıkması için umut bağlanan "mehdi" sonunda bulundu ve getirildi. Dünya Bankası Başkan Yardımsı olan Kemal Derviş, Ekonomiden Sorumlu Devlet Bakanı oldu. Bütün ekonomi onun kontrolünde olacak.
 </p>
 <p class="metin">
 </p>
 <p class="metin">
  Derviş, Dünya Bankası'ndayken fakirliğin önlenmesinden sorumlu idi. Getirildiği yeni görevde, Kemal Derviş oldukça geniş yetkilerin sahibi. Hazine, Merkez Bankası, Halk Bankası, Ziraat Bankası, Kalkınma Bankası, BDDK ve Sermaye Piyasası Kurulu Derviş'e bağlandı. İlk beyanatında olumlu bir hava çizen Derviş, "Allah'ın izniyle ülkeme yararlı olacağım için mutluyum. Ecevit'in başkanlığında çalışacağım için mutluyum. Türkiye bu zorlukları aşacaktır. Toplum yapısı sağlam. Türkiye'ye iş yapmaya gelenler uzun vadede kârlı çıkar" dedi. İş dünyası, Derviş'in gelmesi konusunda olumlu bir bakışa sahip.  Kemal Derviş, medyada bazı yazarlar tarafından "Mehdi", bazıları tarafından "Godot" olarak değerlendiriliyor. Derviş'in yakın dostu olduğu söylenen Star gazetesi yazarı Salih Neftçi ise, "Tutumunu doğu kurnazlığı üzerine değil, batının acımasız akılcı yöntemleri üzerine kuracaktır" dedi.
 </p>
 <p class="metin">
 </p>
 <p class="arabaslik">
  Zekeriya Temizel, Bankacılık Denetleme ve Düzenleme Kurulu Başkanlığından istifa etti.
 </p>
 <p class="metin">
  İngiltere'nin York kenti yakınlarına ilginç bir göktaşı düştü. Yaklaşık 1 metre derinliğinde ve 25 cm. çapında bir 'krater' açan göktaşından ilginç vızıltılar ve sesler geliyor.
 </p>
 <p class="metin">
  Merkez Bankası Başkanlığı'na Süreyya Serdengeçti atandı. Hazine Müsteşarlığı'nı ise vekaleten Ferhat Emil yürütecek.
 </p>
 <p class="metin">
  Uluslararası üç kredi derecelendirme kuruluşu Türkiye'nin kredi notunu yine düşürdüler. Notumuz artık 'durağan', yani Paraguay ve Jamaika seviyesinde.
 </p>
 <p class="metin">
  Türk basını, tarihinin en karanlık günlerinden geçiyor. Çeşitli gazete ve televizyonlardan yüzlerce gazetecinin işine son verildi.
 </p>
 <p class="metin">
  Türk Lirası, dünyadaki en değersiz para birimi olarak Guinnes Rekorlar Kitabı'na girdi. Maliye Bakanlığı'nın bir tebliğinde yer alan 112 ülke parasının değerlendirmesine göre, Türk Lirası; Guatemala Quetzali, Zambiya Kvaçası, Ekvador Sukresi, Rumen Leyi, Endonezya Rupahı'nın arkasında en değersiz para durumunda.
 </p>
 <p class="metin">
  Taliban yönetimi, aralarında 53 metrelik dev Budha heykelinin de bulunduğu tüm heykelleri yıkacağını açıkladı. İran dahil bütün dünya olaya tepki gösteriyor.
 </p>
 <p class="metin">
  Yılın ilk iki ayında Antalya'ya 185 bin turist gelmesi herkesin yüzünü güldürdü. Bu duruma göre bu yıl tahminen 12 milyon turist bekleniyor.
 </p>
 <p class="metin">
  İngilizler sonunda ettiğini buldu. Galatasaray futbol takımı dahil, ülkelerine giden herkesi ilaçlayarak aşağılayan İngilizler Lizbon havaalanında ilaçlandı.
 </p>
 <p class="metin">
 </p>
 <p class="arabaslik">
  — Özal Amerika'dan prens getirmişti, Ecevit'se çile çeken derviş getirdi (Necati Doğru—Sabah yazarı).
 </p>
 <p class="metin">
  — Bayram tatilinden sağ ve bütün olarak dönülecek, arabada manzara seyredilmeyecek, gripli akrabaların eli öpülmeyecek (Osman Durmuş—Sağlık Bakanı, Türkiye'ye bayram talimatı veriyor).
 </p>
 <p class="metin">
 </p>
 <p class="arabaslik">
  Aydın Doğan (İşadamı, Doğan Medya Grubu Başkanı- Medyadaki kıyımın baş aktörlerinden olduğu, birçok habercinin ekmeğini elinden aldığı için).
 </p>
 <p class="metin">
 </p>
 <p class="arabaslik">
  Kemal Derviş (Hazineden Sorumlu Devlet Bakanı— Elini Türkiye gibi bir 'taş'ın altına sokma cesareti gösterdiği için).
 </p>
 <p class="metin">
 </p>
 <p class="arabaslik">
  — Yolsuzluk yapılan bankalar arasında özel bankalar da var, Dışbank da var. Bunları uydurmuyoruz, içeri giren adamlar söylüyor (Sadettin Tantan—İçişleri Bakanı).
 </p>
 <p class="metin">
  — Benim üzerimden insanların kahramanlık ve yiğitlik yapmaya hakkı yok. İçeri girenler dedikodu yapıyor. (Aydın Doğan— Doğan Medya Grubu Başkanı)
 </p>
 <p class="metin">
 </p>
 <p class="arabaslik">
  6.500.000: Diş Hekimleri Birliği'nin raporuna göre, hayatında hiç
 </p>
 <p class="metin">
  dişçiye gitmeyen Türkiyelilerin sayısı.
 </p>
 <p class="metin">
 </p>
 <p class="arabaslik">
  Habercinin söküğü ve medyada sistem iptali
 </p>
 <p class="metin">
  Türkiye medyası tarihinin en büyük kıyımına uğradı. Yüzlerce medya çalışanı, hiç gözünün yaşına bakılmadan "muhasebe" servisine çağırıldı. Büyük kıyım, siyasi ve ekonomik krizin ve medya patronlarının (doğal olarak) sansürü eşliğinde gerçekleştirildiği için, öyle pek ses olmadı aslında. Daha özgür olan internet siteleri olayı ilk plana çıkardılar sadece.
 </p>
 <p class="metin">
  Atılanlar arasında haberciliğin duayeni sayılan abilerimiz, ablalarımız da vardı. Ancak çoğunluk, zaten çalışırken de (hem iş, hem ücret bakımından) gariban olanlardandı.
 </p>
 <p class="metin">
  Gazetecilik, (bugünün Türkiye'sinde buna inanmak ve inandırmak biraz güç olsa da) aslında özü itibarıyla insanın ve toplumun temel haklarını koruma misyonu içermekte. Fakat son atılma furyası da bir kez daha gösterdi ki, herkesin hakkını, hukukunu korumak için cansiparane uğraşan haberciler, maalesef kendi haklarını korumada kelimenin tam anlamıyla aciz durumdalar. Niçin böyle? Galiba birinci sebep, ünlü atasözündeki gibi; gazeteci kendi söküğünü dikemiyor. Bunun yanında, medya dünyasında sistemin, habercinin sömürülmesi üzerine kurulu bulunduğunu belirtmek gerek.
 </p>
 <p class="metin">
  Medyadaki son işten çıkarma furyasına, sadece patronların parasal sıkıntılarının penceresinden bakmak hatalı olur. Galiba artık, büyük güçler, Türkiye'deki birçok şeyde olduğu gibi medyada da bir sistem ve aktör değişimi zamanının geldiğine inandı ve düğmeye bastı. Kirlilik, bu kirlilikten çıkar sağlayan, memnun olan güçleri bile artık rahatsız ediyor olsa gerek. Fakat sarsıntıda olan, haber emekçilerine oluyor. Medya dünyasında en fazla orta vadede yeni isimler görürsek şaşırmamalıyız.
 </p>
 <p class="metin">
 </p>
 <p class="arabaslik">
  "Kemal Derviş'te aldanıyorlar"
 </p>
 <p class="metin">
  Yeni ekonomi yapılanmasını ve ekonominin 'mehdisi' Kemal Derviş'i, bir başka ekonomist İlhan Kesici'ye sorduk:
 </p>
 <p class="metin">
  — Sabreden Derviş muradına erebilecek mi sizce?
 </p>
 <p class="metin">
  Kemal Derviş Bey'i uzun senelerdir tanırım. Değerlidir. Bizim şehadetimize ihtiyaç duymayacak tarzda değerli bir teknisyendir. Derviş başarılı olur mu olmaz mı diye sorulması bile problemin çözülemeyeceğinin bir göstergesidir. Kemal Bey'in kendisiyle ilgili herhangi bir sıkıntı olmaz. Sıkıntı şuradadır: Türkiye'nin ekonomik sorunları müsteşarlar ve bakanlar düzeyinde çözülebilecek büyüklüklerin çok ötesine taşmıştır. Sadece başbakanlar çapında çözülebilir problemimiz. Ama şimdiki haliyle de onu görmüyorum. Problemin çözümü için bütün umutlar, bir kişinin ekonomiyle ilgili müktesebatına bağlanmış. Bu çok yanlış.
 </p>
 <p class="metin">
  — Umutsuz gibisiniz.
 </p>
 <p class="metin">
  Buna umudum var veya yok denilmez. Kim ki Türk ekonomisinin problemlerinin çok kudretli ve kaliteli bir başbakan haricinde çözülebileceğine inanır, o, ekonominin içinde bulunduğu vehameti anlamamış demektir. Ekonomiyi Kemal Derviş'le halledebileceklerine inananlar aldanıyorlar.
 </p>
 <p class="metin">
  — Fakat Derviş'i donanım bakımından Özal'la kıyaslıyorlar.
 </p>
 <p class="metin">
  Kemal Bey'in bence donanım bakımından teknisyen olarak eksiği yoktur. Fakat bu ilişki Süleyman Bey—Turgut Bey ilişkisine hiç benzemiyor. 24 Ocak'taki olay başbakan iradesidir, temel aktör başbakandı.
 </p>
 <p class="metin">
  — Şimdi temel aktör kim?
 </p>
 <p class="metin">
  Şimdi temel aktör yok. Yanlış bir imaj çiziliyor. Tatmin edilmesi, inandırılması gerekenler IMF ve Dünya Bankası zannediliyor. Asıl, Türk insanı inandırılmalıdır.
 </p>
 <p class="metin">
  — Bu programı kim empoze etti? IMF mi?
 </p>
 <p class="metin">
  IMF bir şey emepoze etmez. Önerir sadece. Benim önerilerim şunlardır, uyarsan yardım ederim der. Türkiye'yi bozan yöneticilerdir. Türkiye'nin problemlerini anlamayan, hafife alan, nasıl çözüleceğini bilemeyen insanlar topluluğudur. Özü itibariyle de siyasettir. Siyasetle işbirliği içindeki, bunu söylersem bilmem ne olur.. oligarşidir diyeyim.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020214191719/mailto:ahdinc@superonline.com">
   ahdinc@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/327/karakutu/1.htm), [web.archive.org (arşiv bağlantısı)](http://web.archive.org/web/20020214191719/http://www.aksiyon.com.tr:80/2001/327/karakutu/1.htm)
