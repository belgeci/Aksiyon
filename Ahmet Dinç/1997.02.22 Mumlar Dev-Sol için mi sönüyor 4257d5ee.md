# Mumlar Dev-Sol için mi sönüyor?

*Ahmet Dinç 1997.02.22*

<font class="agenda2NewsSpot">
 Önce, bütün sakıncalı yanlarını unutup sevinmek istedik, sivil bir toplum hareketinin yeşermesi, sivil tepki kazanmamız adına.
</font>
<font class="newsDetail">
 "Aydınlık için bir dakika karanlık" eylemi yaygınlaşa(maya)rak sürerken, altından ne çıksa    iyi? Emniyet Genel Müdürlüğü, "karanlık" eyleminin istihbaratını çok önceden almış, "çok gizli" mahreciyle 29 Kasım 1996'da ilgili yerlere göndermiş. Emniyet'in valiliklere gönderdiği uyarı yazısında, sol terör örgütü DHKPC tarafından bir dizi eylemin organize edileceği belirtiliyor ve "Önümüzdeki günlerde özellikle büyük şehirlerde çeşitli eylemler yapılacak. DHKPC'nin planlayıp organize edeceği eylemlere HADEP, İP, SİP gibi partilerin yanısıra, medyanın desteği de sağlanacak. Eylemler... tencere ve teneke kapaklarını birbirine vurma şeklinde, gecenin belirli saatinde ışıkların kısa süreli söndürülmesi şeklinde olacak" deniyor. Eylemlerin çığırından çıkmaya başladığının işaretleri de geliyor. Saat 21.00'de ışıklarını söndürmeyen bazı evler taşlanmaya, sokaktakiler mum yerine meşale yakmaya başladılar. Bu gidiş, tekerlek ve daha neler yakılacağının da işareti.
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-2287-11-mumlar-dev-sol-icin-mi-sonuyor.html), [web.archive.org (arşiv bağlantısı)](http://web.archive.org/web/20120120012614/http://www.aksiyon.com.tr:80/aksiyon/haber-2287-11-mumlar-dev-sol-icin-mi-sonuyor.html)
