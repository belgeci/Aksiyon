# Şarbonun faili Amerikalı!

*Ahmet Dinç 2002.03.02*

<div>
 <p class="spot">
  Amerika'daki şarbonlu mektupları bir Amerikalı bilimadamının gönderdiği ortaya çıktı.
 </p>
 <p class="metin">
 </p>
 <img border="0" src="/web/20020402110124im_/http://www.aksiyon.com.tr/2002/378/resimler/sarbon.jpg"/>
 <p class="metin">
  Amerika'nın Afganistan'a saldırdığı günlerde Sam Amca'nın çocukları bir uçaktan, bir de mektup zarflarından dehşete kapılıyordu. Tam da Taliban'ın alaşağı edildiği günlere denk gelen, biraz da medyanın dramatize etmesiyle bir şarbonlu mektup tufanı yaşanmış, mektuplardan alan 5 kişi ölmüştü. O zaman, mektuplu saldırıların, Ladin'in işi olduğu tezi ısrarla işleniyordu. Şimdi gerçek kesine yakın şekilde ortaya çıktı. ABD'nin ciddi gazetesi The Washington Times, şarbonlu mektupları, hükümet laboratuvarlarında da çalışmış olan bir Amerikalı bilimadamının gönderdiğini yazdı. Gazete, laboratuvarlarda bilimadamının şarbonu nasıl ölümcül bir silah haline getireceğini öğrendiğini yazdı. FBI hükümetin şarbon programlarında görev alan 300 bilimadamını 5 aydır sorguluyordu. Yazıya göre, bilimadamı, 11 Eylül saldırısının ardından, elindeki şarbonu kullanma tehdidinde bulunmuş. Mektupları göndereni ihbar edene  2.5 milyon dolar ödül vadedilmişti... Şarbonlu mektup paniği sırasında Amerikan merkezli medya, bu işi Müslümanların yaptığına bütün dünyayı inandırmıştı. Bu arada İkiz kulelere saldıranın Ladin ve El Kaide olduğundan siz halâ emin misiniz?
 </p>
 <p class="metin">
 </p>
 <p class="arabaslik">
  HAFTANIN AKIŞI
 </p>
 <p class="metin">
  Milli Eğitim Bakanlığı, yayınlarda Türkçe olmayan kelimeleri ayıklama kampanyası başlattı.
 </p>
 <p class="metin">
  ABD eski Başkanı Clinton'ın yaşadığı Monicagate skandalı film oluyor. Filmde, Savcı Ken Starr'ın, Monica Lewinsky'den, Clinton'ı tuzağa düşürmesini istediği, aksi halde 27 yıl hapis cezası vermekle tehdit ettiği tezi işleniyor.
 </p>
 <p class="metin">
  Kurban Bayramı'nda her yıl yaşanan "deri" tartışmasında THK bu yılın kaybedeni oldu. Kurumun topladığı deri sayısı geçen yıla oranla büyük düşüş gösterdi.
 </p>
 <p class="metin">
  AB'nin Euro'ya geçmesiyle birlikte, geçen hafta içinde Alman Markı, Avusturya Şilini, Fransız Frangı, Fin Markkası, İspanyol Pezetası, İtalyan Lireti, LüksemburgFrangı, Portekiz Esküdosu ve Yunan Drahmisi tedavülden kalktı.
 </p>
 <p class="metin">
  Artık bütün TC vatandaşları numaralanacak. Hazırlığı nerdeyse 25 yıldır süren MERNİS Projesi bitti. Herkese bir numara verilecek ve bütün resmi işlemler bu numarayla yapılabilecek.
 </p>
 <p class="metin">
  Nevşehir Cumhuriyet Başsavcısı Işık Keskin Özbay'ın açtığı dava üzerine Danıştay, protokolde yargı mensuplarının yerinin general ve amirallerden, belediye başkanlarından önce olmamasına karar verdi.
 </p>
 <p class="metin">
  Nesli kesin olarak tükendiği sanılan ve literatüre bu şekilde giren Anadolu Parsı'nın halâ yaşadığı belgelendi. Kaçkar Dağları'nın Meşedağı mevkiinde bu hayvana rastlandı.
 </p>
 <p class="metin">
  Tasfiye halindeki İhlas Finans'tan alacağı olanlara ödemeler başladı.
 </p>
 <p class="metin">
 </p>
 <p class="arabaslik">
  NE DEDİN, NE DEDİN?
 </p>
 <p class="metin">
  —Türkiye'de sinema yok. Bizim sinema kendini hiç yenilemedi, hep yineledi. Tiyatroya geçtiğimden beri yarı ölü gibiyim. (Metin Akpınar— Sinema sanatçısı).
 </p>
 <p class="metin">
  —(Evine gelen gaz ve elektrik faturalarına bakıp) Halk bunlara sessiz kalabiliyorsa Türkiye'de isyan çıkmayacağına artık kesin inandım. (Kemal Derviş—Devlet Bakanı).
 </p>
 <p class="metin">
 </p>
 <p class="arabaslik">
  İNEN
 </p>
 <p class="metin">
  Mehmet Keçeciler(Devlet Bakanı): ANAP'ın seçimde birilerinin sırtına binmeye ihtiyacı var galiba; PKK'dan bile medet umulduğuna göre.
 </p>
 <p class="metin">
 </p>
 <p class="arabaslik">
  ÇIKAN
 </p>
 <p class="metin">
  Hidayet Türkoğlu(Milli basketbolcu): Amerika'daki spor elçimiz, başarı grafiğini sürekli artırıyor; en başarılı 6. adam seçilip başarısını taçlandırdı.
 </p>
 <p class="metin">
 </p>
 <p class="arabaslik">
  ANINDA GÖRÜNTÜ
 </p>
 <p class="metin">
  —PKK'nın dağda olmasındansa siyasette olması iyidir. Halk onları sevmez, biz onları sandıkta yeneriz.  (Mehmet Keçeciler— Devlet Bakanı).
 </p>
 <p class="metin">
  —Keçeciler boş konuşuyor. Samimi değil, onların söylemini dile getiriyor.  ANAP HADEP'le  (Salim Ensarioğlu—DYP Genel Başkan Yardımcısı).
 </p>
 <p class="metin">
 </p>
 <p class="arabaslik">
  BİR SAYI
 </p>
 <p class="metin">
  16.700.000.000.000(Kilovat/saat): Türkiye'de yılda kaçak kulanılan elektrik miktarı.
 </p>
 <p class="metin">
 </p>
 <p class="arabaslik">
  REAKSİYON
 </p>
 <p class="metin">
  Medya mayına bastı...
 </p>
 <p class="metin">
  Sınır kaçakçılığını önlemek için Hatay'dan başlayıp Silopi'ye kadar olan sınıra  döşenen mayınlar 42 yıl sonra problem oluyor. Kaçakçılık bitti, PKK artık sınırdan girip çıkmıyor ama devlet yaptığını da temizleyemiyor. Devletin bu ayıbını ilk defa Aksiyon 1999 yılında duyurdu. Ardından 2001 yılının Temmuz ayında devletin artık mayınları temizlemek için düğmeye bastığını ve Genelkurmay'ın çalışmalar başlattığını 'Mayın değil pamuk çiçeği patlayacak' başlıklı haberle duyurmuştuk. Bizden aylar sonra değişik kuruluşlara ait televizyon, radyo ve gazete olayı ilk kendi haberleriymiş gibi duyurmaya başladı. Mayınların temizlenmesinin çok zor olacağını da belirtmek gerek. 3.5 milyon dönümlük mayınlı arazinin temizlenmesi için hayati önemi olan mayınları gösteren haritanın kayıplarda olması bu konudaki sıkıntıların taçlanmış hali. Sınırdaki mayınlar temizlenebilirse pamuk, üzüm, zeytin üretiminde büyük artış yaşanacak. Mayınlı toprakların kullanılmasıyla bölgede üretilecek zeytinle Türkiye'nin yüzde 15'lik ihtiyacı karşılanmış olacak. Bu işin sadece ekonomik boyutu. Tarlalarına gidip gelirken vücudunun bir parçasını mayınlı alanlarda bırakan insanların dramı ise işin ayrı bir vehametini ortaya koyuyor.  Mayınlı toprakların temizlenmesinden ayrı olarak hem Suriye hem de Türkiye tarafından 5'erden 10 kilometrelik daimi güvenlik bölgesi de tarım alanı olarak kullanılamıyor. Suriyeli köylülerin kendi taraflarındaki mayınlı toprakları temizleyip tarıma açtıkları ve yaklaşık 30 yıldır kullandıkları tarlalar, anlaşmalar çerçevesinde geri alınacak. Bunun için Genelkurmay Başkanlığı'na bağlı özel ekipler Misak—ı Milli ölçüsü içinde Lozan ve Ankara Anlaşması çerçevesinde sınırı yeniden düzenleyecek. Yani Suriyeliler'in temizlemiş olduğu bölgeler geri alınacak, mayınsız topraklar ve daimi güvenlik bölgesi saptanmasından sonra yeni sınır tekrar çizilecek. Aslında bu değişim yeni bir sınır belirlemekten çok, mevcut olan ancak yanlış kullanıma bırakılan sınırı düzenlemeyi kapsıyor. Anlaşılan o ki eğer devlet mayınları temizleyebilirse sınır bölgesinde komple bir düzenleme ve değişim de şart.
 </p>
 <p class="metin">
  (Haşim Söylemez)
 </p>
 <p class="metin">
 </p>
 <p class="arabaslik">
  SORUNCA
 </p>
 <p class="metin">
  "Bernard Lewis'le dost olmaktan iftihar ediyorum"
 </p>
 <p class="metin">
  Geçtiğimiz günlerde yaşayan en büyük oryantalist kabul edilen Bernard Lewis'i evinde ağırlayan Demirel ailesinin damadı İlhan Kesici'ye sorduk:
 </p>
 <p class="metin">
  —Niçin evinizde misafir ettiniz?
 </p>
 <p class="metin">
  Lewis AB—İKÖ toplantısı için Türkiye'ye gelmişti. Üst düzey insanlar vardı. Tebliğ sunan iki profesörden biriydi. Kendisi tarihçidir. Yaşayan dünyanın en büyük Ortadoğu tarihçisidir kendisi.
 </p>
 <p class="metin">
  —Oryantalist mi?
 </p>
 <p class="metin">
  Oryantalist değil, tarihçi. Oryantalist denemez, o başka bir şey. Arap tarihiyle ilgili 8—10 tane kitabı var, 84 yaşında. 1994'de Atatürk Barış Ödülü'ne ilk aday olarak düşündüğümüz insandı. Ortadoğu ve Arap tarihiyle ilgili kitapları ders kitabı olarak okutuluyor. İran ve Türk tarihiyle de ilgili kitapları var.
 </p>
 <p class="metin">
  —Dünya ve Türkiye için ne kadar önemli bu isim?
 </p>
 <p class="metin">
  En son yazdığı kitap 11 Eylül hadiseleriyle ilgili ve Başkan Bush'un şimdi elinden düşürmediği bir kitap, bu kadar önemli. Bu vadide dünyanın bilinen ve tanınan en önemli ismi. İKÖ—AB Zirvesi'ne böyle bir ismin gelmemesi düşünülemezdi.
 </p>
 <p class="metin">
  —Evinizde ağırlayacak kadar samimisiniz. Nerden tanışıyordunuz?
 </p>
 <p class="metin">
  Bizim tanışıklığımız iftihar edilecek bir tanışıklık. Entelektüel insanlar bir münasebetle birbirlerini bir yerlerden tanırlar. Ermeni iddiaları 1989'da tırmanırken çıktı dedi ki, 'Ortadoğu tarihçilerinin elinde Ermeni iddialarına ilişkin hiçbir belge yok'. Ermeniler bunu her yerde mahkemeye verip 1 dolar tazminat davası açtılar.
 </p>
 <p class="metin">
  —Geleceğimize veya Türkiye'nin durumuna ilişkin evinizdeki özel sohbette neler söyledi?
 </p>
 <p class="metin">
  Bizim evdeki sohbet kapalı bir toplantı değildi. Gazeteciler vardı. Gizli kapaklı birşey konuşmadık ki bunu sorasınız. Bazı gazetecileri de çağırmıştım eve. Mehmet Barlas geldi, yazdı, Ekrem Dumanlı, İsmet Berkan, Güngör Mengi, Güneri Civaoğlu yazdılar. Gizli neyimiz olsun ki.
 </p>
 <br/>
 <center>
  <a class="anaorta" href="http://web.archive.org/web/20020402110124/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/378/karakutu/1.htm), [web.archive.org (arşiv bağlantısı)](http://web.archive.org/web/20020402110124/http://www.aksiyon.com.tr:80/2002/378/karakutu/1.htm)
