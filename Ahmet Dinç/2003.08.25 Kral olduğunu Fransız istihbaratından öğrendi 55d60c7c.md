# Kral olduğunu Fransız istihbaratından öğrendi

*Ahmet Dinç 2003.08.25*

<div bgcolor="#FFFEF6">
 <font>
  <img border="0" height="1" src="/web/20060113095845im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060113095845im_/http://www.aksiyon.com.tr/resim/455/22.jpg" vspace="5"/>
  </p>
 </font>
 <font class="content">
  Irak"ta bilinmezlik süredursun, 1958"de askeri  bir darbede öldürülen Irak Kralı Faysal"ın, Türk nişanlısından olma sürpriz bir oğlu ortaya çıktı. Padişah Vahdettin ile Abdülmecid Efendi"nin torunu Prenses Fazıla"nın oğlu Gazi Faysal, Amerika"ya ince mesajlar gönderip, Irak"ta sükuneti sağlayabileceğini savunuyor
 </font>
 <p>
  <font class="content">
   Yıl 1958, Temmuz"un 14"ü. İstanbul Yeşilköy Havaalanı"nda hummalı bir hazırlık; Başbakan Menderes şeref salonunda bekliyor. Irak Kralı 2. Faysal gelecek. Türkiye ile Irak, Bağdat Paktı gibi ittifaklar kurup kader ortaklığına girişmiş durumdalar. Biraz sonra Kral"ın hizmetkârlarını, özel eşyasını ve deniz motorunu taşıyan Irak nakliye uçağı alana indi. Kral da biraz sonra gelmeliydi alana. Menderes ve karşılama heyeti, ayaklanıp alandaki merasim yerine doğru hareketlendi. Epey bir zaman geçti fakat Kral"ı getirecek uçak görünmemişti.
   <br>
    Aynı dakikalarda Bağdat... Ordu komutanı Tuğgeneral Abdülkerim Kasım, Kral Faysal ve Başbakan Nuri Said Paşa"nın bulunduğu sarayı kuşatmıştı. Sarayda yakalanan herkes öldürülmeye başlandı. Öldürülenler arasında Kral da vardı. Başbakan Nuri Said, kadın kılığında kaçmaya çalışırken yakalanıp linç edildi. O sırada bir Kraliyet muhafızı, kucağında 1,5 yaşında bir bebekle sarayın dehlizlerinde kaçmaya çalışıyordu. Askerler görmeden saraydan çıkmayı başardı. Bir süre, nereye gittiğini bilmeden, sadece saraydan uzaklaşma güdüsüyle koştu. Ardından, kendini bir evden içeri attı, evdekilerle telaşlı bir şeyler konuştu, kucağındaki çocuğu evdeki aileye verdi ve hızla çıkıp kayboldu.  Çocuğun bırakıldığı aile, Bağdat"ın büyük aşiretlerinden El-Juburi"ye mensuptu. Çocuk, Kral 2. Faysal"ın oğlu Gazi Faysal"dı. Annesi, son Osmanlı Halifesi Abdülmecid Efendi"nin güzelliğiyle dillere destan kızı Prenses Hanzade"nin kızı Fazıla idi.
    <br>
     Yeşilçam filmlerine taş çıkartacak inanılmaz macera işte böyle başladı. Kral Faysal"la Türk Prenses Fazıla"nın oğulları Gazi Faysal bugün 47 yaşında ve "kral" olduğunu Fransa"da okurken, Fransız istihbaratından öğrenmiş. Dahası Irak"ta huzuru monarşinin sağlayabileceğini, kendisinin bu işe hazır olduğunu iddia ediyor. İşte Gazi Faysal"ın hikayesi ve hikayenin bugünkü Irak gerçekleriyle de ilginç şekilde örtüştüğü "konjonktürel durumlar".
     <br/>
     Geçici Ulusal Yönetim Konseyi Irak"ta bugünlerde "işbaşında". Ancak "geçici" durumdan sonrası için kimse net bir tahmin yapamıyor. Getirilecek muhtemel yönetim biçimleri arasında monarşi, yani kraliyet de zikrediliyor. Afganistan için kraliyet sistemini ve Zahir Şah"ı ciddi boyutta düşünüp son anda vazgeçen Amerika, Irak"ta da her ihtimale arşı "elinin altında" birkaç tane kral adayı tutuyor. Adaylar arasında şimdilik üç kişi bulunuyor. Bunlar Prens/Emir Hasan, Şerif Ali Hüseyin ve Sataa El-Juburi, nam-ı diğer Gazi Faysal.
     <br/>
     Emir Hasan, eski Ürdün Kralı Hüseyin"in kardeşi.
     <br/>
     Zeki, kabiliyetli ve işbilir bir kişilik olarak tanınıyor. Türkiye"den bazı iş ve güç çevreleri Emir"in kral olmasını istiyor. Fakat kendisi Arap milliyetçisi ve Filistin devletine karşı; bu da ABD"nin Filistin planlarına uymadığı gibi, Süryani"den Keldani"ye kadar birçok rengi barındıran Irak için de isabetli bir seçim olmayabilir.
     <br/>
     Bir başka aday, Kral 2. Faysal"ın halasının oğlu Şerif Ali Hüseyin. General Kasım"ın darbesi sırasında o da kralın oğlu gibi son anda saraydan kaçırıldığında üç yaşındaydı. Bütün eğitimini ve kültürünü Londra"da aldı. İngiliz yanlısı olarak biliniyor ve dolayısıyla da İngiltere"nin desteğine sahip. Şerif Ali bugünlerde Irak"ta. Fakat İslam coğrafyasındaki kraliyet geleneklerinde taht vârisliği kızdan değil erkekten geçtiği için, "hala oğlu" Şerif Ali"nin başa geçmesi durumunda Irak halkı tarafından ne kadar kabul göreceği kestirilemiyor.
     <br/>
     Gelelim son kral adayına. Yani Sataa El-Juburi ya da 1995 yılında mahkeme kararıyla tekrar kazandığı eski adıyla Gazi Faysal"a. Mekke Emiri Şerif Hüseyin"in dördüncü göbekten torunu. Yazımızın asıl konusu da krallığın bu üçüncü adayı.  Gazi Faysal"ın hikayesi, aslına bakılırsa kendisi doğmadan yıllar önce, İngiliz ajanı Lawrence"ın Arap çöllerinde hile ve desise dolu koşturmacaları sırasında kurgulanmaya başlamıştı. Harita üzerinde jeoloji ve petrol mühendislerinin cetvelle böldüğü Arap coğrafyası Şerif Hüseyin"in oğulları arasında pay edildi. İhtilaller, devrilen tahtlar ve taçlar, entrikalar, devletler arası oyunlar sonunda, oğullardan Kral Gazi 1938"de bir "trafik kazası" sonucu ölünce, 4 yaşındaki oğlu, Kral 2. Faysal olarak tahta oturdu.  Faysal"ın Birleşik Arap Devleti"ne katılmayı reddetmesi ve Bağdat Paktı"nı imzalaması, zengin petrol yatakları yüzünden zaten yeterince entrikanın döndüğü ülkede gösterileri, darbe girişimlerini rutin hale getirdi.
     <br/>
     Bu arada bütün saray efradı genç krala uygun bir eş aramaya başlamıştı. Nihayet 1954"ün 1 Haziran günü Bağdat sarayında verilen bir baloda Irak Ankara Büyükelçisi"nin eşi Bayan El Ravi, Kral"a bir resim verip, "Bu Prenses Fazıla. Meşhur Prenses Hanzade"nin kızıdır" diye takdim etti. Kral Faysal, gıyabında âşık olduğu prensesi aramak için bu olaydan bir yıl sonra Fransa"ya gitti. O sırada Prenses Fazıla Fransa"da okumaktaydı. Kralla prenses hem Fransa"da, hem de bir yıl sonra Boğaz"da, Prenses Hanzade"nin yatı Rakkase"de buluştular. Kral"la Prenses"in Fransa"dayken aralarında bir dinî nikah akdettikleri söyleniyor.
     <br/>
     MİT karşı çıktı, Menderes çözdü
     <br/>
     Kral, 14 Eylül 1957"de Yeniköy"deki Abu Bakır Yalısı"na giderek, babası Prens Mehmet Ali"den kızı Fazıla"yı istedi. Aslında Kral"ın bu tercihinin arkasında, çoğunluğu Şii olan bir ülkede Sünni bir yönetici olarak, Halife"nin torunuyla evlenip otoritesini sağlama alma niyeti de vardı. Fakat bu sırada ortaya, devletsel endişeler ve hesaplar da hemen çıkıverdi. MAH (MİT) bu izdivaca karşı çıkıyordu. Araya Başbakan Menderes girdi ve sorun çözüldü. Nişan Dolmabahçe Sarayı"nda, kamuoyundan gizli yapıldı. Hemen ardından Fazıla, kraliçelik eğitimi görmesi için, Kral tarafından Londra"daki Finishing School"a kaydedildi. Kral"la Prenses Londra"da, ardından yılbaşında da Bağdat"ta buluştular. İkilinin en son buluşması yine Bağdat"ta, 1958 Nisan"ında gerçekleşti.
     <br/>
     Kral 14 Temmuz 1958"de Bağdat Paktı Devlet Başkanları toplantısına katılmak üzere İstanbul"a hareket edeceği sırada General Kasım ihtilal yapıp 24 yaşındaki genç kralı ve bütün saraylıları öldürttü. Kral İstanbul"da nişanlısı/eşi Prenses Fazıla ile de buluşacaktı. O günlerde Başbakan Menderes"in hem Kral"ı, hem de Osmanlı Harbiyesi"nden yetişmiş Başbakan Nuri Said Paşa"yı kurtarmak için bir tim hazırlayıp Ürdün"e gönderdiği haberleri de yayılmıştı.  Prenses Fazıla, nişanlısı/eşi Kral Faysal"ın ölümünden dolayı içine kapandı ve yıllar boyu yalnız başına kalmayı tercih etti. Daha sonra bir ara eski başbakanlardan Suat Hayri Ürgüplü"nün oğlu ile evlenip ayıldı. Şu sıralarda İstanbul"da yaşıyor.
     <br/>
     Prens Gazi Faysal 1957 başlarında doğdu. İşin içyüzünü ve detayı Gazi Faysal"ın kendi bile bilmiyor; ancak, Kral"la Prenses Fazıla arasında resmi nikah yapılmadığı için, çocuk gayrimeşru sayılmasın diye kamuoyundan gizlendi ve Bağdat sarayına götürüldü. Çocuk zaman zaman annesine götürüldü veya annesi Bağdat"a gidip onu gördü.
     <br/>
     Küçük Prens, can havliyle bırakıldığı yeni ailesinin yanında büyüdü, onların kütüğüne geçirildi. Adı Sataa El Juburi, baba adı Davud Mahdi, anne adı Joriya El Mecid oldu. Kral oğlu olduğunu bilmeden büyüdü. Fakat Irak istihbaratı 1970"li yılarda Sataa"nın gerçek kimliğini keşfetti ve onu sürekli takip altında tuttu. Prens, yanındaki aileyle birlikte uzun süre mecburi ikamete tâbi tutuldu. Lakin ilginçtir, genç Sataa bu sırada BAAS Partisi"ne girmiş, zekası ve mantığıyla parti içinde yükselmişti de.
     <br/>
     Juburi ailesi, "oğulları" Sataa"yı hem okuması, hem de kem gözlerden ırak tutulması için liseyi bitirdikten sonra Fas"a gönderdi, "kaçırdı" demek daha doğru olur. Fakat Irak"taki rejim nezdinde kaçak durumuna düştü. Fas"ta üniversiteyi gazetecilik bölümünde tahsil etti. Ardından yüksek lisans için Fransa"ya geçti ve 1988"de siyaset hukuku doktoru oldu.
     <br/>
     Fransız istihbaratından öğrendi
     <br/>
     Fransa"da bulunduğu sırada, oradaki bazı Iraklılar, kendisine Kral Faysal"ın oğlu olduğunu söylediler. Araştırmaya başladığında, merakını hiç ummadığı bir yer giderdi. Fransız istihbaratı kendisine gerçek kimliğini açıkladı.
     <br/>
     Saddam, kızıyla evlendirmek istedi
     <br/>
     İran savaşının ardından, 1989"da Irak rejimi dışarıdaki siyasi mülteciler için af çıkardığını açıkladığında Sataa geri döndü. Ama Irak"ta onu bir sürpriz bekliyordu. Saddam Hüseyin, kendisini çağırıp ağırladı, oldukça iyi davrandı ve teklifi yaptı: "Kızım Hale ile evlenmeni istiyorum. Dünyanın bütün nimetleri ayağının altına serilsin. Kabul edersen, eski adını ve unvanını da veririm, Prens Gazi Faysal adını tekrar alır, sağ kolum olursun."
     <br/>
     "Bu teklifi kabul etmem mümkün değildi. Çünkü Saddam beni kontrol altına almaya çalışıyordu. Yanında tutacak, elimi kolumu bağlayacaktı. Ve beni yanına alarak kraliyet soyunun halk nezdindeki etkisini kendi lehine kullanmak istiyordu" diyor Gazi Faysal. Teklifi reddedince gözaltına alındı. Bir süre hapiste kaldıktan sonra Körfez Savaşı patladığı sıralarda hapisten çıkarılıp askere, Kuveyt cephesine gönderildi. Birçok badire atlattı; ama sağ kalmayı başardı. Ülkeden kaçıp mücadelesini dışardan sürdürmeyi bu sırada aklına koymuştu.
     <br/>
     Körfez Savaşı"nın ardından cepheden döndü ve unvan mücadelesini başlattı. Gerçek unvanını, ismini ve kraliyet mirasını isteyen davalar açtı Irak mahkemelerinde. Saddam"ın mahkemeleri işi kasıtlı olarak savsaklayınca Birleşmiş Milletler"e başvuruda bulundu. BM"nin girişimleriyle Kral Faysal"ın Irak dışındaki büyük serveti donduruldu. Fakat BM, bu kararı kendisine bildirmek için bazı şartlar ileri sürdü. Gazi Faysal unvanını kullanmasını istemiyordu mesela.
     <br/>
     Türkiye"ye sığınıyor
     <br/>
     Bu arada BM nezdindeki girişimleri Irak"taki durumunu iyice tehlikeli hale getirmişti. Ülkeden kaçmak için aralarında Amerikalılar, Barzani ve Talabani"nin de bulunduğu çeşitli yerlerle görüştü; ancak bunlardan bir sonuç alamadı. Buna rağmen, 1993 yılı başlarında, izini kaybettirmesinin daha kolay olacağını düşündüğü ülkenin kuzeyindeki güvenlik bölgesine kaçtı. Bir ara İran"a geçti, orada iki ay kadar gözaltında tutulup sorgulandı ve tekrar Kuzey Irak"a döndü. Türkmen liderlerle temas kurdu, onlar vasıtasıyla Cumhurbaşkanı Turgut Özal"a mektup yazdı ve yine Türkmenlerin kılavuzluk yaptığı ilginç bir yolculukla Türkiye"ye geçti.
     <br/>
     1993 ila 1994 sonu arasında Ankara"da kalan Gazi Faysal, ülkemizde bulunduğu müddet içinde zamanını, çeşitli ülkelerin büyükelçiliklerine kendi davasını yazmakla geçirdi. Yaklaşık 50 ülkeye mektup yazdı; ancak sadece Katar elçiliğinden cevap alabildi ve elçiyle de görüştü. Türkiye"de kaldığı süre içinde bütün yazışmalarında ve görüşmelerinde sürekli, "sadece Irak"ın değil, Ürdün, Suriye ve Arabistan"ın tek vârisi benim, buralar benimdir, ben buraların meşru ve tek kralıyım" temasını işleyen Gazi Faysal"ın, birçok yeri ürkütmüş olduğunu hesaba katmak gerekiyor.
     <br/>
     Prenses ile Gazi Faysal
     <br/>
     Türkiye"deyken görüştü
     <br/>
     Tabii, bu aşamada akla takılan en önemli soru şu olsa gerek: Gazi Faysal, Türkiye"deyken annesi Prenses Fazıla ile görüştü mü? Bu konuda ne Gazi Faysal"dan, ne de Prenses"ten bir bilgi edinebildik; ancak Aksiyon, anne ile oğlunun, bir resmi kurumumuzun aracılık ettiği bir buluşmada bir araya geldiği bilgisine ulaşmayı başardı.
     <br/>
     Irak"ta parti kurdu
     <br/>
     Gazi Faysal 1994 sonlarında Türkiye"den ayrılıp, yine Türkmenlerin desteğiyle Irak"a gitti. Kürt liderlerden yardım istedi, Barzani pek sıcak bakmadı; ama Talabani, ona Süleymaniye"de bir yer tahsis etti. Burada 1995"te Hareket"üd-Desturiye (Türkçe"ye Monarşi Hareketi şeklinde çevirmek mümkün) adıyla bir siyasi parti kurup başına geçti. Fakat bu arada Saddam rejimi de boş durmadı ve 1995 yılında Gazi Faysal"a Zaho"da bombalı bir suikast girişimi yapıldı, saldırıdan sağ kurtuldu. Aynı yıl, Irak devletine başvurup, ismini resmen Gazi Faysal olarak değiştirdi ve "yeni" kimliğini kullanmaya başladı.
     <br/>
     1997 yılında bu kez siyasi parti başkanı olarak tekrar Türkiye"ye gelen Faysal, şimdilerde parti merkezi Süleymaniye ile Bağdat arasında mekik dokuyor. Ancak, BM"nin bloke ettiği büyük mirasına henüz kavuşamadığı için, büyük bir parasal sıkıntı içinde; öyle ki zaman zaman bir fotokopi parasını bulamadığı dahi oluyor.
     <br/>
     Gazi Faysal, mezhep faktörünün dengelerde çok önemli rol oynadığı Irak"ta Sünni bir Türk soylu olarak Türkiye"nin işine ne kadar gelir, bunun değerlendirmesini strateji ve güvenlik kuruluşlarımız yapacaktır kuşkusuz; ancak kendisi, "Kral olduğum takdirde Türkmenlere 3 bakanlık veririm" mesajı gönderiyor. Hareket"üd-Desturiye bugüne kadar Kuzeydeki Kürtlere oynayan bir politika izliyordu; ancak şimdilerde Irak"ın bütün renkleri Gazi Faysal"ın ilgi alanına giriyor. Politikadaki ana düsturu, "sabır". Arabistan, Ürdün ve Suriye"nin de içinde olacağı büyük bir devletin başına geçeceğini umuyor ve o günün gelmesini sabırla bekliyor. Sözkonusu ülkelerdeki sistemlerin çöküp, sonra kendi idaresi altında birleşeceğini düşünüyor. Kendisini sadece Iraklı değil, büyük dedesi Mekke Emiri Şerif Hüseyin"den dolayı aynı zamanda Arabistanlı da sayıyor. Ve hâlâ bekar.
     <br/>
     Hikaye bu, iddia bu. Gazi Faysal gerçekten Faysal-Fazıla çiftinin oğlu mu? Irak rejiminin, Saddam"ın, bilumum istihbarat servislerinin prense olan ilgisine bakılırsa, iddia doğru gibi duruyor. Her gün hesapların, senaryoların değiştiği karmaşık Ortadoğu arenasında, Gazi Faysal sesini duyurabilir, kendisini de potada bulur mu, babası ve dedesinden kalan mirasa sadece "sabır"la ulaşabilir mi, birkaç devletin birden başına geçebilir mi? Bütün bunların sonucunu bir zaman, bir de Amerika"nın hesapları ortaya çıkaracak.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2895), [web.archive.org (arşiv bağlantısı)](http://web.archive.org/web/20060113095845/http://www.aksiyon.com.tr:80/detay.php?id=2895)
