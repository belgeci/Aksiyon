# Türkiye “rengini” kaybetti

*Ahmet Dinç 2001.09.01*

<div>
 <p class="spot">
  İşadamı Üzeyir Garih Türkiye'nin Osmanlı'dan devraldığı bir mirası temsil ediyordu.
 </p>
 <p class="metin">
 </p>
 <img border="0" src="/web/20020307081630im_/http://www.aksiyon.com.tr/2001/352/resimler/garih.jpg"/>
 <p class="metin">
  Geçtiğimiz hafta içinde öldürülen Üzeyir Garih Türkiye'nin Osmanlı'dan kalan mirasının bir temsilcisiydi. Musevi asıllı olmasına rağmen Türk olmaktan gurur duyduğunu her fırsatta söyleyen, Türkiye'deki bütün gruplara yakın duran bir işadamıydı. İshak Alaton'la kurduğu Alarko Holding, enerjiden turizme, inşaattan arazi geliştirmeye kadar pek çok alanda faaliyet gösteriyordu.
 </p>
 <p class="metin">
  Bir röportajında, "Oğlumun adı İzzet, yani Türk adı. Biz kendimizi Türk olarak görüyoruz. Bu ülkede doğduk, askerliğimizi burada yaptık, iş kurduk. Eğer yazgımızda başka yerde ölmek yoksa bu ülkede öleceğiz" demişti. Yazgısı onu Eyüp'te bir Nakşi Şeyhine olan vefa borcunu ödemesi sırasında yakaladı. Bu onun taşıdığı misyona yakışan bir ölümdü. İsrail Başbakanıyla da, Filistin Devlet Başkanıyla da dost olan, Patrik Barthalemeos ile olduğu kadar Fethullah Gülen ile de sıcak diyalog kuran Garih, bir Müslüman mezarlığında hayata gözlerini yumdu.
 </p>
 <p class="metin">
 </p>
 <p class="arabaslik">
  HAFTANIN AKIŞI
 </p>
 <p class="metin">
  Boğaziçi ve Fatih Sultan Mehmet köprülerinden, son dört yılda intihara kalkışanların sayısı 500'e yaklaştı. Bu kişilerden 74'ü hayatını kaybetti.
 </p>
 <p class="metin">
  Başbakan Bülent Ecevit, Türk Lirasına yeniden değer kazandırılması için bir dizi önlemler alınacağını söyledi. Bazı ticari kuruluşlar ve sivil toplum örgütleri de alınan önlemleri desteklediklerini açıkladı. Diyanet de destek amacıyla camilerde TL'ye destek hutbesi okuttu.
 </p>
 <p class="metin">
  Hizbullah lideri Hüseyin Velioğlu'nun bir dönem şoförlüğünü de yapan ancak sonradan itirafçı olarak örgütten ayrılan Şaban Elaltınterin oğluyla birlikte uğradığı bir silahlı saldırı sonucu öldürüldü.
 </p>
 <p class="metin">
  İran ile Azerbaycan arasında yaşanan gerginliğin ardından Bakü'ye giden Genelkurmay Başkanı Orgenaral Hüseyin Kıvrıkoğlu, büyük bir ilgiyle karşılandı. Kıvrıkoğlu'na Bayrak madalyası verildi.
 </p>
 <p class="metin">
  İtalyan, Rus, Yunan ve İsraillilerden oluşan bir bilim grubunun fayların stresini alacak bir alet üzerinde yaptıkları çalışmalar devam ediyor.
 </p>
 <p class="metin">
  Vakıfbank'ın iktidardaki bir siyasi parti genel başkanına yakınlığıyla bilinen bir medya patronuna çok düşük faizle kredi verdiği ortaya çıktı.
 </p>
 <p class="metin">
  ÖSS'ye yerleştirme işlemleri tamamlandı. 746 bin kişinin açıkta kaldığı sınavda toplam 282 bin 142 kişi kayıt yaptırmaya hak kazandı. Sınavda Türkiye 6.'sı olan başörtülü öğrenci Zehra Uslu, Milli Güvenlik derslerine girmeyen öğretmeninin kurbanı oldu.
 </p>
 <p class="metin">
  Bayındırlık Bakanlığı içinde başlatılan vurgun operasyonunda müsteşar yardımcısı Sedat Aban ve Yapı İşleri Genel Müdürvekili İlkutlu Gönülal gözaltına alındı.
 </p>
 <p class="metin">
  Soul müziğin yeni kraliçesi Aaliyah, Bahamalar'dan dönerken uçağı düşünce yedi arkadaşıyla birlikte hayatını kaybetti.
 </p>
 <p class="metin">
 </p>
 <p class="arabaslik">
  NE DEDİN, NE DEDİN?
 </p>
 <p class="metin">
  —"Eşimle gitar çalıyorduk, 'Parti kuralım' dedik, çalışmaya başladık". (Lider Türkiye Partisi Kurucu Genel Başkanı Mustafa Özman)
 </p>
 <p class="metin">
  — "Hep başkalarının çocuklarında annelik duygularını tattım. Bu da bana büyük bir acı veriyor". (Ajda Pekkan—Süperstar)
 </p>
 <p class="metin">
 </p>
 <p class="arabaslik">
  İNER MİSİN, ÇIKAR MISIN?
 </p>
 <p class="metin">
  İNEN
 </p>
 <p class="metin">
  Cem Uzan: Şirket olarak taahhüt ettiklerini yerine getirmeyerek, uluslararası piyasalarda Türkiye ve Türk İşadamlarının prestijini sarstığı için.
 </p>
 <p class="metin">
 </p>
 <p class="arabaslik">
  ÇIKAN
 </p>
 <p class="metin">
  Tarkan: Hakkında söylenenlerin peşinden sürüklenmeyerek, bir insanın sadece işiyle uğraştığında ne tür başarılar elde edeceğini gösterdiği için.
 </p>
 <p class="metin">
 </p>
 <p class="arabaslik">
  ANINDA GÖRÜNTÜ
 </p>
 <p class="metin">
  —"Türk Lirasındaki itibar kaybı onur kırıcı". (Başbakan Bülent Ecevit)
 </p>
 <p class="metin">
  — "Dolardaki düşüş devam edecek, 1 milyon 300 bin liranın da altına inecek". (Kemal Derviş'in Bülent Ecevit'e cevabı)
 </p>
 <p class="metin">
 </p>
 <p class="arabaslik">
  BİR SAYI
 </p>
 <p class="metin">
  23220 saniye: Asgari ücretle çalışan bir işçinin 1 kilogram et satın alabilmesi için çalışması gereken süre
 </p>
 <p class="metin">
 </p>
 <p class="arabaslik">
  REAKSİYON
 </p>
 <p class="metin">
  Fatura tinercilere!
 </p>
 <p class="metin">
  Türkiye'de işlenen her cinayet sonrası yaşanan bir hata Üzeyir Garih cinayetinde de tekrarlandı. Daha önceki faili meçhullerde yıpratılmak istenen kişi ve kurumlar hedef alınır ve günler boyu gazete manşetlerinde bu grup cinayetin sorumlusu olarak gösterilirdi. Adli cinayetlerde de benzer durumların yaşanmasına alıştık. Garih cinayetinde kurban seçilenler tinerci çocuklardı. Ayakkabı boyacısı 13 yaşındaki Fuat, iki gün boyunca katil olarak lanse edildi. Öyle ki çok sevilen bir işadamının tiner içen bir çocuk tarafından öldürülmüş olması neredeyse bütün Türkiye'nin onlara olan sevgisinin nefrete dönüşmesine neden oldu.
 </p>
 <p class="metin">
  Sokak çocukları Türkiye'nin kanayan bir yarası. Devlet bu konuda ciddi bir adım atmıyor ve onları kaderleriyle başbaşa bırakmayı tercih ediyor. Açlık ve sefalet içinde yaşayan bu çocukların zenginlere düşmanlık beslemesi anlaşılmaz bir durum değil. Bunun büyük bir tehlikenin habercisi olduğu da bir gerçek. İşte bu nedenle de ilk günlerde tinerci çocukların böylesine dehşetengiz bir cinayeti işlemiş olacakları düşünülmüştü. Bu sorun çözülmedikçe benzer olaylarla karşılaşmak hiç de sürpriz olmayacak.
 </p>
 <p class="metin">
  Ama bütün bunlara rağmen önyargılı bir yaklaşımla 13 yaşındaki çocuğa katil damgası vurulmasının açıklanabilir bir tarafı yok. Küçük Fuat'ın söylediklerine göre gözaltında çok kötü muamelede bulunulmuş. Dışarıda medya, içeride polis tarafından horlanan, aşağılanan ve nefret edilen biri haline getirilen Fuat'ın yaşadığı şoku atlatması kolay olmayacak.
 </p>
 <p class="metin">
 </p>
 <p class="arabaslik">
  SORUNCA
 </p>
 <p class="metin">
  Paramıza sahip çıkmak herkesin görevidir
 </p>
 <p class="metin">
  Dolar alıp başını giderken Ankara Ticaret Odası Başkanı Sinan Aygün önderliğinde TL'ye itibar kazandırma girişimi başlatıldı. Hızla yayılan kampanyayı Sinan Aygün'e sorduk;
 </p>
 <p class="metin">
  — Böyle bir kampanya fikri nerden çıktı?
 </p>
 <p class="metin">
  Böyle bir kampanyanın fikri üyelerimizden geldi. Malum kriz sürecinde çok sayıda üyemiz mağdur oldu. Dolarla, markla borçlanan, kredi kullanan ve ciddi anlamda mağdur olan üyelerimiz böyle bir teklifle geldiler. Üzerinde çalışıp çeşitli sivil toplum kuruluşları ile görüştük ve eylemi başlattık. Fizibilite çalışmalarımızı tamamladık ve destek için de Başbakan'a gittik.
 </p>
 <p class="metin">
  — Ne kadar destek buldunuz?
 </p>
 <p class="metin">
  Şu ana kadar 360 ayrı sivil toplum kuruluşu bize destek verdi. Sayı giderek artıyor. Böyle bir harekete başlayınca fark ettik ki toplumun genelinde de bu yönde büyük beklenti varmış. Önümüzdeki günlerde kampanyanın tüm Türkiye'ye yayılacağını umuyoruz.
 </p>
 <p class="metin">
  — SSSB verilerine göre yıl sonu dolar kuru 1 milyon 600 bin, 2002 hedefi de 2 milyon. Sizin kampanyanız bu yükselişe dur diyebilecek mi?
 </p>
 <p class="metin">
  Dolar kurunda düşme yaşanır yaşanmaz orası aslında bizi çok ilgilendirmiyor. Ben sorumlu bir vatandaş olarak böyle bir kampanyada yer aldım ve elimden geleni yapacağım. Düşmezse de gönlüm rahat olur. Ama herkes sorumlu vatandaşlık örneği gösterir dolarla alış veriş yapmayı bırakır, dolarla borçlanmazsa sanıyorum TL'ye itibar kampanyası başarılı olur. Herkesin üzerine düşüni yapması gerekli.
 </p>
 <p class="metin">
  — Özellikle hangi kesimden destek bekliyorsunuz kampanya için?
 </p>
 <p class="metin">
  Bence sorumlu her vatandaş destek vermeli. Özellikle destek beklediğimiz kimse de yok ayrıca. Bu tamamen kendini sorumlu hissetme meselesi. Ayrıca para bizim paramız. Dolar karşısında değer kaybettikçe hepimiz fakirleşiyoruz.
 </p>
 <br/>
 <center>
  <a class="anaorta" href="http://web.archive.org/web/20020307081630/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/352/karakutu/1.htm), [web.archive.org (arşiv bağlantısı)](http://web.archive.org/web/20020307081630/http://www.aksiyon.com.tr:80/2001/352/karakutu/1.htm)
