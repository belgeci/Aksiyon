# McDonald's bir bir kapanıyor

*Ahmet Dinç 2002.04.27*

<div>
 <p class="spot">
  Türkiye McDonald's'a pek yaramadı. Kuruluş 5 ayda 41 şubesini kapattı.
 </p>
 <p class="metin">
 </p>
 <img border="0" src="/web/20020430212235im_/http://www.aksiyon.com.tr/2002/386/resimler/MC.jpg"/>
 <p class="metin">
  Dünyanın en yaygın fastfood zinciri olarak kabul edilen McDonald's'lara Türkiye'de bir şeyler oluyor. Son beş ay içinde kapanan McDonald's sayısı 41'e yükseldi.  McDonald's'ın Türkiye bozgunu, bu durumda 2002'de de sürmüş oluyor. Halen Türkiye'de 91 tane daha var.
 </p>
 <p class="metin">
  McDonald's Genel Müdürü Sadi Fansa, verimliliği olumsuz yönde etkileyen belli sayıda restoranın kapatılmasına karar verdiklerini söyledi. Fansa, "Özellikle yüksek kiralar bizi etkiledi. Son bir yılda yaşanan yüksek devalüasyon nedeniyle, dolar ile ödenen kiralar, zaten azalan satışlarımız tarafından karşılanamaz boyutlara ulaşmıştı" dedi.
 </p>
 <p class="metin">
  İdeolojik kesimler tarafından Amerikan emperyalizminin sembolü olarak varsayılıp protesto edilen, bir nevi ambargoya tabi tutulan McDonald's restoranları önünde zaman zaman gösteriler de yapılıyor. 41 şubesini kapatmasına rağmen McDonald's'ın ciro ve kâr rakamları geçen yılın rakamlarıyla hemen hemen aynı düzeyde. McDonald's Türkiye fastfood pazarında yüzde 6, sektörün en büyük dört markası içinde yüzde 52 paya sahip.
 </p>
 <p class="metin">
 </p>
 <p class="arabaslik">
  HAFTANIN AKIŞI
 </p>
 <p class="metin">
  Dünya Bankası, Türkiye'de kamuda 125 bin istihdam fazlası bulunduğunu, bu fazlalığın ihtiyaç duyulan okul ve hastanelere aktarılmasını istedi.
 </p>
 <p class="metin">
  Formula—1 dünya şampiyonu Michael Schumacher bazı etkinliklere katılmak üzere Türkiye'ye geldi.
 </p>
 <p class="metin">
  Ermeni lobisi, soykırımı kabul etmesi için ABD Başkanı Bush'a baskıyı artırdı. Lobinin gayretiyle Temsilciler Meclisi'nde soykırımı kabul eden üye sayısı 162'ye çıktı.
 </p>
 <p class="metin">
  Belçika tarafından AB için hazırlanan bir haritada terör örgütleri DHKP—C ve TKP—ML'nin Türkiye'nin siyasi partileri olarak gösterilmesi tepki çekti.
 </p>
 <p class="metin">
  AB Türkiye Temsilcisi Karen Fogg, MGK Genel Sekreteri'nin asker değil sivil olması gerektiğini ve asker—sivil ilişkilerinde sivil otoritenin öne çıkmasını savundu.
 </p>
 <p class="metin">
  Medyaya "en" yasağı geldi. Resmi Gazete'de yayınlanan SPK tebliğine göre, medya araçlarında, borsa ve benzeri yatırım araçları için "en sağlam, en güvenilir" gibi "en"le başlayan kelimeler kullanılamayacak.
 </p>
 <p class="metin">
  Çete lideri olduğu iddiasıyla 6 yıl hapis cezası alan Korkut Eken adına Ankara Ayaş'ta futbol turnuvası düzenlendi.  Turnuvanın açılışına eski bakanlar Mehmet Ağar ve Bekir Aksoy ile Emekli Orgeneral Hasan Kundakçı, futbolcular Okan, Hasan, Bülent Uygun ve Hasan Keleş, sanatçı Cengiz Kurtoğlu katıldı.
 </p>
 <p class="metin">
  PKK terör örgütü çatırdıyor. Kendilerine Devrimci Çizgi Savaşçıları diyen bir grup, Öcalan'ı, örgütün isim değiştirmesini ve siyasallaşma çalışmaları yapılmasını ihanet olarak değerlendirip isyan bayrağı açtı ve örgütteki teslimiyetçi anlayışa karşı silahlı direniş çağrısı yaptı.
 </p>
 <p class="metin">
  Dünya Bankası, Türkiye'nin en yüksek kalkınma hızına Turgut Özal döneminde ulaştığını açıkladı. Rapora göre Türkiye 1980—90 arasında yılda ortalama 5.4 büyüdü.
 </p>
 <p class="metin">
 </p>
 <p class="arabaslik">
  NE DEDİN, NE DEDİN?
 </p>
 <p class="metin">
  —Bu kadar güzel bir ülkeye (Türkiye) daha önce gelmediğim için kendimden utandım (Michael Schumacher— Formula—1 şampiyonu).
 </p>
 <p class="metin">
 </p>
 <p class="arabaslik">
  İNEN
 </p>
 <p class="metin">
  Yasemin Kozanoğlu (Manken, oyuncu): Bütün Türkiye'ye, kötü örnek olduğu için.
 </p>
 <p class="metin">
 </p>
 <p class="arabaslik">
  ÇIKAN
 </p>
 <p class="metin">
  Türkiye'nin çocukları: Gözlerini açtıklarında hiç de umutlu bir manzara görmediler ama biz çocuklarımıza güveniyor ve inanıyoruz.
 </p>
 <p class="metin">
 </p>
 <p class="arabaslik">
  ANINDA GÖRÜNTÜ
 </p>
 <p class="metin">
  —Olgunlaşmış şartlar içinde ülkeye her zaman hizmete hazırım. Dolayısıyla başbakanlığa da hazırım (Devlet Bahçeli—Başbakan Yardımcısı).
 </p>
 <p class="metin">
  —Gayet tabii ben de hazırım. Başbakanlığa hazır olmadan niye politika yapılır ki? (Mesut Yılmaz—Başbakan Yardımcısı).
 </p>
 <p class="metin">
 </p>
 <p class="arabaslik">
  BİR SAYI
 </p>
 <p class="metin">
  900.000.000.000 $: Dünyada yılda kumarda dönen para miktarı.
 </p>
 <p class="metin">
 </p>
 <p class="arabaslik">
  REAKSİYON: Demirel parti mi kuruyor?
 </p>
 <p class="metin">
  Geçtiğimiz günlerde haber merkezlerine şu mealde bir haber düştü: "Demirel, hükümeti hiç vakit geçirmeden seçime gitmeye çağırdı ve 'seçimden başka müracaat edilecek yol yoktur' dedi".
 </p>
 <p class="metin">
  Ununu eleyip eleğini asmış bir kişinin muhalefet edasıyla konuşması size garip gelmiyor mu? Dahası, cumhurbaşkanlığı gibi partiler ve siyaset üstü bir makamda oturmuş, Çankaya'daki koltuk henüz soğumamışken. Evet, ilk bakışta muamma gibi. Ama, 'Demirel politikaya dönüyor, hem de kuracağı, iskeleti hazır bir partiyle' haberini duyunca ortalıkta muamma kalmaz, mesele aydınlanır.
 </p>
 <p class="metin">
  Çankaya'dayken de siyasetten kopamayan Süleyman Demirel, Çiller'i DYP'de kuşatma altına alma operasyonuna girişmiş, yandaşlarını orada toplamaya başlamışken, nedense bu harekatı durdurdu. Sonra Demokrat Türkiye Partisi üzerine biraz yoğunlaştı. Mehmet Ali Bayar'ın getirilmesine bizzat vaziyet etmekte. Özellikle Amerikalı 'dostlar' bunu çok istiyor. Fakat son haftalarda Bayar projesinden uzak görünmeye çalıştı. Bunun sebebi, Ankara kulislerindeki fısıltıyla açığa çıkıyor: Meğerse Baba, yeni bir parti kuruyormuş!
 </p>
 <p class="metin">
  Partinin kuruluşuyla ilgili hemen bütün prosedürler, tüzük vs. hazırlanmış durumda. Eksik olan partinin adı ve kurucuların listesi. Bununla birlikte Adalet Partisi'ni hatırlatan bir isim ve amblem beklenebilir. Kulislerde geçene bakılırsa Demirel, hazirana kadar partiyi kurmuş olacak ve yaz aylarını meydanlarda mitinglerle geçirecek. Özellikle taşralı toplum kesimi üzerine kurulu bir söylem sözkonusu. Dahası, seçimi mümkün olan en erken zamana aldırmak için bundan böyle sürekli bastıracak. Bu arada özellikle DYP'den milletvekili transferleri için 'gerekli zemin' oluşturuluyor. Bu çerçevede bazı işadamlarının da devreye girdiği söyleniyor. 'Aile fotoğrafı'nı yere atıp kırılmasına sebep olan bir siyasinin bitirilmesi de planlar arasında.
 </p>
 <p class="metin">
  Tüm bunları değerlendirirsek, Demirel'in büyük bir çıkışa hazırlandığı ortada. Ne var ki, Demirel gittikçe Turgut Özal'a daha fazla benzemeye başlıyor. Özal'ın yaşadıklarını ve yaptıklarını, sanki kopya bir kadermiş gibi tekrar ediyor. Umarız Özal'ın bulamadığı 'müsait ortamı' Demirel bulur.
 </p>
 <p class="metin">
 </p>
 <p class="arabaslik">
  SORUNCA: "Özkök olsaydım birkaç milyon dolar alırdım"
 </p>
 <p class="metin">
  Fatih Altaylı'yla kavgalarını Gazeteci-Yazar Umur Talu'ya sorduk:
 </p>
 <p class="metin">
  —Altaylı size niçin saldırıyor?
 </p>
 <p class="metin">
  RTÜK Yasası'na karşı olmamdan başka sebep yok. Onunla kişisel sorunum yok.
 </p>
 <p class="metin">
  —Ertuğrul Özkök, RTÜK yasasını sessiz kalarak protesto ediyoruz diyor.
 </p>
 <p class="metin">
  Bir medya kuruluşunun sessiz protestoya hakkı yok, haber verme zorunluluğu var. Ha, belki yasanın gündeme gelmesini protesto ediyordur! Sadece ihale meselesi değil, bunların, yasanın diğer maddelerine katlanmaları ilginç ve iğrenç.
 </p>
 <p class="metin">
  —Aydın Doğan bu yasayla ihalelerini, ticari işlerini garantiye mi almak istiyor?
 </p>
 <p class="metin">
  Bu zaten fiilen var da, kanunla tescil ettirmek ve ileride Danıştay'ın falan pürüz çıkarmasını engellemek istiyorlar. İhalelere rahatça girmek... Yabancılarla ortak oluyorlar, isimlerini gizliyorlar falan. Bu tür sıkıntıları var. İhale Yasası da aslında bunlara göre ayarlandı ama böyle bir tescil istiyorlar. Anadolu medyasına da, internetten, getirilen cezalara kadar, bütün bunlara da bizim için katlanın diyorlar.
 </p>
 <p class="metin">
  —Yasanın Anadolu basınını yok edebileceği söyleniyor?
 </p>
 <p class="metin">
  Olabilir yani. Yarın kendilerine de çarpar. Biz büyüğüz, etkilemez diyorlar ama.
 </p>
 <p class="metin">
  —Bir basın patronu basın özgürlüğünü yok edecek bir  tasarının arkasında  olabilir mi?
 </p>
 <p class="metin">
  Öyle. Ben orada olduğum zamanlardan beri bunu biliyorum ve oradayken de yazdım bu konuyu. Bu kadar açık benim ihanetim. Karşı çıktım ve bedelini de ödedim, atıldım.
 </p>
 <p class="metin">
  —Doğan'dan milyon dolarlık villa aldığınız?
 </p>
 <p class="metin">
  Tirajı milyona çıkarıp 100 milyon dolar kazanınca bana da mükafat şeklinde bir ev verildi ama milyon dolarla ilgisi yok. Ben orada profesyonel yöneticiydim. Fakat Ertuğrul Özkök gibi bir yönetici olsaydım en az birkaç milyon dolar alırdım.
 </p>
 <p class="metin">
  —Mehmet Ali Bayar'ın RTÜK'ü geçirmek için şantaj aracı yapıldığı iddiası var.
 </p>
 <p class="metin">
  Tabii yani. Bunu yazdım. Bunlar konjonktürel bir şey. Mesela beyaz enerji dosyasını ne zaman açtı kapattı Doğan grubu? Yasa konusunda ANAP tereddüt ederken yaptı. MHP de, DSP de, hatta ANAP bile bu RTÜK'ü getirmeye gönüllü değil. Sonra Bayar olayını çıkardılar.
 </p>
 <br/>
 <center>
  <a class="anaorta" href="http://web.archive.org/web/20020430212235/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/386/karakutu/1.htm), [web.archive.org (arşiv bağlantısı)](http://web.archive.org/web/20020430212235/http://www.aksiyon.com.tr:80/2002/386/karakutu/1.htm)
