# Susurluk hapiste!

*Ahmet Dinç 2001.02.17*

<div>
 <p class="spot">
  Susurlukçular  cezayı aldı fakat asıl Susurluk es geçildi.
 </p>
 <p class="metin">
 </p>
 <img border="0" src="/web/20020111234756im_/http://www.aksiyon.com.tr/2001/324/resimler/Susurluk.jpg"/>
 <p class="metin">
  Susurluk davası nihayet sonuçlandı. İbrahim Şahin ve Korkut Eken 6'şar yıl, Sami Hoştan, Haluk Kırcı, Yaşar Öz, Erol Ersoy, Ayhan Çarkın, Ayhan Akça, Oğuz Yorulmaz, Enver Ulu, Mustafa Altunok, Ziya Bandırmalıoğlu, Abdülgani Kızılkaya, Ali Fevzi Bir 4'er yıl ceza aldılar. Şahin ve Eken ömür boyu, diğerleri 3'er yıl kamu hizmetlerinden mahrum olacak. İstanbul DGM, cezaları en üst sınırdan verdi. Sanıkların daha önce içerde kaldıkları süre düşülecek. Mahkeme, sanıkları, "Bazı siyasetçilerden, yönetici ve bürokratlardan yönlendirme ve güç alan siyasi teşekkül" olarak tanımladı. Mahkeme, çetenin emniyet personeliyle ilgili irtibat, düzenleme ve emir komutasının İbrahim Şahin'de, sivillerin organize ve emir—komutasınınsa Korkut Eken'de olduğunu açıkladı. Karara ilginç tepiler vardı: Şahin, "Düşünmek suçsa 15 yıldır bütün PKK'lıları öldürmek istiyorum" derken, Eken, "Neden sanık olduğumu bile bilmiyorum. Cezamı İmralı'da çekmek istiyorum. Biz dağlardayken Öcalan gelmemişti, şimdi buluşuruz" dedi. Susurluk Araştırma Komisyonu Başkanı Mehmet Elkatmış, "Mahkum olanlar piyon. Bu çete hangi işleri yapmış, belli değil.
 </p>
 <p class="metin">
 </p>
 <p class="arabaslik">
  Bankacılık Denetleme ve Düzenleme Kurulu, İhlas FinaNs'ın faaliyet iznini kaldırdı. Kâr payı ortaklığı sistemine göre çalışan kurumda yaklaşık 200 bin mudinin 650 trilyon parası vardı.
 </p>
 <p class="metin">
  Moğolistan'da yapılan çalışmalar, Türklerin sembolünün kurt değil, dağkeçisi olduğunu ortaya çıkardı. Türk İşbirliği ve Kalkınma Ajansı (TİKA) tarafından yapılan araştırmalarda, birçok yazıtın üzerinde dağkeçisi resmi bulundu.
 </p>
 <p class="metin">
  Türk basınının duayeni, Dünya Gazetesi sahibi Nezih Demirkent kalp krizi sonucu vefat etti.
 </p>
 <p class="metin">
  Dünya Turizm Örgütü (WTO), 2000 yılı turizm verilerini açıkladı. Türkiye, yüzde 39.6 ile Avrupa'da turist girdisinin en fazla arttığı ülke oldu.
 </p>
 <p class="metin">
  İnsanın genetik şifresinin detaylı şemasını çıkaran çeşitli ülkelerden bilimadamları, bir sürprizle karşılaştı: İnsanda 100 bin olduğu tahmin edilen gen sayısı sadece 35 bin çıktı. Bu sayı, maymununkinden 300 adet daha fazla.
 </p>
 <p class="metin">
  IMF Türkiye Masası Şefi Carlo Cotarelli yine Türkiye'de. Cotarelli istikrar programında bir değişiklik istemediğini açıkladı.
 </p>
 <p class="metin">
  TBMM Genel Kurul Salonu'na yeni bir tamirat yolu göründü. Kürsüler, "muhtemel saldırılara" karşı yukarı çekilip eskisi gibi kale duvarı görüntüsü verilecek. Onarım yaz tatilinde yapılacak.
 </p>
 <p class="metin">
  Hava Pilot Teğmen Ayfer Gök'ün, kullandığı savaş uçağının düşmesi sonucu şehit olması, kadından savaş pilotu olup olmayacağı tartışmasını başlattı.
 </p>
 <p class="metin">
 </p>
 <p class="arabaslik">
  —Sadece 150 milyon dolar kefen param kaldı (Cavit Çağlar— "aile mensubu", limon gibi sıkılan bankalara olan borcunu ödeyememe gerekçesi).
 </p>
 <p class="metin">
  —Haydi koçum Kenan. Patlat Şamdan'ı. 200 bin satsın. Soy oğlum, karıları soy. Hepsini soy! (Zafer Mutlu, Kenan Erçetingöz'ün anılarından).
 </p>
 <p class="metin">
  —Devlete hiçbir hizmet cezasız kalmaz (Mehmet Ağar).
 </p>
 <p class="metin">
 </p>
 <p class="arabaslik">
  Nevio Scala (Beşiktaş Teknik Direktörü): Nouma'nın aşırılıklarına göz yumdu, ülkenin en kaliteli takımına nasıl 5 gol yedirdiği hâlâ anlaşılamadı).
 </p>
 <p class="metin">
 </p>
 <p class="arabaslik">
  Nezih Demirkent (Dünya Gazetesi sahibiydi— Gazeteciliğin piri, meslekte çıkabileceği en yüksek, en itibarlı yerlere kadar çıktı. Şimdiyse bir insanın 'çıkacağı' en son yerde).
 </p>
 <p class="metin">
 </p>
 <p class="arabaslik">
  Beni itmeye kalkıştı, beceremeyince ben ona bir fiske vurdum (Nazlı Ilıcak— FP Milletvekili, Meclis kavgaları).
 </p>
 <p class="metin">
  — Nazlı Hanım bana omuz atmadı, ben de vurmadım. Vursam yere kapaklanırdı (Güler Aslan—DSP Milletvekili).
 </p>
 <p class="metin">
 </p>
 <p class="arabaslik">
  9.623.000: Türkiye'ye 2000 yılında giren turist sayısı.
 </p>
 <p class="metin">
 </p>
 <p class="arabaslik">
  Nükleer yağmur duası
 </p>
 <p class="metin">
  Kış mevsiminin orta yerinde yaşanan yağışsız günler bütün Türkiye'yi panikletti; devleti yönetenlerden vatandaşa kadar herkes konuya odaklandı.
 </p>
 <p class="metin">
  Hadise sadece tarım mahsullerindeki rekolte düşmesiyle sınırlı değildi. Barajların suyunun çekilmesi, kentlerin susuz kalmasını getirecek, Türkiye kokacaktı.
 </p>
 <p class="metin">
  Allah adının anılmasına da yasak gelmesine beş kalan bu ülkede, vatandaşın yağmur duasına çıkması için, perde arkasından utangaç resmî organizasyonlar kotarıldı. Müslüman vatandaşın kalpten duası karşılığını buldu, fakat yine de bazıları nezdinde "çiseliyordu işte". Neyse.
 </p>
 <p class="metin">
  Kuraklık paniğinin ilk anda kamuoyunun aklına hemen gelmeyen bir yönü vardı: Enerji üretimi büyük oranda suya dayanan Türkiye'de, seviyesi düşen barajlar yüzünden elektrik kesintileri uygulanacaktı. Nükleer santralin iptal edilmesi için canla başla çalışanlar, bu defa, "gerekli önlemleri almayan" devlete yüklendiler. Buna en kibar ifadeyle pişkinlik veya aymazlık diyorlar.
 </p>
 <p class="metin">
  Bu kişi ve grupların samimi olarak çevre adına değil, petrol ve kömür kartelleri adına hareket ettiğini, artık çevreci kollara da sahip terör örgütleriyle dirsek temasında olabileceği de cabası.
 </p>
 <p class="metin">
  Yağmur duaları meyvesini vermiş görünüyor. Nükleer enerjiyi iptal ettirenler de yağmur duasına çıkmış mıdır acaba? Vicdanlarının kuytularındaki azabı Allah'a açma gereği duymuşlardır belki.
 </p>
 <p class="metin">
 </p>
 <p class="arabaslik">
  "Susurluk, devletin arşivlerinde"
 </p>
 <p class="metin">
  Susurluk sanıklarının mahkemesi bitti. Manzarayı Susurluk Araştırma Komisyonu Başkanı Mehmet Elkatmış'a sorduk:
 </p>
 <p class="metin">
  —Cezalandırılanlar için piyon dediniz. Gerçek suçlu bunlar değil mi?
 </p>
 <p class="metin">
  Gerçek suçlular bu kişileri bir araya getirip onlara gerekli emirleri verip (bunlar yasadışı emirler tabii) yasadışı işler yaptıranlar.
 </p>
 <p class="metin">
  —Kim bunlar?
 </p>
 <p class="metin">
  Derin devlettir. Kutlu Savaş'ın raporunda da, bizim raporumuzda da şu yazıyordu; 'Devlet adam öldürür mü öldürmez mi?' Bu usulüne göre yapılması lazımdı ancak yanlışlar yapılmıştır diyor Kutlu Savaş raporunda. Ölüm lisetesini hazırlayan kimseler para karşılığı bu listeden isim bile çıkartıyorlardı. Para karşılığı isim çıkaran kimselerin bunu devlet adına yapması sözkonusu olabilir mi?
 </p>
 <p class="metin">
  —Sanıklara verilen cezalar suçun mu yoksa hizmetin mi cezası?
 </p>
 <p class="metin">
  Mahkemenin verdiği karar bir tesbittir. Çetenin var olduğuna dair tesbittir. Ama bu insanlar hangi işleri yapmış, hangi emirleri yapmış, kimlerden emirler almışlar bunların ortaya çıkarılması gerekir. Bu soruların cevabı bulunmadığı takdirde, kayıp silahların nereye, neden gittiği ve nerede kullanıldıkları ortaya çıkarılmadığı sürece Susurluk çözülmüş olmayacaktır.
 </p>
 <p class="metin">
  —Ceza alan kişiler devlet sırrı diyorlar. Öyle mi sizce de?
 </p>
 <p class="metin">
  Bu çetenin ne gibi işler yaptığı meçhul. Bunlar savunmalarında devletin kendilerine verdiği işleri yaptıklarını ve bu sırları mezara kadar taşıyacaklarını söylüyorlar. Evet devletin bunlara birtakım görevler verdiği doğru. Ancak bu görevler gerçekten devletin işi mi yoksa birilerinin ya da kendilerinin özel işleri mi? Yaptıkları işler bilinmedikçe de bu soruya cevap vermek zor.
 </p>
 <p class="metin">
  —Bu mahkemeyle Susurluk aydınlatıldı ve bitti mi?
 </p>
 <p class="metin">
  İlk başta sorduğum soruların cevabı verilmedikçe Susurluk davası aydınlatılmış olamaz. Bundan sonrasına bakmak lazım. Susurluk davasının aydınlatılması için devletin arşivlerine bakmak gerekir. Devletin arşivlerinde muhakkak ki Susurluk çetesinin ne işler yaptığının belgesi vardır.
 </p>
 <p class="metin">
  —Bundan sonra aydınlanır mı?
 </p>
 <p class="metin">
  Aydınlatılacağı kanatinde değilim.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020111234756/mailto:ahdinc@superonline.com">
   ahdinc@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/324/karakutu/1.htm), [web.archive.org (arşiv bağlantısı)](http://web.archive.org/web/20020111234756/http://www.aksiyon.com.tr:80/2001/324/karakutu/1.htm)
