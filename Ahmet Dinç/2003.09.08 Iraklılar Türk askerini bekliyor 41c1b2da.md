# Iraklılar Türk askerini bekliyor

*Ahmet Dinç 2003.09.08*

<div>
 <p>
  <font>
   Asker gönderme konusunda Türkiye"nin Müslüman kimliği çok önemli bir parametre. Iraklılar, "Türk askeri gelirse Müslüman olarak gelecek, bize ve eşlerimize daha iyi davranır, namusumuza el uzatamaz" diye Türkiye"ye olumlu bakıyorlar
   <br/>
   <br/>
   Irak"taki son manzara şu, Amerika savaşı kazandı ancak Irak halkını kazanamadı. Saddam"ın yeraltına çektiği örgütünün başlattığı direniş ülkenin bütün kesimlerine yayılmak üzere. Bunu sezen Amerika, Japonya"dan Polonya"ya dek onlarca ülkeden, "Irak"a asker" talep ediyor. Şimdilerde sadece Türkiye"nin değil, birçok ülkenin gündeminde Irak"a asker gönderme sıkıntısı var. Türkiye, eğer asker göndermeye karar verirse, Irak"taki asıl lokomotif varlık olacak. Orada zemin yoklamak için önden, değişik meşrebe mensup (askeri, istihbari, siyasi, iktisadi) "keşif kolları" gönderiyoruz şimdilerde. Bunlardan biri de AK Parti Balıkesir Milletvekili Turhan Çömez. Boğaz boyunda oturup da ucuz analizler üretenlerinkine hiç benzemeyen, yerinden yapılmış ilginç ve alışılmadık gözlemleri, değerlendirmeleri var Çömez"in. Eski bir Kızılay mensubu ve doktor olması münasebetiyle hem Irak"ın sağlık altyapısıyla ilgili çalışmalar yaptı, hem de Türkiye"nin asker göndermesinin getiri ve götürülerini tartacak gözlemler. İşte Çömez"in Irak sonrası izlenimleri...
   <br>
    <br>
     - Irak"a niçin gittiniz?
     <br>
      <br>
       Bağdat"ta ve Kerkük"te Türkiye"nin Iraklı kardeşlerimize yapmayı vadettiği iki tane hastaneyle ilgili koordinasyonu sağlamaktı amacımız. Hastane işini başarıyla tamamladık. Iraklı yetkililerle görüştük, gerekli altyapıyı hazırladık, gerekli anlaşmaları imzaladık. Hem binası, hem ekipmanları Türkiye tarafından karşılanacak. Sanıyorum 20 gün  içinde temelini atıp, 4 ay içinde de bitireceğiz. Üst düzey yöneticilerle, sivil inisiyatiflerle ve sade vatandaşla görüştük.
       <br>
        <br>
         - Türkiye"nin Irak halkına yardımı iki hastaneyle mi sınırlı?
         <br/>
         <br/>
         Hastane dışında çok çeşitli ihtiyaçları var. Bunları ilgili yerlere, Dışişleri Bakanlığına yazıp takdim ettim. Irak halkının şu andaki en önemli sorunu can ve mal güvenliği. İkincisi hayat pahalılığı. Üçüncüsü çeşitli yokluklar. Elektrikle, su ile ilgili önemli sorunlar var. Ulaşım ve iletişim sorunları var. İlginçtir mazot ve benzin kuyrukları had safhada. Şehir düzeninde ve altyapıda önemli eksikler var.  Sağlık, eğitim, gıda sadece birkaçı. Kısacası temel ihtiyaçlarla ilgili olarak Irak"ın bütününde topyekün bir eksiklik var.
         <br/>
         <br/>
         Ortada asker göremedim
         <br/>
         <br/>
         - Saydığınız ihtiyaçların giderilmesi konusunda şu anda Irak"ın hakimi olan Amerika neler yapıyor?
         <br/>
         <br/>
         Doğrusu üç ay önce Irak"a gittiğimdeki manzarayla şimdiki manzara arasında bir hayli fark gördüm. İlk gittiğimde Amerikan askerlerinin yerleşim yerlerinde daha çok hakimiyet sağladıklarını, daha kalabalık gruplar halinde dolaştıklarını, devriye gezdiklerini gördüm. Fakat bu gidişimde ortalıktan çekilip karargahlarına girdiklerini, ortalıkta görünmediğini, şehirlerde düzensizliğin biraz daha arttığını, kontrol noktalarının hemen hemen hiç olmadığını gördüm.
         <br/>
         <br/>
         - Milletvekili olmadan önce Kızılay"da görev aldınız. Türk Kızılayı bugüne kadar Irak"a yönelik neler yaptı?
         <br/>
         <br/>
         Kızılay"ın Irak"ta da önemli misyonlar üreteceğini ve ürettiğini düşünüyorum. Çünkü şu anda bize ihtiyacı var Irak halkının. Son bir yıl içinde bütün Irak halkına sağlıkla ilgili harcanan toplam para 16 milyon dolar. Bu, kişi başına 68 sent demektir. Bu kadar zenginliğin üzerinde oturup, bu kadar yokluk içinde onları yaşatmaya hiç kimsenin hakkı yok. Biz işgalci bir devlet değiliz; oraya gidersek barış ve huzur sağlamak  için gideceğiz. Fakat o topraklarda bu kadar komplike bir yapıyı bir  arada tutabilecek, bunları huzur içinde yaşatabilecek bir sistem kurulamamış.
         <br/>
         <br/>
         - O sistem nasıl kurulur? Ve Türkiye"nin bu sistemin kurulmasında ne gibi rolleri olabilir?
         <br/>
         <br/>
         İsteriz ki orada gerçek bir demokrasi hakim olsun. Laik ve demokrat bir Türkiye, oralar için önemli bir referans olabilir. Fakat Irak halkı bu  tarihsel seyir esnasında demokrasiyi hiç tatmadığı ve son 30 yıldır baskıcı bir rejim altında yaşadığı için, bugün orada demokrasiyi direkt tesis etmek oldukça güç görünüyor. Bana göre otoriter, disiplinli ama bölgede yaşayan bütün halkların hak ve hukukunu koruyacak bir geçici yapı kurulmalı. Bu yapının yönetimi esnasında Irak halkına demokrasi  anlatılmalı ve bu aşamadan sonra demokrasiye geçilmeli.
         <br/>
         <br/>
         Irak Kürtleri Türkiye"ye katılmak isteyebilir
         <br/>
         <br/>
         - Irak halkları Türkiye"ye ve asker göndermemize nasıl bakıyor? Mesela Kürtler"in çok olumsuz baktığı söyleniyor; ama sanki Kürt taban olumlu gibi.
         <br/>
         <br/>
         Kesinlikle evet. Kürtlerle de görüştüm, bu kardeşlerimiz unutulmamalıdır ki, Türkiye"deki Kürtlerle akrabadır. Türkiye politikasını bu anlamda dizayn ederse o topraklarda huzuru daha kolay sağlar. Kuzey Irak"ta yaşayan peşmergelerin Türkiye ile ilgili hiçbir problemi yok, hatta onların bizden önemli beklentileri var. Görüştüğüm birçok Kürt bana, Türkiye ile ticari ilişkide bulunmak, eğitim almak, yakın dostluk kurmak istediklerini söylediler. Gençlerin Türk müzikleri dinlemek istediklerini, çocuklarının yine Türkiye ile endeksli eğitim almak istediklerini söylediler. Oradaki Kürt halkı Türk takımlarını tutuyor, Türk sanatçılarını dinliyor. Türkiye bu coğrafyanın hassasiyetine uygun açılım sağlarsa, altını çizerek söylüyorum, belki bir süre sonra Kuzey Irak"ta yaşayan Kürtlerin Türkiye"ye katılmak, entegre olmak isteyeceklerini düşünüyorum. Ancak Kürtlerin yönetiminde bulunan kadrolar farklı söylemlerde bulunabilir.
         <br/>
         <br/>
         Irak"ta Türk okulları açmalıyız
         <br/>
         <br/>
         - Türkmenlerle ilgili gözlemleriniz neler?
         <br/>
         <br/>
         Uzun yıllar ihmal etmişiz bana göre. Ama her şeye rağmen bizimle çok önemli gönül bağları var. Bu kardeşlerimizle ilgili de önemli politik açılımlar yapmalıyız. Kerkük"te yaptığımız hastanenin hemen yanında  Türkiye"nin işleteceği, ağırlık olarak Türkmen bölgesine hizmet verecek ama bütün Irak"a yayılabilecek öğrencileri yetiştirecek bir sağlık  meslek okulu kurmamız gerekiyor. Çünkü şu anda Irak"ta en çok ebe ve hemşireye ihtiyaç duyuluyor. Irak"ta hemşire ve ebe yetiştiren sistematik bir yapı yok.
         <br/>
         <br/>
         - Türkiye"nin orada başka alanlarda da yapabileceği, yapması gereken işler neler olabilir?
         <br/>
         <br/>
         Başta eğitim olmak üzere diğer konularda da aktif olmalı. Orada Türk okulları açmalıyız. Ve bu okullardan yetişecek olan öğrenciler, Irak"ın bundan sonraki on yıllarını belirleyecek insanlar olarak yetiştirilmeli.
         <br/>
         <br/>
         "Türk askeri karılarımıza el uzatmaz"
         <br/>
         <br/>
         - Halk, Türkiye"nin asker göndermesine nasıl bakıyor?
         <br/>
         <br/>
         400 yıl bizim buralarda hüküm sürmemiz ve aramızda bir sorun çıkmaması, Irak halkının Türkiye"ye karşı bir sevgi beslemesini  sağlıyor.
         <br/>
         <br/>
         - Irak"ın iki büyük Şii grubu liderinin, hem öldürülen El-Hakim"in hem de Sistani"nin oğluyla görüştünüz. Asker göndermemize onlar nasıl bakıyor?
         <br/>
         <br/>
         Orada Irak milliyetçisi ve İran yanlısı iki tür Şii var. Ülkede Şiiler arasında söz sahibi olan iki grup var: El-Hakim grubu ve Sistani grubu. İkisinin de oğluyla görüştüm. Her ikisinden de aldığımız ortalama kanaat şu: Türkiye"yi Müslüman kimliğinden dolayı seviyorlar. Türk askerinin gelmesinden memnun olacaklarını söylediler. Ancak Türk askerinin işgal güçleriyle birlikte görünmemesini, özerk bir yapı altında, bir Türk komutanın emri altında gelmesini ve burada huzur ve barış için çalışmasını şart koşuyorlar.
         <br/>
         <br/>
         Şiileri El-Hakim frenliyordu
         <br/>
         <br/>
         - El-Hakim"in öldürülmesi Irak"ta daha kötü günlerin habercisi mi sizce?
         <br/>
         <br/>
         Ben oradayken El-Hakim henüz öldürülmemişti. Görüştüğüm çok  sayıda Şii genç, Amerika"ya saldırmak için El-Hakim"den fetva ve izin beklediklerini söylediler. Hatta bu yönde El-Hakim"e yoğun tazyikler  yapıyorlardı. Fakat El-Hakim Amerikalıları tasvip etmese de her şeye rağmen bölgede barışın tesisi konusunda önemli bir denge unsuruydu. Amerika"ya savaş açılması hususunda temkinli davranıyor, kamuoyunu ve gençleri yatıştırıyordu.
         <br/>
         <br/>
         - Iraklılar Amerika"nın gelişini, kendilerini Saddam"dan kurtarmak istemesine mi bağlıyor?
         <br/>
         <br/>
         Hayır. Ortalama Irak vatandaşı Amerika"nın oraya kendilerini Saddam"dan kurtarmak için değil, petrol için, kendilerine ait olması gereken petrolü ellerinden almak için geldiğine inanıyor. Türkiye orada  işgal güçlerinden ayrı, Irak"ın toprak bütünlüğünü koruma konusunda hassasiyet sahibi, halkın hak ve hukukunu korumak adına gayret eden,  Irak"ın bütün zenginliklerinin yine ora halkına ait olduğunu teslim eden bir politika izlemeli.
         <br/>
         <br/>
         - Asker gönderme dışında Türkiye neler yapabilir?
         <br/>
         <br/>
         Asker, fotoğrafın sadece bir parçası. Sivil toplum örgütleri, yardım kuruluşları, teknik malzeme ve adamlar, sosyal amaçlı çalışacak bazı kurum ve kuruluşlar gitmelidir. Dışişleri Bakanlığımız, Bağdat"ta İmam Azam Türbesi"ne yapılan saldırıdan sonra, türbedeki hasarın tesbiti ve tamiri ile ilgili bir çalışma başlattı. Yine türbenin yanında bulunan ve bombada yıkılan önemli bir sanat eseri  olan minarenin restorasyonuyla ilgili çalışma başlattık. Sanıyorum bu çalışma 15-20 gün içinde başlayacak. Malum, önümüz ramazan ayı.
         <br/>
         <br/>
         Halk orada yokluk içinde. Ramazan ayında ülkenin muhtelif yerlerine iftar çadırı kurulabilir. Bu çadırlarda hem iftar yemeği verilir, hem de Türkiye"nin Irak halkıyla kaynaşmasını sağlayacak bazı sosyal etkinlikler yapılabilir.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1095 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2941), [web.archive.org (arşiv bağlantısı)](http://web.archive.org/web/20050908102245/http://www.aksiyon.com.tr:80/yazdir.php?id=2941)
