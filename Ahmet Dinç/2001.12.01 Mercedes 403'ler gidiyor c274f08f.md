# Mercedes 403’ler gidiyor

*Ahmet Dinç 2001.12.01*

<div>
 <p class="spot">
  Mahkeme Mercedes yolcu otobüslerinin toplatılmasına karar verdi.
 </p>
 <p class="metin">
 </p>
 <img border="0" src="/web/20020104222841im_/http://www.aksiyon.com.tr/2001/365/resimler/merce.jpg"/>
 <p class="metin">
  Konya'da 4 yıl önce 49 kişinin bir Mercedes otobüsün içinde yanarak ölmesiyle ilgili açılan dava sonuçlandı.
 </p>
 <p class="metin">
  Mahkeme Mercedes 403 tipi otobüslerin toplatılmasına karar verdi. Bu karar hukuk tarihimizde bir ilki oluşturuyor. Konya Karapınar'da 1997'de Mercedes 403 alev alıp içindeki 49 kişinin ölümüne sebep olmuştu. Karapınar Asliye Ceza Mahkemesi, 1995, 96, 97, 98 model ve 0403 tipi Mercedes otobüslerinin toplatılmasına karar verdi. Mahkeme, Mercedes'lerin "hatalı üretim sonucu yangına sebebiyet vererek umumi tehlike oluşturduklarından, piyasadaki bu marka ve model tüm otobüslerin toplatılmasına" hükmetti. Piyasada sözkonusu modellerde 2 bin 240 otobüs var.  Mercedes Benz Türk A.Ş. avukatı kararı temyiz edeceklerini söyledi. Müdahil avukatlar ise kararın kapsamının genişletilmesi ve 1998'den sonra üretilenlerin de toplatılması için temyize gidiyor. Mahkemenin kararı Yargıtay'da onaylanırsa Mercedes'i başka yüksek meblağlı tazminat davaları bekliyor.
 </p>
 <p class="metin">
 </p>
 <p class="arabaslik">
  HAFTANIN AKIŞI
 </p>
 <p class="metin">
  Amerikalı bilimadamları, dünyada ilk kez insan embriyonunu kopyalayarak kök hücreyi ürettiler. Amacın, parkinson ve şeker gibi hastalıkları tedavi etmek olduğu söyleniyor.
 </p>
 <p class="metin">
  Sporda ilginç bir olay. İkinci Lig 5. Grup takımlarından Edirnespor Başkanı Nejat Öztaş, "Takımı şampiyonluğa taşıyor, oysa bizim paramız yok" diye Teknik Direktör Basri Uzunca'yı kovdu.
 </p>
 <p class="metin">
  Erzurum Valiliği, fuhuş yapan kadınlara yönelik "Fuhuşu Bırak, 100 Milyon Maaş Al" kampanyası başlattı.
 </p>
 <p class="metin">
  Ekonomik kriz, ünlü işadamı Halis Toprakbütün gayrimenkullerini satışa çıkardı. Sadece Toprakbank aracılığıyla satışa çıkarılan işyeri, mesken ve arsa sayısı 441.
 </p>
 <p class="metin">
  Çin'in Şanksi eyaletinde bir baba, 100'e kadar sayamadı diye 5 yaşındaki oğlunu döverek öldürdü.
 </p>
 <p class="metin">
  Antalya Boğaçayı'nda bir Türk firmasının 20 tonluk altın rezervi bulunduğunu ortaya çıkarmasından sonra vatandaşlar ellerinde kalbur-kürek, sabah akşam Boğaçayı'nda altın aramaya başladı.
 </p>
 <p class="metin">
  Brezilya'da dünya firar rekoru kırıldı. Latin Amerika'nın en büyük cezaevi sayılan Sao Paulo'daki Carandiru Cezaevi'nden 108 mahkum tünel kazarak kaçtı.
 </p>
 <p class="metin">
  Antivirüs şirketleri, internette yayılmaya başlayan "Badtrans.b" adlı virüs konusunda bilgisayar kullanıcılarını uyarıyor. Virüsün en önemli özelliği, bulaştığı bilgisayarda, hacker'ların sisteme girmeleri için bir "arka kapı" açması.
 </p>
 <p class="metin">
  İtalya'nın Riyad Büyükelçisi Torquato Cardeilli, kelime-i şahadet getirerek Müslüman oldu.
 </p>
 <p class="metin">
  TÜSİAD'la hükümet arasında Kıbrıs atışması yaşanıyor. TÜSİAD, "Denktaş'ın uzlaşmaz tutumu desteklenmemeli" derken, hükümet ve MGK tarafından sert tepki gördü.
 </p>
 <p class="metin">
 </p>
 <p class="arabaslik">
  NE DEDİN, NE DEDİN?
 </p>
 <p class="metin">
  -Türkiye bir hukuk devleti ise, benim başörtüm, eşimin başbakan olmasını engellemez (Emine Erdoğan-AK Parti Genel Başkanı Tayyip Erdoğan'ın eşi).
 </p>
 <p class="metin">
  -Kemal Sunal, Cenk Koray, Barış Manço... hepsi 56 yaşında gitti. Ben 56 yaşında by-pass oldum, hayata döndüm. Allah bana bir fırsat daha verdi (Orhan Gencebay-Ses Sanatçısı).
 </p>
 <p class="metin">
 </p>
 <p class="arabaslik">
  İNEN
 </p>
 <p class="metin">
  Osman Ak (Ankara eski Emniyet Müdür Yardımcısı): Çağdaş Eğitim Vakfı'nın -ne alakaysa- "eğitim" ödülünü aldı ve Fethullah Gülen'e, artık kişisel hale getirdiği kinini kustu.
 </p>
 <p class="metin">
 </p>
 <p class="arabaslik">
  ÇIKAN
 </p>
 <p class="metin">
  Halis Toprak (İşadamı): Krizden çıkmak için, birileri gibi entrikalar çevirip hortumculuk yapmak yerine şerefi ve namusuyla mallarını satıyor.
 </p>
 <p class="metin">
 </p>
 <p class="arabaslik">
  ANINDA GÖRÜNTÜ
 </p>
 <p class="metin">
  -Günümüzde en iyi Osmanlı aydını şüphesiz Enis Batur. Çünkü o, Fransa'yı çok iyi biliyor, oradaki meseleleri tartışıyor	 (Attila İlhan-Yazar).
 </p>
 <p class="metin">
  -Türk edebiyatında görüşleri yapıtına bu kadar zarar veren ikinci bir yazar yoktur. Yazıları yanlışlardan geçilmiyor.	 (Enis Batur-Yazar).
 </p>
 <p class="metin">
 </p>
 <p class="arabaslik">
  BİR SAYI
 </p>
 <p class="metin">
  5.800.000.000$: Yılın ilk 10 ayında gerçekleştirilen hazır giyim ihracatımız.
 </p>
 <p class="metin">
 </p>
 <p class="arabaslik">
  REAKSİYON
 </p>
 <p class="metin">
  Irak için herşey tamam!
 </p>
 <p class="metin">
  Dünyanın taratışmasız flaş gündemi bugünlerde Afganistan. Fakat en az onun kadar ilgi çeken gizli gündem, Irak. Amerika Irak'ı da vuracak mı? Irak'ın haritası değişecek mi? Dahası Irak diye bir ülke kalacak mı? Ve dahi, Irak pastasını kimler üleşecek?
 </p>
 <p class="metin">
  İlgili ülkelerde olduğu gibi Türkiye'de de siyasi, askeri ve istihbari kulislerde son haftalarda adı en fazla telaffuz edilen iki ülkeden biri Irak.
 </p>
 <p class="metin">
  Aşağıda aktaracaklarım kulis bilgileridir ve değişikliğe uğrama, ertelenme veya gerçekleşmeme ihtimali gözönüne alınarak değerlendirilmelidir.
 </p>
 <p class="metin">
  Henüz medyaya servis yapılmayan gerçeklere bakılırsa Irak'la ilgili eksik kalan tek şey, "başla" düğmesine basmak. Ülkenin kağıt üzerindeki paylaşımı tamam gibi. Kağıt üzerindeki "senaryoya" göre, Kerkük ve Musul civarında Türkiye'nin etkinliği olacak; bölgedeki petrol kuyularında da söz sahibi olacağız. Sözkonusu alanda 25 kadar kuyu olduğu söyleniyor.  Afganistan'daki güçler, orada operasyon bitince Irak'a kaydırılacak ve gereken yapılacak. Planlara göre Saddam'ın yaşaması öngörülüyor. Şu anda fiilen varolduğu coğrafyada Kürt devleti ilan edilip Birleşmiş Milletler'de okeylettirilecek. Türkiye, bugünlerde, bağımsız Kürt devleti sınırları içinde kalacak olan Türkmen ağırlıklı Kerkük bölgesinin özerk olması için bastırıyor. Fakat henüz bir sonuç alınamadı. Kuzey Irak, bugünlerde "resmi doğum"un heyecanına hazırlanıyor. MİT, CIA ve MOSSAD gibi büyük istihbarat servisleri bölgeye çoktan yerleşti ve üslerini kurdu. MOSSAD'ın Erbil'de telekomünikasyon, borsa ve para işlerini kontrolü altına aldığı söyleniyor. Türkiye'den giden 1000'den fazla "sivil", Musul ve Kerkük'te "asayişi berkemale çevirdiler" bile. Bir kısım askerlerimiz de bölgede.
 </p>
 <p class="metin">
  Irak'ın paylaşımı konusunda İran tamamen devre dışı kalmış durumda. Öngörülen planda, güneydeki Şiiler üzerinde bir "etkinliği" yok. İran'ın devre dışı bırakılması konusunda bastıran özellikle İsrail.
 </p>
 <p class="metin">
 </p>
 <p class="arabaslik">
  SORUNCA
 </p>
 <p class="metin">
  "Alfabeye iki harf eklemeliyiz"
 </p>
 <p class="metin">
  Türkçe'ye yeni harf alınıp alınmaması tartışması yaşanıyor. Türkçe âşığı Şair-Yazar Yavuz Bülent Bakiler'e sorduk:
 </p>
 <p class="metin">
  -Harfler bir millet için  çok mu mühim?
 </p>
 <p class="metin">
  Ağrı Dağı kadar büyük bir davadır bu.
 </p>
 <p class="metin">
  -Türkçe'ye q, x, w harfleri eklenmeli mi??
 </p>
 <p class="metin">
  Bunu yapmak isteyenler Batı medeniyeti karşısında aşağılık duygusu içinde olanlardır. Bizim gırtlağımızda q, w, x harfleri yoktur. Biz bu harfleri almak suretiyle konuşma ve yazı dilimize hiçbir şey kazandırmış olmayacağız. Batılılar gibi düşündürmek, konuşturmak ve yazdırmak istiyorlar.
 </p>
 <p class="metin">
  -Size göre alfabemizde yetersizlik var mı?
 </p>
 <p class="metin">
  Birtakım noksanlıklar var. Mesela Azerbaycan'la aramızdaki en büyük ayrılıklardan biri "kapalı e"  harfiyle "hırıltılı h" harfidir. Çok güzel bir manimiz var: "A benim ahtı yarim/Gönlümün tahtı yarim/Gözünde göz izi var/Sana kim bahtı yarim". Şimdi "sana kim bahtı"yı nasıl yazacaksınız? Ya "bahtı" ya da "baktı" diyeceksiniz. Halbuki halkımız bunu iki şekilde de telaffuz etmiyor. Hırıltılı h şeklinde çıkarıyor sesi. "Bugün çok er geldim"deki "e" kapalı e'dir. Er kişi'deki "e" ise açık e'dir.
 </p>
 <p class="metin">
  -Hangi harfleri almalıyız sizce?
 </p>
 <p class="metin">
  Kapalı e ve hırıltılı h'yı almak gerekir. Türkiye'de bir alfabe değişikliği yoluna gidilecekse, bizim gırtlağımızı ortaya koymak için bütün dünya Türklerinin dil alimleriyle bir araya geliriz, konuşuruz. Kendi aramızda karar vermeliyiz.
 </p>
 <p class="metin">
  -Dilimiz konusunda çok bilinçli miyiz?
 </p>
 <p class="metin">
  Artık Türkiye'de eğitim dili İngilizce'dir. Bu, İngilizlerin büyük davasıdır.  İTÜ, mağazalarına yabancı isim verenler üzerinde bir anket yaptı. Bu kişilerden yüzde 72.8'i koydukları kelimelerin ne manaya geldiğini bilmiyor.
 </p>
 <p class="metin">
  -Fransızların yaptığı gibi Türkçe'yi kanunla korumak mı gerekecek sonunda?
 </p>
 <p class="metin">
  STV'deki programımdan sonra bazı illerde belediye başkanlarımız da kararlar almışlar, yabancı isimli işyeri açılmayacaktır diye.
 </p>
 <br/>
 <center>
  <a class="anaorta" href="http://web.archive.org/web/20020104222841/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/365/karakutu/1.htm), [web.archive.org (arşiv bağlantısı)](http://web.archive.org/web/20020104222841/http://www.aksiyon.com.tr:80/2001/365/karakutu/1.htm)
