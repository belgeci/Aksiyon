# Aleviliğin içi boşaltılıyor

*Ahmet Dinç 2004.10.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Alevilik, son yılların en keskin değişim ve dönüşümünü yaşıyor şu günlerde. Marksist devrimin hayallerde kalması ve AB sürecinin hızlanması, Aleviler arasında tartışmalara ve gruplaşmalara sebep oldu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061020102405im_/http://www.aksiyon.com.tr/resim/515/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye’nin en baskın ve kalabalık heterodoksisi Alevilik, 1960’ların sonunda başlayıp 1980’lerle birlikte etkisini yitiren Marksist kuşatmayı saymazsak, Çaldıran sürecinden bu yana en keskin dönüşüm ve değişimini yaşıyor son yıllarda.
   <br>
    <br>
     Şia ile yolların kesiştiği kökenleriyle birlikte 1400 küsur yıllık geçmişinde, İslam dışında, İslam’dan ayrı/farklı bir inanış olduğu yönünde görüş bile serdedilmemişken, Marksizm sonrası nekahat evresindeki bugünün Alevileri arasında bu yöndeki tartışma, en önemli gündem maddelerinden biri haline geldi. Alevi kitle, yüzyıllar boyunca coğrafi şartların getirdiği zorunluluk ve erkânın uygulanmasında ocaklardan kaynaklanan küçük farkların haricinde, hiçbir zaman bir bölünmüşlük, bir iç karmaşa görüntüsü vermedi. Birçok dramatik olayın edilgen aktörü olmalarına, Çaldıran’dan sonraki yüzyıllar boyunca ekseriyetle dağlara çekilmiş ve devletten uzak halde yaşamalarına rağmen kendilerini bu ülkenin azınlığı ve yabancısı hissetmedi Aleviler.
     <br/>
     <br/>
     Oysa Türkiye’de Marksist devrimin ancak hayallerde kaldığı ve Avrupa Birliği kapısında beklemeye başladığımız yıllarla birlikte, Alevi-Bektaşiler arasında enteresan gruplaşmalar, tartışmalar, hareketlenmeler başladı. Öyle ki, bir kesim öteki için “yezitten” daha zararlı, “düşkünden” daha düşkün hale geldi. Dahası, bir kesim; “Devlet bizi dinî azınlık olarak tanıyıp bizimle masaya otursun, anlaşsın ve haklarımızı versin” manifestosu verecek kadar, kendini devletten ve İslam’dan uzakta gördüğünü ortaya koydu.
     <br/>
     <br/>
     Marksistlerin dönüşüyle başlayan çatışma
     <br/>
     <br/>
     Alevi camiada kişisel çekişmelere, bölgesel farklılıklara, ocaklararası rekabete, kuruluşların etkinlik mücadelesine dayalı çekişme; hatta cepheleşme bulunduğu bir gerçek. Ancak bugün asıl kavga sebebi, AB’nin (özelde Almanya’nın) Türkiye’ye ve Alevilere yönelik geliştirdiği politika ve amaçlar ile geçmişte Marksist hareketlere katılmış Alevilerin tekrar geri dönmesiyle ortaya çıkan inanç/ideoloji çatışması. Tarafları birbirine selam vermez hale getiren; erkânın, dedeliğin, cemin kutsallığının zedelendiği bu ayrışma ve tartışma sürecini tetikleyen oldukça ilginç sebepler var.
     <br/>
     <br/>
     Cumhuriyet’in kuruluşunda emeği olan Alevi-Bektaşiler, yeni devletin yapılanması karşısında 1940-50’li yıllarda, içlerine kapanma eğilimine girdi. İki kutuplu dünyada Soğuk Savaş’ın sıcak taktiksel mücadelelerle şekillenmeye başladığı 1960’ların başından itibaren ABD ve Sovyetler Birliği, Türkiye üzerinde bir rekabete girdi. Özünde, Şah İsmail döneminde gerçekleşen yakınlaşmanın etkisiyle Şiadan aldığı muhalif bir ruhla azınlık/farklılık psikolojisini karakter haline dörüştüren Alevilik, Sovyetler için Türkiye’deki en uygun insan tabanını oluşturdu.
     <br/>
     <br/>
     Bu yıllar Alevilerin “dağda saklanma” psikozunu yenip şehirlere göç etmeye başladığı döneme denk geldi. Bunun en önemli siyasi zeminini ise Ege ve Orta Anadolu Alevilerinin, tekke ve zaviyelerini kapatan parti olan Cumhuriyet Halk Partisi’ne karşı Demokrat Parti’yi, ardından Adalet Partisi’ni ekseriyetle desteklemesi oluşturdu. Sadece oy vermekle sınırlı kalmayıp, bu partilerden milletvekilleri de çıkarttı Aleviler. Kente göç, Alevilere çocuklarını okutma ve kent ekonomisi içinde işçi veya memur olarak yer alma imkanını da verdi. Marksist akım Alevilere, üniversitelerde okuyan ya da işçi olarak çalışan çocukları vasıtasıyla ulaştı.
     <br/>
     <br/>
     Aleviliğin katili Marksizm
     <br/>
     <br/>
     Marksist dünya görüşü, zaten laik bakışa yakın duran Alevi gençliğini o kadar etkiledi ve sardı ki, bunlar sadece “kahrolsun faşizm” sloganları atmadı; Alevi inancını, dedelik kurumunu, cemleri küçümseyen, yok sayan, alay eden tavırlar da geliştirdi. Fakat yaşananlar “aile içi mesele” olarak görüldüğünden, dışarıya pek yansıtılmadı. O yıllarda Alevi anne-babaların çocuklarıyla yaşadıklarını, gerek yazdığı kitaplarda, gerekse dost sohbetlerinde dillendiren kişiler daha yeni yeni görülüyor.
     <br/>
     <br/>
     Tuncelili dede Hıdır Bulut bunlardan biri ve belki ilki. Gazi olaylarını izleyen günlerde yaşananları bize değerlendiren Dede, aslında aşırı sol örgütlerin hazırlıklı bir kalkışması olan olaylarda cemevinin merkezi bir rol oynamasının hikmetini açıklayarak, “Alevi gençlerini cemden, erkândan uzaklaştırdılar. Alevilik can çekişiyor, unutuluyor. Aleviliğin katili Marsksizmdir. Bir dede olarak ben, sol düşünceye kaymış Alevi gençleri tarafından çok aşağılandım, hakarete uğradım” demişti.
     <br/>
     <br/>
     O yıllarda Marksist eylem ve fikir önderleri, kendileri için gerekli insan ambarını teşkil eden Alevi kitlenin gençlerini rahat elde etmek ve yönlendirmek için, toplumun disiplinini sağlayan ve Alevi İslam inancı üzerinde yürüyen dedelik kurumunun gücünü kırdı. Kurulan sol örgütler içinde Aleviler yönetici ve militan olarak yoğun şekilde yer aldı. Alevi öğretisinden tamamen uzaklaşmış gençler Marksist yazılı kaynaklardan aldıkları etkiyle şekillendi. Gelinen noktada bugün, 12 Eylül öncesi dönemde çocuğu sol hareketlere katılmamış, hapse girmemiş, sağ-sol çatışmalarından dolayı acı çekmemiş Alevi aile yok gibi.
     <br/>
     <br/>
     Ali’siz Alevilik söylemi
     <br/>
     <br/>
     Türkiye’de 12 Eylül ihtilalinin yaşanması ve ardından komünist dünyanın çökmesiyle birlikte, solcu Aleviler önce büyük bir şaşkınlık ve boşluk evresi yaşadı. Hayatlarını komünist dünya görüşüne göre şekillendirmiş, geleceklerini ona göre kurmuş Alevi gençler, bütün bunlar uzak bir hayal haline dönüşünce, tutunacak yeni bir dal, üzerine bina edecekleri bir öğreti/ideoloji aradı. Bu noktada akıllara babalarının inancı geldi; devrim yıllarında küçümsedikleri, kötüledikleri Alevilik. 1980’lerin ikinci yarısı ve daha ziyade 1990’ların başlarında, acı Marksizm tecrübesinden yorgun düşen gençler geri dönüp, bu kez Aleviliği merak etmeye, öğrenmeye, Alevi kuruluşları içinde yer almaya ya da yeni Alevi-Bektaşi örgütleri meydana getirmeye başladı.
     <br/>
     <br/>
     Fakat Marksist ideolojiyi özümsemiş olan Alevi gençler, inançlarındaki İslamî unsurlardan; Allah-Muhammed-Ali, Kur’an söylemlerinden, cemlerdeki İslamî vurgulardan, türkülerdeki dinî göndermelerden bile rahatsız oldu. “Ali’siz Alevilik” söylemi/iddiası bu evrede ortaya çıktığı gibi, “Alevilik bir kültürel unsurdur, Anadolu’ya ait bir kültürdür” formülüne dayalı fikirler de geri dönüşü izleyen yıllara denk geldi. Öyle ki, Alevi türkülerinde yoğun olarak yer bulmuş dinî söylem, müziği Alevi-sol bir propaganda aracı olarak kullanmaya başlayan bu çevrelerce göz ardı edilmeye başlandı. Türkülerdeki İslam’a gönderme yapan bazı mısralar değiştirilmeye başlandı. Örneğin, “Eyvallah şahım eyvallah/Hak Lailaheillallah” mısraları, “Eyvallah şahım eyvallah/Adı güzeldir güzel şah” şeklini aldı.
     <br/>
     <br/>
     Kurulan Alevi-Bektaşi örgütlenmeleri içinde eski Marksistler önemli konumlar edindi. Solcu mücadele günlerindeki profesyonele yakın ve klasikleşmiş propaganda biçimlerini Alevi-Bektaşi adları altındaki örgütlenmelerde de sürdürdüler. Dolayısıyla da “sesleri çok çıktı”. Alevilik bu kişilerin ağzından ya da kaleminden, olduğundan farklı  yansıtılmaya, Aleviliğin İslam dışında olduğu gibi, o günlere kadar pek duyulmamış iddialar ortaya atılmaya başlandı.
     <br/>
     <br/>
     İşte bu noktada dedeler ve babalar ya da onların hâlâ etkilediği geleneksel Alevi çevrelerindeki etkin kişiler devreye girdi. Alevi kitlenin acı solculuk tecrübesinin ardından yeni ve ufuksuz maceralara bir kez daha atılmaya tahammülü kalmamıştı. Dedeler önce topluluk üzerinde, ardından Alevi-Bektaşi kuruluşları üzerinde etkinlik kurma çabasına girişti. Önemle belirtmek gerekir ki, bu çatışmada ve AB çerçevesinde gelişen olaylarda taraflar keskin hatlarıyla ayrılmış değil; yani dedeler ve gelenekselcilerle birlikte hareket eden eski Marksistler bulunduğu gibi, bazı dede ve babaların da eski tüfeklerin yanında yer aldığı görülüyor.
     <br/>
     <br/>
     Din ve ideolojinin yanına şimdi de para girdi
     <br/>
     <br/>
     Ankara yöresi Alevileri üzerinde geniş bir otoriteye sahip Alevi dedesi Mustafa Güvenç, Marksizm vakasının Alevilere yaramadığını belirterek, “Aleviler arasında farklılıklar oluşturmak istendiği bir gerçek. Bunun amacı ülkemizi bölmektir” sözleriyle, hassasiyetini ülkenin bekası noktasına götürüyor.
     <br/>
     <br/>
     AB süreciyle birlikte, Alevi-Bektaşiler arasındaki kavga ve çatışmalar hiçbir zaman olmadığı kadar ileri boyuta ulaştı. Bu noktada din ve ideolojinin yanında işin içine “para” unsuru da girdi. İpleri kopartan, Aleviler arasındaki çatışmayı “yen” içinde kalmaktan çıkartıp ortalığa döken gelişme AB’nin İlerleme Raporu’nun açıklanması oldu. Alevi-Bektaşi Birlikleri Federasyonu Genel Başkanı Ali Doğan, “durup dururken” bir basın açıklaması yapıp, “Alevilik İslam dışıdır. Bu böyle biline” dedi. Hemen birkaç gün sonra da Ali Doğan, yanına Avrupa Alevi Birlikleri Konfederasyonu Genel Başkanı Turgut Öker’i de alarak yeniden basının karşısına çıktı ve eski iddianın yanı sıra; “İlerleme Raporu doğrultusunda Alevilere azınlık haklarının verilmesi, Diyanet’in kaldırılması, kimliklerden din hanelerinin çıkarılması, Alevi çocuklarına din dersi eğitimi verilmemesi” yönünde isteklerde bulunup, hükümetin bir an önce kendileriyle pazarlık masasına oturup anlaşması gerektiğini açıkladı.
     <br/>
     <br/>
     AB ile parasal ilişki
     <br/>
     <br/>
     Bu iki girişim Alevi-Bektaşi camiasını karıştırmaya yetti. Taraflar karşılıklı açıklamalarla basın üzerinden atışmaya başladı. Aslında yaşananları genel anlamda Alevi-Bektaşiliğin yeni bir dönüşümü olarak değerlendirmek mümkün. Zira öğretinin içine Marksist Alevilerle yeni söylemler, ocaklar ve dedeliğin dışında yeni örgütlenme biçimleri, yeni propaganda biçimleri girdi. Daha önemlisi farklı çevrelerle yeni ilişkiler kuruldu. Bektaşi babası Şakir Keçeli, “bir kısım” Alevi-Bektaşi kuruluşunun ve aydınının AB ve özelde Almanya ile parasal ilişki içine girdiği görüşünde. Baba Keçeli, “Yoksulluk, para hırsı ve cehalet insana inancını bile inkar ettirebiliyor” diyor.
     <br/>
     <br/>
     Almanya’da yaşayan Alevi Aydını İsmail Engin ise olanları “Aleviliğin muhtevasını boşaltma, Alevi kolektif belleğini tahrif ve imha etme girişimleri” şeklinde nitelendiriyor. “Bunlar Aleviliğin siyasallaştırılması çabalarıdır” diyen Engin, “Bugün yaşanan kimlik tartışmasında ön planda hükümetlerin uygulamalarına duyulan tepkinin üzerine inşa edilmeye çalışılan ‘dinin veya dini inancın ideolojikleştirilmesi’ çabaları arka planda yer alıyor. Bu meyanda Alevilik siyasallaştırılmaya çalışılıyor. Kimlik tartışmaları, özellikle Aleviliğin İslam dışı olduğu görüşü bunun için bir alet olarak kullanılıyor. Böylece Aleviliğe ideolojik bir kimlik verilerek, Alevilik ideolojilere payanda yapılmaya çalışılıyor. Bu durum dinin siyasallaştırılmasına gidiştir”.
     <br/>
     <br/>
     “Alevilik İslam’ın dışında, ondan ayrı bir inançtır” söyleminin arkasındaki gerçeklerden biri ise para. Almanya’da yaşayan Türklerden, tıpkı diğer inanç mensuplarından olduğu gibi uzun yıllar “inanç/kilise vergisi” kesildi. Bu para, tekrar din hizmeti olarak cemaate dağıtılmak üzere toplanıyor. Şakir Keçeli, fonda bugüne kadar biriken paranın miktarının 5 milyar Euro civarında olduğunu söylüyor. Söz konusu para Alman yönetimi tarafından ülkedeki Türklere din hizmetlerinde kullanılmak üzere dağıtılacak. Keçeli; “Alevilik İslam dışıdır söylemi, bu paradan büyük bir pay kapma amacına yöneliktir. Müslümanız deseler, bu para Türklerin Sünni İslam üzerine kurulan kuruluşlarına verilecek. Ama orada Türklerin üçte birini Aleviler oluşturuyor. Biz ayrıyız diyerek paranın da üçte birini almak istiyorlar. Aleviliğin ayrı olduğunu Almanya’ya kabul ettirirlerse parayı alacaklar. Türkler bugüne kadar bu paradan pay alamıyordu” diyor.
     <br/>
     <br/>
     Hadisenin bir de AB/Almanya yönü var. Özellikle Almanya’nın, Türkiye’nin AB’ye alınması ihtimaline karşı, Sünni İslam anlayışına sahip olarak girmesinin sakınca ve tereddütlerini hep yaşayageldiği, bunu önlemek için Alevilerden başlamak üzere bir Hıristiyanlaştırma programı başlattığı iddiaları öteden beri vardı. Aleviler, özellikle Almanya’nın Alevileri önce bölüp, ardından Hıristiyanlaştırmak istediğini düşünüyor. Hacıbektaş Belediye Başkanı Ali Rıza Selmanpakoğlu böyle düşünenlerden biri. Emekli General Selmanpakoğlu şöyle diyor: “Sadece Almanya’da 3 milyon Türk var. Almanya bunun ne anlama geldiğini çok iyi biliyor. Türkleri ve özellikle Alevileri dönüştürmek istiyor. Aleviler kolay kolay Hıristiyan olmaz ama Alevi gibi görünüp de bunun üzerinden rant elde etmek isteyenlerin çabaları var. Bu olayda ben AB ile onların içerdeki işbirlikçilerinin başrol oynadığını düşünüyorum. Bazı Alevi-Bektaşi kuruluşları AB’nin güdümünde ve hatta oradan rant elde ediyor, para alıyorlar. AB bazı maşaları kullanarak önce halkları bölmek istiyor. Alevi ve Sünninin bu şekilde bölünmesi Türkiye için düşünülebilecek en büyük tehlikedir”.
     <br/>
     <br/>
     Alevi toplumu yüzyıllardır, temasa geçtikleri büyük güçler tarafından hep bazı amaçlar doğrultusunda kullanıldı. Fakat sonuçta acıları çeken, zararlı çıkan da daima onlar oldu. Şimdi yeni ve farklı bir güçle temas başladı: Avrupa Birliği. Türkiye’nin bu tarihî temasının Alevilere yansıması çok farklı boyutlarda oluyor ve kendi içlerinde ilk kez bu denli kamplaşmalara neden oluyor. Aleviliği İslam dışına çekme ya da azınlık olarak kabul ettirme girişimleri, Alevi-Bektaşi camiada şimdilik pek taraftar bulamamış, girişim geri püskürtülmüş görünüyor. Ama bu, yeni girişimlerin olmayacağı anlamı taşımamalı. Umarız bu süreç, Alevilere yeni acılar yaşatmaz.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16918), [web.archive.org (arşiv bağlantısı)](http://web.archive.org/web/20061020102405/http://www.aksiyon.com.tr:80/detay.php?id=16918)
