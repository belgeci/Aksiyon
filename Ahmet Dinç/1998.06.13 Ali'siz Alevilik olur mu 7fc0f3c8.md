# Ali'siz Alevilik olur mu?

*Ahmet Dinç 1998.06.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Alevilik, günümüz Türkiyesinin en girift, en tartışmalı konularından biri. Son birkaç on yılda ortaya çıkan dine yöneliş/ilgi hareketine Türkiye Alevilerinin de ilgisiz kalması düşünülemezdi;
  </font>
 </div>
 <div id="newsText">
  <font class="detail-text">
   tekke ve zaviyelerin kapatılması ve 60'larda başlayan ateizm esaslı Marksizm'in  vurduğu onarılması zor darbelerden sonra 80'lerin sonunda Alevi kitle de kendi inancını merak etti. Fakat Alevilik dilden dile menkıbevi öğretiyi gelenekselleştirdiği için muhtevalı kaynak kitaplara sahip değil. Var olanlar da çok az ve yetersiz.
   <br/>
   <br/>
   İşte bu hengamda, Alevi kitlenin, inancını tam ve "sapmalara" karşı korunmuş bir şekilde öğrenmesi için kitap yazan, çeşitli neşriyat çıkaran, dernek, vakıf kuran Aleviler çıktığı gibi, piyasayı iyi koklayan birtakım odaklar da devreye girdi. Bunlar, günün getirdiği bazı çıkar hesaplarına ya da moda akımlara dayanarak Alevilere Aleviliği sözümona öğretmek, kollamak için yola çıkmışlardı.
   <br/>
   <br/>
   Bunlardan biri de Faik Bulut. Kendisi ateist olduğunu gizlemeyen, Marksist ve Kürt kökenli bir kişi. Sünni İslam, "şeriat ve irtica" vurgularıyla ilgi alanına girdi önce. Bu konularda kitaplar yazdı. Yazdığı kitaplardaki hususların nerdeyse birebir alıntıyla bazı istihbarat raporlarına ve toplantı tutanaklarına geçmesi akılları kurcaladı. Derken, Bulut, sahayı genişletti ve Alevi İslam hakkında geçtiğimiz aylarda "Alisiz Alevilik" adlı, kendi iddiasına göre bilimsel ve araştırma ürünü" bir kitap yazdı. Bütün Alevi kesim ayağa kalktı. Alevi aydınları, bu girişimin ne kadar tehlikeli ve düşüncesizce olduğunu yazıp çizdiler.
   <br/>
   <br/>
   En son, Faik Bulut'a cevap verme gayesiyle bir kitap kaleme alındı. 12 Alevi aydını (Dr. Ali Aktaş, Nasuh Barın, Dr. Hüseyin Bal, İlhan Cem Erseven, Sadık Göksu, Burhan Kocadağ, Murat Küçük, İsmail Onarlı, Baki Öz, Cemal Şener, Ali Yaman ve Rıza Zelyut) geçtiğimiz hafta Ant Yayınları arasında çıkan "Ali'siz Alevilik olur mu?" adını verdikleri ortak kitapta Faik Bulut'u ve mezkur kitapta ileri sürdüğü fikirleri yerden yere vuruyorlar. Murat Küçük, yazısında, Bulut'u harekete geçiren saiki ortaya koyacak şu önemli tesbiti yapıyor: "Bulut'un zannettiği ve yaptığı gibi bir toplumun kültürel yaratılarını, "onun aslı öyle değil böyledir" diyerek tartışma konusu etmek bilim filan değil, olsa olsa konu üzerinde süregelen ideolojik çekişmelerin son örneklerinden biridir." Küçük'e hak vermemek elde değil. Bulut'un kitabında öne sürdüğü, "Aleviliğin İslam'la ilgisi yoktur.. Ali Alevi değil Sünniydi, İslam şeriatçısıydı.. Aleviliği Ali'ye bağladığınız oranda şiddeti de kabul edersiniz.. Alevi bağnazlığının İslam Hizbullahından farkı yok.. Zaten Ali'ye bakınız, herhangi bir toplumsal, sınıfsal analiz yapmamış.. yazmış olduğu bir kitap da yok.. laik ve aydınlanmacı değil.. Ali en büyük Alevi katili.. beşbin kızılbaşı ateş hendeklerine atmış" gibi fikirler konuyu iyice aydınlatıyor olsa gerek. Bulut'un, kitapla ulaşmak ya da hizmet etmek istediği hedef şu olsa gerekti: Manası belli kavramlara farklı anlamlar yükleyip, mahiyeti bilinen olay ve kişileri bilimsellik iddiasına ters düşen önceden verilmiş kararla daha değişik gösterip kendi istediği sonuçları çıkararak, dine yönelen, kendi inancını arayan büyük Alevi kitleyi Hz. Ali'yle, İslam'la olan bağlantısından ayırmak, böylece "kullanıma" daha uygun ve hazır hale getirmek.
   <br/>
   <br/>
   Sağduyulu Alevi aydınları, "Ali'siz Alevilik olur mu?" ile, Faik Bulut üslubuyla dezenformasyon ve saptırma yapacakların önünü kesmiş oldular. Bu kitapla, her inancın kendi içinde bir tutarlılığı, mantığı ve hissedişinin bulunduğu, bir inancın dışındaki insanlara düşenin, ancak ona saygı duymak olduğu bir kere daha ortaya çıkıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=3831), [web.archive.org (arşiv bağlantısı)](http://web.archive.org/web/20130124085518/http://www.aksiyon.com.tr:80/aksiyon/newsDetail_getNewsById.action?newsId=3831)
