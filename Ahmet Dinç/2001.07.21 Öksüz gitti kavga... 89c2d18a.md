# Öksüz gitti, kavga...

*Ahmet Dinç 2001.07.21*

<div>
 <p class="spot">
  Enis Öksüz-Derviş kavgası nihayet, Öksüz'ün istifa etmesiyle sona erdi.
 </p>
 <p class="metin">
 </p>
 <p class="metin">
  FLAŞ
 </p>
 <p class="metin">
  Hükümetin "Kemal Derviş kanadı" ile girdiği polemik ve çekişmeler aylardır devam eden Ulaştırma Bakanı Enis Öksüz görevinden ayrıldı. Artık dağdaki çobanın öksürmesinden etkilenecek kadar etkiye açık piyasalarımız, en son, Öksüz'ün Türkiye Ziraat Odaları Birliği'ni kabulü sırasında "öylesine" söylediği birkaç cümle yüzünden alt—üst olmuş, dolar ve faiz fırlamış, borsa düşmüştü. Birkaç dakika içinde Türkiye halkı yüzde 17 civarında fakirleşmişti. MHP Genel Başkanı ve Başbakan Yardımcısı Devlet Bahçeli, Öksüz'ün istifasını kendisinin istediğini açıkladı. Bahçeli ile Öksüz arasında geçen konuşma sırasında Genel Başkan'ın, "Parti olarak konuşmama kararı alıyoruz ama siz inatçı ve ısrarcı tavrınızı sürdürüyorsunuz, bana meydan mı okuyorsunuz?" dediği iddia ediliyor. İstifanın ardından Bahçeli gazetecilere, "Kriz gittikçe derinleşiyor. Türkiye üzerinde oyunlar oynanıyor. Bu oyunlar görülsün diye böyle bir adım attım" dedi. Öksüz ise, krizin kaynağının, kendisinin Telekom'daki direnişi olarak gösterilmesine rağmen, Telekom'un çözülmesine rağmen krizin devam ettiğini söyledi. Öksüz, iktidardaki hükümetten ayrılan 7. bakan oldu.
 </p>
 <p class="metin">
 </p>
 <p class="arabaslik">
  HAFTANIN AKIŞI
 </p>
 <p class="metin">
  Olağanüstü Kongre'de 971 oy alan Mehmet Cansun, Galatasaray Spor Kulübü'nün 31. başkanı oldu.
 </p>
 <p class="metin">
  İnanılmaz ama gerçek. Kanada'nın Vancouver kentinde, 8 yavrusu mazgalın altına düşen bir anne ördek, devriye gezen bir polis memurunu paçasından çekerek olay yerine götürdü ve yavrularının kurtulmasını sağladı.
 </p>
 <p class="metin">
  ABD'nin Language Force şirketi, farklı dil konuşan insanların telefonda anlaşmalarını sağlayan bir teknolojiyi Kasım'da devreye sokuyor. İlk olarak İngilizce—Almanca anlaşmayı sağlayacak olan sistem, 2002'de Türkçe'yi de kapsayacak.
 </p>
 <p class="metin">
  Esfanelere konu olan Kızılırmak'ın suyu kurudu. Kuruyan yataklarda piknik yapılıyor, futbol oynanıyor.
 </p>
 <p class="metin">
  Kıbrıslı işadamı Asil Nadir'in eski eşi, tarihî eser kaçakçısı Ayşegül Nadir Tecimer, Fas'ın Merakeş kentinde düzenlenen Mumya Operasyonu'yla yakalandı. Tecimer Türkiye'ye iade edilecek.
 </p>
 <p class="metin">
  İnsanlık tarihinin en büyük haltercisi kabul edilen Naim Süleymanoğlu, Tayyip Erdoğan'ın siyasi hareketine katılacağını açıkladı. DYP milletvekili Necati Çetinkaya da partisinden ayrılıp Yenilikçi Hareket'e katıldı.
 </p>
 <p class="metin">
  Tahliye furyası ünlü Beyaz Enerji davasına da sıçradı. Davada 6 sanık tahliye edildi, tutuklu sanık sayısı 3'e indi.
 </p>
 <p class="metin">
  MHP'li Tarım ve Köyişleri Bakanlığı, "Bitki Çeşitlerinin Tescil Edilmesine İlişkin Yönetmelik"i tamamladı. Buna göre tohumların adı şöyle: Buğday: Alparslan, Turan, Nenehatun, Kırgız. Mısır: Antbay. Arpa: Karatay, Balkan. Çeltik: Yavuz, Meriç. Nohut: Aziziye, Çağatay. Fasulye: Noyanbey, Yakutiye. Susam: Özberk, Osmanlı, Orhangazi. Biber: Ata, Uraz. Mercimek: Kafkas, Özbek, Sazak.
 </p>
 <p class="metin">
 </p>
 <p class="arabaslik">
  NE DEDİN, NE DEDİN?
 </p>
 <p class="metin">
  —Ağabeyimin müzesi muhteşem. Helal olsun ama benim kürk paraları kuzu gibi arka arkaya sıralanmışlar (Sevgi Gönül—Rahmi Koç'un kızkardeşi).
 </p>
 <p class="metin">
  —En çok konuşulan iki oluşum var: Yenilikçi İslami (Tayyip Erdoğan) hareket ve Derviş koşusu; kara mizah gibi. Birisinin binicisi engelli, ötekinin atı yok (Nilüfer Göle—Sosyolog).
 </p>
 <p class="metin">
 </p>
 <p class="arabaslik">
  İNER MİSİN, ÇIKAR MISIN?
 </p>
 <p class="metin">
  İNEN
 </p>
 <p class="metin">
  Serdar Turgut (Hürriyet Yazarı): Erken kalkıp, kuyuya bir taş attı; laf olsun diye bir teknokratlar hükümeti önerdi, piyasalar adeta çöktü.
 </p>
 <p class="metin">
 </p>
 <p class="arabaslik">
  ÇIKAN
 </p>
 <p class="metin">
  Nasuh Mahruki (AKUT Başkanı): Sahtekar(lık)ların kol gezdiği ülkede yine sahneye çıktı ve Tümerdem'in cenazesini Ağrı'dan koparıp, insanlık öğretti.
 </p>
 <p class="metin">
 </p>
 <p class="arabaslik">
  ANINDA GÖRÜNTÜ
 </p>
 <p class="metin">
  —Bir teknokratlar hükümeti kurulmalı, ara rejim başlamalı. Derin halkın isteği bu (Serdar Turgut—Hürriyet Yazarı).
 </p>
 <p class="metin">
  —Bizzat krizi yaratan zehir öneriliyorsa bu, tam bir budalalıktır (Ali Bayramoğlu—Sabah Yazarı).
 </p>
 <p class="metin">
 </p>
 <p class="arabaslik">
  BİR SAYI
 </p>
 <p class="metin">
  —Bir teknokratlar hükümeti kurulmalı, ara rejim başlamalı. Derin halkın isteği bu (Serdar Turgut—Hürriyet Yazarı).
 </p>
 <p class="metin">
  —Bizzat k4.000.000: Türkiye'deki esnaf ve sanatkâr sayısı.
 </p>
 <p class="metin">
 </p>
 <p class="arabaslik">
  REAKSİYON
 </p>
 <p class="metin">
  Büyüklerin büyük oyunu
 </p>
 <p class="metin">
  Soy isimleri arasındaki kafiye dışında Rus Devlet Başkanı Putin ile Çin Devlet Başkanı Zemin arasında, 8 kere bir araya gelmelerini sağlayacak kişisel bir uyumu gösteren bir belirti yok.
 </p>
 <p class="metin">
  Aralarında önemli nesil ve kariyer farkı var. 1926 doğumlu Zemin,  Putin'in(49) babası yaşında. Hukuk öğrenimi yapan, spora meraklı Putin'in kariyerinde en belirgin nokta KGB ajanlığı. Elektrik mühendisi Zemin'in kariyerindeki önemli nokta ise Şangay belediye başkanlığı. İkisi de ülkelerinde son söz sahibiler.
 </p>
 <p class="metin">
  Ülkelerinde kralları imrendirecek yetkilere sahip   iki lideri bir araya getiren ABD'nin tek başına dünyayı yönetmesine olan itirazları.  İstedikleri, kendilerinin de sözde değil özde dünyanın yönetimine ortak edilmeleri. Moskova'daki zirvede imzaladıkları 'İyi Komşuluk, Dostluk ve İşbirliği Anlaşması'yla çok kutuplu bir uluslararası sistem öneriyorlar. Onlar ABD'yi kastederek üçüncü ülkelere karşı olmadıklarını açıklasalar da, Washington'dan yapılan açıklamalar 'Uzun sınırları var. İyi ilişkiler kurmaları normal' şeklinde yumuşak tonlu olsa da kazın ayağı öyle değil. Çin ve Rusya, Soğuk Savaş boyunca ABM anlaşmaları ve 'dehşet dengesi' kavramında  ifadesini bulan 'caydırıcılık' ilkesini tarihin çöp kutusuna atacak olan Ulusal Füze Savunma Sistemi'ne hararetle karşılar. Çünkü bu sistem devreye girerse, ABD şimdi kendisini frenlemesine neden olan kıtalararası nükleer balistik füze tehdidinden kurtulup, dünyanın istediği yerinde istediğini yapabilecek. Bu durum, küresel oyuncu olma hırsı iliklerine işlemiş iki ülkenin daha maçın başında havlu atmaları demek. Ama iki ülke arasındaki toplam ticaret 8 milyar dolarken, Çin'in ABD ile ticareti 115 milyar dolar. Karar vermesi zor bir konu. Görüldüğü gibi dostlar büyük ve büyük olmak isteyenlerin dertleri de büyük oluyor?
 </p>
 <p class="metin">
 </p>
 <p class="arabaslik">
  SORUNCA
 </p>
 <p class="metin">
  "Borsayı faiz lobisi çökertiyor"
 </p>
 <p class="metin">
  "Aman düşecek!" korkusundan elimiz ayağımıza dolaşan bir garip Borsa'yı, Borsa Uzmanı Serdar Karakadılar'a sorduk:
 </p>
 <p class="metin">
  —Her sabah yeni bir söylentiyle uyanıyoruz ve Borsa tepetaklak oluyor. Kim çıkarıyor söylentileri?
 </p>
 <p class="metin">
  Söylentileri ekonomik çevreler çıkarıyor. Faiz lobisi yapıyor bunu. 10 seneden beri ciddi bir faiz lobisinin olduğu muhakkak.
 </p>
 <p class="metin">
  —Borsamız neden bu kadar hassas?
 </p>
 <p class="metin">
  Derinliği olmadığı için. Zaten geçmişi fazla değil. Artı, ekonomik göstergeler sağlıklı değil. En önemli sebep de ülkemizin senelerden beri enflasyonist bir ortamda bulunması. Yatırımcı açısından önemi, getireceği temettü, yani kâr payıdır. Bu da düşük kalınca böyle spekülatif olarak al—sat kârına dayandırılıyor herşey. Bu da bir derinlik getirmiyor.
 </p>
 <p class="metin">
  —Bu nasıl engellenir?
 </p>
 <p class="metin">
  Bireysel sigorta olayı var. Kanunu yeni çıktı ve Ekim'den itibaren yürürlüğe girecek. Bundan sonra kurumsal yatırımcıların borsaya ciddi girmesiyle birşeyler değişebilir.
 </p>
 <p class="metin">
  —Hükümet ne yaparsa yapsın, Borsa bir türlü olumlu tepki vermiyor, aksine olumsuz tepki veriyor. Niçin?
 </p>
 <p class="metin">
  Mesela bir Telekom krizi çözülürse borsa yükselir diye yutturulmaya çalışıldı. Ama olay, mal satmak isteyenlerin oluşturduğu havaydı. Yüksek parayla sattılar mallarını. Borsanın sorunu, sıcak para politikası. Düşük döviz kuru, yüksek reel faiz.  Mal satmak yerine para satmak olayı var temelde.
 </p>
 <p class="metin">
  —Borsada spekülatör olması doğal mıdır?
 </p>
 <p class="metin">
  Spekülatör doğal tabii. Maalesef bizde manipülatörler çok; buna medya da alet oluyor. Büyük oyuncular gerektiğinde söylenti yayıyorlar ve borsayı yükselterek veya düşürerek kazanıyorlar.
 </p>
 <p class="metin">
  —İMKB'nin Yunan Borsası'yla birleştirilmesi konuşuldu. Bu mümkün mü?
 </p>
 <p class="metin">
  Bu, park veya orman yapılması gibi değil. İyiniyetle olmaz sadece. Birleşmenin faydası olabilir ama ekonominin sağlıklı olması önemli.
 </p>
 <p class="metin">
  —İMKB dışardan nasıl görünüyor?
 </p>
 <p class="metin">
  İMKB dünyada gelişmekte olan borsalardan sayılıp dikkate alınıyordu ve alım da yapıyorlardı dışardan. Fakat artık yavaş yavaş o kategoriden çıkartılıyor.
 </p>
 <br/>
 <center>
  <a class="anaorta" href="http://web.archive.org/web/20020429225324/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/346/karakutu/1.htm), [web.archive.org (arşiv bağlantısı)](http://web.archive.org/web/20020429225324/http://www.aksiyon.com.tr:80/2001/346/karakutu/1.htm)
