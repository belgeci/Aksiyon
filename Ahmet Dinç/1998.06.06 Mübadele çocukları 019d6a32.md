# Mübadele çocukları

*Ahmet Dinç 1998.06.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Osmanlı Türk Devleti'nin, onca geçmişi, onca ihtişamı, onca eseri ve Türk'ü, Müslümanı geride bırakıp Anadolu coğrafyası üzerinde büzülmesi, üzerinde detaylı durulmayan bir konuyu da gündeme getirmişti: Mübadele.
  </font>
 </div>
 <div id="newsText">
  <font class="detail-text">
   Mübadele, o dönemde savaşların ailelerinden ayırdığı yığınla insanın üzerine, yerindenyurdundan olan onbinlerce aileyi de eklemişti. Bunlardan biri de, ilginçtir, Mübadele Komisyonu Başkanı olan Ömer Dürrü Tesal'in ailesiydi.
   <br/>
   <br/>
   Ömer Dürrü Bey'in oğlu Reşat D. Tesal'in, "Selanik'ten İstanbul'a Bir Ömrün Hikayesi" isimli kitabı İletişim Yayınları arasında çıktı. Kitapta, doğum yeri Selanik'ten başlayarak Yunanistan'daki siyasi çekişmelerin ortasında yaşadıkları "memleket" hatıraları, öncesi ve sonrasıyla mübadele, daha kuruluş aşamasındaki bir yeni Cumhuriyet'te yaşadıkları, Türkiye'deki öğrencilik hayatı, Türk hukuk sistemine katkıları anlatılıyor. "Selanik'ten İstanbul'a", Reşat D. Tesal'in notlar şeklinde tuttuğu hatıraların siyasi ve askeri gelişmelerin paralelinde düzenlenmesiyle bir anı kitabı olarak ortaya çıkmış.
   <br/>
   <br/>
   Kitabı sıradan bir insanın duyguları, ailesi, çevresi ile ilgili notları olarak değerlendirmek yerine, Tesal özelinde bir dönemin devletlerarası, siyasi, askeri hadiselerinin farklı bir boyutla ele alan önemli bir "ayrıntı" kitap olarak değerlendirmek gerek.
   <br/>
   <br/>
   Özellikle (öncesi ve sonrasıyla) mübadele konusunun işlendiği satırlar büyük önem taşıyor. Mübadelenin aşamalarını, içinde yaşamış bir insanın gözlemlerinden aktaran kaynakların azlığı (belki de yokluğu) Tesal'in kitabının önemini daha da artırıyor. Tesal, mübadeleyi anlattığı satırların bir yerinde şöyle diyor: "..Bizim de yararlanacağımız bir değiştokuş hepimizi mutlu etmişti. Sadece büyüklerden dinleyegeldiğim Türkiyemize kavuşacağımı, şanlı bayrağımızın gölgesine nihayet gireceğimi düşünerek ferahımdan uçuyor, o günün bir an önce gelmesini sabırsızlıkla bekliyordum." "Ne var ki mübadele işleminin Yunanistan'daki bölümü olsun,  Türkiye'deki intikal ve sonuçlandırma safhası olsun, özellikle biz mübadiler açısından başarılı olamamıştır. Bir taraftan Yunan idaresi; özellikle bizim yetkililerimizi anlaşma hükümlerini yanlış tefsire sevketme veya sair suretlerle kandırarak, mağlup taraf olmalarına rağmen, durumu kendi yararlarına çevirmeyi başarmışlar, öte yandan ve daha acısı, Türkiye'ye intikalden sonra, kendi idaremizin beceriksiz, hatta kasıtlı bazı aleyhte tasarrufları, bizim büyük kısmımızı ayrıca mağduriyetlere, zararlara uğratmıştır. Büyük kısmımız dedim, çünkü Türkiye'ye gelenlerin teffiz ve iskan işleriyle görevli kuruluşlara sızmayı başaran bazı açıkgöz mübadiler.. yağlı pay almayı, ayrıcalıkla muamele görmeyi başarmışlardır."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=CE481EFC0731AD11F78EDC192377DC6A?newsId=3811), [web.archive.org (arşiv bağlantısı)](http://web.archive.org/web/20130126092953/http://www.aksiyon.com.tr:80/aksiyon/newsDetail_getNewsById.action;jsessionid=CE481EFC0731AD11F78EDC192377DC6A?newsId=3811)
