# Bush-Humeyni-generaller oyunu

*Ahmet Dinç 2000.12.23*

<div>
 <p class="spot">
  Meğerse İran devrimi sırasında bile birtakım hesaplar,  pazarlıklar dönmüşmüş.
 </p>
 <p class="metin">
  İran devriminden sonra gerçekleşen ünlü Tahran Büyükelçiliği baskınının, Humeyni—Reagan ortak tertibi olduğu ortaya çıktı. Olay,  Portekiz Maliye Bakanı Fernandez'in yazdığı kitapla ortaya çıktı. Başkan Carter büyükelçilik baskınıyla sıkıntıya girdi. Mollaların ve ABD'nin bütün baskılarına direnen Humeyni, "Bir bildiğim var" diyordu. Olayın iç yüzü şuydu: Reagan, yardımcısı Bush aracılığıyla Madrit'te Humeyni'nin diplomatlarıyla anlaşmış, İran'ın, Amerikan seçimleri bitene kadar rehin diplomatları salıvermemesi kararlaştırılmıştı. Karşılığında İran, Reagan seçildikten sonra 40 milyon dolar para ve 5 milyar dolarlık silah alacaktı. Anlaşma belgeleri İran'daki Portekizli ajanlarca ele geçirildi. Silah sevkıyatı Lizbon havaalanından MOSSAD tarafından yapılıyordu ve Portekizli  generaller de işin içindeydi. Sevkıyatı gizlemek için düzenlenen sahte belgelerde Türkiye'ye ilaç ve tesisat malzemesi gittiği yazıyordu. Konu Savunma Bakanı Costa'ya ulaştırıldı. Costa bu konudan rahatsızlığını sık sık dile getiriyordu. CIA ve askerler duruma el koyup Costa'nın bindiği uçağı havaya uçurdu. Son anda uçağa binen Başbakan Carneiro da "yanlışlıkla" ölmüş  oldu. Rapor da 'üslubunca' yazıldı.
 </p>
 <p class="metin">
 </p>
 <p class="arabaslik">
  Almanya eski Başbakanı Helmut Kohl, İstanbul'a geldi ve oğluna 'Allah'ın emriyle' kız istedi. Türk kızı Elif Sözen'le Kohl'ün oğlu Peter sözlendi.
 </p>
 <p class="metin">
  Hollanda PKK'nın 2 numaralı adamı  Murat Karayılan'ın siyasi iltica talebini kabul etip mülteci maaşı bağladı.
 </p>
 <p class="metin">
  Malki cinayeti davasında savcı üç sanığın idamını talep etti: Erol Evcil, Burhanettin Türkeş, Şükrü Elverdi.
 </p>
 <p class="metin">
  Cezaevlerine tarihimizin en büyük operasyonu yapıldı; 16 mahkum öldü, 2 asker şehit. Siyasi mahkumlar F tipi cezaevlerine nakledildi.
 </p>
 <p class="metin">
  Yargıtay Başsavcılığı seçimi yapıldı. Cumhurbaşkanı Sezer, 153 oy alan Vural Savaş'ı değil,  Sabih Kanadoğlu'nu (104 oy) atadı.
 </p>
 <p class="metin">
  Genetik uzmanı Halid Menzaz'a göre ABD Başkanı Bush ile Irak Devlet Başkanı Saddam 'çok uzaktan akraba'. İddiaya göre ikisinin dedeleri, Kudüs'ün haçlılardan alınmasında Selahaddin Eyyûbi'nin ordusunda birlikte savaştı.
 </p>
 <p class="metin">
  Hükümet asgari ücreti yüzde 23 artırdı. Yenisinin miktarı 102 milyon lira.
 </p>
 <p class="metin">
  Bir grup Rus bilimadamı ortak bir basın toplantısı yaparak, saatte 20 bin km. hızla yaklaşan çok sayıda göktaşının dünyaya çarpma ve hayatı yok etme ihtimali bulunduğunu, göktaşlarının nükleer silahlarla vurulması gerektiğini açıkladılar. Gerçekleşmeyince de "pardon" deyip hesap hatası yaptıklarını söylediler.
 </p>
 <p class="metin">
  RTÜK, ülkedeki bütün tv ve radyo yayınlarını sürekli izleyip kontrol edebilecek bir sistemi dışardan getirtiyor. Sistem 12 trilyon liraya mal olacak.
 </p>
 <p class="metin">
  Çevik Kuvvet polislerinin yürüyüşüyle ilgili soruşturma sürerken, İstanbul Emniyet Müdürü Abanoz, belirlenen ilk provokatörün 5 yıl önce polislikten atılan, mafya bağlantısı da bulunan Yaşar Karaçam olduğunu açıkladı.
 </p>
 <p class="metin">
 </p>
 <p class="arabaslik">
  —Burada isteklerim karşılanmıyor, kebap bile getirmiyorlar. (Nuriş— Bergama Cezaevi'nden Adalet Bakanlığı'na).
 </p>
 <p class="metin">
  —Eski solculuk bir kimlik değildir. 'Eski solcu' değil, olsa olsa 'mahcup solcu' denir. (Gülay Göktürk— Sabah yazarı).
 </p>
 <p class="metin">
  —İnsanlık birgün ikinci eşi deneyecek (Yaşar Nuri Öztürk— İlahiyatçı).
 </p>
 <p class="metin">
 </p>
 <p class="arabaslik">
  Dursun Karataş (Terörist— Zaten inikti. Kandırdıkları zavallılar bir hiç uğruna ölüm orucuna girip kendilerini yakarken, o Avrupa'da tok ve rahat yaşadığı için).
 </p>
 <p class="metin">
 </p>
 <p class="arabaslik">
  Ahmet Necdet Sezer (Cumhurubaşkanı— Halkın çoktan ettiği vetoya katıldığı için).
 </p>
 <p class="metin">
 </p>
 <p class="arabaslik">
  —Savaş'ın Sezer'i alkışlamaya hakkı yok, o bir siyasi değerlendirme, yadırgadım (Hikmet Sami Türk—Adalet Bakanı)
 </p>
 <p class="metin">
  —Asıl ben Adalet Bakanı'nı yadırgadım. Üstelik siyasilerin bu işi beceremeyeceği de ortaya çıktı. (Vural Savaş—Yargıtay Başsavcısı).
 </p>
 <p class="metin">
 </p>
 <p class="arabaslik">
  42.000: İmam—Hatip okullarından 2000—2001 öğretim—öğretim
 </p>
 <p class="metin">
  yılında azalan öğrenci sayısı.
 </p>
 <p class="metin">
 </p>
 <p class="arabaslik">
  Borsa istihbaratın mı kontrolünde?
 </p>
 <p class="metin">
  Ülkemizdeki menkul kıymetler borsası İMKB giderek daha bize benziyor, daha 'alaturka'laşıyor. Nereden, ne şekilde eserse essin, her rüzgarda aşağı doğru eğiliyor borsa. Öyle ki internetteki bazı sitelerde ne idüğü belirsiz kişilerin "borsa düşecek, yüzde 30—35 kadar devalüasyon var" sondajları bile borsayı düşürebilecek duruma geldi. Diğer yandan, bu tür spekülatif sözlerin de iyi niyetle söylenmediği düşünülebilir rahatlıkla.
 </p>
 <p class="metin">
  Borsayı 'Türkleştiren' ayak oyunlarından ve bin türlü spekülasyonlardan her gün bir çoğu uçuşuyor İMKB semalarında; kimi farkediliyor, kimi hissedilmiyor bile.
 </p>
 <p class="metin">
  Büyük paraların döndüğü ve anlık büyük vurgunların yapılabildiği İMKB gibi bir "rant alanının" başıboş bırakılabileceğini düşünmek zor.  Borsa'nın bütün girdisi—çıktısını bilen İMKB'nin içinden bir idareci bazı ülkelerin istihbarat servislerinin İMKB'de oldukça etkin ve belirleyici olduğunu söylüyor. İMKB'nin bilgi—işlem merkezini kontrolüne alan ajanların hemen bütün kağıtlarda inisiyatif kullanabildiği ve belirleyici olabildiği bizzat bu kişi tarafından ifade ediliyor. İMKB'nin bilgi—işlem merkezine bakan servisle New York borsasının bilgi—işlem merkezine bakan servis aynıymış ve bu servis bir istihbarat örgütü tarafından yönetiliyormuş. Tabii bununla da kalmıyor istihbarat servislerinin etkinlik alanı; SPK'da ve bazı sigorta şirketlerinde de dünyanın en ünlü servislerinin etkinlik kazandığı söyleniyor.
 </p>
 <p class="metin">
  Bütün bunlar ilginç bilgiler/iddialar. Fakat şaşırtıcı değil. Her türlü etkiye ve müdahaleye açık bir para makinasına servislerin bîgâne kalacağını kimse beklemiyordu  zira.
 </p>
 <p class="metin">
 </p>
 <p class="arabaslik">
  "Ara rejim istemedim"
 </p>
 <p class="metin">
  MGK'yı ekonomiye ve idareye el koymak için "ara rejime" davet eden İTO Başkanı Mehmet Yıldırım'a sorduk:
 </p>
 <p class="metin">
  "MGK herşeye burnunu sokuyor. Ekonomiye de burnunu soksun." Tam olarak ne demek istediniz? Bir ironi, bir sitem mi var ?
 </p>
 <p class="metin">
  Demokrasiyi, anayasayı kesinlikle savunan bir insanım. Kimse benim konuşmamı 'ara rejim' çağrısı olarak sulandırmaya çalışmasın. Bugünkü hükümetin yanlış yönetimleri ile ekonomi çıkmaza doğru gidiyor. Zaman zaman uyardık ama bizi ciddiye almadılar. Ekonomik program bırakılsın mânâsına da alınmasın. Ama reformlar yönünde bir adım bile atılmadı. Kendi içinde sorunları olan bir hükümet görüntüsü veriyor zaten. Görüştüğümüz bakanlar 'Ankara'da oturup konuşabileceğimiz kabine arkadaşları mı var sanıyorsunuz?' diyorlar. Bu birikimlerin sonunda ortaya çıkan bir tablo var. Bu hükümet bunları aşamazsa bunun sonu iyi olmayacaktır.
 </p>
 <p class="metin">
  — Hakkınızda açılan bir soruşturma var .
 </p>
 <p class="metin">
  Bakın ekonomiyi bir tarafa bırakın sosyal patlamaların yaşanacağı âşikâr. Bundan önceki ara rejimlere bakın hep bu gibi krizlerin ardından gelmiştir. Anayasaya göre 119 ve 120. maddelere göre 'ekonomik buhran kaos durumlarında cumhurbaşkanı olaya el koyarak milli mutabakat hükümeti kurabilir, dışarıdan atama yapabilir diyor bunu dile getirmek suç teşkil etmez.
 </p>
 <p class="metin">
  — Mehmet Yıldırım devletçiliği mi savunuyor?
 </p>
 <p class="metin">
  Devletçiliği hükümet alıp götürüyor. Tüm özelleştirmeleri bankalar alıyor. Bu bankalar da devlete geçiyor. Devletçiliğe dönülüyor. İş Bankası 96. şirketini aldı. Bu devlet özelleştirme yapamaz. Bundan üç ay, 6 ay önce uyarılarıma kulak verselerdi de 10 milyar doları kaptırmasalardı daha iyi değil miydi? Bu bankalara el koymak için bu kadar zaman beklemeye ne gerek vardı?
 </p>
 <p class="metin">
  — Peki uyarılarınız ciddiye alınmazsa 3 ay sonra ne olur?
 </p>
 <p class="metin">
  Ben Türkiye'nin önünü görüyorum, önümüzdeki 3—4 ay sonra ciddi krizler başlayacak. O zaman bazı şeyler de çağrı olmaktan çıkar. İçimizdeki birikimi anlatmaya başladık. 2 saatlik konuşmadan iki cümleyi çıkarıp cımbızla alanlar da kendi söyleyemedikleri şeyleri benim üzerimden söylemiş oluyorlar.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020420203355/mailto:e-mail:ahdinc@superonline.com">
   e-mail:ahdinc@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/316/karakutu/1.htm), [web.archive.org (arşiv bağlantısı)](http://web.archive.org/web/20020420203355/http://www.aksiyon.com.tr:80/2000/316/karakutu/1.htm)
