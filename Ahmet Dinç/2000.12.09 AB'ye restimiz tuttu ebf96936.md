# AB’ye restimiz tuttu

*Ahmet Dinç 2000.12.09*

<div>
 <p class="spot">
  AB, Katılım Ortaklığı Belgesi'nden Kıbrıs 'ı öncelikli konu olmaktan çıkarmayı kabul etti.
 </p>
 <p class="metin">
 </p>
 <img border="0" src="/web/20010629111518im_/http://www.aksiyon.com.tr/2000/314/resimler/AB.jpg"/>
 <p class="metin">
  Türkiye'nin Kıbrıs ve Ege konusundaki dayatmaya karşı, "Yolumuza Avrupa'sız da devam ederiz" restini çekmesine bir cezalandırma olarak mali piyasaların kasıtlı olarak çökertildiği iddiaları ortada dolaşadursun, Katılım Ortaklığı Belgesi'nde AB'den istediğimizi sonunda kopardık. AB, daha önceki KOB'da yer alan kısa ve orta vadeli öncelikler bölümlerinin altına 'güçlendirilmiş siyasi diyalog ve siyasi kriterler' şeklinde bir başlık açarak altına Kıbrıs ve Ege sorularını koymuştu. Böylece Kıbrıs kısa, Ege de orta vadeli çözümü gereken konular arasına alınmıştı. Bu durum Türkiye'de büyük tepkiye sebep olmuş, siyasi liderler 'Yolumuza AB'siz de devam edebiliriz' şeklinde kararlı tutum göstermişlerdi. Geçtiğimiz hafta içinde AB dışişleri bakanlarının oluşturduğu AB Genel İşler Konseyi toplandı, KOB'un son şeklinde Kıbrıs ve Ege konuları zikredilmeden 'güçlendirilmiş siyasi diyalog' prensibi benimsendi. Bu kararla Kıbrıs ve Ege konularının Türkiye'nin önüne ön şart olarak getirilmesi eğilimi ortadan kalkmış oldu. AB'nin bu memnun edici kararı almasında, Amerika'nın son anda devreye girerek, "Türkiye, restinde blöf yapmıyor, ciddi" uyarısının da etkili olduğu söyleniyor.
 </p>
 <p class="metin">
 </p>
 <p class="arabaslik">
  Hesap Uzmanları Kurulu, Galatasaray Kulübü Başkanı Faruk Süren'in "tır parçalama" adı verdilen yöntemle hayali ihracat vurgunu yaptığını ortaya çıkardı.
 </p>
 <p class="metin">
  Günümüzden 400 milyon yıl önceki jeolojik devirlerden Perm Dönemi'nde yaşayan ve soyları 70 milyon yıl önce tükendiği sanılan 'Koelakant' türü balıklardan 6 tanesi Güney Afrika kıyılarında görüldü ve filme çekildi.
 </p>
 <p class="metin">
  Peru'da bir köyün 260 sakini, bir UFO tarafından kaçırılıp 16 gün sonra serbest bırakıldıklarını iddia ettiler. İşin garibi, Peru Hava Kuvvetleri, radarlarının aynı bölgede köylülerin söylediği gibi bir cismi tesbit ettiğini açıkladı.
 </p>
 <p class="metin">
  IMF ile yapılan görüşmeler sonucu Türk ekonomisini krizden kurtarmak için 10 milyar dolarlık destek için anlaşmaya varıldı.
 </p>
 <p class="metin">
  NASA'ya ait Global Surveyor uydusunun çektiği fotoğrafları değerlendiren uzmanlar, Mars'ta çamur tabakalarına rastladılar. Böylece su bulunma ihtimali de güçlendi.
 </p>
 <p class="metin">
  İsviçre'de geliştirilen bir teknikle, cep telefonlarının radyasyon yayma oranları ölçüldü. En fazla radyasyonu 1.27 ile Ericson T28s, ardından 1.19'la Siemens C351 ve yine 1.19'la Nokia 6210 yayıyor.
 </p>
 <p class="metin">
  PKK'nın güçlü adamı Cemil Bayık, Kandil Dağı'nda teröristlere bir konuşma yaparak, "Bizim, Öcalan'ın yönlendirmesine ihtiyacımız yok. Örgütün kaynaklarını kendilerine aktaran Öcalanlar hesap verecek" dedi.
 </p>
 <p class="metin">
 </p>
 <p class="arabaslik">
  —Ağzı burnu düzgün İslami film neden yapılamıyor? Çünkü İslami film diye birşey olabilemez de ondan. (Engin Ardıç).
 </p>
 <p class="metin">
  —Amigo çetelerinin Alaattin Çakıcı'dan farkı yok. (Kazım Abanoz—İstanbul Emniyet Müdürü).
 </p>
 <p class="metin">
  —Okuyucularımın yüzü suyu hürmetine zengin olmadım. (Necati Doğru—Sabah yazarı).
 </p>
 <p class="metin">
 </p>
 <p class="arabaslik">
  Prof. Zekeriya Beyaz (M.Ü. İlahiyat Fak. Dekanı— Mezun olduğu Marmara İlahiyat'a, bu defa hocalarına ve öğrencilere yasakçılık yapmayı kabul ederek geri döndüğü için).
 </p>
 <p class="metin">
 </p>
 <p class="arabaslik">
  Prof. Hayrettin Karaman (M. Ü. İlahiyat Fak. eski öğretim üyesi— Akademik kariyerini ve 'beraber büyüdüğü' okulunu  özgürlüklere feda ettiği için).
 </p>
 <p class="metin">
 </p>
 <p class="arabaslik">
  —İbo, barıştığı Derya'ya Mercedes cip aldı, sen de bana al barışalım.
 </p>
 <p class="metin">
  (Seda Sayan— Şarkıcı)
 </p>
 <p class="metin">
  —Sen evlisin, bacımsın, en büyük hatamsın, bir daha rahatsız etme. (Mahsun Kırmızıgül— Türkücü).
 </p>
 <p class="metin">
 </p>
 <p class="arabaslik">
  12.000.000.000.000: Devletin, çoğu emekli paşalara tahsis edilmiş koruma hizmetlerine yılda harcadığı lira.
 </p>
 <p class="metin">
 </p>
 <p class="arabaslik">
  Yolsuzluk içimizde
 </p>
 <p class="metin">
  Sizce günaşırı acayip bir isimle ortaya çıkan çete ve yolsuzluk operasyonları vatandaşı huzura erdiriyor mu? Buffalo, Paraşüt, Balina, Kasırga, Duman... "Bravo devletime, hükümetime. Bak nasıl kıskıvrak yakaladı sahtekârları" diyen kaç vatandaş var? Galiba Türkiye'nin insanını tantanalı operasyonlardan ziyade, onlara konu olan yolsuzlukların işleniş biçim ve teknikleri ilgilendiriyor.  Şüpheniz olmasın, bu ince ayarlı soygunları işiten vatandaş, "Ben de şöyle bir vurgunu nasıl yaparım acaba" diye geçiriyor. Devlete alkış tutanların bile bilinçaltında soygunculara bir özenti var. Geçtiğimiz günlerde Bayrampaşa Cezaevi'nde görev yapan bir gardiyandan aynen şunları duymuştum: "Bakıyorum etrafıma, herkes birşeyler çalıyor, birtakım yolsuzluklar, suiistimaller yapıyor. Artık bana çok normal geliyor böyle şeyler. Ben de bugünlerde bir iki arkadaşla bir iş üzerindeyim. Gayrimeşru bir iş yani. Başarırsak yaşadık."
 </p>
 <p class="metin">
  Yapılan mebzul miktardaki operasyonlar, artık koyun olmaya itiraz eden ve düşünmeye, sorgulamaya başlayan vatandaşın nezdinde bir şüphe mim'i taşıyor. Operasyonların altındaki imza bugün şüphesiz ülkenin en popüler ve güvenilir birkaç isminden birine ait bile olsa, bazı önemli siyasetçilerin, her türlü gayrimeşru işleri yaptığı söylenen akrabalarına neden dokunulmadığı, çalının acayip bir görmezlikle nasıl dolaşıldığı gözden kaçmıyor. Operasyonlar kudretli mevkilerden uzaklaşmış politikacı yakınlarıyla sınırlı kalmamalı.
 </p>
 <p class="metin">
  Steplerden kente indiğimiz zamanlardan itibaren galiba, yanlış kurgulanan bir yapının ve anlayışın kurbanı olduk. Suiistimallere meyil, alışkanlık ya da büyüklerden görme  safhasını da aşıp, galiba artık genlerimize nakşoldu. Çetecilerin, soyguncuların suçunun bir bölümünü, devlet yönetmeyi oba yönetmek zanneden, bol keseden ve hesapsızca dağıtan, kayırma ve kollamalara ta o zamandan başlayan  kağan dedelerimizin hanesine yazsak fena olmayacak.
 </p>
 <p class="metin">
 </p>
 <p class="arabaslik">
  "Mücadeleye devam'
 </p>
 <p class="metin">
  Başörtüsü yasağı Marmara İlahiyat'a kadar dayanınca, onurlu bir davranışla oradaki görevinden istifa eden Prof. Hayrettin Karaman'a sorduk:
 </p>
 <p class="metin">
  —İstifa olayınızın gelişimi nasıl oldu?
 </p>
 <p class="metin">
  Bu konuyu yazarak çizerek dile getirdik. YÖK nezdinde birtakım temsilciler vasıtasıyla anlatmaya çalıştık. Fakat anlamaya çalışma diye bir şey yok. En sonunda gelip kapımıza dayandılar. Konuşup yazdığımız zaman da hakımızda disiplin soruşturması açtılar. Benim orada kalıp yanlışa doğru demem imkansız hale geldi. Ya susmak, ya da daha özgür olarak mücadeleme devam etme tercihlerim vardı.
 </p>
 <p class="metin">
  —Yasak şu anda uygulanıyor mu İlahiyat'ta?
 </p>
 <p class="metin">
  Emir geldiği zaman bazı yerlerde hemen uygulamaya başladılar. Bazıları hayır uygulayamayız dediler. Dekan Saim Bey'e uygula emri geldiği zaman ayrıldı. Bu emri verenler şu ana kadar uygulatma imkanı bulamadılar. Saim Bey ayrılınca yasağı uygulatmayı umdukları başka birini dekan yaptılar.
 </p>
 <p class="metin">
  —İlahiyat'ta örtünme yasağının mantığı nedir?
 </p>
 <p class="metin">
  Son derece anlamsız. Sadece İlahiyat değil, neresi olursa olsun kadın örtünmek istiyorsa bu hakkı onun elinden alamazsınız.
 </p>
 <p class="metin">
  —Yeni dekan, Zekeriya Beyaz. Nasıl buldunuz seçimi?
 </p>
 <p class="metin">
  Ben onun yerinde olsam kabul etmezdim. Çünkü Beyaz bu okuldan mezun oldu. Benim de öğrencim oldu. Mezun olduğunuz okulda bir çağdışı yasağı uygulayıp, uymayan arkadaşlarınız ve öğrencilerinizi cezalandıracaksınız.
 </p>
 <p class="metin">
  —Saim Yeprem'in istifasından sonra dekanlık için sizin adınız da gündeme geldi mi?
 </p>
 <p class="metin">
  Hayır. Bana bunu teklif edemezlerdi. Çünkü biz aynı kumaştan kesilmişiz. Bizim fakültede 40—50 kadar profesör var.
 </p>
 <p class="metin">
  —Yeni istifalar bekleniyor mu?
 </p>
 <p class="metin">
  Mümkündür. Fakültede iki yaklaşım var: Mücadele etme taraftarları ve gücümüz yetmez bırakalım diyenler. Birincilerin bazı davranışları olacak.
 </p>
 <p class="metin">
  —Zekeriya Beyaz, yasağı uygulayacak biri mi?
 </p>
 <p class="metin">
  Okumadım ama Beyaz bir kitabında başörtüsünün zaten İslami olmadığını savunuyormuş. Vicdani kanaati bu olunca büyük bir rahatlıkla uygular.
 </p>
 <p class="metin">
  —Camiada ekollerden bahsediliyor. Yaşar Nuri ekolü gibi. Beyaz'ın dekan olması ekoller arası mücadele mi?
 </p>
 <p class="metin">
  Dindarlığa karşı verilen mücadalenin böyle bir ekolden doğduğunu kabul etmiyorum. Fakat bu ekol o mücadeleyi destekledi. Bahsettiğiniz mahiyetteki düşünce sahipleri de bunu destekliyorlar.
 </p>
 <p class="metin">
  —Bundan sonra ne yapacaksınız?
 </p>
 <p class="metin">
  Zulmile payidar olunamayacağına ve milletimin bu büyük emaneti kıyamete kadar taşıyacağına inandığımdan mücadeleme devam edeceğim. Siz Allah'a yardım ederseniz Allah da size yardım eder.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010629111518/mailto:ahdinc@superonline.com">
   ahdinc@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/314/karakutu/1.htm), [web.archive.org (arşiv bağlantısı)](http://web.archive.org/web/20010629111518/http://www.aksiyon.com.tr:80/2000/314/karakutu/1.htm)
