# Güneş, çocuk ve saklambaç masalı

*Ahmet Dinç 1999.08.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Her yaz gecesi yapıldığı gibi kerpiç evlerinin toprak damına yatak serilecek, buğday, çimen, mişmiş, yonca kokan yorgun annesi ile koyun koyuna yatacak, yorgun annesi hemen uyuyakalacak, çocuğun önüne,
  </font>
 </div>
 <div id="newsText">
  <font class="detail-text">
   Ay ile yıldız kaydırmaca oyuncakları uzun bir gecenin kapılarını açacaktı. Güneş'in bunaltan sıcaklığı altında sıkıntılıyken çocuk, birden yukardan bir ses:
   <br/>
   <br/>
   Çocuk, çocuk! Ben Güneş, masal kızı Güneş. Saklambaç oynayalım mı?
   <br/>
   <br/>
   Çocuk o güne kadar Güneş'le hiç konuşmamış, hiçbir oyun da oynamamıştı.
   <br/>
   <br/>
   Çocuk, Güneş'e bakmadan küskün:
   <br/>
   <br/>
   Hayır, ben saklambaç oynamayı sevmiyorum. Gece Ay Dede'yle yıldız kaydırmaca oynıycaz. Bugüne kadar sana bakmaya çalıştım, baktırmadın, konuşmadın.
   <br/>
   <br/>
   Bir kerecik oynayacağız. Zaten her çocuk Güneş'le bir kere saklambaç oynar.
   <br/>
   <br/>
   Fakat sen benim gözlerimi kamaştırıyorsun, yakıyorsun beni. Ay Dede bana hiç kötü davranmadı.
   <br/>
   <br/>
   Bu oyunda göz kamaştırma yok. Seni yakmayacağım da. Üstelik benimle saklambaç oynarsan sana hikayemi de anlatırım.
   <br/>
   <br/>
   Tamam dedi çocuk.
   <br/>
   <br/>
   Her çocuk bir güneşti nasılsa.
   <br/>
   <br/>
   Haydi, ilk ben saklanacağım. Sen ebe ol. Şu ceviz ağacı sobe yeri. 20'ye kadar say.
   <br/>
   <br/>
   Çocuk ceviz ağacına dönüp gözlerini kapadı, 20'ye kadar saydı, "sağım solum sobe, saklanmayan ebe" dedi ve gözlerini açtı. Güneş'in saklandığını hemen anladı. Ortalık yorgun akşam saatlerinin alacakaranlığına dönüşmüştü. İlk kez Güneş'e doğru başını kaldırıp net olarak baktı. Fakat Güneş'i göremedi. Gerçekten de çok iyi saklanmış Güneş diye düşündü. Fakat arkasına gizlendiği o şey de neydi acaba?
   <br/>
   <br/>
   Aynı anda çocuğun etrafında telaşlı bağrışmalar başladı. Babası bahçedeki işini bırakmış, heyecanla eve doğru koşuyordu. İçeri girmesiyle, elinde, "Cihan Harbi'nden, babamdan kaldı bana" dediği uzun namlulu "dolma" tüfekle tekrar görünmesi bir oldu. Aceleyle tüfeğin upuzun namlusunun ucundan barut ve saçma doldurdu. Bazı komşularsa buldukları boş teneke ve kap kacaklara değneklerle vurarak korkunç bir gürültü çıkartıyorlardı. Çocuk bunlardan hiçbir şey anlamadı. Tüfeği dolduran babası onu Güneş'e doğrulttu ve tetiğe bastı.
   <br/>
   <br/>
   Çocuk şaşkındı, ne olduğunu anlamaya çalışıyordu. Tam da saklambaç oyununun en tatlı yerinde olacak şey miydi bunlar?
   <br/>
   <br/>
   Babası; "Güneş'i ejderha yuttu. Maazallah Güneş'siz kalırsak ne olur halimiz. Ejderhayı korkuttum şimdi bırakır Güneş'i".
   <br/>
   <br/>
   Çocuk kıs kıs gülmeye başladı. O anda saklandığı yuvarlak şeyin ardından burnunun ucunu çıkartan Güneş'le birlikte olanlara gülmeye başladılar.
   <br/>
   <br/>
   Çocuk; "Hayır, onu canavar yutmadı. Biz Güneş'le saklambaç oynuyoruz. İlk o saklandı, ilk ebe benim de o yüzden kayboldu" dediyse de onu kimse dinlemedi.
   <br/>
   <br/>
   Güneş saklandığı yerden başını çıkardı, çocuk Güneş'i gördü. Hemen ceviz ağacına koşup güneşi sobeledi onu.
   <br/>
   <br/>
   "Sobeledim seni. Çık artık. Ebe sensin."
   <br/>
   <br/>
   "Hayır çocuk. Ben hiç ebe olmam. Ama benim ışığımın ulaştığı hiçbir şey de saklanamaz, gizli kalamaz."
   <br/>
   <br/>
   "Tekrar ne zaman saklambaç oynayacağız?"
   <br/>
   <br/>
   "Kimbilir. Beni döndüren ve seni yaşatan, ikimizi de o güne ulaştırırsa neden olmasın."
   <br/>
   <br/>
   Çocuğun söylediklerini ve yaptıklarını sadece annesi gördü, çocuğu telaşla kaptı, diğer komşu kadınlarını başına topladı. Birlikte dualar okuyup çocuğun yüzüne üflediler, tuz çevirdiler çocuğa. "Güneş'i yutan cinler çocuğu çarpmış" dediler. Çocuk onlara da güldü, Güneş'e göz kırptı, birlikte güldüler.
   <br/>
   <br/>
   Çocuk, az ilerde Kızılırmak kıyısında Med'lerle Lidyalıların kıyasıya savaşmakta olduklarını Güneş'ten öğrendi. Güneş'in altındaki mülkü paylaşamamışlar, birbirlerine girmişlerdi. Güneş, yukardan gördüklerini çocuğa anlatıyordu. İki ordu kıyayısa savaşıyor, havada kollar, başlar uçuşuyor, toprak kırmızıya boyanıyor, Kızılırmak kıpkızıl akıyordu.
   <br/>
   <br/>
   Güneş: "Savaşı bitirelim mi?"
   <br/>
   <br/>
   Çocuk: "Bitirelim ama nasıl?"
   <br/>
   <br/>
   Güneş savaşı nasıl bitirdiğini anlattı: "Onlar savaşırken ben ayın arkasına saklandım ve dedim ki, bana bakın, ben olmazsam siz, değil bu topraklara sahip olmak, hayatta bile kalamazsınız. Ya savaşı bırakın, ya da ben gidiyorum, bir daha gelmeyeceğim dedim. Korktular, savaşı bıraktılar. Şimdi iki hükümdar Kızılırmak'ın kıyısına oturmuş, barış anlaşmasını imzalıyorlar.
   <br/>
   <br/>
   Çocuk, Güneş'le o günden sonra hiç saklambaç oynamadı. Fakat çocuk Güneş'le her gün konuştu; ikisi de birbirlerine birçok şey anlattılar. Görüp yaşadıklarını, acılarını, sevinçlerini, hüzünlerini... Çocuk, Güneş'le Ay'ın kardeş olduklarını, aynı evde yaşadıklarını, uzun çocukluk yıllarının tatlı anılarını, sonra ayrılışlarının hüzünlü hikayesini bitmez konuşmaları sırasında Güneş'ten öğrendi. Ve en çok, "kendisini döndüren"i sevdiğini.
   <br/>
   <br/>
   Aradan uzun yıllar geçti. Güneş bir sabah, toprak damlı evlerinden çok uzakta, gürültülü bir kentin yüksek binalarından birinin penceresinden girip "çocuğa" seslendi: "Bugün saklambaç oynayalım mı?"
   <br/>
   <br/>
   O gün Çamlıbel'de, Elazığ'da, Harput'ta, Cizre'de, Nemrut'ta, Çorum'da bütün çocuklar Güneş'le saklambaç oynadılar; Güneş, Ay'ın arkasına saklandı, çocuklar isli camların...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5278-34-gunes-cocuk-ve-saklambac-masali.html), [web.archive.org (arşiv bağlantısı)](http://web.archive.org/web/20140830110125/http://www.aksiyon.com.tr:80/aksiyon/haber-5278-34-gunes-cocuk-ve-saklambac-masali.html)
