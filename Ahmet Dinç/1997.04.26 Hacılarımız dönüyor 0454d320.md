# Hacılarımız dönüyor

*Ahmet Dinç 1997.04.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hacı olmak için mukaddes topraklara giden onbinlerce vatandaşımızın yurda dönme işlemi devam ediyor.
  </font>
 </div>
 <div id="newsText">
  <font class="detail-text">
   İlk dönenler Başbakan Erbakan, aile efradı ve milletvekilleri oldu. Milletvekillerimiz, Meclis'teki alışkanlıklarını mukaddes topraklara kadar taşıdılar ve orada çiğköfte bile yaptılar. Türkiyeli hacılardan yaklaşık 25 kişi mukaddes topraklarda Hakk'ın rahmetine kavuşmak gibi bir şerefe nail oldu. Bu yıl nisbeten rahat bir hac yolculuğu yaşayan hacılarımızın, Mina'daki çadırlarda çıkan büyük yangından da etkilenmemesi Türkiye'yi sevindirdi. Bu büyük yangından zarar görmeyen hacılarımız dönüş yolunda bazı acı sürprizlerle karşılaşmadı değil: Hacdan karayoluyla dönen vatandaşlarımızı taşıyan bir otobüs Hatay'da kaza yaptı; 6 kişi öldü, 15 kişi de yaralandı. Hacılarımızı saran ruhani hava, inşaallah dağılmaz ve Türkiye'nin kasveti, çekişmeleri onları da sarmaz.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3A17FABC31273DF89FBD64030649AF25?newsId=2515), [web.archive.org (arşiv bağlantısı)](http://web.archive.org/web/20140108154229/http://www.aksiyon.com.tr:80/aksiyon/newsDetail_getNewsById.action;jsessionid=3A17FABC31273DF89FBD64030649AF25?newsId=2515)
