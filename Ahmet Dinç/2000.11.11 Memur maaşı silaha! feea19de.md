# Memur maaşı silaha!

*Ahmet Dinç 2000.11.11*

<div>
 <p class="spot">
  Bütçede 1995 yılından bu yana, memura verilecek paranın bir kısmının "diğer cari harcamalar" başlığı altında kesilerek güvenlik güçlerine silah alımı için ayrıldığı ortaya çıktı.
 </p>
 <p class="metin">
 </p>
 <img border="0" src="/web/20020417020547im_/http://www.aksiyon.com.tr/2000/310/resimler/memur.jpg"/>
 <p class="metin">
  Olayı ANAP İstanbul Milletvekili Emre Kocaoğlu ortaya çıkarıp gündeme getirdi. Memur ve diğer ücretlilerin bağlı olduğu sendikalar olaya sert tepki gösterdi.
 </p>
 <p class="metin">
  Ortaya çıkan gerçeğe göre Maliye Bakanlığı 1995 yılından bu yana bütün bütçelerde "diğer cari harcamalar" başlığı altında Milli Savunma Bakanlığı, Jandarma, Emniyet ve güvenlikle ilgili diğer kuruluşlara para aktarıyor. Aktarılan paraların miktarının, personel harcamalarının yüzde 25'i ila yüzde 40'ı arasında olduğu ifade ediliyor. Maliye Bakanlığı'nın gelecek yıl için hazırlayıp Meclis'in onayına sunduğu bütçe tasarısında personel gideri olarak 12 katrilyon lira, "diğer cari harcamalar" başlığı altındaysa 4,8 katrilyon lira görünüyor. Kocaoğlu, Maliye Bakanı Sümer Oral'a bir soru yönelterek, "Bu 4,8 katrilyon liranın 3,5 katrilyon lirasıyla silah mı alınacak?" dedi ve bu soru beş yıldır uygulamada olan bir skandalı ortaya çıkardı. Memura ayrılan paydan silah alımı yapıldığını doğrulayan Maliye Bakanı Oral, bunun rutin bir bütçe uygulaması olduğunu iddia etti.
 </p>
 <p class="metin">
 </p>
 <p class="arabaslik">
  Haftanın Akisi
 </p>
 <p class="metin">
  Egebank'tan usulsüz kredi aldığı iddiasıyla gözaltına alınan Cenajans Grey'in sahibi Nail Keçili tutuklanıp cezaevine konuldu.
 </p>
 <p class="metin">
  KKTC Anamuhalefet partisi Demokrat Parti'nin genel başkanı Serdar Denktaş bu görevinden istifa etti.
 </p>
 <p class="metin">
  Irak Havayolları 10 yıl sonra iç hat uçuşlarına başladı.
 </p>
 <p class="metin">
  MHP'nin 6. Olağan Kongresi'nde tek aday Devlet Bahçeli, geçerli 1283 oyun tamamını alarak yeniden genel başkan seçildi. Tüzük değişiklikleri yapıldı.
 </p>
 <p class="metin">
  Erzurum DGM Savcılığı'nca hazırlanan iddianameye göre, Murat Demirel'in Sivas'ta askerlik yaparken bıçaklanma sebebi, Berdan Tekstil'e açtığı 36 milyon dolarlık kredinin yarısını vermemesi.
 </p>
 <p class="metin">
  Önceki hafta Almanya Federal Parlamentosu'nda kokain izine rastlanmasının ardından, İngiliz Lordlar ve Avam kamaralarının tuvaletlerinde de kokain bulunması Avrupa'da şok meydana getirdi.
 </p>
 <p class="metin">
  Medya Holding ve Sabah Yayıncılık ve Sabah Pazarlama hisseleri Borsa endekslerinden çıkartıldı.
 </p>
 <p class="metin">
  Nijerya'da polisin kontrol için durdurduğu araçların arasına dalan bir petrol tankeri infilak etti: 200'den fazla ölü.
 </p>
 <p class="metin">
  TBMM Genel Kurul Salonunun yapımındaki yolsuzlukla ilgili olarak hazırlanan bilirkişi raporunda eski başkan Mustafa Kalemli'nin 'görevini ihmal ettiği', ekibinin ise 'görevi kötüye kullandığı' ifade edildi.
 </p>
 <p class="metin">
  Adalet Bakanı Hikmet Sami Türk'ten jandarmaya ağır suçlama: "Cezaevi dış güvenliğinden içişleri'ne bağlı jandarma sorumlu. İnsanlar silahsız gelip içeride silah alıp mahkuma vermiyor ki. Onları (Ergin Kardeşler) taşıyan, üzerlerini araması gereken, jandarma. Bu nasıl oluyor?
 </p>
 <p class="metin">
 </p>
 <p class="arabaslik">
  Ne Dedin, Ne dedin?
 </p>
 <p class="metin">
  —En büyük devlet, en büyük asker!                                      (Nuriş)
 </p>
 <p class="metin">
  —Bu gerçek sanatçıya (Sami Hazinses'e) yardım edecek hiç mi bir devlet yok bu Türkiye'de?                               (Reha Muhtar)
 </p>
 <p class="metin">
  —Türkiye laik bir cumhuriyet olmakta ısrar ediyor ancak şeyhülislamlık makamından da bir türlü vazgeçemiyor.
 </p>
 <p class="metin">
  (Nuray Mert—Sosyolog).
 </p>
 <p class="metin">
 </p>
 <p class="arabaslik">
  Iner misin, Cikar misin?
 </p>
 <p class="metin">
  Oğuzhan Asiltürk: FP'de genel başkanın kim olduğu hususunda sık sık kafa karışıklığına sebep olduğu için.
 </p>
 <p class="metin">
  Nazlı Ilıcak: 'Dokunulmazlar'a dokunup, Türkiye'de mer'i 'mühendislik' ilmini anlamamıza yardımcı olduğu, demokrasiye hizmet ettiği için.
 </p>
 <p class="metin">
 </p>
 <p class="arabaslik">
  Aninda Görüntü
 </p>
 <p class="metin">
  —(Küba'yı ziyaretimde) Castro'ya bozkurt işareti yaptırıp 'Başbuğ Türkeş' diye bağırtacağım.
 </p>
 <p class="metin">
  (Mehmet Gül, MHP Milletvekili)
 </p>
 <p class="metin">
  —Böyle sululuklara asla izin vermem.
 </p>
 <p class="metin">
  (Rıdvan Budak, DSP Milletvekili).
 </p>
 <p class="metin">
 </p>
 <p class="arabaslik">
  Bir Sayi
 </p>
 <p class="metin">
  4.606: 1999'da Türkiye'de trafik kazalarında ölenlerin sayısı.
 </p>
 <p class="metin">
 </p>
 <p class="arabaslik">
  Nurişler bitmez!
 </p>
 <p class="metin">
  Bugünlerde, onları başımıza musallat eden organizatörler de dahil hemen herkes galiba, "Nerden çıkardık bu Nuriş'i başımıza" diye dertleniyor.  Hemen belirtelim; Nurişler bizde hiç eksik olmadı, sakat zihniyetler ve yanlış mekanizmalar var olmaya devam ettikçe de hep olacak Nurişlerimiz.
 </p>
 <p class="metin">
  Mafya bilimi kriterlerine göre Nurişlerin atası sayılacak bir familyadan olan Kavanoz Mehmet, 2. Abdülhamit devrinde başka bir hapishaneye nakledilmek istenince, "İstanbul'da rahatım, işlerim bozulur, gitmem" deyip Mehterhane'de mahkumlarla birlikte isyan başlatmış. Ve devletin Zaptiye Nazırı'yla yaptığı pazarlıktan da istediğini koparmış. Görüyoruz ki, değişen sadece zaman. Dünün Kavanoz Mehmet'i, bugün Nuri Ergin olarak karşımızda. Devletin mafya ve çetelerle olan pozisyonunun İtalya ve Güney Amerika ülkeleri çizgisine doğru hızla ilerlediği artık sır değil. Türkiye'de çetecilerin ve mafya babalarının palazlanma sürecinin başlarında, mutlaka yollarının devletin bir yerlerine uğradığı görülür. Devletin bir makamını işgal etmiş bazı kişilerin "iş yaptırdığı" sokak serserileri gün geliyor, onlara karşı vefa ve sır borcu bulunanların kollamasıyla aynı devletin başına bela oluyor. Tıpkı Nuriş'te olduğu gibi. Gerek siyaset ve bürokrasi içinde, gerekse ekonomi dünyasında Nuriş'e bazı "borçları" bulunanlar olduğu, değişik mahfillerde konuşuluyor. Birtakım usulsüz ve kanunsuz işlerini yaptırmak için Nuriş gibilerine ihtiyaç duyanlar bulundukça Nurişler de olacaktır. Nurişlerin bazı katlarda artık can sıkmaya başladığı iddiaları yayıldığına göre önümüzdeki günler yine onlara gebe.
 </p>
 <p class="metin">
  Belalıları İmralı'ya göndermek gibi pansuman öneriler, sıkıntının kaynağını görememenin ifadesi; sorunun adaletten siyasete, ekonomi dünyasından değişik mühim kuruluşlara kadar hepsinde hüküm süren bir çarpık yapılanma ve anlayış sorunu olduğu tesbit edilmeli önce. Giriştikleri amansız ve acımasız güç mücadelesinde Nurişleri, Çakıcıları, Yeşilleri, Çatlıları kullanan odakları deşifre etme dürüstlük ve cesaretini göstererek işe başlayabiliriz.
 </p>
 <p class="metin">
 </p>
 <p class="arabaslik">
  Sözden Iceri
 </p>
 <p class="metin">
  Murat Demirel ve  Nail Keçili.    Her zaman birlikte...  Dışarda ve içerde...
 </p>
 <p class="metin">
 </p>
 <p class="arabaslik">
  "Sabah'ın bir ayağı çukurda"
 </p>
 <p class="metin">
  İki yıl önce Genelkurmay'ın güçlü harekat planına, şimdi de Sabah'ın 'ihbar'ına maruz kalan Cengiz Çandar'a sorduk:
 </p>
 <p class="metin">
  —1998'de PKK ilişkisi iddiası ortaya atıldığında komplonun farkında mıydınız?
 </p>
 <p class="metin">
  Tabii farkındaydım.
 </p>
 <p class="metin">
  —Peki neden beyan etmediniz?
 </p>
 <p class="metin">
  Bunu kendinize sorun. O komplo basın aracılığıyla uygulamaya kondu. Benim savunma hakkım kısıtlanmıştı. Basın hem korktu, hem de komplonun bir parçasıydı zaten.
 </p>
 <p class="metin">
  —Emin Çölaşan bir yazısında Andıç olayını haklı buluyor ve sizi suçluyor.
 </p>
 <p class="metin">
  Çölaşan'ın ne dediği zaten Andıç'taki planın bir parçası. Ne dememi bekliyorsunuz ki?
 </p>
 <p class="metin">
  —Sabah'ta izne ayrıldınız. Bu, istifa mı?
 </p>
 <p class="metin">
  Ben istifa etmeyeceğimi ilan ettim. Gördüğüm kadarıyla onların da ya işten çıkaracak gücü yok ya da niyeti yok.
 </p>
 <p class="metin">
  —Sizi sansürlemelerine ve ihbara gelirsek..
 </p>
 <p class="metin">
  Bu konuya ve yaptıkları o alçakça açıklamaya cevap niteliğinde yazmamam kaydıyla yazılarımı koyacaklarını ilettiler, kabul etmedim. ABD seçimlerini yazsam bir sorun olmayacak ve ben böylece onların o davranışını meşru kılmış olacaktım. Gelişmeleri bir görelim diye izne çıktım. Zaten banka meselesinden dolayı bir ayağı çukurda bir kurum orası. Sahibi devlet mi, Ciner mi belli değil.
 </p>
 <p class="metin">
  —Genelkurmay'ı  dava edecek misiniz?
 </p>
 <p class="metin">
  Altını çok kalın çizgilerle çizerek belirteyim, benim Genelkurmay'a hiçbir karşı düşüncem ve duygum yok. Tam aksine düşüncem var. Bugünkü Genelkurmay'ı ben, o işlerin yapıldığı dönemden kesinlikle ayırıyorum, farklı. Kurum olarak bunu yapması mümkün değil, yapmaz. Zaten bir kabul var, bu kabulü yapmaları iyi oldu. Bir dönem görev yapıp, yetkilerini kötüye kullanmış ve hukuk dışına çıkmış kişiler, yani Çevik Bir'i kişisel cezai sorumluluk açısından görüyorum. Genelkurmay'ı tam tersine sakınmaktan yanayım. Ben Genelkurmay'a karşıymışım gibi gösterilmeye çalışılıyor, asıl komplo budur. Kimse Silahlı Kuvvetler'i diğerlerinden daha fazla sevme lüksüne de sahip değildir.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020417020547/mailto:ahdin@superonline.com">
   ahdin@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/310/karakutu/1.htm), [web.archive.org (arşiv bağlantısı)](http://web.archive.org/web/20020417020547/http://www.aksiyon.com.tr:80/2000/310/karakutu/1.htm)
