# Alternatif tıp kendine yer arıyor

*Ahmet Dinç 1995.12.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Atadan kalma tedavi yöntemleri, yeniden revaçta. Bunda, modern tıbbın, insanları ürküten yan etkileri, fiyaskoları ve tasallutu etkili oldu. Hiçbir hastane ve doktorun iyileştiremediği, kanser dahil her türlü hastalar, bir bitki drogu ya da akupunktur iğnesiyle ayağa kalkıyor. Ilaç tröstleri telaşlı
      <br>
       Narin Çetinkıran Adana’nın Ceyhan ilçesinde yaşıyor. 52 yaşında. Siroz hastalığına yakalanmış Narin Hanım. Doktorlar, “10 gün ömrün kaldı” demişler. Hastane hastane, doktor doktor dolaştıktan sonra umutlarını kaybetmiş çaresizce ölümü beklerken, bir yakını Konya Ereğlisi’nde “Lokman Hekim” lakabıyla meşhur Hasan Hüseyin Özsarı isimli bir şahıstan sözetmiş kendisine.
      </br>
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Umutları yeniden yeşermiş Narin Hanım’ın. Kalkmış gitmiş, Konyalı Lokman Hekim’e görünmüş. Hasan Hüseyin Özsarı, “kocakarı ilacı” tabir edilen ve değişik bitkilerden elde ettiği bir ilaç vermiş kendisine. Narin Hanım bu ilacı almış, kullanmış. Doktorların verdiği 10 günlük süre çoktan geçmiş; şimdi Narin Hanım eskisinden daha sağlıklı ve dinç... Emrullah Kaya 60 yaşında bir Istanbullu. “Siyatik romatizma vardı bende. Hastanelerde bir çare bulamadım. Yürüyemeyecek haldeydim” diyor. Kaya, şimdilerde “hacamat” yaptırıyor vücuduna. Hacamat yaptırmaya başladıktan sonra şişler de, ağrılar da gitmiş. 30 yaşındayken bu derde düştüğünde Emrullah Kaya, kendini 60 yaşında gibi hissediyormuş. Şimdi 60 yaşında ama, hacamatla iyileştikten sonra “Elhamdülillah, şimdi 30 yaşında gibiyim” diyor.
   <br>
    <br>
     Ya da, hayati tehlike arz eden bir hastalığı bulunan kişinin ameliyat olması gerekmektedir. Fakat narkoza aşırı duyarlıdır ve narkoz olması mümkün değildir. Hemen devreye hipnoz girer; hasta hipnoz edilir, ameliyata alınır. Ameliyat kanamasız ve acısız gerçekleşir... Veya migrenden astıma, felce kadar hemen bütün hastalıkların akupunkturla tedavi edilmesi... Doktorun, bir hastanın vücuduna kendi enerjisini iletmesiyle bio enerji ile iyileştirmek...
     <br/>
     <br/>
     Giderek gelişen ve sayıları artan alternatif tıp yöntemlerinin bazılarından sözediyoruz. Günümüz materyalist ve pozitivist tıp anlayışı, alternatif tıbbın tedavi yöntemlerini anlamakta güçlük çekiyor, bilime aykırı buluyor ve açıklayamıyor. Modern tıbbın, bu tür alternatif tıp uygulamaları karşısında takındığı tavrın ne olduğunu tahmin etmek zor değil: “Bu tür uygulamalar akıldışıdır, şarlatanlıktır..” Akupunkturcular, hipnozcular, bio enerjistler, ayurvedacılar, bitkilerle tedavi edenler ise kendilerinden emin, yönelen ağır eleştirileri aynı üslupla karşılamak yerine, kendi tedavi yöntemlerinin faydalarını canlı örnekleriyle anlatmayı tercih ediyorlar.
     <br/>
     <br/>
     Fakat gerçekler nedir? Bitkilerle tedavi yaptığını söyleyen ve saf vatandaşa birtakım droglar satan kişi ne kadar dürüst? Ya da bunlar tamamen gerçek dışı şeyler mi? O zaman, halk neden bunlara gidiyor ve de iyileştiklerini söylüyor? Her “ilaç” hastalığı iyileştiriyor mu? Akupunktur noktaları ve enerji akması, vücutta meridyenler bulunması ne demek? Şarlatanlık mı? Alternatif tedavi yöntemlerine eleştiri getirenler nerede, ne kadar haklılar? Kanser dahil bütün hastalıkları iyileştirdiklerini söyleyen “Lokman Hekim”ler, 65 hastalığı iyi ettiğini söyleyen akupunkturcu Dr. Nüzhet Ziyal, modern tıbbın iyi edemediği birçok hastalığı iyi ettilerini iddia eden hipnozcular yalan mı söylüyorlar? Alternatif tıp, modern tıbbın tahtına göz mü koydu, yoksa ona yardımcı olmak mı istiyor? Bütün bunları araştırdık ve bu dosyada gerçekleri gözler önüne sermeye çalıştık.
     <br/>
     <br/>
     <br/>
     <br/>
     MODERN TIBBIN YAN ETKILERI ALTERNATIFI DOĞURDU
     <br/>
     <br/>
     <br/>
     <br/>
     Geçtiğimiz günlerde Istanbul’da düzenlenen “l995 Dünya Akupunktur Kongresi” Türkiye’deki “alternatifçilerin” adeta bir gövde gösterisi şeklinde geçti. Akupunktur başta olmak üzere “alternatif tıp” yöntemlerinin yeniden ve tartışmalı bir şekilde gündeme geldiği kongrede dünya ilaç devleri, kongreyi yakın tarassut altına aldılar. Kongre nedense Türk basınının pek ilgisini çekmedi.
     <br/>
     <br/>
     Aslında insanoğlunun varoluşundan beri uygulanagelen tıbbi yöntemler, modern tıbbın genel kabul görmesiyle birlikte yavaş yavaş terkedildi, unutuldu ve eski geleneksel tıbbi yöntemlerle özel olarak ilgilenen kimselerle sınırlı kaldı. Fakat modern tıbbın sanıldığı kadar etkili ve “uygun” tedavi yöntemlerine sahip olmadığı, hele hele suni ilaçlarla yapılan tedavilerin sebep olduğu yan etkiler bizzat uygulamalarda ortaya çıkınca “atadan kalma” yöntemler yeniden revaç buldu. Geleneksel tıbbın son 30 yılda bu denli ilgiye mazhar olması üzerine, binlerce yıllık tedavi metodları, modern tıp karşısında “alternatif” diye nitelendirildi. Dünyanın hemen her yerinde, bu arada Anadolu’da doğal tedavi yöntemleri uygulanagelmişti zaten.
     <br/>
     <br/>
     Alternatif tıbbın birçok dalı bulunuyor. Ayurveda (hayat bilgisi, koruyucu hekimlik denebilir), akupunktur (iğne ile iyileştirme), bitkilerle tedavi, bio enerji (hastaya bir başka vücuttan enerji vererek iyileştirme), hipnoz (uyutarak psikolojik tedavi), hacamat (bıçaklama), homeopati (benzerin benzerle iyileştirilmesi, mesela sıtmaya sebep olan kınakına’nın sıtmayı iyileştirmesi gibi), manuplatif (el ile) tedavi, müzikle tedavi ilk akla gelenler. Bunların yanında, bir kişinin geliştirdiği, ona has tedavi yöntemleri de oldukça çok sayıda. Kocaelili Nazif Aşut’un belfıtığı için geliştirdiği (hastalarına göre kesin iyileştiren) yöntem gibi.
     <br/>
     <br/>
     <br/>
     <br/>
     ILAÇ FIRMALARI SAVAŞIN NERESINDE?
     <br/>
     <br/>
     <br/>
     <br/>
     Şimdilerde, ilaç tröstlerinin merkezinde olduğu tartışmalar giderek şiddetleniyor. Araştırmalarımız sırasında konunun can alıcı noktasının şurada olduğunu farkettik: Modern tıbbın bazı yan etkilerinden ürken halk, “alternatifçilerin” kapısında sıraya girince, modern tıbbın üzerinde yapılandığı suni ilaç üreticisi büyük tröstler uyandı ve alternatifçilere karşı cephe aldı. Çünkü alternatif tıpçıların geliştirdikleri bitkisel ilaçlardan kimyasal ilaçlara nazaran hasta lehine kesin sonuç alınıyordu, hiçbir yan tesiri yoktu ve herşeyden önemlisi “sudan ucuzdu”. Bu gelişme karşısında etekleri tutuşan ilaç tröstlerinin gelirlerinin azalması, hatta bir süre sonra kepenkleri indirme ihtimali vardı. Tıp camiası, yöntemlerin pozitif ilimle açıklanamayan birtakım yönleri sebebiyle, alternatif tıp için şarlatanlıktan tutun da akıldışı uygulamaya; büyüden, psikolojik etkiyle iyileşmiş görüntüsü verme iddialarına kadar bir sürü ithamlar yapmaya başladı. Bu ithamlarda gerçek payı yok da değildi. Çünkü piyasadaki alternatif tıp uygulayıcılarının çoğu, bu işlerde iyi para olduğunu görüp işin içine bir taraftan dalmış kişilerdi ve yaptıkları da istismardan başka bir şey değildi. Modern tıp çevrelerinin bu şarlatanlara yönelttiği haklı eleştiriler, zamanla bir genelleme halini aldı.
     <br/>
     <br/>
     Alternatif tıp savunucuları ile karşıtları arasındaki savaşta dikkatler hep ilaç firmalarının üzerinde oldu. Ilaç tröstlerinin perde arkasında kalıp, bu savaşta bilimadamlarını kullandığı ileri sürülüyor. Savaşın boyutunun Batılı ülkelerde Türkiye’dekinden çok daha büyük olduğu bir gerçek. Çünkü dünyanın en büyük ilaç üreticileri Batı’da. Bu arada Almanya’da bitkisel ilaçların artık bir endüstri kolu haline gelmiş olduğunu hatırlatmakta yarar var. Bu ülkede 1993’te sağlık kuruluşlarına başvuran hastaların yüzde 65’i alternatif tedavi yöntemlerini tercih edince, ilaç tröstleri 1994 yılında savaş baltalarını çıkardı. Alternatif tıbba olan bu inanılmaz yönelişin önünü kesmek için yapılacak bir şey vardı: Modern bilimin onaylamadığı bu tür tedavi yöntemlerinin insan sağlığına zarar verdiğini dünya kamuoyuna göstermek. Bu strateji, ilaç tröstlerince benimsendikten hemen sonra uygulamaya konuldu ve sakat kalmış, vücudunda birçok sağlık problemleri olan insanlar medyada adeta “teşhir” edildi. Bu insanların alternatif tedavi yöntemlerini kullandıkları, sözkonusu yöntemlerin yan etkisinden bu hale geldikleri vurgulandı. Alternatif tıpçılar, modern tıpçıların bu stratejisi karşısında eli kolu bağlı oturacak değildi. Nitekim onlar da, propaganda gücü yüksek olmasa da, büyük maddi kayıplara uğrayan ilaç tröstlerinin bazı hasta ve sakat kişileri parayla satın alıp konuşturduklarını söylediler. Bu tartışmada kimin doğru söylediği henüz anlaşılabilmiş değil.
     <br/>
     <br/>
     Huzur Hastanesi Başhekimi Op. Dr. Ömer Aydın, alternatif yöntemlere tepkinin ilaç tröstlerinin bir oyunu olmadığını, aksine bunun bilim ve tıp adına olduğunu söylüyor ve “Bilimsel terbiye altına alınmadıkça bu tür metodları kabul etmemiz mümkün değildir” diyor.
     <br/>
     <br/>
     Görüşme talebinde bulunduğumuz ilaç firmaları, alternatif tıp konusunu açtığımızda nedense görüşmeye pek yanaşmadılar. Sadece, kendileriyle tabii tedavi uygulayan kimseler arasında herhangi bir meselenin olamayacağını söylemekle yetindiler. Türkiye’de ilaç firmaları ile “alternatifçiler” arasında henüz, Almanya’daki gibi bir kavga yaşanmadı ama bu, kavganın hiç çıkmayacağını anlamına da gelmez.
     <br/>
     <br/>
     Belçika Akupunktur Federasyonu Genel Sekreteri Dr. Ludo Kenens, Avrupa’da ilaç tröstleriyle alternatif tıp çevrelerinin kapışmasının bir realite olduğunu, kendisinin de işin içinde bulunduğunu ifade ediyor. Dr. Kenens, “Belçika’da akupunktura ve diğer doğal yöntemlere akademik bir nitelik kazandırmak istemiyorlar. Bunların başında dünyanın en büyük ilaç firmalarından Yansen var. Fakat yine de halk alternatif tedavi yöntemlerine büyük ilgi gösteriyor ve bunun için her yıl milyarlarca Belçika frangı harcıyorlar. Özellikle Isviçre’de kimyasal ilaç kullanımı çok azalmıştır. Bütün bunların Türkiye’de de yaşanması kaçınılmaz” şeklinde konuşuyor.
     <br/>
     <br/>
     <br/>
     <br/>
     TIP KALESININ GEDIKLERI
     <br/>
     <br/>
     <br/>
     <br/>
     Alternatif tıp konulu bir televizyon programında “alternatifçilere” karşı cansiperane bir mücadeleden sonra I.Ü. Cerrahpaşa Tıp fakültesi Öğretim Üyesi Prof. Dr. Hasan Yazıcı, şöyle diyordu: “Kızmamak elde değil. Sen yıllarını okumaya, öğrenmeye ver, sonra birileri çıksın, değil tıbbın temel disiplinleri olan anatomi ve fizyolojiyi, evrenin temel kurallarını açıklayan fizik ve kimyayı bile safdışı etmek cüretini göstersin. Neymiş, Yin’le Yang arasında bir enerji dengesi varmış da, akupunktur noktaları bu enerjinin musluklarıymış. Suyun hafızası olurmuş da homeopati bu hafızadan yararlanırmış. Azı dişiyle mide arasında adeta telepatik bir ilişki varmış da biri diğerine kumanda edebilirmiş... Yok, elinin körü.”
     <br/>
     <br/>
     Prof. Hasan Yazıcı, aslında bir gerçeğe parmak basıyordu: “O akşam bizim modern tıp akımının diğer üyeleri de Çanakkale geçilmez türünden bir uğraş verdiler.” Modern tıp mensuplarının alternatif tıbba karşı tavrına bakınca, Prof. Yazıcı’ya hak vermemek elde değil. Tıp dünyası ve sağlıkla ilgili yayın organlarının sayfalarında sık sık şiddetlenen mücadele zaman zaman medyaya da yansıyor. Tıp camiasının hoşuna gitmeyen, kendi içinden bilim adamlarının da alternatif tıbbı savunmaya başlaması ve daha kötüsü sayılarının giderek artması.
     <br/>
     <br/>
     Hatta öyle ki, kamuoyu önünde alternatif tıbba karşı acımasız saldırılar gerçekleştiren bilimadamları, iyileşmek için yine onlara başvuruyormuş. Hay Sağlık Merkezi’nde akupunktur ve ayurveda tedavisi uygulayan Dr. Ender Saraç, klasik tıpçıları daha da telaşlandıracak şu açıklamayı yapıyor: “Alternatif tıbba karşı televizyonlarda, gazetelerde yoğun eleştiri yapanların büyük çoğunluğu, aslında kendini ve yakınlarını bu yöntemlerle tedavi ettiren kişiler. Bize gelip, ‘Birkaç yıldır uğraşıyoruz, hastalık geçmiyor, acaba sizin yapacağınız birşey var mı? Kusura bakmayın biz orada öyle görünmek zorundaydık. Yoksa üniversitede bize başka gözle bakarlar’ diyorlar.”
     <br/>
     <br/>
     Dr. Nedret Akarpa, tıp fakültesi mezunu bir doktor. “Günlük hayatımızda soğan, sarmısak, bal, süt, maydanoz ve bir sürü bitkisel yiyecek yeriz de, bunları ilaç diye tanıtmaya gelince kıyamet kopuyor. Olmaz böyle şey. Buna, olsa olsa ilmî bağnazlık denir. Aspirinci doktor olmadığı gibi, sarmısakçı doktor da yok. Bilimselliğin statükoculukla karıştırılmamasını rica ediyorum” diyor.
     <br/>
     <br/>
     <br/>
     <br/>
     GIZEMLILIĞIN GÜCÜ
     <br/>
     <br/>
     <br/>
     <br/>
     Aslına bakılırsa halk kararını çoktan vermiş. Kanserli ya da sirozlu bir kişi bitkilerle iyileştiğinde, tıp çevrelerinin bilimsellik, pozitiflik gibi gerekçeleri artık kimseye kâr etmiyor. Kaldı ki, alternatif tedavi metodları, klasik tıpla kıyaslanamayacak kadar ucuz. Hastanelerde bir kalbin açılması bile en az 200 milyon lira. Fakat “Lokman Hekim”ler, birkaç milyon liraya, kalbin açılmasına bile gerek kalmadan aynı hastalığı iyileştirebiliyor. Hasta vatandaş, ne şekilde ve kim tarafından olursa olsun, iyileşmesine bakıyor ve doğruluğun ölçüsü bu oluyor. Anadolu’nun gezdiğimiz yörelerinde, modern tıbba karşı giderek büyüyen bir güvensizlik sezdik.
     <br/>
     <br/>
     Konya Ereğli’deki Lokman Hekim Hasan Hüseyin Özsarı, bitkilerden elde ettiği ilaçlarla birçok hastalığı tedavi etmiş. Özsarı, Türkiye’nin her tarafına yaydığı namını, işçiler aracılığıyla Avrupa’ya da ulaştırmış. “Lokman Hekim” Özsarı, bitkilerle tedavinin modern tıptan ayrı düşünülmemesi gerektiğini özellikle belirtiyor ve “Teşhisi modern tıp tarafından konulmamış bir hastayı ben zaten iyileştiremem. Modern tıpla koordineli çalışmak daha etkili kılıyor tedavileri. Hem, gelen her hastayı iyileştireceğimiz de düşünülmesin. Yani iyileştiremediğim hastalar da var. Bu tabii karşılanmalı” diye vurguluyor.
     <br/>
     <br/>
     Modern tıp mensuplarının önemli bir eleştirisi de, Doğu’ya ait tedavi yöntemlerini kullananların günübirlik ve rastgele uygulama yaptıkları şeklinde. Görüştüğümüz modern tıpçıların hemen hepsi, alternatifçilere bu eleştiriyi getirdiler. Isparta’da bitkilerden elde ettiği ilaçları ve terkipleri hastalara ücretsiz dağıtan Ali Ihsan Tola, bu iddiaya cevap olarak, “Bitkilerle tedavi olsun diğer tabii tedaviler olsun, bunların binlerce yıldan beri uygulanmış ve kesin neticeleri isbatlanmış ölçüleri vardır. Hangi bitkinin, hangi hastalıkta kaç gram ve ne şartta kullanılacağına kadar tesbit edilmiştir” diyor. Tola, “zakkumcu” Dr. Ziya Özel’in, kansere karşı geliştirdiği ilacın terkibini kendisinden aldığını söylüyor. Yakınları da, Özel’in birçok kez Tola’nın evine geldiğini doğruluyorlar.
     <br/>
     <br/>
     Eczacı Mustafa Aydıner’in Istanbul Fatih’teki eczanesi, daha çok bir baharatçı dükkanını andırıyor. Bitkilerle tedavi de yapan Aydıner, bitki ile tedavinin belli usul ve sisteminin olduğunu anlatıyor: “Dedelerimiz bitkilerle ilgili geniş tabanlı çalışmalar yapmışlar. Mesela Davud—i Antaki var, Teskeretü’l Antaki adlı kitabında 1712 tane bitkisel ilaç terkibi yazmış. Tarsuslu Osman Hayri Mürşit Efendi, Kenzü’l En’am isimli eserinde bitkilerle tedavinin ilke ve usullerini anlatır. Ebu Hanife Bin Davut’un Kitabü’n Nebatat isimli 6 ciltlik eseri var. Ve daha birçok kitap var. Batılılar bu kitaplardan faydalanıp bitkilerden ilaçlar yapıyorlar.”
     <br/>
     <br/>
     <br/>
     <br/>
     ŞARLATANIZM
     <br/>
     <br/>
     <br/>
     <br/>
     Bazı yöntemlerinin mevcut pozitif bilimlerle henüz açıklanamıyor olması aslında alternatif tıbbı halk nezdinde daha da çekici hale getiriyor. Mesela hipnotize edilerek narkozsuz ameliyata alınan hastalardan tek damla kan akmaması, kendi vücudundaki enerjiyi hastaya aktararak onu tedavi eden bio enerji uzmanları, vücutta enerji akışının sağlandığı 12 tane meridyen bulunduğu ve meridyenlerdeki enerji akışının bozulmasıyla hastalıkların ortaya çıktığı şeklindeki uygulama ve görüşler, tıp çevrelerini çileden çıkarıyor. Bütün bunların şarlatanlık olduğunu söyleyen sadece Prof. Hasan Yazıcı değil. Doktorasını Amerika’da yapan Dr. Yasemin Oğuz, alternatif tıbba bir isim koymuş bile: Şarlatanizm.
     <br/>
     <br/>
     Alternatif tıpçılar, iyileştirdikleri hastalıkların duyulmasının, yöntemlerinin bilinmesinden daha önemli olduğunu belirtiyor ve modern tıpçılarla tartışmaya girmekten kaçınıyorlar. Fakat gelen ağır eleştirilere dayanamayıp karşı saldırıya geçenler de var. Bunlardan biri Adana’nın Yüreğir ilçesinde hastalarını yıllardır bitkilerle tedavi eden Şemseddin Doğan. Kimyasal ilaçların zararlarına işaret eden Doğan, “Türkiye’de kültür seviyesinin düşüklüğü, kimyevi ilaçların zararlarının anlaşılmasını engelliyor. Doğum kontrol hapları göğüs kanserine, tansiyon ilaçları kansere ve erkeklerde iktidarsızlığa, antibiyotikler karaciğer, dalak, böbrek, safra kesesi tahribatlarına sebep oluyor” diyerek, modern tıbba adeta meydan okuyor.
     <br/>
     <br/>
     <br/>
     <br/>
     TIP BAĞNAZLIĞI MI?
     <br/>
     <br/>
     <br/>
     <br/>
     Modern tıp mensuplarının “Çanakkale geçilmez” sloganlarıyla alternatif yöntemleri reddetmesi, günümüz tıbbının yeniliklere, çeşitliliğe ve değişikliklere kapandığı, giderek bağnazlaştığı iddialarını da gündeme getiriyor. Dr. Yüksel Özdemir, hipnozcu. Belli çevrelerin bilim sahasında hegemonya oluşturmaya çalıştıklarını söylüyor. Dr. Özdemir, karşı tarafa teessüflerini şöyle dile getiriyor: “Bu çevreler kendi söylemlerini ve kabul ettirdiklerinin dışında hiçbir şeyi bilimsel saymama yoluna gidiyorlar. Alternatif tıbbın daha fazla gündeme getirilmesi durumunda daha fazla tantana koparacakları tehdidini savuruyorlar. Bunun sebebi şu: Ben sizi hipnoz etsem ve elinize bir madeni para versem, bunun para değil de bir ateş, kor parçası olduğunu söylesem, sizin elinizde üçüncü dereceden yanık oluşur. Fakat elinize kor parçasını versem, sonra da “bu bir paradır” desem, o ateş elinizi yakmaz ve bir parayı tutar gibi rahatça elinizde tutabilirsiniz. Işte sadece bu olay bile bütün materyalist felsefeyi kökünden yıkıyor. Bu gibi gerçeklerin daha geniş kitlelere duyurulması, tıp dünyasındaki hegemonyayı yıkacağı için korkuyor ve saldırıyorlar.”
     <br/>
     <br/>
     Yine bir hipnoz uzmanı, Van 100. Yıl Üniversitesi Tıp Fakültesi’nden Doç. Dr. Muhterem Ercan da benzer iddiaları dile getiriyor: “Müsbet ilim, modern tıp gibi ifadelerle, gerçekte materyalist ve pozitivist görüş doğrultusunda şekillenmiş anlayış kastediliyor. Bu anlayışı zedeleme ihtimali sezilen herşey, gerçek ve doğru olsa bile reddedilmekte, görmezlikten gelinmekte ya da kötülenmeye, dışlanmaya çalışılmakta. Bunlar, tarafsız bilim adamı anlayışına yakışır davranışlar değildir.”
     <br/>
     <br/>
     <br/>
     <br/>
     ASIL TEPKI ISTISMARCILARA
     <br/>
     <br/>
     <br/>
     <br/>
     Alternatif tedavi yöntemlerinin halk tarafından çok kolay kabul görmesi, burnu iyi para kokusu alan sahtekarları harekete geçirmiş. Bu iş için gezdiğimiz Anadolu’da “Lokman Hekim”lerin mantar gibi çoğaldığını gördük. Her hastalığa aynı tür ottan yapılmış ilaçları verdiğini bizzat tesbit ettiğimiz istismarcılar bile halk tarafından büyük ilgi görüyor. Akupunkturculara sadece Istanbul, Ankara, Izmir gibi büyük kentlerde değil, Anadolu’da bile sık sık rastlanmaya başlanmış. Konya Ereğli’de, dedesi ve kayınpederinden devraldığı mesleğini yaklaşık 30 yıldır sürdüren Lokman Hekim H. Hüseyin Özsarı, bu işlerin çıkarcıların eline geçmek üzere olduğunu ve lokmanlığın adının kötüye çıkmasından korktuğunu söylüyor.
     <br/>
     <br/>
     “Biz alternatif tıbba karşı değiliz ama istismara karşıyız” diyerek, belki de tıp çevrelerinin tavrına açıklık getiren Dr. Ömer Aydın, “Mesela bugünlerde bir polen şarlatanlığı var. Her türlü derde deva diyorlar. Dünyanın parasını kaldırdılar, özellikle muhafazakar kitlelerden. Hangi kanserli polen içip kurtulmuş? Bu tür olaylar istismardır. Bu iş ilmi bir terbiye altına alınmalıdır. Türkiye’de bu tür işleri düzenleyecek bir kurum oluşturulmalıdır” diyor.
     <br/>
     <br/>
     <br/>
     <br/>
     TERBIYELI TEDAVI
     <br/>
     <br/>
     <br/>
     <br/>
     Dr. Aydın’ın “terbiye” dileği, bizzat alternatif tıp çevrelerinin de dilinden düşmüyor. Çünkü onların canı daha çok yanmış istismarcılardan. Akupunkturun hem Türkiye’deki, hem de dünyadaki en büyük isimlerinden Akupunktur Derneği Başkanı Dr. Nüzhet Ziyal, “Bu işi şarlatanlığa dökenler de var. Şu ana kadar 150 kişiye diploma verdim; onlara, bu işi çıkar amaçlı kullanmayacakları, zayıflama amaçlı çalışmayacakları şartını koştum” diyor.
     <br/>
     <br/>
     Gerek alternatif tıbbı eleştiren bilimadamları, gerekse alternatifçiler, bu tedavi metodlarının “terbiye” edilmesi ve çıkarcıların elinden kurtarılması gerektiğini, bunun, alternatif tıbbın kabul edilmesi ve itibar görmesinde büyük etkisi olacağı görüşündeler. Bu niyetin ilk adımı sağlık bakanlığı öncülüğünde gerçekleşiyor. Bakanlık, şimdilik bir Akupunktur Komisyonu oluşturarak, başına Prof. Dr. Filiz Tüzüner’i getirdi. Prof. Tüzüner’den, Türkiye’de ilk akupunktur kürsüsünün Ankara Üniversitesi’nde 1996 Nisanı’nda kurulacağını öğreniyoruz.
     <br/>
     <br/>
     Ege Üniversitesi Eczacılık Fakültesi Farmakognozi Anabilim Dalı Başkanı Prof. Tekant Gözler, fakültede bitkilerin tıbba kazandırılması için önemli bir çalışma yapıyor: “Biz bilimsel olarak fitoterapide kullanılan bitkilerin Türkiye’de yetişen örneklerinin değerini tesbite çalışıyoruz. Bir bitkinin ve türevlerinin bütün bilimsel verilerini iki yılda bitiriyoruz” şeklinde açıklamada bulunuyor Tekant Gözler.
     <br/>
     <br/>
     Prof. Tekant Gözler ve öğrencilerinin faaliyetinin hükümet tarafından desteklenmesi, bitkilerin gücünün istismarcıların elinden alınarak, insanlara ilmi metodlarla sunulmasını sağlayacak.
     <br/>
     <br/>
     Yapılması gereken, akupunktur için yapıldığı gibi, diğer alternatif tedavi yöntemleri için de Sağlık Bakanlığı bünyesinde bir an önce çalışmalara başlanılması. Onların da disipline edilmesi ve meydanın istismarcılara, çıkarcılara bırakılmaması. Ege Üniversitesi Eczacılık Fakültesi Öğretim Üyesi Doç. Ulvi Zeybek, konunun bir kanunla düzenlenmesi ve tıbbi bitkilerin eczacılar tarafından işlenerek, doktorların da bunları hastalara uygulanması gerektiğini belirtiyor.
     <br/>
     <br/>
     Seviyesiz ve sonuç getirmeyecek tartışmalar bir yana, modern tıpla alternatif tıbbın sırt sırta vererek bir dayanışma içerisinde olmasının insanlığa yararlı olacağı tartışma götürmez bir gerçek.
     <br/>
     <br/>
     <br/>
     <br/>
     Hacamat'la tedavi
     <br/>
     <br/>
     Alternatif tedavi yöntemlerinin en ilginçlerinden biri de hacamat. Atadan kalma mesleğini Istanbul Fatih’te sürdüren Abdülbaki Tumaç, Türkiye’nin sayılı hacamatçılarından biri. Hacamat, birçok hastalıkta kullanılıyor. Abdülbaki Tumaç, hastalıkların, kanın akmayıp kılcal damarlarda tıkalı kalmasından dolayı oluştuğunu belirtiyor ve şöyle diyor: “Hacamat, kılcal damarlardaki durgun siyah kanı almaktır. Aslında bu tıkalı kalan kan, ölen hücrelerdir. Kılcallar çalışamayınca onların işini atardamarlar üstlenir. Atardamarın yükü artınca da vücutta tahribat başlar. Vücut ölen hücreleri yeterince dışarı atamayınca hastalık oluşur. Işte biz bu ölü hücreleri hacamatla alıyoruz.”
     <br/>
     <br/>
     Hacamat, Tumaç’ın belirttiğine göre, Allah (c.c.)’ın melekler vasıtasıyla Hz. Muhammed’e bildirdiği ve tarif ettiği bir tedavi yöntemi, yani sünnet. 65 yaşındaki hacamatçı, Resulullah’ın hacamat konusunda 5 adet hadis—i şerif buyurduklarını belirtiyor. Bunlardan biri şöyle: “Sefer ediniz şifa bulunuz, oruç tutunuz şifa bulunuz, hacamat olunuz şifa bulunuz.”
     <br/>
     <br/>
     Abdülbaki Tumaç, hacamatın 70 ila 72 arasında rahatsızlığa şifa olduğunu açıklıyor. Başağrısı, göz, kulak rahatsızlıkları, sinir hastalıkları, diş eti ve boğaz hastalıkları, romatizma, sırt ve bel ağrıları, siyatik, kan, kalp ve damarla ilgili hastalıklarda hacamat birebirmiş. Öyle vücudun her yerine hacamat yapılamıyor. Tumaç, her hastalık için belli hacamat bölgeleri olduğunu söylüyor. Sırt ağrıları için iki kürek arasına; kalp için arkadan kalp hizasına gelen sırta; romatizma, bel ağrıları ve siyatik için bel ve ayakların belli yerlerine hacamat yapılıyor. Ciğerler ve dalaktaki rahatsızlıklar için koldan; yüz, göz, kulak, burun, diş ile ilgili hastalıklarda iki omuz arasından; çıban, uyuz, sivilce, nikris, basur, bacak şişmesi, musare, rahim hastalıkları ve sırtta oluşan kaşıntılar için iki kalça arasından hacamat yapılıyor. Yan etkisi ise hiç yokmuş.
     <br/>
     <br/>
     Hacamatla tedavi şeklini Abdülbaki Tumaç şöyle anlatıyor: “Önce, bardak vb. den oluşan kupayı kan alınacak yere vuruyor, orayı havasız bırakıp uyuşturuyoruz. Aynı yeri neşterle et ile deri arasını 2 veya 3 milim çiziyoruz. Sonra kupayı neşterlenen yere tekrar vuruyoruz. Kılcal damarlardan kan gelmeye başlıyor. Bunu genellikle üç defa tekrarlıyoruz. Tedavi 20—25 dakika sürüyor. Ortalama 300—350 gram kadar kan çıkarılıyor.”
     <br/>
     <br/>
     Hz. Muhammed(s.a.v) bir hadis—i şeriflerinde, hacamatın önemini şöyle buyurmuş: “Damardan veya deriden kan aldırmak, tedavi olduğunuz şeylerin en faydalılarındandır.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21691), [web.archive.org (arşiv bağlantısı)](http://web.archive.org/web/20060422050950/http://www.aksiyon.com.tr:80/detay.php?id=21691)
