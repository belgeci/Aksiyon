# Kısa operasyonun kârı

*Ahmet Dinç 2001.02.24*

<div>
 <p class="spot">
  Son bir yıldaki 12 büyük operasyonla, devletin katrilyolarca parayı kurtardığı anlaşıldı.
 </p>
 <p class="metin">
 </p>
 <img border="0" src="/web/20020501063503im_/http://www.aksiyon.com.tr/2001/325/resimler/Kisa.jpg"/>
 <p class="metin">
  Türkiye Büyük Millet Meclisi'nde FP Erzincan Milletvekili Tevhit Karakaya'nın Devlet Bakanı Devlet Bahçeli'ye, cevaplanması istemiyle sorduğu sorular, krizler ve sıkıntılarla yatıp kalkan Türkiye için ferah bir nefes alınmasının yolunu açtı. Karakaya, ülkede son bir yıldır yapılan çeşitli operasyonların ülke ekonomisine yaptığı katkıların ne olduğunu soruyordu: "12 büyük temizlik operasyonundan 3.5 katrilyon katkı sağlandığı doğru mudur? Hangi operasyondan ne kadar katkı sağlanmıştır? 3.5 katrilyon, buzdağının görünen yüzü ise görünmeyen yüzü ne kadardır?"
 </p>
 <p class="metin">
  Bahçeli, buzdağının görünmeyen yüzüne dair bir şey belirtmedi fakat, verdiği yazılı cevapta 12 büyük operasyonun devlet kasasına getirisi hakkında "Toplamı 3.5 katrilyonu aşıyor" dedi ve şöyle sıraladı: Paraşüt operasyonu: 500 trilyon, Hayal operasyonu: 100 trilyon, Kasırga—1: 750 trilyon, Kasırga—2: 750 trilyon, Kasırga—3: 400 trilyon, Buffalo operasyonu: 500 trilyon, Matador operasyonu: 500 trilyon, Sis operasyonu: 100 trilyon, Balina operasyonu: 100 trilyon, Fırtına operasyonu: 100 trilyon, Kartal operasyonu: 11 trilyon, Serhat operasyonu: 5 trilyon.
 </p>
 <p class="metin">
 </p>
 <p class="arabaslik">
  Bir ara vergi rekortmeni bile olan genelev patroniçesi Matild Manukyan öldü.
 </p>
 <p class="metin">
  Cumhurbaşkanı Sezer'in, batık bankaları denetlemek için talimat verdiği Devlet Denetleme Kurulu müfettişleri, ilk iş olarak Ziraat Bankası'nı incelemeye aldı; bankanın son 10 yıldaki bütün işlemleri mercek altında.
 </p>
 <p class="metin">
  Aralarında Türkiye'nin de bulunduğu, gelişmiş ve gelişmekte olan 17 ülkenin katıldığı G—20 zirvesi İstanbul'da yapıldı.
 </p>
 <p class="metin">
  Kumarhaneler Kralı Ö. Lütfi Topal'ın sağ kolu Aliye Kara, bir televizyon programında, "Türkeş, Topal'dan 5—6 milyon dolar aldı" iddiasında bulundu.
 </p>
 <p class="metin">
  Çete lideri Nuri Ergin'in (Nuriş) ağabeyi Nejat Ergin ve bir adamı, esnaftan haraç aldıkları gerekçesiyle tutuklandı.
 </p>
 <p class="metin">
  İnsan Hakları Derneği'nin amaç dışı faaliyette bulunduğu gerekçesiyle, kapatılması için dava açıldı.
 </p>
 <p class="metin">
  İstanbul'da minibüsçülerden haraç aldıkları ve para karşılığı minibüs hattı sattıkları belirlenen, aralarında Trabzonspor eski yöneticilerinden Ali Kemal Aktürk'ün de bulunduğu 51 kişi gözaltına alındı. Çetenin aldığı haracın 20 trilyonu bulduğu söyleniyor.
 </p>
 <p class="metin">
  Brezilya'da 18 cezaevinde 10 bin mahkum aynı anda isyan etti, onlarca kişi öldü. Başkentin İlk Komandosu adlı örgütün üst düzey 10 yöneticisinin başka cezaevlerine nakledilmesi kararı üzerine başlayan isyanda, devletle isyancıların anlaşması için arabulucular görevlendirildi.
 </p>
 <p class="metin">
  Sabah Gazetesi sahibi Dinç Bilgin ve Yayın Yönetmeni Zafer Mutlu için, Etibank soruşturması kapsamında yurt dışına çıkış yasağı getirildi.
 </p>
 <p class="metin">
 </p>
 <p class="arabaslik">
  —Ankara'da unutulduk, hukukun bazı kompartımanları bizi unuttu (Yahya Murat Demirel— Yeğen).
 </p>
 <p class="metin">
  —Dayımı rahat bırakın, mezarının getirilmesini de, vatandaşlığı da istemiyoruz (Ayşe Yaltırık— Nazım Hikmet'in yeğeni).
 </p>
 <p class="metin">
  —Nazım için imza atarsam Şeyh Sait'e de atmam lazım (Abdülhalık Çay—Devlet Bakanı).
 </p>
 <p class="metin">
 </p>
 <p class="arabaslik">
  Selçuk Parsadan (Tahliye oldu, daha cezaevi kapısında "işleri" yoluna soktuğu görülüyordu, tahliye haberleri için bir tv kanalıyla anlaşmıştı).
 </p>
 <p class="metin">
 </p>
 <p class="arabaslik">
  Reha Muhtar (Urfalı Yılmaz'la Erivanlı Gayena'yı, habercilik endişesini ve Muhtarvari acayipliklerini de aşıp, insani bir davranışla evlendirdi, Ermeni iddialarına da  göğüs gerdi).
 </p>
 <p class="metin">
 </p>
 <p class="arabaslik">
  —Yolsuzluk incelemelerinden niçin rahatsız oluyorsunuz? Gocunduğunuz bir şey mi var? (A. Necdet Sezer—Cumhurbaşkanı).
 </p>
 <p class="metin">
  —Başbakanla böyle konuşamazsın. Nankör. Seni halk seçmedi. Bu üç genel başkan seçtirdi (Hüsamettin Özkan— Başbakan Yardımcısı).
 </p>
 <p class="metin">
 </p>
 <p class="arabaslik">
  8.000.000.000 $: Sezer—Ecevit krizinin Türkiye'ye maliyeti.
 </p>
 <p class="metin">
 </p>
 <p class="arabaslik">
  Yeşil ölmedi, yaşıyor!
 </p>
 <p class="metin">
  Milli iftihar vesilelerimizden Yeşil,  yine gündemde. Köprü altlarında öldürdüğü insanlarla değil, bu defa kendi ölümüyle gündemde. Önce, ağabeyi Bahattin Yıldırım, kardeşinin büyük ihtimalle öldürüldüğünü açıkladı. Ardından Mehmet Eymür, bir görevden döndükten iki gün sonra, 2 Aralık 1996'dan itibaren Yeşil'den haber alamadıklarını söyledi. Bir büyük istihbarat teşkilatının, uzun süre hizmetini gördüğü bir elemanının izini 2 gün içinde yitirivermesi garip.
 </p>
 <p class="metin">
  Oysa ki Yeşil'i, kaybolduğu iddia edilen tarihten sonra gören, onun "icraatlarına" bir şekilde şahit olan o kadar çok insan var ki. Yeşil'i ölü göstermekten ve kamuoyunu bu yönde ikna etmekten birileri bir fayda umuyor sanki.  ANAP'lı Eyüp Aşık'ın, "Yeşil'in yaşadığı" düşüncesinde olması bir yana, onun, geçtiğimiz senenin önemli bir kısmını Elazığ Hazar Gölü kıyısında geçirdiği biliniyor. Akın Birdal suikastinin ardından, "sen artık fazla oluyorsun" diyen bazı güçlerin Yeşil'i tasfiye etmeyi düşündüğü, ardından vazgeçildiği, onun da Ankara'dan, uzmanlık talimini yaptığı G. Doğu'ya gittiği söyleniyor. Antalya'nın yanında, son zamanlarda Adana'da sık görülmeye başlanan Yeşil'in Suriye Muhaberat'ıyla ilişkiye geçtiği, bunun yanında, G. Doğu'da "görev yaptığı " sırada tanıdığı bazı resmi sıfatlı kişilerden kendine hatırı sayılır güçte bir tim oluşturduğu iddiaları da dolaşmakta. İddialara göre Yeşil, Okkan suikastinin hemen arkasından, G. Doğu kökenli ünlü bir işadamına mektup göndererek, "Senin de başına gelmesini istemiyorsan verirsin" dediği yüklü bir haraç istemiş; işadamı ve ona ait işyerleri sıkı güvenlik altına alınmış.
 </p>
 <p class="metin">
 </p>
 <p class="arabaslik">
  "Krizin sebebi Anayasa"
 </p>
 <p class="metin">
  Sezer—Ecevit krizinde en önemli "öznelerden" biri şüphesiz, karşılıklı fırlatılan Anayasa idi. Her ikisinin anayasadaki yerlerini Anayasa Hukuku Profesörü Burhan Kuzu'ya sorduk:
 </p>
 <p class="metin">
  —Anayasaya göre hangisi haklı?!
 </p>
 <p class="metin">
  Bu anayasanın getirdiği hükümet modeli karmakarışık. Bilimadamları bile anayasanın getirdiği hükümet modelinin ne olduğu konusunda anlaşmış değil. Başkanlık sistemi mi, parlamenter rejim mi olduğu belli olmayan, nerede durduğu anlaşılamayan bir yapı öngörüyor anayasa. Bunu Türkiye kaldıramaz. Anayasa değişmeli.
 </p>
 <p class="metin">
  —Anayasayı cumhurbaşkanı mı korur?
 </p>
 <p class="metin">
  Bulunduğu yer Anayasa Mahkemesi değil, cumhurbaşkanlığı koltuğu. Hareketleri genelde doğru olmakla beraber belki yöntem ve tavır olarak sert gözükmesi, işi başkanlık modeliymiş gibi bir havaya sokuyor. Bu gibi durumlarda illa bir tarafın dediği olacaksa başbakanın dediğinin olması lazım, çünki halka hesap verecek olan odur. Cumhurbaşkanı, parlamenter rejimin gereğini dikkate alarak daha dikkatli ve esnek olmalı.
 </p>
 <p class="metin">
  —Kavganın asıl sebebi ne, Anayasa'yı tarafların farklı yorumlaması mı?
 </p>
 <p class="metin">
  Birinci sebep o gözüküyor. Bu yorumlamada her iki tarafın da samimi davrandığını düşünüyorum.
 </p>
 <p class="metin">
  —Denetimin denetimine izin veriyor mu anayasa?
 </p>
 <p class="metin">
  Anayasa iki konuyu, yargıyı ve TSK'yı denetimden istisna tutmuş. Bunların haricinde diğer her alanda istisna tanımamış, bütün kamu kesiminde DDK'ya denetim hakkı vermiş. Şu anda aslında kamu kurumları 13 yolla denetleniyor. Sayıştay'dan Teftiş Kurulu'na kadar var. Cumhurbaşkanı, bir de ben denetleyeyim bakayım ne var ne yok derse, bu sıkıntıya sokuyor, güvensizlik doğuruyor. Demirel ve Özal zamanlarında DDK çok çalışmadı, ikisi de bazı meseleleri kendileri çözüyordu. Şimdiyse cumhurbaşkanı tarafsız kalmak ve hakem olabilmek için bu kurulu hareket geçirmek istiyor. Böyle olunca sanki Sezer idareyi ele almak istiyor gibi bir imaj çıktı. Cumhurbaşkanı, haklılığının yanında eğer yetkilerini çok keskin ve net kullanacak olursa kesinlikle sistem tıkanır.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020501063503/mailto:ahdinc@superonline.com">
   ahdinc@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/325/karakutu/1.htm), [web.archive.org (arşiv bağlantısı)](http://web.archive.org/web/20020501063503/http://www.aksiyon.com.tr:80/2001/325/karakutu/1.htm)
