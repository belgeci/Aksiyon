# Futbolun "kesintisiz" başağrısı

*Ahmet Dinç 1997.08.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'nin en az üçte birini çok yakından ilgilendiren ibretamiz bir olay cereyan ediyor bugünlerde.
  </font>
 </div>
 <div id="newsText">
  <font class="detail-text">
   Fenerbahçelileri daha yakından ilgilendiriyor konu. Dahası, sadece bir kişi yüzünden, şu bir gerçek ki Fenerlilerin takımlarına eski muhabbetleri kalmadı. Fenerbahçe'nin başkanı Ali Şen, milyonlarca taraftar adına takımı  her gün yeni bir kılığa soktuktan sonra, en son "8 yıllık kesintisiz eğitime" ve Time'ın anketine hizmetkar kıldı. Kendi verdiği rakamla 25 milyon Fenerbahçeliyi "kesintisiz"e gönüllü yapan Şen, Trabzonspor hezimetine çıkarken, futbolcuların eline, "8 yıllık kesintisiz eğitim milletimize hayırlı olsun" yazılı pankart tutuşturdu. Milyonlarca Fenerbahçelinin değil, sadece tribünde paralı olarak bağırttığı "Ali Şen Başkan, Fenerbahçe Şampiyon"cuların başkanı olan Şen, hızını alamayıp bu defa da Time dergisinin düzenlediği "20. yüzyılın 100 önemli şahsiyeti" anketinde Atatürk'e oy vermeleri için taraftara çağrıda bulunup, kulüp üyelerine de birer mektup yazdı. Bunu, BİMAŞ'tan aldığı milyon dolarların hatırına yaptığı şeklinde söylentiler dolaşıyor.  İskandinav ülkelerinde hakkında arama emri bulunan Şen, "sırtına kurşun gibi ağır gelen işlerini yüzünün akıbeyazıyla halledebilmek için, 25 milyon taraftarı bulunan koskoca bir takımı resmen kullanıyor" diye düşünen insan sayısı hiç az değil.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2912-futbolun-kesintisiz-basagrisi.html), [web.archive.org (arşiv bağlantısı)](http://web.archive.org/web/20120204042754/http://www.aksiyon.com.tr:80/aksiyon/haber-2912-futbolun-kesintisiz-basagrisi.html)
