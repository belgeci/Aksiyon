# Hava Olimpiyatı'nda ilk facia

*Ahmet Dinç 1997.09.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk Hava Kurumu'nun vatandaştan zorla topladığı deri paralarıyla düzenlediği 1. Hava Oyunları daha başlamadan ilk faciaya ve ilk ölüme şahitlik etti.
  </font>
 </div>
 <div id="newsText">
  <font class="detail-text">
   Aydın'da prova uçuşları yapan Endonezya ekibinin kaptanı Sumanto Soemitro, tek kişilik uçak/planörünün düşmesi sonucu feci şekilde can verdi. Aydın'ın Tepecik köyü yakınlarındaki Çıldır Havaalanı'nda çalışmalarını sürdüren Soemitro'nun kanat ve kuyruk takımıyla küçük bir uçağı andıran, uçaklardaki gibi lövye ile kumanda edilen ultralayt tipi hava aracı arızalandı. Arızalanan irtifa dümeni tamir edildikten sonra deneme uçuşlarına devam etmek üzere havalanan Soemitro'nun aracı yine arızalandı. Tarlaya inmek istediyse de başarılı olamayan Endonezya ekibinin kaptanı, hızla toprak zemine çakıldı. Ultralaytın parçaları DSİ kanalına düştü. Galiba, bu tür kazaların bolca olacağını tahmin etmiş olmalı ki, THK'nın alanda hazır tuttuğu iki doktor hemen ağır yaralı pilotu helikopterle hastaneye kaldırdı ama pilot kurtarılamadı. Cenaze Endonezya konsolosuna teslim edildi. Oyunlar İstanbul, Eskişehir, Efes, İzmir, Aydın, Denizli, Ankara, Antalya ve Ürgüp'te gerçekleştiriliyor. Katılımcı ülkelerin elçileri, oyunlar boyunca buralarda "hazır" bulunsa iyi olacak gibi.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2958-hava-olimpiyatinda-ilk-facia.html), [web.archive.org (arşiv bağlantısı)](http://web.archive.org/web/20120204042407/http://www.aksiyon.com.tr:80/aksiyon/haber-2958-hava-olimpiyatinda-ilk-facia.html)
