# Dıkkat, müfettış gelemıyor!

*Ahmet Dinç Bilinmeyen-tarih*

<div>
 <font>
  <img border="0" height="1" src="/web/20050225005005im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005005im_/http://www.aksiyon.com.tr/resim/390/34.jpg" vspace="5"/>
  </p>
 </font>
 <font class="content">
  Bir devlet yapısında işlerin  suiistimalden arınmış şekilde yürümesini kontrol eden denetimciler bugünlerde oldukça sıkıntılı. Devlet müfettişlerini bünyesinde toplayan DENETDE, yolsuzlukların çığ gibi büyüdüğü bir ortamda müfettişliğin misyonunu ve onurunu korumak için uğraşıyor.
 </font>
 <br/>
 <p>
  <font class="content">
   Denetleme ve müfettiş kavramı hayatımıza ilkokul yıllarında girer genelde. Öğretmen, ‘müfettiş gelecek’ deyip binbir telaş içinde sınıfı cici şeylerle süsletir, temizletir, her öğrenciye nasıl davranması gerektiğini hatırlatır; müfettiş gelip gittikten sonraysa eski ‘karadüzen’e geri dönülür.
   <br>
    <br>
     Aynı manzarayı, askerlik yapmış her Türk genci kışlada da yaşamıştır mutlaka. Okul veya kışladan daha geniş yapılanmalara, mesela devlete gelindiğinde denetim çok daha hayatî bir pozisyona, renge bürünüyor. Kurumların işleyişini, mali yapılarını, suiistimalleri, yolsuzlukları denetleyen teftiş birimleri mevcut. Son yıllarda Türkiye’deki yolsuzlukların, hortumlamaların haddi hesabı yok. Müfettişlere haliyle çok iş düşüyor. Çivilerin çıktığı bir ortamda görev yapan denetleme görevlilerininki, en zor ve en hassas iş olsa gerek.
     <br>
      <br>
       Birinci Özal Hükümeti kurulurken, programda, ‘denetim, gelişmenin önünde engeldir’ şeklinde bir ifade bulunuyordu. Bu cümle, o zamanki aşırı devletçi ve kırtasiyeci yapıya da bir gönderme yapma amacı taşıyordu belki. Ama bugünün Türkiye’sinde de denetim mekanizmalarını ‘engel’ olarak görenler var; ilerleyen satırlarda temas edeceğimiz biraz farklı bir gerekçeyle.
       <br/>
       <br/>
       Çeşitli kurum ve kuruluşlarda teftiş görevi yapan denetim elemanlarının, altında toplandığı bir çatı var: DENETDE, yani Devlet Denetim Elemanları Derneği. Başında, kendisi de bir müfettiş olan Atılay Ergüven bulunuyor. Çeşitli kurum ve kuruluşlarda denetim görevi yapan yaklaşık 3 bin 200 kişiyi bünyesinde bulunduruyor. Ülke çapında denetim yetkisi olan denetim elemanları üye olabiliyor; belediye müfettişi gibi yerel görevliler tüzük gereği üye olamıyor. Dernek 25 yıllık bir geçmişe sahip. Daha önce federasyon şeklinde örgütlüymüş; 80 sonrasında Dernekler Yasası’nın değişmesiyle derneğe dönüşmüş. Özel sebeplerden dolayı üye yapılmayan Maliye ve Adalet bakanlıklarının müfettişleri dışında devletin bütün denetim elemanları derneğe üye. Ergüven, “Amacımız ilerde bir oda şekline dönüşmek” diyor.
       <br/>
       <br/>
       Ergüven ve ekibi 1999’da DENETDE’nin yönetimini alınca, dernek daha bir canlanmış, yolsuzluk ve her türlü olumsuzluk iddialarını daha bir ‘memleket meselesi’ halinde algılayıp, o misyonla takip etmeye başlamışlar.
       <br/>
       <br/>
       Derneğin adını 25 yıldır duymayanlar, Ergüven ekibinin yönetime gelmesiyle birlikte DENETDE’den ve yolsuzluklara karşı mücadelesinden haberdar olmaya başladı. Dernek bünyesinde vakıflar, bankacılık, ekonomi, madencilik, maliye, gümrük gibi alanlarda komisyonlar oluşturuldu. Ayrıca bir de Yolsuzluklarla Mücadeleyi İzleme Komisyonu var. Bu komisyonlar, alanlarına giren konuları takip ediyor.
       <br/>
       <br/>
       Dernek olarak yolsuzluklarla ilgili rapor, tespit, ihbar vb. çalışmalarını hükümete, bakanlara, cumhurbaşkanına ve ilgili yerlere bildiriyorlar. Yolsuzluklarla mücadelenin nasıl daha iyi yürütüleceği ve denetimin nasıl işlevsel hale getirileceğine ilişkin görüşlerini, hatta hazırladıkları kanun tasarısı taslaklarını da sözkonusu makamlara ulaştırıyorlar.
       <br/>
       <br/>
       Denetim horlanıyor
       <br/>
       <br/>
       Türkiye’deki denetim mekanizmasının kıyısından bir haberci olarak dahi bakıldığında, ülkede derin bir denetim sorunu ve denetimsizlik kaosu olduğunu fark etmemek imkansız. Bunda en büyük etken, çeşitli sebeplerle denetimden kaçmak isteyen siyasal ve bürokratik sınıftan kimselerin, denetim mekanizmalarını atıl, etkisiz ve hatta devredışı bırakmaya yönelik atraksiyonlar. Sokaktaki vatandaşın bile fark etmekte zorlanmadığı bu gerçeği, DENETDE Başkanı Atılay Ergüven, “Türkiye’nin son yıllarda yaşadığı ekonomik sıkıntı ve yolsuzlukların ana kaynağı denetimsizliktir. Türkiye’de denetim sürekli aşağılandı, itelendi.” şeklinde formüle ediyor.
       <br/>
       <br/>
       Üzeri örtülemeyecek bir gerçek var ki, halkımız, ne denetlenmekten, ne de denetlenmesi gerekeni ilgili kurum ve kişilere bildirmekten hoşlanıyor. Asya’nın sonsuz/sınırsız steplerinde sınırlanmadan, denetlenmeden at koşturan atalarımızdan geçen bir özellik olsa gerek. Ne denetlemeyi, ne denetlenmeyi seviyoruz. Oysa Batılı katılımcı demokrasilerde, toplumun her kesimi ve sivil toplum örgütleri denetleme faaliyetine katkıda bulunuyor. Türkiye’de bu konudaki isteksizliğin temelinde biraz da, son yıllarda toplumun alt katmanlarına kadar inen ‘kirlenmenin’ payı var. Ergüven, “Vatandaş herhangi bir resmi dairede rüşvet vermeden işini göremez oldu. Türkiye’de insanlarımız denetim olgusuna katılmıyor. Bunun sebebi insanlar sindirilmiş, korkutulmuş. Sanki ispiyoncu, muhbir gibi değerlendirilir düşüncesiyle insanlar ihbar etmekten korkuyor. Bir kısmı da bunun ahlak kurallarıyla bağdaşmadığını düşünüyor.” diyor.
       <br/>
       <br/>
       “Görev yapamıyoruz”
       <br/>
       <br/>
       Kamu kurum ve kuruluşlarında adeta patlama halinde yaşanan yolsuzluk olayları, dikkatlerin müfettişler üzerinde toplanmasına sebep oluyor. Denetim elemanlarının, görevlerini ideal anlamda yerine getirip getiremediklerini sorduğumuz Ergüven’den, “Hayır, yerine getiremiyor” cevabını alıyoruz.
       <br/>
       <br/>
       Atatürk’ten sonra başlayan çözülme ve idari zafiyet belirtilerinin bugünlere geldiğini anlatan Ergüven, olayı yolsuzluk– denetim denkleminde şöyle değerlendiriyor: “En az politize olmuş kesim müfettişlerdir. Fakat denetim elemanları içinde de bozulma var. Denetimin çalışamamasının sebebi idarenin politize olması, sık sık af yasalarının çıkartılması, mali, disiplin ve sicil afları çıkartılması. 657 sayılı devlet memurları kanununa göre aylıktan kesme ve daha yukarı ceza alanlar görevden alınmak zorunda. Ama böyle olmuyor. Aflarla geri geliyor ve dahası yükseliyorlar yolsuzluk yapanlar.  Denetim elemanları niteliksizleştirilmeye çalışıldı, sıradan bir memuriyet haline geldi. Daha önce müsteşar düzeyinde ücret alıyordu, şimdi daire başkanı düzeyinde ücret alıyor müfettişler. Bu iktidarların kastı ve başarılı da oldular.”
       <br/>
       <br/>
       Denetime Yargıtay modeli
       <br/>
       <br/>
       Denetim altında olmayan ya da yeterli denetimi yaptırılmayan siyasi, bürokratik ve ekonomik faaliyetlerin, bir devlet modelindeki felaket boyutunu uzun boylu anlatmaya gerek yok. Tehlike önceliği sıralamasında yolsuzluğun ilk sıraya alınmasının gündeme bile gelmesi, devleti yönetenlerin tehlikeyi fark etmiş oldularını gösteriyor. Fakat farkına varmak herşeyi önlemeye yetmiyor. Öncelikli olarak işleyiş üzerindeki denetimi Batı standartlarında etkinliğe kavuşturmak gerekiyor. Bu noktada DENETDE Başkanı’nın önerdiği bir model var: “Türkiye’de denetim objektif ve bağımsız hale nasıl gelir? Ulusal enetim Kurumu adı altında Yargıtay modeli bir yapılanma olur, tüm denetim birimleri tek çatı altında toplanırsa bu olur. Biz çıkmazı aşmak için böyle bir model önerisinde bulunduk.”
       <br/>
       <br/>
       Devletin denetleme görevlisi olan müfettişler, kimleri rahatsız ediyor ve birilerini ‘rahatsız ettiklerinde’ neler oluyor dersiniz? Ergüven’e göre bunlar, “Yolsuzluk yapmaya, devletten rant elde etmeye alışmış insanlar”. Müfettişi ve denetim kurumunu devre dışı bırakacak bütün yollar deneniyor bu durumda. Ergüven, “İlkeli meslektaşlarımız sorunlar yaşıyor. Raporunu değiştirmesi isteniyor. Yönlendirmeyle rapor yazmadığı, tetikçilik yapmadığı zaman sıkıntıya düşüyor. Meslektaşlarımızın çoğunluğu buna direniyor. Fakat buna direnemeyen meslektaşlarımız da çıkıyor” diyor.
       <br/>
       <br/>
       Denetlenmeyi ve denetlemeyi pek sevmeyen bir milletin mensupları olduğumuz aşikâr. Ama işin ucu cebimize, oradan beynimizin çile, sabır, huzursuzluk ve mutsuzluk merkezlerine uzanıyor. Bu durumda vazifemiz nedir dersiniz?
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11874), [web.archive.org (arşiv bağlantısı)](http://web.archive.org/web/20050225005005/http://www.aksiyon.com.tr:80/detay.php?id=11874)
