# İnönü’ye kalsaydi, gırmıştık

*Ahmet Dinç Bilinmeyen-tarih*

<div>
 <font>
  <img border="0" height="1" src="/web/20050225163030im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225163030im_/http://www.aksiyon.com.tr/resim/375/54.jpg" vspace="5"/>
  </p>
 </font>
 <font class="content">
  İkinci büyük savaş biterken Almanya ve Japonya’ya göstermelik harp ilanından bahsetmiyoruz. Milli Şef İnönü, 1943 Kahire Konferansı’nda Türkiye’nin savaşa girmesi konusunda Churchiller'le anlaşmış, bunu hükümete de onaylatmış.İnönü’nün savaş kararının fiiliyata dönüşmesini kim engellemiş dersiniz?
 </font>
 <br/>
 <p>
  <font class="content">
   Milli Şef İnönü’nün günlükleri son günlerin popüler kitaplarından. Ne hikmettir bilinmez ama günlüklerin 1938 yılına ilişkin kısımları ortada yok. Ta 1919’dan 1973’e kadar tuttuğu günlüklerin hepsinin bulunup, Atatürk’le aralarının epeyce limoni olduğu 1938’e ait günlüklerin “bulunamaması”, zihinlerde dikkat çekici olmanın ötesinde birtakım sorular akla getiriyor.
   <br>
    <br>
     Milli Şef’in “bilinmeyenleri” sadece 1938 yılı günlüğü değil; İkinci Dünya Savaşı yıllarını tarafsız kaynaklardan ya da o günleri yakinen yaşamış kişilerden araştıranlar, o dönemin İnönü merkezli bir flulaştırmaya tabi tutulmuş olduğunu görüyor. İkinci Dünya Savaşı bahis konusu olduğunda Türkiye’de hemen akla İsmet İnönü gelir ve o yılları “bilen” hemen herkes, “Bizi savaşa girmekten İnönü’nün feraseti ve uzak görüşlülüğü, siyasal dehası korudu. Yoksa mahvolmuştuk” der. Bu suni yargı bürokrasiden medyaya kadar yayılmış İnönücü kadroların bir başarısıydı aslında.
     <br>
      <br>
       Milli Şef döneminde bakanlık ve başbakanlık yapmış olan Suat Hayri Ürgüplü’nün hatıralarından öğreniyoruz ki, Milli Şef İnönü 1943 Kahire Konferansı’nda Türkiye’nin savaşa girmesi konusunda Churchill ve Roosevelt’le anlaşmış. Konferansta kağıt üzerinde girdiğimiz savaşa fiilen girip büyük bir yıkımla karşı karşıya kalmamızı Mareşal Fevzi Çakmak önlemiş. Türkiye’nin 1943’teki bu savaşa girme kararını, 1945’te savaş biterken görüntüyü kurtarmak için Almanya’ya savaş ilanıyla karıştırmamak gerekiyor.
       <br/>
       <br/>
       Ürgüplü, bazı kitapların tozlu sayfalarında kalmış “Milli Şef’in 1943’te Türkiye’yi savaşa sokma kararını” TRT’nin ilk yıllarında bir anı programında anlatıyor. Hıfzı Topuz TRT’de 1975’lerde ‘Her Hafta Bir Konuk’ adlı programı hazırlıyordu. Konuklarından biri de Suat Hayri Ürgüplü’ydü. Topuz, daha sonra sözkonusu programa çıkardığı konuklarla söyleşilerini “Konuklar Geçiyor” adıyla kitaplaştırdı.
       <br/>
       <br/>
       Osmanlı’nın son şeyhülislamlarından Ürgüplü Hayri Efendi’nin oğlu Suat Hayri Ürgüplü Washington, Madrit, Bonn ve Londra’da uzun yıllar büyükelçilik yaptı. İkinci büyük savaş yıllarında milletvekili seçilip 1943—46 arasında Tekel bakanlığı, başbakanlık yaptı, 1961’de senato başkanı seçildi. Hükümetteki görevi dolayısıyla savaş yıllarını yakından gözlemledi. O hararetli yıllarda gündüz devlette yaşananları akşam evine gittiğinde not etti.
       <br/>
       <br/>
       Ürgüplü, tarihî değeri olan anısını anlatmaya şöyle başlıyor: “Gayet iyi hatırlarım, Churchill ve Roosevelt tarafından Kahire’ye davet edildiği zaman İnönü bizi topladı. Ve aynen şunu söyledi: “Arkadaşlar, Kahire’ye gidiyorum. Beni almak için Churchill’in oğlu Randolof Churchill ve Roosevelt’in oğlu da geldiler. Pilotluğu onlar yapacaklar. Yani herhangi bir kazaya uğrarsam onlar iki evladını feda etmiş bir duruma kendilerini bırakıyorlar. Fakat bilin ki bir harp teklifi karşısında kalacağız. Onun için sizden tam yetki istiyorum. Onlara ben parti genel başkanıyım, Milli Şef’im, binaenaleyh salahiyet Meclis’indir diyemem. Bizim vaziyetimizi gayet iyi biliyorlar. Bu itibarla bana bu yetkiyi verecek misiniz?’ dedi. Hepimiz ittifakla bu yetkiyi verdik.”
       <br/>
       <br/>
       İnönü’nün yetki isterkenki konuşma biçiminden, savaşa girmeyi kafaya koymuş, en azından girmek durumunda kalacaklarını hesap etmiş olduğu rahatlıkla anlaşılıyor.
       <br/>
       <br/>
       İnönü, tıpkı söylediği gibi “oğullarla” gitti Kahire’ye. Ürgüplü’nün söyledikleri, Kahire’de neler olduğu konusundaki resmi söylemle çelişiyor. Dışişleri Bakanlığı’nın hazırladığı Siyasal Tarih’te, Churchill, Stalin ve Roosevelt’in, Türkiye’nin savaşa girmesine karar verdikleri belirtiliyor. Akla hemen şu soru geliyor: “Savaşa girmemize onlar başbaşa karar verecek idiyse ne diye İnönü’yü konferansa çağırdılar?”
       <br/>
       <br/>
       Siyasal Tarih’te Kahire Konferansı şöyle anlatılıyor: “1943 yılı 22—26 Kasım tarihlerinde Ruslarla Tahran’da görüşmeye oturmadan önce Roosevelt, Churcill ve Çan Kay Şek aralarında Kahire Konferansını yaptılar. 28 Kasım—1 Aralık 1943 Tahran konferansında Roosevelt, Churcill ve Stalin biraraya gelerek şu ana konularda karar aldılar; ikinci cephenin açılması, Türkiye’nin savaşa girmesi, dünyanın savaş sonrası düzeni, Polonya’nın geleceği, Müttefik çıkarmasının Fransa’ya yapılması. Tam bir anlaşma görülemedi. 4—6 Aralık Kahire toplantısında, Churcill ile İnönü Türkiye’nin savaşa katılmasını tekrar görüştüler. Churcill bir an önce Türkiye’yi savaşa sokmak arzusundaydı, fakat İnönü ihtiyatlı davranmaktaydı.”
       <br/>
       <br/>
       İnönü’nün “ihtiyat” derecesini şimdi Ürgüplü’den aktaralım: “İnönü Kahire’den döndükten sonrasını gayet iyi hatırlıyorum, hatırama yardım eden hadise şudur: Ben en genç bakan olarak daima masada en uzakta oturmayı hürmeten tercih ederdim. İnönü birden beni çağırdı, gel yanıma otur dedi. Yanına bir iskemle alıp oturdum. Bana Kahire’de tuttuğu tutanakların bir kısmını verip, ‘Sen yeni harfleri rahatça okuyabiliyorsun, sesin de müsait, bunları oku’ dedi. Ben okudum, bitirdik. Bugünkü gibi hatırlarım, çünkü döndükten sonra evde bunları not ettim.”
       <br/>
       <br/>
       Ürgüplü’nün notlarından aktardığına göre İnönü, Churchill ve Roosevelt arasında 7 toplantı yapılmış. Dışişleri bakanları Numan Menemencioğlu, Eden Hopkings ve eksperler arasında ise 11 adet toplantı gerçekleşmiş. İnönü, Kahire’den dönerken, elinde bütün bu toplantıların neticesinde şekillenen ve detaylandırılan “Türkiye’nin savaşa ne zaman, hangi cepheden gireceğine” ilişkin karar (anlaşma da denebilir) bulunuyordu.
       <br/>
       <br/>
       Ürgüplü, devamla diyor ki: “İnönü o zaman bizden aldığı yetkiye göre harbe katılma kararı verdi. Tarihini tesbit etti. İnönü 1 Nisan tarihini teklif etmiş, ona karşı Churchill 1 Mart tarihini mukabil teklif olarak ileri sürmüş. Roosevelt araya girerek diyor ki, ‘1 Nisan Amerika’da yoktur. Ama Avrupa’da bunu Poissond Avril (Nisan Balığı) diye telakki ederler. Gelin şunun arasını bulalım. 15 Mart olsun.’ Biz 15 Mart’ta harbe girmek kararını o günkü Bakanlar Kurulu toplantısında, herkesin ismine İnönü teker teker hitap ederek aldık. Bunu Meclis’e götürüp onay alacaktık.”
       <br/>
       <br/>
       “Mareşal elini masaya vurdu..”
       <br/>
       <br/>
       Fakat hiç de hesapta olmayan bir gelişme olur. Yine Ürgüplü’nün anlatımından izleyelim: “Mareşal benim sağımda oturuyordu. Ben İnönü ile Mareşal’ın arasında oturuyordum. Mareşal iki gün, birisi sabah 3.30’a, birisi 4.15’e kadar süren toplantı bittikten ve bu karar alındıktan sonra elini masaya vurdu ve dedi ki, ‘Madem karar aldınız, bundan sonrası askerlerin konuşacağı mevzudur. Ordunun ne durumda olduğunu Bakanlar Kurulu’nun bilmesini arzu ederim’ dedi. Ordunun vaziyetini anlattı. Cidden üzücü ve harbe girecek bir halde olmadığımız anlaşılıyordu. Mareşal mukabil bir teklif yaptı. ‘İsterlerse ben Kahire’ye gideyim, isterlerse onlar bana gelsin, konuşalım. Bize Adana konferansında vaadettiklerini vermediler. Bunları versinler, hazırlanalım’ dedi.”
       <br/>
       <br/>
       Mareşal’in çıkışı yankı bulmakta gecikmez. Müttefik komutanları soluğu Ankara’da alırlar. Amaçları İnönü’den sonra Çakmak’ı da ikna etmektir. General Alexandra (sonra Mareşal Alexandra of Tunusia oldu), Akdeniz Filosu Kumandanı (sonra Lord) Caningham ve General Pağet Ankara’ya gelir. Mareşal, Adana toplantısında vaadedilen askeri yardımların yapılmaması, ordunun harbe hazır olmaması konularını büyük bir bilgiyle karşısındaki mütefik kumandanlarına anlatır ve onları ikna eder. Misafir komutanlar, “Türkiye hakikaten bu durumda harbe giremez, girdiği takdirde büyük karışıklıklar olabilir” der. Yardımların bir an önce yapılmasına karar verilir ama insanlığın gördüğü en kanlı, en büyük savaş ortamında, kendi canının derdine düşen müttefiklerin ne kadar yardım edeceğini kestirmek zor olmasa gerek. Yardımların gecikmesi, kararını aldığımız Türkiye’nin savaşa girmesini de sürekli geciktirdi.
       <br/>
       <br/>
       Sonrasını tarih kitapları zaten yazıyor. Türkiye savaş bitmek üzereyken Japonya ve Almanya ile önce ilişkilerini kesiyor, ardından bu ülkelere harp ilan ediyor. Savaşılacak bir cephe kalmadığı için bu karar fiiliyata dökülemiyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12158), [web.archive.org (arşiv bağlantısı)](http://web.archive.org/web/20050225163030/http://www.aksiyon.com.tr:80/detay.php?id=12158)
