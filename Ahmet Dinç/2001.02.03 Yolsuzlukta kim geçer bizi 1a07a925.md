# Yolsuzlukta kim geçer bizi?

*Ahmet Dinç 2001.02.03*

<div>
 <p class="spot">
  Son iki aydır  Türkiye 'de yolsuzluk  had safhaya ulaştı.
 </p>
 <p class="metin">
 </p>
 <img border="0" src="/web/20020329151935im_/http://www.aksiyon.com.tr/2001/322/resimler/Yolsuz.jpg"/>
 <p class="metin">
  Yolsuzlukta ilk sıraları yine kimseye kaptırmadık. Price Waterhouse Coopers (PWC) tarafından geliştirilen endekse göre Türkiye, yolsuzluklar ve yolsuzlukların ülke ekonomisine verdiği zararda 35 ülke arasında dördüncü sırada bulunuyor. Davos'ta ekonomik forum sürerken açıklanan bu araştırmanın neticesi aslında bizim açımızdan hiç de sürpriz olmadı. Söz konusu kuruluşun açıkladığı 'Opacity'' adlı araştırmasına göre, dünya genelinde ekonomik ve coğrafi özelliklere göre seçilmiş 35 ülke sıfırdan 150'ye kadar puan verilerek değerlendirildi. Çin'in birinci, Rusya'nın ikinci ve Endonezya'nın ise üçüncü oluduğu yolsuzluk araştırmasında Türkiye ise yetmiş altı puanla dördüncü oldu. Peki bu sıralama ne anlam ifade ediyor? Yolsuzluk sıralamasının üst sıralarında yer alan ülkeler dış borçlanmaya giderken ekstradan risk maliyeti adı altında fazladan bir para ödüyorlar. Aynı araştırmaya göre 1999 yılında yolsuzlukların adı geçen ülkelere getirdiği ek maliyet 160 milyar dolar olmuş. Bu araştırma bir kere daha gösterdi ki yolsuzlukta kimse bizi geçemez! Dün de böyleydi bugün de. Zaten tarih de tekerrürden ibaret değil miydi?
 </p>
 <p class="metin">
 </p>
 <p class="arabaslik">
  Süleyman Demirel'den sonra Bülent Ecevit'in de evi müze oluyor. DSP milletvekili Hadi Dilekçi'nin bulduğu Ecevit'in dedesinden kalma Kastamonu'daki evi restore edilerek müze haline getirilecek.
 </p>
 <p class="metin">
  Meclis'in en genç milletvekili Kasım Gülek'in torunu Tayyibe Gülek, Avrupa'da Türkiye'yi tanıtacak isim olacak. Avrupa Konseyi İnsan Hakları ve Hukuk İşleri Komisyonu Başkan Vekilliği'ne seçilen Gülek ilk işinin hakkımızdaki önyargıların aşılmasına ilişkin olacağını belirtti.
 </p>
 <p class="metin">
  Fransa'nın Ermeni soykırımını kabul etmesinden sonra bir tepki de Yargıtay Başkanı Sami Selçuk'tan geldi. Selçuk Ermeni soykırım iddialarını yasalaştıran Fransa'nın Cumhurbaşkanı Jacques Chirac'a gönderdiği iki sayfalık mektubunda tarih dersi verdi.
 </p>
 <p class="metin">
  002 lakabıyla tanınan Milli İstihbarat Teşkilatı Müşteşar Yardımcısı Miktad Alpay emekli oldu. Bir süre önce ABD'ye tayini çıkan ancak kendi isteğiyle gitmeyi reddeden Alpay için tek yol kalmıştı zaten. O bu yolu seçti ve emekli oldu.
 </p>
 <p class="metin">
  Diyanet İşleri Başkanlığına bağlı müfettişleri, Hizbullah örgütüne karşı mücadelede, İlahiyat mezunlarından yedeksubay imam olarak yararlanılmasını önerdi. Diyanet müfettişleri, üye ve sempatizan toplamak için dini ve Kur'an'ı araç edinen Hizbullah örgütüne karşı, yedeksubay öğretmenlik gibi 'Yedeksubay imamlık' uygulaması başlatılmasını önerdi.
 </p>
 <p class="metin">
  Cumhurbaşkanı Ahmet Necdet Sezer, Kenan Evren'in yaptığı Atatürk portresini Atatürk'e hiç benzemiyor diye köşkten kaldırttı.
 </p>
 <p class="metin">
  Yurtdışında kaçak olarak dolaşan Cavit Çağlar'ı Interpol internet aracılığıyla arayacak. İnterpol internette arayabilmek için Türkiye'den Çağlar'ın bir fotoğrafını istedi.
 </p>
 <p class="metin">
 </p>
 <p class="arabaslik">
  —  "Söz konusu hesaplar Amerika'daki hastanelerde genel muayeneler sonucunda kalan bakiyelerdir" (Avrupa bankalarında parasını unutan Sabancı)
 </p>
 <p class="metin">
  — "Öldürmek bana zevk veriyor. Çıkar çıkmaz yine cinayet işleyeceğim" (Türkiye'nin ilk seri katili Orhan Aksoy "çıkacağından" çok emin!)
 </p>
 <p class="metin">
 </p>
 <p class="arabaslik">
  İnen: Donatella Piatti (İtalyan gazeteci). Bekarlar partisi düzenledi. Gece kamuoyunu olduğu gibi Radikal gazetesini de rahatsız etti.
 </p>
 <p class="metin">
 </p>
 <p class="arabaslik">
  Çıkan: Diyarbakır halkı: Yıllardır terör ile parelel değerlendirilen Diyarbakırlılar, Okkan'ın cenazesinde böyle düşünenleri utandırdılar.
 </p>
 <p class="metin">
 </p>
 <p class="arabaslik">
  Olay Avrupa kokuyor. Hizbullah ya da örgüt işi değil. Daha çok servis işine benziyor.
 </p>
 <p class="metin">
  (Mahir Kaynak'ın Gaffar Okan suikasti için ilk değerlendirmesi)
 </p>
 <p class="metin">
  Güneydoğu'daki aşiretler Okkan'ı ödürerek devlete savaşaçtılar.
 </p>
 <p class="metin">
  ( Mahir Kaynak'ın Okkan suikasti için ikinci değerlendirmesi)
 </p>
 <p class="metin">
 </p>
 <p class="arabaslik">
  BİR SAYI: 1660: Genelkurmay Başkanı Hüseyin Kıvrıkoğlu'nun belirttiğine göre afla dışarı çıkan teröristlerin sayısı.
 </p>
 <p class="metin">
 </p>
 <p class="arabaslik">
  Fransa soykırımı anıtlaştıracak
 </p>
 <p class="metin">
  Fransa Meclisinin Ermeni soykırımını kabul etmesinden sonra söz konusu tasarı Cumhurbaşkanı Chirac tarafından da kabul edildi. Sözde soykırımın Cumhurbaşkanı tarafından imzalandı saatlerde Paris Belediye Meclisi de bir başka karar aldı. Belediye Ermeni soykırımını simgeleyen bir Ermeni anıtının şehre dikilmesini oy birliği ile kabul etti. Önce Meclis, ardından Cumhurbaşkanı ve derken soykırım anıtı Ermeni meselesinin Türkiye'nin başını epey ağrıtacağını gösteriyor. Öyle anlaşılıyor ki olay ne Paris ile ne de Fransa ile sınırlı kalacak. Korkulan olayın tüm Avrupa'ya yayılma tehlikesini göstermesi ihtimali. Peki tüm bunlar olurken Türk yetkililer ne yapıyor? Bilinen tek eylem bir Fransız firmasının Türkiye'de kazandığı ihalenin iptali. Ondan ötesi yok. Bu yokluğa dair Nazlı Ilıcak'ın yazısı çok güzel bir örnek: "Bir milletvekili soruyor: "Sayın Büyükelçi kaç Türk yaşıyor Fransa'da?
 </p>
 <p class="metin">
  Cevap: 300 bin. Onları hareketlendirmeniz mümkün mü? Hayır. Fransa'daki Türkler 300 bin, Ermeniler 400 bin. Ama siz Türkler'i biraraya getiremiyorsunuz. Çünkü kimine Fethullahçı deyip üstünü çizmişsiniz; kimini Milli Görüşçü, kimini Ülkücü diye karalamışsınız. Camiye gidene irticacı gözüyle bakmışsınız. Resmi ideolojiye bağlı kaç Türk var Fransa'da? Bu soruyu, biraz da lâtife yaparak toplantıya katılan bir profesör cevaplandırıyor: Sadece iki tane... Türkiye'den gönderilen iki askeri ataşe! Üzümün çöpü, armudun sapı diyerek milletin dinamik unsurlarını budayıp durmuşuz."
 </p>
 <p class="metin">
 </p>
 <p class="arabaslik">
  "Yolsuzluk yoksulluktur"
 </p>
 <p class="metin">
  Türkiye'nin yolsuzlukta dünya dördüncülüğüne yerleşmesini Yolsuzlukla Mücadele Derneği Başkanı Tevfik Diker'e sorduk:
 </p>
 <p class="metin">
  — Yolsuzlukta dünya dördüncülüğü ne anlama geliyor?
 </p>
 <p class="metin">
  Üçüncü ile dördüncü arasında bir puan var dikkat edin. Endonezya 77 puanla üçüncü, biz 76 puanla dördüncüyüz. İlk üçteki ülkelere baktığınızda demokrasinin olmadığı ülkeler olduğu göze çarpıyor. Mesela üçüncü sıradaki Endonezya sürekli darbeler ile iktidarın el değiştirdiği bir ülke.
 </p>
 <p class="metin">
  — İlk üç için sıralama normal o zaman?
 </p>
 <p class="metin">
  Gayet normal gözüküyor.
 </p>
 <p class="metin">
  — Ya bizim için?
 </p>
 <p class="metin">
  Bizim için anormal. Biz bu sırayı haketmemeliyiz, birikimimizle, geçmişimizle... Ama güneş de balçıkla sıvanmaz.
 </p>
 <p class="metin">
  — Bu sıralama aynı zamanda bir demokrasi sıralaması da olabilir mi?
 </p>
 <p class="metin">
  Tam olarak denemez ama demokrasinin bir ölçütüdür aslında bu sıralama. Önemli bir ölçüt. Yolsuzluğun olduğu yerde tabiidir ki demokrasi de zarar görür.
 </p>
 <p class="metin">
  — Bu işin çözümü ne?
 </p>
 <p class="metin">
  İlaç belli: Tam demokrasi. Şefaflığı hakim kıldıkça, siyasete siyasi etiği kazandırdıkça hem demokrasi karnesindeki hem de yolsuzluk karnesindeki yerimiz değişir.
 </p>
 <p class="metin">
  — Yolsuzluk Türkiye'nin kaderi mi peki?
 </p>
 <p class="metin">
  Hayır hiç bir zaman kaderimiz olamaz. Atatürk zamanında yolsuzluk Türkiye'nin kaderi değildi. Türkiye'nin, yolsuzluğu olmadığı, kalkınmanın üst noktada olduğu devirleri var. Bir rahmetli Adnan Kahveci'yi düşünün, bir rahmetli Faruk Sükan'ı düşünün... Türkiye'de yolsuzlukla mücadele etmiş böyle nice kahramanlar var.
 </p>
 <p class="metin">
  — Bu sıralamanın Türkiye'ye faturası nedir?
 </p>
 <p class="metin">
  Yolsuzluk yoksulluktur, terördür, irticadır, geriye gidiştir.
 </p>
 <p class="metin">
  — Ya dış ilişkilerdeki faturası?
 </p>
 <p class="metin">
  İçeride güçlü olmayan bir ülkenin dışta güçlü olması mümkün mü? Görüyoruz olanları.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020329151935/mailto:ahdinç@superonline.com">
   ahdinç@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/322/karakutu/1.htm), [web.archive.org (arşiv bağlantısı)](http://web.archive.org/web/20020329151935/http://www.aksiyon.com.tr:80/2001/322/karakutu/1.htm)
