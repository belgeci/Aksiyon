# Güneydoğu 'göç'üyor

*Ahmet Dinç 1995.06.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sessiz ve büyük bir taşınma yaşandı ülkemizin güneydoğu ve doğusundan. Kamuoyuna yansıması gazetelerin bölge sayfaları, televizyonların gece haberleri kadardı. Ancak yaklaşık 5 milyon insanın yer değiştirmesi, Türkiye'nin sosyal, siyasal, kültürel, ekonomik kaderini, en fazla orta vadede etkilemeyecek miydi? Etkileyecekti, hem de çok. Işte biz bu 'dönümün' başlangıcına ayrıntısıyla inelim dedik
  </font>
 </div>
 <div id="newsText">
  <font class="detail-text">
   Olağanüstü Hal Bölgesi kapsamına giren illerden özellikle son 56 yıl içinde büyük bir kaçış yaşandı. Şu günlerde biraz duruldu gibi; çünkü artık kaçacak kimse kalmadı bölgede. Hakettiği boyutlarda ne medyada, ne de yönetimler nezdinde ele alınmadı bu tarihi hadise. Özellikle 1985'lerden günümüze uzanan çizgide Türkiye'nin tarihî, sosyal, siyasal ve kültürel yönden seyrini değiştirmeye aday bu hadisenin adı: GÖÇ. Daha çok sınırlarımız içinde kalan, hatta biraz Avrupa'ya uzanan, Güneydoğu mahreçli bir büyük hareket.
   <br/>
   <br/>
   Yollar yine boş değil. Çoluğunu çocuğunu yanına alan, birkaç parça eşyasını yükünün içine katan, 'Ya nasip' diyerek dökülüyor yollara. O alıştığımız, ekmeğini, taşı toprağı altın memleketlerden çıkarmak, başlık parası biriktirmek için yorganını sırtlayıp yollara düşenlerin göçünden çok farklı bir göç bu. Terör olgusunun öncülük ettiği bu göç yüzünden milyonlarca insan, Güneydoğu'dan batıdaki illere taşınıyor. Gurbeti iliklerine kadar hisseden bu insanlar başlarını sokacak yuva, karınlarını doyuracak somun, kısacası çözüm bekliyor.
   <br/>
   <br/>
   AKSIYON olarak, Güneydoğu Anadolu ve güneydeki birçok il ve ilçede göçün çarpıcı gerçeğini yerinde görüntüledik. Türkiye'nin güneyinde güneydoğusunda, batısında ve doğusunda mevzumuzla ilgili olarak çok sayıda insanla görüştük. Ergenekon'dan çıkarak bu topraklara gelişden sonra küçük Asya'nın gördüğü en büyük göç belki de Kürtler'in Güneydoğu'dan çıkışıydı. Çünkü ortada, neresinden bakılırsa bakılsın 5 milyonluk bir kitlenin yer değiştirmesi gerçeği duruyordu. Olağanüstü Hal Bölgesi'nin taşrası resmi ağızlara göre, yüzde 8590'lara varan oranda boşalmıştı.
   <br/>
   <br/>
   <br/>
   <br/>
   BU INSANLAR NEDEN GÖÇÜYOR?
   <br/>
   <br/>
   <br/>
   <br/>
   Güneydoğulu insanlar sahip oldukları son şey olan hayatlarını korumak için, ötedenberi göç niyetlilerine cazip gelen Istanbul, Izmir, Adana, Antalya, Mersin gibi kentlere sığındılar. Daha kuzeye, Malatya, Van, Elazığ, Ağrı'ya da göçenler oldu. Göçzedelerin kurduğu kalabalık çadır kolonileri, her yerde karşımıza çıktı. Malatya'nın Hekimhan ilçesi Güzelyurt kasabası civarına göçeden 5060 çadırlık grubun açlıktan buldukları her türlü otu yedikleri, yerli halk tarafından yeminlerle anlatılıyor. Istanbul'a göçen ve sayılarını kimsenin bilemeyeceği terör ve kültür şaşkını yığınların ne durumda olduğunu burada anlatmaya kalkışmamız, medyanın merkezi bir kent için abes olacak. Diyarbakır'dan Batman'a,  Antalya'dan,  Adana'ya, Fethiye'ye kadar gidip konuştuğumuz "göçedenler", göçlerinin sebebini "terör belası ve baskı" biçiminde açıklıyorlar. Türkiye'nin gökyüzüne en yakın yapısı olan Mersin'deki 52 katlı Metropol Binası'nın dibinde patates, soğan, maydanoz satıp 1.5 milyon lira su faturasını ödemeye çalışan Mehmet Akın da, göç etmesinin sebebini aşağı yukarı diğerleri gibi dile getiriyor:
   <br/>
   <br/>
   "Niye mi göçtüm gurban? Yaşamak için, yaşamak. Gece PKK geldi, 'Bize yardım etmezseniz, devlete korucu olursanız hepinizi kurşuna dizeriz, bacılarınızı, karılarınızı dağa kaldırırız, köyünüzü yakarız' dedi. Sabahleyin asker geldi, 'Neden teröriste yardım ediyorsunuz, bize korucu olun' dedi. Iki arada kalıp telef oldu çoğu."
   <br/>
   <br/>
   Ilginçtir, Güneydoğu dışındaki  bir yere göçmüş olanlar, göçmelerine sebep olarak genellikle baskı ve zoru ileri sürerlerken,  göçleri bölge ile sınırlı kalmış, Diyarbakır'a, Batman'a, Cizre'ye göçmüş vatandaş ise terör örgütünün zulüm ve katliamından kurtulmak için kaçtığını anlatıyor.
   <br/>
   <br/>
   Güneydoğu'nun boşalmış olması terörün hayat damarlarından birini kurutması bakımından, devletin işine gelmedi değil. Öyle ki, gezilerimiz boyunca konuştuğumuz insanlar ve gördüğümüz manzaralardan, devletin halkı biraz teşvik, biraz da cebirle bölge dışına ya da kontrol etmekte güçlük çekmeyeceği şehir merkezlerine akıttığını müşahede ettik. Yahudiler'in Arzı Mev'ud (Vadedilmiş Topraklar) emelini, vadedilmiş yıl olan 1997'de gerçekleştirmek için Israil'in bu göçü teşvik ettiği  ve hatta planladığı şeklinde rivayetler de dolaşıyor ortalıkta. Ama devletin kimin işine yararsa yarasın, kısa vadede istediği PKK'nın kırsal alandaki desteğinin yok edilmesi hedefi, bu göçlerle büyük oranda gerçekleşmiş oldu.
   <br/>
   <br/>
   <br/>
   <br/>
   NE HAYALLERLE GELMIŞTIK
   <br/>
   <br/>
   <br/>
   <br/>
   Göçler genellikle köy ve mezra gibi küçük yerleşim birimlerinden il ve ilçelere olmuş. Herkes, öncelikle Güneydoğu dışında olan akrabalarının yanına, olmazsa ailesini ilk çırpıda  atabildiği yere atmış. Göç eden insanların özellikle Adana'da, Mersin'de, Diyarbakır'da kendi aşiretlerinin mensupları var. Bütün halde bir yere göçmeyi başaran kalabalık aileler çok az. Hanifi Gülmez, Adana'nın güney kesimlerini 'yepyeni bir kent' haline getirenlerden biri. Kader arkadaşlarıyla birlikte neler düşündüklerini bakın nasıl anlatıyor: "Köyümüzde hayvanlarım vardı, 600 fıstık ağacım vardı. Hepsini yaktılar, bir tek dal kalmadı. Kimin yaptığı çok mu önemli? Ha devlet, ha PKK. Eşyalarımızı evle birlikte yaktılar. Traktörlerle geldik buralara. Çamura saplandı arabalar. Ne büyük hayallerle gelmiştim buralara."
   <br/>
   <br/>
   Terörden kaçan Güneydoğu göçmeni halkın bulunduğu mahalleler, her kentte sanki devlet veya yerel idareler tarafından kasten mahrumiyet sınırları içine hapsedilmiş  gibi. Gezdiğimiz illerde göçmen mahallelerinin bir tekinin bile sağlık, eğitim ve altyapı hizmetlerinden sadece birine sahip olduğuna rastlamadık. Diyarbakır, Batman, Adana, Mersin, Antalya ve daha birçok yerlerde, göçzedelerin mahallelerinin ortalama manzarası şu: Su nadiren veriliyor; Diyarbakır'ın birçok yeni mahallesinde sokak aralarına borularla su getirilmiş, suların aktığı belli saatlerde kadınlar saç saça baş başa birbirlerine giriyorlar. Kanalizasyon genellikle yok. Elektrik kesintisi sık sık oluyor, bu yüzden elektrikli aletlerin çoğu arızalı. Okul ve okuma kavramı en az hatırlanan şeylerden, zaten okumak isteyen de yok ya. Yollar dar ve çamur içinde. En çok gördüğümüz şey, adım başı rastladığımız kahvehaneler, boyacı çocuklar, seyyar satıcılar. Göçmenlerin büyük çoğunluğu işsiz ve kahvelerde vakit öldürüyor. Karşılıklı güvensizlik ve şüphe emniyet kuvvetleri ile göçmen halkı yakın zamanda karşı karşıya getirirse, şaşmamak lazım. Gecekondu yığınlarında oturanlar isyan noktasına gidiyor. Tedbir alınmazsa istenmeyen sonuçlar doğabilir. Bizden uyarması.
   <br/>
   <br/>
   <br/>
   <br/>
   ARTIK HER YER GÜNEYDOĞU
   <br/>
   <br/>
   <br/>
   <br/>
   Göçün belki de en büyük neticelerinden biri, göçe maruz kalan il ve ilçelerdeki çarpık yapılaşma, gecekondulaşma olmuş. Adana'ya hemen tamamı gecekondulardan oluşan 1 milyonluk yeni bir Adana, daha doğrusu yeni bir Mardin, Siirt eklemiş göçzedeler. Diyarbakır'da 700 bin kişinin "taşındığı" Alipaşa, Lalebey, Melik Ahmet, Urfakapı, Iskenderpaşa, Saraypaşa, Cemal Yılmaz gibi mahalleler, son birkaç yıl içinde kurulmuş ve kentin çevresini bir çember gibi kuşatmış. Adana,  Diyarbakır ve Batman'da "göç mahalleleri" nin çoğu, adeta birer dehlizi andırıyor. Sokaklar, elimizi iki yana açınca değecek kadar daracık, bazen üstten çatıları birleştirmişler.
   <br/>
   <br/>
   Göçün şekli, genelde akraba yanına sığınmak şeklinde olmuş. Ilk aşamada akrabalarının evine göç edenler, kendilerine yeni "evler" yapabildiyse ne âlâ; gecekondulaşma mücadelesine katkı olmuş. Yapamadıysa, ya aynı evi paylaşmaya devam etmişler, ya da çadırlar açmışlar. 2025 kişinin tek odada birlikte yaşadığı yerlere rastlamak mümkün. Şehir hayatına uymayacak birkaç parça eski eşya, bunlarla acayip bir uyum sergileyen çoğu bozuk elektrikli ev eşyaları, el yapımı ya da eskimiş biriki kanepe, genelde bakır birkaç parça mutfak eşyası evlerin tipik görüntüsünü oluşturuyor. Bu görüntü ne Diyarbakır'da, ne de Antalya'da değişiyor.
   <br/>
   <br/>
   Yedi ailenin bir evde kaldığını, gözlerimizle görmesek kabul edemezdik. Sinan Savcı, Mardin Mazıdağı'nda daha fazla kalamamış ve iki hamını ve 9 çocuğunu aldığı gibi Diyarbakır Suriçi mahallesindeki babasının ve abilerinin yaşadığı eve göçmüş. Sinan işsiz. Savcı'ların evinde her aile bir odada yaşıyor. Ailede bir baba, bir de Sinan'ın abilerinden biri çalışıyor. Altmış küsur yaşındaki baba hamal. Bizim evlerinde bulunduğumuz akşamın ilerleyen saatlerinde halâ gelmemişti eve, bir parça fazla eşya taşımak için. Sinan Savcı'nın abilerinden birinin hanımı olan Meliha Savcı, kucağında çığıran  ve eteğine yapışan çocukların arasından, ağlamaklı, konuşmaya çalışıyor: "Çocuklarımın çoğu hasta, bakamıyoruz. Kocam çalışmıyor. Dükkâna borç yapıyor, ekmek alıyoruz. Borcu da ödeyemiyoruz. Benim 5 çocuğum vardır. Geçim zor olmuştur. Haftada bir sıcak yemek yiyemiyoruz. Tüpümüz yok. Evimize eşya alamıyoruz. Bazen komşulardan yemek geliyor, çocuklar kapışıyor. Bazen de yemeksiz kalıyoruz. Bayat ekmek ucuz olduğu için alıp yiyoruz. Devlet bize sahip çıksın."
   <br/>
   <br/>
   Evde tamı tamına 35 kişi yaşıyor. Savcı ailesinin birinin 9,  ikisinin 5'er, birinin 4, birinin de 2 çocuğu var. "Haliniz belli, neden çok çocuk?" diyecek oluyoruz, "Allah rızkını verir" diye çıkışıyorlar. Çoğu erkekler hiçbir geçerli sebebi olmamasına rağmen iki, hatta daha fazla hanımla evli. Iki kere dünyaevine girenlerden hamal Mehmet Çınar, Diyarbakır'da bir de ev sahibi. "Ne yapak? Şiddetli geçim sıkıntımız olur. Canımız sıkıldıkça insan bir nebze de olsa sıkıntıyı unutturacak şey arıyor. Eh, bu da olsa olsa karılarımızla oynaşmak oluyor. Bir de bakıyoz ki çocuk yolda" diyor.
   <br/>
   <br/>
   Bu tür manzaralar ve feryatlar gittiğimiz her yerde karşımıza çıktı. Göçmen yığınlarının söyledikleri aşağı yukarı birbirinin aynısı.
   <br/>
   <br/>
   Diyarbakır'ın, göçün en vahim boyutlara ulaştığı Alipaşa mahallesinde bir bakkalla konuşuyoruz. Hemen herkes veresiye alışveriş yapıyor: "Alıp götürüyorlar, ay başında vereceğiz diyorlar. Ama ne para, ne birşey geliyor. Arkadaş borcunu öde desek, bana darılıyorlar. Bu yüzden isteyemiyoruz da. Zaten millette para yok ki. "
   <br/>
   <br/>
   <br/>
   <br/>
   KÖYDE AĞA, ŞEHIRDE ZÜĞÜRT AĞA
   <br/>
   <br/>
   <br/>
   <br/>
   Köylerinde yokluklara rağmen gül gibi geçinip gidenler, geldikleri yerlerde pek huzur bulamamışlar. Tabii ekmekte.. Köylerinde ağa olanlar bile "kurtuluş" diye geldikleri il ve ilçelerde, sefaletle kucak kucağa sürdürüyorlar hayatlarını.
   <br/>
   <br/>
   Yakın yerlere göçeden insanlar, köylerindeki geçim kaynaklarını, özellikle hayvanlarını beraberlerinde getirmişler. Adana'ya, Mersin'e kadar  hayvanlarını getirenler hiç az değil. Güney Diyarbakır, Adana, Mersin, Mardin, Batman gibi illerin özellikle kenar mahalleleri, hayvanlarını bulabildiği yeşil alanlarda otlatmaya çalışanlardan geçilmiyor. Göçzedelerin oluşturduğu 'azman' gecekondu mahallelerinde çok çarpıcı dramlar yaşanıyor. Sık sık gelip giden yerel ve ulusal basın mensuplarına umut gibi sarılıp dertlerini anlatan insanları nutkumuz kuruyarak dinliyoruz, "Söz, yazacağız" demekten başka elimizden bir şey gelmiyor. Nusaybinli 5 çocuk babası Hanifi Gülmez,  "Sen hiç çocuklarına zeytini sayarak verdin mi gardaş?" diyor, "Işte ben onu hergün yapıyorum. Hergün üçer veya dörder zeytin yer çocuklarım sabahları. Artık hastalığa falan aldırdığımız yok. Istiyoruz ki ölen gidip kurtulsun."
   <br/>
   <br/>
   Göç onları, yeni hayat şartlarıyla, hayvancılık ve tarımdan başka yeni meşguliyetlerle tanıştırmış. Ailenin hemen  bütün fertleri yeni yurt tuttukları yeni mekanlarında çalışmak, 'iş' bulmak zorunda. Hayvanlarını yanında getirip et ve sütüyle geçinenler epey çok. Evin erkekleri inşaatlarda, bağbahçede, uydurabildikleri bir elarabasının üzerine dizdikleri meyvesebze ile rızık ararken, küçük çocuklar boyacılık yapıyor, mısır, çerez vs. gibi şeyler satıyor. Herkesin boyacı ya da seyyar satıcı olduğu yerde, bir ayakkabı boyacısı çocuğun ya da seyyar satıcının kazancının ne kadar olacağını varın siz düşünün. Fakat yine de çocuklar boya sandıkları ve tartı aletleriyle, sakız, mendil kutularıyla, hamal arabalarıyla aile bütçesi için vazgeçilmez olmuşlar. Cana dayanan geçim derdinin yanında okulu, eğitimi hatırlayan da, hatırlatan da yok. Adana ve Mersin'e gelen "göç kadınları" biraz şanslı. Ağırlıklı olarak bağ, bahçe ve tarlalarda çalışıyorlar. Göçzedelerin sıkıntılarını hafifletmek gayesiyle 1990'da kurulan Mersin'e Göç Edenler Yardımlaşma ve Dayanışma Derneği Başkanı Yahya Munis, günde en az 16 saat çalışıp 150 lira alan "kendi insanını" haksızlığa ve ücret azlığına karşı örgütleme çabasında.
   <br/>
   <br/>
   Özellikle Antalya'ya ve turistik kıyılara göçedenler, ekonomik olarak vaziyeti düzeltmiş görünüyorlar. Güneydoğulu insanların işlettiği halı mağazaları, kuyumcu dükkanları, gece kulübü, bar vs. son birkaç yıldır pıtrak gibi çoğalmış. Fethiye ve çevresinde Doğulu göçmenler, temizlik işleri, tarım, bağbahçe  işçiliği gibi yerlerde çalışıyorlar. Fakat yerli halk ile göçmenler arasında büyük bir güven sıkıntısı var buralarda. Mersin ve Adana ile ilçelerindeki uçsuz pamuk tarlalarında da göçmenler iyi ve ucuz işgücünün adı. Hatay'da yol kenarları ve turistik yerlerdeki işyerlerinin, göçmenleri epey güçlendirdiği söyleniyor. En sefil kesim ise Güneydoğu sınırları içinde kalanlar. Özellikle Diyarakır'ın kenar mahallelerinde ibretlik sefaletler yaşıyor. Görünüşe göre biraz varlıklı olanlar güney ve batı illerine, yoksullar da bölgedeki herhangi bir şehre göçetmiş.
   <br/>
   <br/>
   <br/>
   <br/>
   NE ŞEHIRLI, NE KÖYLÜ
   <br/>
   <br/>
   <br/>
   <br/>
   Özellikle yaşlılar ve kadınlar halâ göç şokunu yaşıyorlar. Her derme çatma gecekondu kulübesinin altında, ömründe belki hiç şehir, apartman görmemiş insanların dramı sunuluyor. Göç alan şehirlerdeki en büyük sıkıntılardan biri, intibak. Yani geldiği yere uyum sağlamak. Kadınlar, hayatlarında hiç görmedikleri şehirlerde bunu en çok hissedenlerden. Çoğu Türkçe bilmeyen kadın ve ihtiyarlar için, kendi göçleriyle büyüttükleri kocaman şehirlerde hayat; mahalleleriyle, Kürtçe bilen yakınlarıyla sınırlı. Konuşmak istediğimizde bazan utangaç, bazan kızgın bizden kaçan, saklanan kadınlar, koca koca adamlar pek çoktu. Bu insanlar ne tam şehirli olmuş, ne de köylü kalabilmişler.
   <br/>
   <br/>
   Antalya'nın adeta "göçkondu" ilçesi Kepez'in Belediye Başkanı Isa Akdemir, göçmenlerin büyük şehirdeki sosyal hayatla ve kültürle bütünleşmesinin kolay olmadığını belirtiyor ve  ekliyor; "Gelenler kültür ve alışkanlıklarını da beraberlerinde getiriyorlar. Bir çatışma kaçınılmaz oluyor. Bu insanlar en azından başlarını sokabilecekleri bir yer istiyorlar. Fakat devletin arazisi arsa pazarlamacılarının elinde.  Merkezi hükümet bir an önce yerel yönetimlere yetkiyi vermeli ve bu gelen göçün en azından yönlendirilmesini sağlamalıdır."
   <br/>
   <br/>
   Büyük şehre uyum sağlaması gerektiğinin farkında olan birçok göçzede, gerekli altyapıdan yoksun olduğu için, kentlerde yeni ve çarpık bir kültürün oluşmasına sebep olmuşlar. Antalya'da turistlerin uğrak yerlerine üs kuran Doğulu çocuklar, "ufukta" bir grup turist belirdiğinde, "O benim, o benim" diye fırlıyorlar. Ve turistlere birşeyler satmak, ayakkabılarını boyamak için, öğrendikleri birkaç yabancı kelimeyi Kürtçe aksanla karıştırıp, başlıyorlar sıkıştırmaya. Öyle ki, beyaz kunduralı bir turistin ayakkabısına bir parmak siyah boya çalıp, turistin ayakkabısını mecburen siyaha boyayarak para alan çocuklara rastladık.
   <br/>
   <br/>
   Ütülü takım elbise ve kravatı ile halı mağazalarının önünde KürtçeTürkçeIngilizceAlmanca karışımı bir dille "ayın çatlatarak" içeri turist müşteri çekmeye çalışan yanık renkli Kürt delikanlıları da, turizm merkezi Antalya'nın bir başka ilginç gerçeği. Genellikle geldikleri yere ait davranış kurallarını ve görgüleri bir refleks tepkiyle reddeden bu insanlar, yerli halkın gözünde istenmeyen, kötü, zararlı kişiler olarak şekilleniyor. Göç alan kentler içinde belki de  Doğululaşmaya en çok direnmiş Antalya'da, yerli halka Kürt göçmenleri sorduğumuzda, "Onlar da bizim vatandaşımız. Onları istemiyoruz gibi anlaşılmasın ama" diyorlar ve başlıyorlar şikayete. Gece kulübü, pavyon gibi yerler işleten Kürtler, Güney'in yerli halkını sinirlendiriyor. Buralarda kadın, uyuşturucu falan satıldığını, şehirlerinin ahlakının bozulduğunu, hırsızlık, soygun gibi şeyleri de hep göçmenlerin yaptığını anlatıyorlar. Nüfusunun yüzde 90'ının Güneydoğu göçmeni olduğu tahmin edilen 100 bin nüfuslu Antalya Kepez'de Gündoğdu mahallesinin muhtarı Muhittin Yalman bakın neler diyor: "Onlar bizim vatandaşımız, horlamıyoruz. Ama biraz sağlığa dikkat etsinler. Tuvaletleri dışarıda. Hayvanlarına daha sağlıklı şartlarda baksalar. Bizimki ile Kuzeyyaka mahallesinde sinekten geçilmiyor. "
   <br/>
   <br/>
   Mersin'e Göç Edenler Derneği, şimdilerde göçmenler için bir mezarlık yeri bulma çabasında. Çünkü başka mezarlıklara ölülerini almıyorlarmış. Hatta iddiasına göre; Ashabı Kehf'e defnettikleri mezarların taşları yerli halk tarafından kırılmış.
   <br/>
   <br/>
   Kaymakam Cengiz Horozoğlu, Fethiye'de geçen yıl Kürtler'le yerli halk arasında çıkan büyük çatışmanın vahametini unutmamış. Ilçede göçle gelen Kürtler'in hırsızlık yaptığını ve kendi iş sahalarını ucuz işgücü ile kaptığını ileri süren yerli halk, adeta ava çıkmış geçen yıl. Horozoğlu, "Onlar da bizim vatandaşımız. Zaten bir şey yaşanmaması için gerekli tedbirleri alıyoruz" diyor. Mersin'in kenarlarında bir yerde, sayısız işsizin vakit öldürdüğü sayısız kahvehanelerden birinde Siirt Pervarili Hacı Demirhan'ın, belki savunma için söyledikleri de doğru: "Mahallemize belediye hizmeti gelmiyor. Burada herkes işsiz, aç insanlar. Haliyle çok hırsızlık oluyor. Mahallenin yolu yok. Çoğumuz ya hayvanlarını yanında getirdi ya da burada satın aldı. Sinek oluyor fakat ilaçlama yapılmıyor."
   <br/>
   <br/>
   Özellikle Adana, D. Bakır ve Mersin göçün sebep olduğu sorunların altında nefes darlığı çekiyor. Çarpık kentleşme ve gecekondu, işsizlik, altyapı, eğitim, sağlık problemleri buraları felç etmiş. Bir sel gibi yayılan gecekonduların önünde şu ana kadar kimse duramamış: Ne, bütün icraatını çarpık yapılaşmayla mücadeleye dayandıran Adana Büyükşehir Belediye Başkanı Aytaç Durak, ne toprağın tarım alanı, bağbahçe olması, ne de kamu arazisi olması... Gelen kalabalık gruplar, ilk şoku atlatmak için önce "münasip" yerlere çadırlar kurmuşlar. Güney ve Batı ilerine göçenlerin çoğunluğu gariptir, evsahibi, hatta birkaç ev sahibi. Bunun sebebini bir söylentiyle öğreniyoruz: Meğerse eli az çok para tutanlar, Batı'ya ve Güney'e göçmeden çok önce buralarda ev ya da arsalar satınalmışlar. Diyarbakır, kentin merkezi sayılan, çok katlı binaların bulunduğu kısmını çıkarttığımızda, büyükçe bir köy görüntüsünde. Mersin'in tamamı ve Güney Adana ise tipik bir Güneydoğu kenti halini almış. Mersin'de, kentin sahilleri denize nazır gecekonduları ile ilginç bir görüntü arzediyor.
   <br/>
   <br/>
   <br/>
   <br/>
   BABIL KULESI'NIN DIBINDE PATATES SATMAK
   <br/>
   <br/>
   <br/>
   <br/>
   Efsanevi Babil Kulesi'ni belki ancak masal niyetine dinlemiş bir Güneydoğulu için, bu kulenin bir gün bütün ihtişamıyla karşısına çıktığını düşünün. Belki yere yapışık gecekondularda yaşamanın kompleksini atmak için, belki de efsanenin gerçeğini buldukları için göçmenler Mersin'de, Türkiye'nin göğe  en yakın yapısı 52 katlı Metropol Binası'nın dibinden ayrılmıyorlar. Orayı mekân tutmuşlar. Büyük binanın dibinde, onu seyrederek patates, soğan satıp rızkını çıkarmaya çalışanların sayısı her geçen gün artıyor. Hergün biraz daha Metropol'e, biraz daha medeniyete alışıyor onlar.
   <br/>
   <br/>
   Adana'nın cengaveri Aytaç Durak, önüne gelen herkese, her medya mensubuna göç ve ondan kaynaklanan çarpık yapılaşmayı, çarelerini anlatıyor. Göçmen vatandaşlara yönelik yapılacak çalışmaların terörün önlenmesine de katkısı olacağını belirtiyor ve bir nevi göçmen fonunun göç alan illere ayrılmasını istiyor. Ve artık diline tekerleme yaptığı şu cümleleri bize de tekrarlıyor: "Terörle mücadeleye her yıl ortalama 300 trilyon lira harcandığını kabul edelim. Bu paranın yüzde 10'u olan 30 trilyon lirasının, terör yüzünden iç göçe maruz kalan belediyelere toplu konut yardımı olarak verilmesi halinde, her yıl G. Doğu'dan büyükşehirlere göç eden vatandaşlara imarlı, altyapılı alanlarda toplu konut imkanı sağlanır."
   <br/>
   <br/>
   <br/>
   <br/>
   Hadi gel köyümüze geri dönelim mi?
   <br/>
   <br/>
   Geri dönmeye herkes istekli fakat kimse dönecek gibi görünmüyor. Adının Hüseyin Deli olduğunu söyleyen bir vatandaş, "Bir an önce köyüme dönmek isterim. Ama köy koruculuğu sistemi kalkmazsa istesek de gidemeyiz" diyor.
   <br/>
   <br/>
   Silopili Lokman Erdoğan da D. Bakır'a geldiğine bin pişman: "Tekrar memleketime dönmeyi o kadar çok isterim ki, burnumda tütüyor. Bu göçler filan bize çok şey öğretti. Demek ki büyük denizde yüzülemiyormuş. Bizim harcımız küçük denizmiş." Hanifi Gülmez, "Kellem ayaklarımdan önce gider" diyor.
   <br/>
   <br/>
   Göç edenler, sürünmek için değil, çok çok iyi bir hayatın hayalleriyle gitmişler. Fakat hesap çarşıya uymamış. Geride tarlaları kalmış, bir de, çoğu yanmış evleri. Geri dönünce ne bulacaklarını, nelerle karşılaşacaklarını pek bilmiyorlar, tedirginler. G. Doğu'daki kent merkezlerine göçenler, ilk planda kendilerini yakın diye buralara attıklarını, niyetlerinin daha sonra Batı illerine- hatta bazıları Avrupa'ya- geçmek olduğunu anlatıyorlar, ardından ekliyorlar: "Fakat nerdee... Çakılıp kaldık buralara. Bir yere gidemeyiz artık. Yemeye ekmek bulamıyoruz, biz kim Izmir'e, Istanbul'a kadar gitmek kim?"
   <br/>
   <br/>
   "GAP hayata geçti" diyoruz, "sizin için de bir şans değil mi bu?"  GAP alanına giren sahaları birkaç yüz zengin ailenin ve ağanın şimdiden parsellediğini, kendilerine birşey verilmeyeceğini anlatıyorlar. Bir umutları devletin GAP sahasını bölerek herkese dağıtması, diğeri de hükümetin, belediyelerin kendilerine yapacağı söylenen, ama bir türlü gelmeyen çeşitli para ve yatırım yardımları. Göç, bütün G. Doğu'dan ve Doğu'nun önemli bir kesiminden olmuş, göçen yaklaşık 5 milyon insan için GAP pek birşey ifade etmiyor, orası ancak birkaç yüz bin kişinin memleketi.
   <br/>
   <br/>
   Yeni bir memlekete, yeni bir kültüre alışma mücadelesi veriyor G. Doğu'nun insanı. Şu aşamadan sonra dönmesi de büyük sorun, kalması da. Yaklaşık 200 bin konutluk Yeni Adana, göçmenler için bir umut. D. Bakır'da da 500 konutluk bir bölüm tamamlanıp göçmenler yerleştirildi geçtiğimiz günlerde. KöyKent diye bilinen Merkez Köyler Projesi ise kaplumbağa hızıyla yürüyor, göçmenlerin en acil ihtiyaçlarından olan konut problemini kısa vadede çözeceğe benzemiyor. Fakat sırada ev sahibi olmayı bekleyen daha milyonlarca göçmen var. Görüştüğümüz göçmenlerin en sık tekrarladıkları söz: "Devletimiz bize sahip çıksın. Göç dediler göçtük, niye sahip çıkan yok?" D. Bakır'ın dehliz sokaklarında 76 yaşında olduğunu söyleyen, ama ismini vermeyen bir ihtiyarla konuşuyoruz, anlatıyor: "Ya bize iş verilsin, karnımızı doyuralım, ya da güvenliğimizi sağlasınlar tarlamıza dönelim. Benim köyümdeki tarlalarım üçdört aileyi geçindiriyordu. Ne borcumuz, ne derdimiz vardı."
   <br/>
   <br/>
   <br/>
   <br/>
   Ömürboyu terör
   <br/>
   <br/>
   Kendisinden kaçan milyonlarca insanı, sığındıkları yerlerde de yalnız ve rahat bırakmamış terör. Bölücü terör örgütü katlettiği, varını yoğunu gasbettiği zavallı insanlardan yine faydalanabilmek için aralarına sızmaya, evlerini, mahallelerini üs olarak kullanmaya çalışmış. Bir nebze başarmış da. Bu durum özellikle Mersin, Hatay ve Adana'da geçerli. PKK'nın, bu zavallı insanları Avrupa'yla yaptığı  uyuşturucu alışverişinde, adam götürüp getirmede ve her türlü pis işinde kullandığı, göçmen mahallelerinde yaşayan küçük bir çocuğun bile malumu. Daha sıkıştırırsan, kimin en iyi PKK'lı olduğunu, ne iş yaptığını söylüyor çocuklar. Memleketinde terörün destekçisi gözüyle bakılmış G. Doğulu vatandaşa devletin bakışı, göçtüğü yerde de değişmiş değil. Emniyet'in "rasathaneleri" Mersin'in, Adana'nın, Diyarbakır'ın, Hatay'ın göçmen mahallelerinin sürekli üzerinde. Göçmen halkta, resmi olana, devlet adına olan herşeye karşı bir küskünlük, bir reaksiyon, kaçma seziliyor. Zaten birer G. Doğu kenti haline dönüşmüş Adana, Mersin ve Iskenderun da yakında OHAL'e dahil edilirse şaşırmamalı.
   <br/>
   <br/>
   Devletin  göçmen mahallelerine ihtiyatlı yaklaşmakta haklı olduğunu belirten Mersin'deki bir emniyet yetkilisi, yakın zamana kadar kentte PKK'nın kurtarılmış mahalleleri bulunduğunu, buralara polisin bile giremediğini anlatıyor. Terör örgütünün uyuşturucu ve diğer bağlantıları için iyi birer üsmüş buraları. Fakat bir süre önce atanan yeni Emniyet Müdürü Hasan Özdemir ile yardımcısı Hüseyin Namal'ın kararlı mücadeleleri sonunda PKK kenesi kentten de, gariban halkın sırtından da sökülüp atılmış. Fakat fatura Kürt göçmenlere çıkmış.
   <br/>
   <br/>
   Özellikle Mersin ve Adana'da PKK'nın göçmenler üzerinde etkinliğini önlemek ve kırmak için, Hizbullah gibi oluşumların gecekondu mahallelerine "destekli"  yöneldiklerine şahit olduk. Hizbullah ile bölücü örgüt PKK'nın, gecekondularda hakimiyet mücadelesi verdikleri söyleniyor. Hizbullah, "destekli" mücadelesinde bir adım önde gibi. Bunu, dernek, vakıf, sağlık ve yardım kuruluşu gibi birimlerle pekiştiriyor Hizbullah. Gittiğimiz yerlerde en çok caminin gecekondu semtlerinde olduğunu hayretle farkediyoruz. Iyi kötü gecekondusunu konduran G. Doğulu vatandaşın ilk hatırladığı şey namaz, ilk yaptığı da cami olmuş. Çoğunluğu eğreti camiler, gecekondularla uyum arzediyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-243-26-guneydogu-gocuyor.html), [web.archive.org (arşiv bağlantısı)](http://web.archive.org/web/20140712042332/http://www.aksiyon.com.tr:80/aksiyon/haber-243-26-guneydogu-gocuyor.html)
