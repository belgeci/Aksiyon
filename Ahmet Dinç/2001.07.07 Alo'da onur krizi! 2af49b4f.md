# Alo’da onur krizi!

*Ahmet Dinç 2001.07.07*

<div>
 <p class="spot">
  Türk Telekom'daki yeni Yönetim Kurulu'nu beğenmeyen IMF parayı vermiyor.
 </p>
 <p class="metin">
 </p>
 <img border="0" src="/web/20020220025006im_/http://www.aksiyon.com.tr/2001/344/resimler/alo.jpg"/>
 <p class="metin">
  Uluslararası Para Fonu (IMF), Türk Telekom'un yeni yönetimini beğenmeyince, "Daha kabul edilebilir bir Türk Telekom Yönetim Kurulu oluşturuluncaya kadar kredinin dondurulabileceğini" açıklayıp, Türkiye'ye vermesi gereken 1,7 milyar doları askıya aldı. IMF'nin yanısıra Dünya Bankası da, Türkiye'ye verilecek kredileri serbest bırakacakları toplantıları ileri bir tarihe erteledi; bu belirsizlik piyasaları tedirgin etti. Borsa düşmeye, döviz ve faizler yükselmeye başladı. IMF'nin Türkiye'nin içişlerine, Telekom yöneticilerinin seçimine varıncaya kadar karışmaya kalkışması yurtta infial meydana getirdi. Halk büyük tepki içine girerken, Ulaştırma Bakanı Enis Öksüz, "IMF gelip cumhurbaşkanını ve başbakanı da seçsin bari" dedi. Başbakan Ecevit ise, "IMF'nin tavrının makul ve mantıklı bir yanı yok. Onlar da kaybeder" mesajı verdi. IMF'nin özellikle, MHP'ye yakın olduğu iddia edilen İbrahim Hakkı Alptürk'ün Yönetim Kurulu Başkanlığı'na karşı çıkıyor. Kamuoyunda birkaç milyar dolar için büyük bir devlet olan Türkiye'nin küçük düşürüldüğü, IMF'nin elinde oyuncak olunduğu ve onurumuzla oynandığı görüşü hakim.
 </p>
 <p class="metin">
 </p>
 <p class="arabaslik">
  Diyanet pilot bölgelerde merkezi ezan uygulaması başlattı. Bir tek camiden ve bir müezzinin okuduğu ezan, kapalı devre yayınla bütün camilerden dinlettirilecek.
 </p>
 <p class="metin">
  DYP Milletvekili Meral Akşener partisinden istifa edip Tayyip Erdoğan'ın hareketine katıldı. Rıza Akçalı'nın da aynı yolu izleyeceği söyleniyor.
 </p>
 <p class="metin">
  10'u mürettebat, toplam 145 kişinin bulunduğu Rus Tupolev uçağı Baykal gölü yakınlarında düştü, kurtulan olmadı.
 </p>
 <p class="metin">
  DİE'ye göre haziran ayında enflasyon TÜFE'de yüzde 3.1, TEFE'de yüzde 2.9 arttı. İTO ise bu rakamları TEFE'de 2.5, TÜFE'de 3.8 olarak açıkladı.
 </p>
 <p class="metin">
  İsmet İnönü'nün torunu Gülsün Bilgehan Toker CHP'den istifa etti. 1972'de Ecevit'e karşı CHP Genel Başkanlık yarışını kaybeden İnönü'nün istifa açıklamasını daha çocuk yaştayken dedesi adına basına okuyan Toker, Mümtaz Soysal'ın kuracağı "ulusalcı parti"de yer alacak.
 </p>
 <p class="metin">
  Sivas Madımak olayının yıldönümünde Ankara'da düzenlenen yürüyüş ve mitinge yasadışı terör örgütleri de katıldı ve "Bedel ödeteceğiz. Hesaplaşma günü korkunç olacak" şeklinde sloganlar atıldı.
 </p>
 <p class="metin">
  Etibank çatısı altında birleştirilen İnterbank ve Esbank'ın bankacılık işlemleri yapma izni kaldırıldı.
 </p>
 <p class="metin">
  Sırbistan eski Devlet Başkanı Miloseviç soykırım, insanlığa karşı suç ve savaş suçu işlediği gerekçesiyle Lahey'deki Uluslararası Savaş Suçları Mahkemesi'nde yargılanmaya başlandı. Cani Sırp'ın iki yıl önce İngiltere Başbakanı Blair'in öldürülmesi için de emir verdiği ortaya çıktı.
 </p>
 <p class="metin">
 </p>
 <p class="arabaslik">
  NE DEDİN, NE DEDİN?
 </p>
 <p class="metin">
  —Hocanıza (bana) mutlak mânâda teslim olun. Yoksa vebal altında kalır, helak olursunuz (Necmettin Erbakan'dan eski FP'lilere).
 </p>
 <p class="metin">
  —Bana göre doğru anlaşılmış Kemalizm başarıya ulaşmıştır (Kemal Derviş—Devlet Bakanı).
 </p>
 <p class="metin">
 </p>
 <p class="arabaslik">
  İNER MİSİN, ÇIKAR MISIN?
 </p>
 <p class="metin">
  İNEN: Yenal Ansen (Halk Bankası eski Genel Müdürü): Bankayı nasıl "dağıttığı" dilden dile dolaşıyor ama Türkiye onu henüz yargılayamadı.
 </p>
 <p class="metin">
 </p>
 <p class="metin">
  ÇIKAN: Enis Öksüz (Ulaştırma Bakanı): Türkiye'nin IMF'ye "manda" olmasını istemeyenlerin şahsında bu hafta burada.
 </p>
 <p class="metin">
 </p>
 <p class="arabaslik">
  ANINDA GÖRÜNTÜ:
 </p>
 <p class="metin">
  —Tantan, Sayın Genel Başkanımızı (Mesut Yılmaz'ı) hiç takmıyordu, dinlemiyordu (ANAP'lı İl Başkanları).
 </p>
 <p class="metin">
  — Dinledi, dinledi. Beni çok iyi dinledi... Ama telefonlarımı (Mesut Yılmaz—ANAP Genel Başkanı, Başbakan Yardımcısı).
 </p>
 <p class="metin">
 </p>
 <p class="arabaslik">
  BİR SAYI
 </p>
 <p class="metin">
  14.000.000.000$: Yılın ilk yarısında Türkiye'nin gerçekleştirdiği
 </p>
 <p class="metin">
  ihracat.
 </p>
 <p class="metin">
 </p>
 <p class="arabaslik">
  REAKSİYON
 </p>
 <p class="metin">
  Atatürk'e gölge oyunu!
 </p>
 <p class="metin">
  Önce, olanı anlatalım: Ardahan'ın Damal ilçesi sınırları içindeki Yukarı Gündaş köyü yakınlarındaki Karadağ üzerine, 15 Haziran—15 Temmuz arasında, güneşin batmasına yakın bir saatte ilginç bir gölge düşüyor. Gölge çağdaş Türkiye Cumhuriyeti'nin kurucusu Atatürk'ün profilden görünüşüne benziyor. Bunu fark eden Damal Kaymakamlığı, bu "mucize"ye dayanarak festival düzenliyor. Bu yıl 1 Temmuz'da 5.si kutlanan "Atatürk'ün İzinde/Gölgesinde Damal Şenlikleri" sırasında çok ilginç olaylar yaşandı. Gölgenin oluşması birkaç dakika sürüyor ve Atatürk'e benzeyen halini 6 dakika koruyabiliyor. Festivalde, gölge oluştuğu sırada tören düzenlendi, saygı duruşu yapıldı. Askerler selam durdu. Damallılar, yerli halkın, gölgenin Atatürk olduğuna ciddiyetle inandığını anlatıyorlar.
 </p>
 <p class="metin">
  Şimdi, çağdaş ve laik Türkiye'nin aydın insanlarının, bir de adaletin bu facia hakkında ne düşündüğü önemli. Atatürk'ün, dini, hurafe ve bidatlerle adeta boğulmuş halden kurtarmak için ne kadar uğraştığı malum. Şimdi onun üzerinden, hem de laik devletin resmi görevlileri tarafından hurafeler üretilmesi ne acı bir çelişki! Erbakanvari söylemek istemiyoruz ama şimdi tam yeri geldi: Atatürk yaşasaydı, kendisinin ardına saklanıp laik mürtecilik yapanları Divan—ı Harb'e verirdi. Damal'da yapılan şeyin, "şeyhi uçurmak"tan hiçbir farkı yok.
 </p>
 <p class="metin">
  Geldiğimiz Orta Asya coğrafyasının yapısına uygun doğaüstü, mucizevi olaylara inanmaya çok yatkınız. Anadolu'da nerdeyse her dağın, her ağacın, her kaya kovuğunun, her suyun, her mezarın doğaüstü güçleri vardır. Bugün Anadolu insanı gerek çıkarcı sahtekarların oyunlarıyla, gerekse kitle bilinçaltının asırlardır şekillendirdiği şifa/korku bağlamında hurafeye boğulmuş durumda. Bu yanlışa devlet eliyle, üstelik de Atatürk gibi bir ismi alet ederek katkıda bulunmanın trajedi boyutunu varın siz hesap edin. Kim ne derse desin, Türkiye'yi küllerinin içinden çıkarıp kurduğu inkar edilemeyecek olan Atatürk'ün adı, bu tür bilinçsiz hareketlerle yüceltilmiyor, aslında lekeleniyor. Dahası, bu tutarsızlıklar Atatürk'ün adını içerde de dışarda da gölgeleyecektir. Hatırlayacaksınız,  "Aratürk büstüne karşılama töreni" yapan "Atatürkçü" yetkililer yabancı komedi programlarına malzeme olmuştu.  Hurafelerle, bağnazlıkla mücadeleyi ilke edinmiş laik devletin bu skandala bir an önce dur demesi lazım.
 </p>
 <p class="metin">
 </p>
 <p class="arabaslik">
  SORUNCA
 </p>
 <p class="metin">
  "Bazı tekerlere çomak soktum"
 </p>
 <p class="metin">
  Kırkpınar güreşleri finalinde rakibini elini havaya kaldırıp galip ilan etmesiyle tartışma odağı olan  Ahmet Taşçı'ya sorduk:
 </p>
 <p class="metin">
  —Neden rakibinizi galip ilan ettiniz?
 </p>
 <p class="metin">
  Daha fazlasını yapacak bir durumum olmadığını hissettim. Kolumdaki sakatlığım nüksetti, bırakmamın yüzde 40 sebebi sakatlıktır.
 </p>
 <p class="metin">
  —Yenilginizin siyasi bir sebebi var mı? Melih Gökçek'le anlaşma gibi.
 </p>
 <p class="metin">
  Kesinlikle öyle bir şey yok. Spor ahlakına yakışmayacak hiçbir şey yapmadım.
 </p>
 <p class="metin">
  —Bu sene iyi hazırlanamadığınız doğru mu?
 </p>
 <p class="metin">
  Doping olayı yüzünden 11 ay mahkemelerde dolaştık. Konsantre olamadım. 10 Mayıs'ta yürütmeyi durdurma kararı aldırdım ama Genel Müdürlük bir üst mahkemeye itiraz etti. Etmese belki 1 aylık sürede hazırlanırdım. Ama onu bile bize çok gördüler. Mahkemeden cevap Edirne'ye giderken cuma günü geldi. Oraya giderken bile güreşip güreşemeyeceğim belirsizdi. Bu şartlarda bu kadarını yapabildim.
 </p>
 <p class="metin">
  —Vedat Ergin, "Takım olarak kazandık" dedi. Ne anlama geliyor sizce?
 </p>
 <p class="metin">
  Finale gelene dek Ergin takım arkadaşlarıyla karşılaştı. Son dört kişide, geçen sene biz Mehmet Yılmaz'la kaldığımızda hakemler, "Karşılıklı kura atalım" dediler, biz kabul ettik. Aynısı bu sene Erginler'e teklif edildi, kabul etmediler.
 </p>
 <p class="metin">
  —Bu anlaşma demek mi oluyor?
 </p>
 <p class="metin">
  Tabii, şimdi takım halinde derken onu kastediyor. On kişiyle gelip güreş kazanmayı herkes yapar. Dört yıldır bunlarla uğraşıyorum.
 </p>
 <p class="metin">
  —Doping davası ne durumda?
 </p>
 <p class="metin">
  Yüzde 90 iptal olacak gibi.
 </p>
 <p class="metin">
  —Yaşınız 41, ne kadar devam edeceksiniz daha?
 </p>
 <p class="metin">
  Üçüncü altın kemere kadar devam.
 </p>
 <p class="metin">
  —Size bu kadar saldırılmasında ideolojik/siyasi bir sebep görüyor musunuz?
 </p>
 <p class="metin">
  Başarılarımı çekemeyenler var herhalde. Bazı tekerlere çomak sokmuş olabilirim. Bakan Fikret Ünlü, Edirne'ye gelseydi, çayırdan içeri giremeyecekti, halk büyük bir tepki gösterecekti. Ahmet Taşçı için dopingle ilgili hazırlık yapılıyor imajı yaratıldı ama halk bunu yutmadı.
 </p>
 <p class="metin">
  —Güreşirken duygusal ve tepkisel davrandığınız şeklinde bir yargı var. Güreşte bunun zararını gördünüz mü?
 </p>
 <p class="metin">
  Onu yapabiliyorum çünkü çok duygusal biriyim. Duygusallık spor esnasında istenmeyen sonuçlar doğuruyor böyle.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020220025006/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/344/karakutu/1.htm), [web.archive.org (arşiv bağlantısı)](http://web.archive.org/web/20020220025006/http://www.aksiyon.com.tr:80/2001/344/karakutu/1.htm)
