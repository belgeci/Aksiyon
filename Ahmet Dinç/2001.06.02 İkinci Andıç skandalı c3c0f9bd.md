# İkinci Andıç skandalı

*Ahmet Dinç 2001.06.02*

<div>
 <p class="spot">
  Çevik Bir'in Genelkurmay 2. Başkanı iken Enerji Bakanlığı'na bir firma için andıç yazdığı ortaya çıktı.
 </p>
 <p class="metin">
 </p>
 <img border="0" src="/web/20020425080929im_/http://www.aksiyon.com.tr/2001/339/resimler/cevik.jpg"/>
 <p class="metin">
  Çevik Bir tandanslı ilk andıç skandalının ardından, yine onun "imzasını" taşıyan bir andıç skandalı daha patladı. Akkuyu Nükleer Santrali ihalesinin Alman—Fransız ortaklığıyla kurulan bir firmaya verilmesi için Çevik Bir'in Enerji Bakanlığı'na bir andıç gönderdiği ortaya çıktı. Çevik Bir'in Genelkurmay 2. Başkanı olduğu dönemde, 27 Temmuz 1998 tarihinde yazılmış olan yazıda, NPI firması temsilcileri ile Alman Büyükelçisi tarafından Genelkurmay Başkanlığı karargahında bir brifing verildiği belirtildi. 2. Başkan Çevik Bir imzalı andıçta, santralin güvenlik açısından önemine değinildikten sonra, "Akkuyu Nükleer Santrali'nin tesisi maksadıyla seçilen Federal Alman NPI firması temsilcisi ile Federal Almanya Büyükelçisi tarafından kendi projelerinin güvenlik/emniyet, hava taarruzları, sabotajlara karşı mukabil korunma sistemleri, deprem, yangın ve uçak çarpmalarına karşı teknik mukavemet yetenekleri ile sistemin çevre güvenliği ve nükleer atıklardan korunma/işletme güvenlikleri konularında 21 Temmuz 1998 tarihinde Genelkurmay karargahında teknik mahiyette bir brifing verilmiştir" deniyor. Andıçta sözkonusu firmadan "seçilen firma" olarak bahsediliyor. Yazıda ayrıca, firma seçiminde son kararın kendilerinde olduğu ima ediliyor.
 </p>
 <p class="metin">
 </p>
 <p class="arabaslik">
  ABD'nin ve dünyanın en etkin gazetelerinden The New York Times, Türkiye'nin, yasadışı böbrek ticaretinin en önemli ayaklarından birini oluşturduğunu, bir böbreğin 10 bin dolardan satıldığını yazdı.
 </p>
 <p class="metin">
  İÜ'de okurken başörtüsü yüzünden okula alınmayan, dahası bu yüzden 6 ay hapis yatan Nuray Canan Bezirgan, Kanada mahkemesinin 2,5 saat içinde verdiği kararla bu ülke vatandaşlığına geçti. Şimdi acaba birileri utanıyor mudur, bayram mı ediyordur?
 </p>
 <p class="metin">
  Dünya Sağlık Örgütü'nün "Meslekler ve yaşama süresi" konulu araştırmasına göre en kısa yaşayanlar gazeteciler,  meyhaneciler, polisler ve borsa simsarları. En uzun yaşayanlarsa çiftçiler.
 </p>
 <p class="metin">
  Genelkurmay CASA uçaklarıyla ilgili açıklama yaptı. Açıklamada uçakların üretim programında sistematik hata bulunamadığı belirtildi. CASA uçuşlarında kısıtlamaya gidilmeyecek.
 </p>
 <p class="metin">
  Erzurum'da 4.7 şiddetinde deprem meydana geldi, ölü ve yaralı yok. 5 köyde 8 ev yıkıldı, 80'den fazla bina oturulamaz hale geldi.
 </p>
 <p class="metin">
  Hükümetin özellikle MHP kanadı ile Devlet Bakanı Kemal Derviş arasında büyük krize sebep olan, hatta koalisyonu "götürüp—getiren" hububat fiyatlarında 164 bin liradan anlaşma sağlandı.
 </p>
 <p class="metin">
  Samsun 19 Mayıs Üniversitesi İlahiyat Fakültesi'nde, Kur'an dersinde 10. Yıl Marşı ve İstiklal Marşı okutulması zorunluluğu getirildi; bu marşlardan da sınav yapılacak, iyi marş okuyamayanlar Kur'an dersinden geçemeyecek.
 </p>
 <p class="metin">
 </p>
 <p class="arabaslik">
  —Okyanus ötesinden telefonla ülke yönetiliyor. Okyanus ötesinden gelen faksla virgülüne dahi dokunmadan Şeker Yasası çıkarıldı (Tansu Çiller—DYP Genel Başkanı).
 </p>
 <p class="metin">
  —Ben gençliğimde bir takımı tutuyordum ama şu an hangi takımı tuttuğumu hatırlamıyorum (Bülent Ecevit—Başbakan).
 </p>
 <p class="metin">
  Tayyip'e yeni muhitinde başarılar dilerim (Necmettin Erbakan).
 </p>
 <p class="metin">
 </p>
 <p class="arabaslik">
  Tuncay Özkan (Gazeteci yazar): Artık buraya abone oldu. Son vakası, milleti temsil eden bir hanımefendiye köşesinden alenen küfretmek.
 </p>
 <p class="metin">
 </p>
 <p class="arabaslik">
  Aziz Yıldırım (Fenerbahçe Başkanı): Fenerbahçe için yıllardır hiçbir çıkar beklemeden yaptığı fedakarlıkların karşılığını nihayet aldı.
 </p>
 <p class="metin">
 </p>
 <p class="arabaslik">
  —Nazlı (Ilıcak) geçmişte laik bir Atatürkçü olduğunu vurgulardı, şimdi şeriatçı oldu, yarın neci olacağını Allah bilir (Emin Çölaşan—Hürriyet gazetesi yazarı).
 </p>
 <p class="metin">
  —Çölaşan gene bana saldırıyor, belli ki bir yerden talimat almış. (Nazlı Ilıcak-FP İst.Milletvekili)
 </p>
 <p class="metin">
 </p>
 <p class="arabaslik">
  2.500.000.000$: Mart ayında Türkiye'nin gerçekleştirdiği ihracat.
 </p>
 <p class="metin">
 </p>
 <p class="arabaslik">
  Kutlular hukuk "mağduru"
 </p>
 <p class="metin">
  Yeni Asya Gazetesi sahibi Mehmet Kutlular, 2 yıl 1 günlük cezayı çekmek üzere Metris Cezaevi'nde. Kutlular'ın hapse giriş süreci hukuk skandalları tarihinde özel bir yer alacak gibi. Sadece vakayı anlatmamız faciayı fazlasıyla ortaya koyacaktır:
 </p>
 <p class="metin">
  Olay, Kocatepe Camii'nde 10 Ekim 1999'da Bediüzzaman için okutulan mevlidin çıkışında dağıtılan broşür ve Kutlular'ın basına beyanı ile başlıyor. Ankara 1 No'lu DGM'de, halkı kin ve düşmanlığa sevkettiği gerekçesiyle Kutlular yargılanmaya başlıyor. Ayrıca Kutlular'ın hem broşürde, hem de beyanatında 28 Şubat ve ordu aleyhine sözleri bulunduğu da iddia ediliyor. Beyanatında gazetecilere, (bütün medyanın da yazıp çizdiği gibi) planlarını Güven Erkaya'nın hazırladığı 28 Şubat sürecinin dindarlara sıkıntı verdiğini söylemiş. Bu söz, her özgür vatandaşın rahatlıkla dile getireceği/getirdiği bir cümle. Kaldı ki, 28 Şubat konusu mahkemenin kararına temel teşkil ediyor; böylece bir light askeri darbe hukuk korumasına alınmış oluyor. Anadolu Ajansı muhabiri Bilal Yakınbaş'ın tanık olarak dinlenmesine karar veriliyor. Olay günü Kocatepe'de bulunan birçok gazeteci arasından AA muhabirinin neden seçildiği de meçhul. Yakınbaş, tanık ifadesinde; o gün Kocatepe'de dağıtılan "İlahi İkaz: Deprem" adlı broşürde 28 Şubat sürecinin temellerinin Gölcük'teki Donanma Komutanlığı Üssü'nde atıldığına yer verildiğini belirtiyor. Avukatlar itiraz edip, broşürde bu yönde tek kelime bile geçmediğini, hakimin broşürü açıp bakmasını söylüyorlar. Fakat ne acayiptir ki hakim broşürü incelemek yerine, tanığın mesnetsiz ifadesine itibar ediyor. Nihai karara baktığımızda muhabirin ifadesinin esas alındığını görüyoruz. Bediüzzaman Hazretleri'nin Risaleleri'nden bela ve musibetlere dair alıntılardan oluşan broşürde, bütün aramalarımıza rağmen, Bilal Yakınbaş'ın var olduğunu iddia ettiği 28 Şubat ve Gölcük ifadelerine rastlayamadık. Bir şey daha: Cezanın neden 2 yıl 1 gün olduğu dikkat çekici değil mi? Bunun sebebi daha dramatik ve sorulara yol açacak boyutta. Ceza iki yıldan az olsaydı, tecil ve paraya çevirme imkanı olacaktı. Yok, yok; biz bu kararda ne artniyet, ne kasıt, ne de dindara karşı husumet aramıyoruz.
 </p>
 <p class="metin">
  İlkokul 2. sınıfta (Bkz. Hayat Bilgisi, İlköğretim 2. Sınıf, Ülkü Karamustafa—Zümre Bilgin) çocuklara, "doğuştan sahip olduğumuz haklar" bölümünde, düşüncelerini serbestçe ifade etme öğretiliyor. Kutlular'ın uğradığı mağduriyet, Türkiye'de ne ilk, ne de son; bu hukuk skandalı sadece bir taçlandırma. Öğretmenler galiba, "doğuştan sahip olunan haklar" bölümünü çocuklara izah etmekte gittikçe zorlanıyordur.
 </p>
 <p class="metin">
 </p>
 <p class="arabaslik">
  "İslam'ı Fethullah Gülen sevdirdi"
 </p>
 <p class="metin">
  Ankara DGM'de görülen Fethullah Gülen davasında tanık olarak dinlenen Vatikan İstanbul Temsilcisi ve Katolik Ruhani Reisler Kurulu Genel Sekreteri Georges Marovitch, İstanbul 1 No'lu DGM'ye ifade verdi; ifade metni şöyle:
 </p>
 <p class="metin">
  "Fethullah Gülen'i tanırım, kendisini önce basından tanıdım. Ben Katolik Kilisesi rahibiyim. Dinlerarası dialog mahiyetinde bir komisyonumuz vardır, dinlerin cemaatleri ile diyaloğumuz vardır. Aşırı dincilikten dünya insanları çok ıstırap çekmiştir. Fethullah Gülen'i bütün dinlere açık bir şahsiyet olarak tanıdım. Kendisinin dine dayalı bir devlet kurma amacı ile yasadışı örgüt kurduğunu görmedim. Kendisinin, cemaatimizin etkilendiği sözlerini şöyle hatırlıyorum: "Herkes Kelimei Şehadeti esas alarak etrafındaki insanlara bakış açısını yeniden ayarlamalıdır. Hatta onun birini söyleyip, diğerini, yani Muhammedün Resulullah'ı söylemeyen insanlara rahmet ve merhamet nazarı ile bakmalı. Çünkü hadislerde anlatıldığına göre Allah'ın engin rahmeti öylesine tecelli edecektir ki, şeytan bile acaba ben de istifade edebilir miyim diye ümide kapılacaktır. Şimdi böyle bir rahmet enginliği karşısında cimrilik yapmak ve o cimriliği temsil etmek bize yakışmaz. Hem bize ne, mülk O'nun, hazine O'nun, kul  O'nun. Öyle ise herkes haddini bilmeli".
 </p>
 <p class="metin">
  Fethullah gülen İstanbul'da Rum Patriği ile görüştü, ilişkileri çok iyidir. Yahudilerle ve Hahambaşı ile görüştü. Biz, Fethullah Gülen Papa ile görüşürse hayırlı olur diye düşündük. Netice olarak beraberce gittik, Vatikan'da Papa ile Fethullah Gülen görüştü. Biraz önce yazdırdığım Fethullah Gülen'in sözlerini Papa'ya aktardık. Biz oraya Müslümanlığı tanıtmak ve dinler arası dialog için gittik. Şeriat devletine zemin hazırlamak için Papa'yı ziyaret etmedi. O sevgi ve hoşgörüye dayalı gerçek müslümanlığı tanıttı. Biz bu görüşmenin olumlu olup olmayacağı üzerine daha önce anket yapmıştık. Olumlu bir görüşme oldu. Görüşme sırasında ben Papa'ya onun fanatik olmadığını gerçek müslümanlığı tanıttığını anlattım. O bize İslamı sevdirdi. Fethullah Gülen Roma'ya dünya İslam dininin temsilcisi olarak gitmemiştir. Dinler arası diyaloğu sağlamak amacı ile gitmişti. Papa ile görüşme çok az olmuştur. Dini konularda hasbıhal yapıldı, bu arada nezaket konuşmaları oldu. Fethullah Gülen'in şeriat devleti kurma konusunda zemin hazırladığına dair benim bilgim yoktur.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020425080929/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/339/karakutu/1.htm), [web.archive.org (arşiv bağlantısı)](http://web.archive.org/web/20020425080929/http://www.aksiyon.com.tr:80/2001/339/karakutu/1.htm)
