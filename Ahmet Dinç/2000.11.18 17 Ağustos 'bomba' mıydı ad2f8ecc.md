# 17 Ağustos 'bomba' mıydı?

*Ahmet Dinç 2000.11.18*

<div>
 <p class="spot">
  İlk defa Aksiyon yazdığında tartışmaya sebep olmuş ancak biraz uçuk bir iddia olarak bakılmıştı.
 </p>
 <p class="metin">
 </p>
 <img border="0" src="/web/20010718130200im_/http://www.aksiyon.com.tr/2000/311/resimler/17.jpg"/>
 <p class="metin">
  Meğerse Amerikalı bilimadamları sun'i deniz depremine sebep olan özel bir bomba üretmiş. Söylentiyi uçukluktan çıkartan, iddiaya dair gizli belgelerin Almanya'da yayınlanan Frankfurter Allgemeine Zeitung gazetesinde çıkması oldu.
 </p>
 <p class="metin">
  Büyük depremin ardından, 17 Ağustos'un ABD'nin geliştirdiği teknolojiyle yapılmasının mümkün olduğu, Aksiyon'un ardından çeşitli yayın organlarında da çıkmış ve tartışılmıştı.
 </p>
 <p class="metin">
  Bir Alman gazetecinin ortaya çıkardığı belgelere göre, Pentagon'a bağlı bilimadamları sun'i yıldırım, sis, yağmur, deprem, kasırga, hortum meydana getiren teknolojiler geliştirmişti.
 </p>
 <p class="metin">
  Bunun anlamı, artık ABD ordusu hava koşullarına hükmedip, düşmanı vurabilecek yeteneğe sahip. Açıklanan belgelerdeki bir ifade aynen şöyle: "Denizaltından patlatılacak özel bomba, sun'i deniz depremine neden olacak". Mesela sel şu şekilde oluşturuluyor: Özel uçaklarca havadan, karadan ya da denizden fırlatılacak füzelerle hedef üzerindeki bulutlara gümüş—nitrat tozu serpilecek. Her parçası toplu iğne başı kadar olan bu parçacıklar, bulutu yağmura çevirecek. Nuh Tufanı'nı andıran yağışlarla hedef sel suları altında kalacak.
 </p>
 <p class="metin">
 </p>
 <p class="arabaslik">
  'Medeniyetin beşiği' İngiltere'nin Liverpool kentinde bir hastanenin deposunda, kalp ve beyinleri satılmak üzere özel sıvılarda saklanmış 400 cenin bulundu.
 </p>
 <p class="metin">
  El konulan Etibank'ın batık kredilerinden 25 milyon doların da, hep mazlum ve mağdur olarak lanse edilen Nesim Malki'nin şirketlerinden Sendip Tekstil AŞ'ye gittiği ortaya çıktı.
 </p>
 <p class="metin">
  Irak'tan getirilen kaçak ham petrolün, Tarsus'ta kurulan kaçak bir rafineride 6 aydır işlenip piyasaya sürüldüğü ortaya çıktı.
 </p>
 <p class="metin">
  Dünyada son bir yılda en yüksek kira artışının gerçekleştiği yer, yüzde 125'le Ankara oldu.
 </p>
 <p class="metin">
  KHK halini Cumhurbaşkanı Sezer'in veto ettiği, memurların meslekten atılmasını kolaylaştıran "irtica yasaları" tasarısı Meclis Plan ve Bütçe Komisyonu'ndan geçti.
 </p>
 <p class="metin">
  Ankara Kapalı Cezaevi'nde kalan Murat Demirel, kömür sobasından zehirlenebileceği gerekçesiyle koğuşuna kat kaloriferi döşetmek istedi, kombileri de ısmarladı. Ancak cezaevi yönetimi izin vermedi.
 </p>
 <p class="metin">
  Cumhurbaşkanı Sezer, Ürdün'e gitti. Sezer'i havaalanında karşılayan Kral Abdullah, Cumhurbaşkanı'nın bindiği otomobili kendisi kullanarak jest yaptı.
 </p>
 <p class="metin">
  Avusturya Alplerinde kayak yapmaya gidenlerin bulunduğu tren bir tünelde yandı, 155 kişi öldü.
 </p>
 <p class="metin">
  Karadenizli türkücü İsmail Türüt hakkında, gıyabi tutuklama emriyle aranan Rize eski Milletvekili Şevki Yılmaz'ı "İslam'ın mareşali" şeklinde övücü türkü söylediği için TCK. 321'den dava açıldı.
 </p>
 <p class="metin">
 </p>
 <p class="arabaslik">
  —Gaz odaları Nazilerden önce, Türkler tarafından Ermenilere karşı kullanıldı. (Dr. Tessa Hofmann — Berlin Ünivresitesi'nin Türkiye ve Kafkaslar "uzmanı")
 </p>
 <p class="metin">
  —Babam kazadan yaralı olarak çıktı. Ancak başka bir Mercedesle onu takip edenler başına vura vura öldürdüler.
 </p>
 <p class="metin">
  (Gökçen Çatlı — Abdullah Çatlı'nın kızı.)
 </p>
 <p class="metin">
 </p>
 <p class="arabaslik">
  Hüseyin Bayraktar (Egebank'ın eski sahibi): Murat Demirel 'boşaltmaktan' gözaltına alındığında "Cezasını çeksin namussuz" demişti. O da 'boşaltmaktan' gözaltına alındı.
 </p>
 <p class="metin">
 </p>
 <p class="arabaslik">
  Osman Durmuş (Sağlık Bakanı): Kan tartışmasında olduğu gibi ilaç olayında da galiba haklı olduğu, ilaç kartellerine direndiği için.
 </p>
 <p class="metin">
 </p>
 <p class="arabaslik">
  —Merkeze hoşgeldiniz, gayretinizi memnunlukla karşılıyoruz. (Mesut Yılmaz'dan "merkez"e gelen MHP'ye)
 </p>
 <p class="metin">
  —Ama MHP merkez sağ parti değil, bunu görmüyor musunuz? MHP sorun yaratacak. (Tansu Çiller — DYP Genel Başkanı)
 </p>
 <p class="metin">
 </p>
 <p class="arabaslik">
  6.000: Türk sinemasının 86 yıllık ömrü boyunca çekilen film sayısı.
 </p>
 <p class="metin">
 </p>
 <p class="arabaslik">
  Peki, vatandaş affedecek mi?
 </p>
 <p class="metin">
  Af... İnsanla devletin ilişkisi sözkonusu olunca, bu âlemde af devletlere mahsus. Ya da öyle görünür. Vatandaş devletini/hükümetini affetme veya etmeme konumunda olamaz mı? Teoride o makamdadır, fakat bizde devletin veya devlet erkini elinde bulunduran anlayışın hiçbir zaman umurunda olmamıştır vatandaşının kendisine nasıl baktığı.
 </p>
 <p class="metin">
  Tıpkı hapishaneleri dolduran on binlerce suçluya af hazırlığında olduğu şu sıra yaptığı gibi. İçerdekileri düşünmekten bir hal olan devlet, dışardakileri neden düşünmez? Yetmiş küsur bin hükümlü ve tutuklunun acı verdiği, mağdur ettiği birkaç yüz bin insan devleti/hükümeti affedebilecek mi peki? Hiç sanmıyoruz.
 </p>
 <p class="metin">
  "İçerdekiler" birkaç küçük çaplı deneme sonrasında gördüler ki, devlet dama tıkarken gösterdiği kararlılığı, damda tutarken gösteremiyor. Damdakiler bunu farkettiği an olay bitmişti zaten. Şimdi vaziyetin vahamet ve merhamet boyutunu artırmak için yeni teknikler deneniyor; Gaziantep E Tipi'ndeki 10 mahkumun affın çıkmamasını protesto etmek için hap içip intihara kalkışmaları, şüpheniz olmasın ki önümüzdeki günlerde benzer gösterilerle zenginleşecektir.
 </p>
 <p class="metin">
  Hükümet, afla belki birkaç faydayı aynı anda görmeyi umuyor; istiab haddi dolan hapishanelerin böylece rahatlaması, 70 bin küsur kişiyi beslemekten kurtulmak gibi. Fakat diğer yandan, koğuş kapılarının açılmasından çok değil, bir—iki hafta sonra şöyle haberler okumaya hazır olmalıyız: "Afla hapisten çıkan babasının katilini yol ortasında öldürdü ve 'Devletin vermediği cezayı ben verdim' dedi."
 </p>
 <p class="metin">
  Hükümet merak etmesin, hapishaneler çok kısa sürede yeniden dolacak. Ve olayın tekniğini kapan "içerdeki" zeki Türk milleti, daha dramatik ve yürek dağlayan senaryolarla yeni aflar isteyecek.
 </p>
 <p class="metin">
 </p>
 <p class="arabaslik">
  "MHP değişmedi, aklileşti"
 </p>
 <p class="metin">
  MHP'nin değişip değişmediği, 'merkez'e hoşgelip gelmediği tartışmalarını, hem MHP ve tabanını hem de merkezi çok iyi tanıyan Agah Oktay Güner'e sorduk:
 </p>
 <p class="metin">
  —MHP niçin merkez sağa kayma gereği duyuyor? Taban mı yoksa yukarı mı istiyor bunu?
 </p>
 <p class="metin">
  Ben MHP'de bir kayma olduğu kanaatinde değilim, politikasında aklileşme hakim oldu sadece. Merhum Türkeş'in ortaya koyduğu ülke menfaatlerini herşeyin üstünde tutma ve uzlaşma gibi iki temel prensibi geliştirerek devam ettiriyor. Zaten MHP hareketi başlangıçta da bir uç hareketi değildi. Son kongreden sonra bu değerli arkadaşlarımızda ben bir kayma falan görmüyorum. Aksine kendilerini daha rahat ifade etme imkanı buldular. İktidarda oldukları için iktidar onlara fikirlerini uygulama imkanı sağladı.
 </p>
 <p class="metin">
  —Fakat bu, MHP'nin merkeze çekildiği gibi bir görüntü vermiyor mu?
 </p>
 <p class="metin">
  Hayır. MHP kendi çizgisinde. Temel sloganlarından vazgeçmedi, vazgeçtiği zaman partinin kimliğini reddeder.
 </p>
 <p class="metin">
  —Yani MHP merkeze kaymadı mı?
 </p>
 <p class="metin">
  Hayır. İktidar olmasıyla akli çizgiye yaklaştı sadece. Globalleşen bir dünyada yapılacak iş, toplumun bütününe hitap eden politikalar uygulamaktır. MHP de bunu yapıyor.
 </p>
 <p class="metin">
  —Peki bu aklileşmenin merkeze gelme olarak algılanmasının sebebi ne? Üstelik Yılmaz MHP'ye "Merkeze hoşgeldiniz" diyor.
 </p>
 <p class="metin">
  Bence Yılmaz MHP'yi kastetmiyor, genel bir değerlendirme yaptı.
 </p>
 <p class="metin">
  —Kutan, "En merkezdeki parti Fazilet'tir diyor. Ne demek bu?
 </p>
 <p class="metin">
  Türk halkı uç'u, aşırılığı sevmez. İmparatorluk bakiyesinde uç olmaz. Kutan'ın açıklaması,  bir şuuraltı savunmadır.
 </p>
 <p class="metin">
  —Yılmaz MHP'ye hoşgeldin derken, Çiller bunun DYP'ye oyun olduğunu söylüyor.
 </p>
 <p class="metin">
  İki görüşe de iştirak etmiyorum. Bunları çok yüzeyde siyasi tahliller olarak değerlendiriyorum.
 </p>
 <p class="metin">
  - Taban 'aklileşmeyi' kabullenebilecek mi?
 </p>
 <p class="metin">
  Taban sorun çıkarmaz. Şu anda sorun çıkaracak, büyütülecek bir şey yok zaten. Bu ne bir oyundur, ne bir kamp değiştirmedir. Bu siyasetin yapısında olan bir değişmedir.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010718130200/mailto:ahdinç@superonline.com">
   ahdinç@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/311/karakutu/1.htm), [web.archive.org (arşiv bağlantısı)](http://web.archive.org/web/20010718130200/http://www.aksiyon.com.tr:80/2000/311/karakutu/1.htm)
