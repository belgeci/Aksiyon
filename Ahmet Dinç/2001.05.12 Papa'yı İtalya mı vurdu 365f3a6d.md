# Papa’yı İtalya mı vurdu?

*Ahmet Dinç 2001.05.12*

<div>
 <p class="spot">
  Oral Çelik bir İtalyan tv.sinde ortalığı karıştırdı. Çelik'e göre Papa'yı vuran Ağca, İtalyan gizli servisiyle ilişki kurdu.
 </p>
 <p class="metin">
 </p>
 <img border="0" src="/web/20020203033816im_/http://www.aksiyon.com.tr/2001/336/resimler/Papa.jpg"/>
 <p class="metin">
  İtalyan Rai—1 televizyon kanalına konuşan Oral Çelik, ortalığı karıştırdı. Kendisinin adı da Papa suikastinde geçen Çelik'in iddiasına göre Mehmet Ali Ağca suikastten önce İtalyan gizli servisi ile görüştü. Ağca'nın 13 Mayıs 1981 tarihinde düzenlediği suikastten önce İngiltere veya Fransa'ya gitmediğini, iş seyahati ve turist olarak Tunus'a gittiğini söyleyen Çelik, "Ağca, suikastten önce Palermo'da İtalyan gizli servisinden Berconetti adında biriyle görüştü" dedi. Çelik ile konuşan İtalyan gazeteci ise, yaptıkları araştırmada, İtalyan gizli servisinde Berconetti adına rastlamadıklarını ifade etti.
 </p>
 <p class="metin">
  Suikastin yapıldığı San Pietro Meydanı'nda, suikastle bağlantılı 6 kişinin olduğunu kaydeden Çelik, kendisinin o tarihlerde Roma'da olmadığını savundu. Oral Çelik, İtalyan makamlarının suikastle ilgili bazı fotoğrafları ve gerçekleri gizlediğini iddia etti. Çelik, Papa'nın vurulduğu meydanda çekilen bir fotoğrafla ilgili olarak, "Bu ben değilim. Olsaydım zaten beni cezalandırırlardı." dedi. Papa suikasti sonrasında kaçırılan Emanuela Orlandi ile ilgili soruları da yanıtlayan Çelik, "Bana göre Orlandi hâlâ yaşıyor" diye konuştu. Çelik Papa suikastini de anlattığı bir kitap yazdığını söyledi.
 </p>
 <p class="metin">
 </p>
 <p class="arabaslik">
  Haftanın Akışı
 </p>
 <p class="metin">
  Bir süre önce, vatandaşların bayrak merasimlerine başörtüyle katılmalarını yasaklayan Bayrak Tüzüğü yeniden değiştirildi. Artık halkımız başörtüyle de bayrak törenine katılabilecek.
 </p>
 <p class="metin">
  YÖK Başkanı Kemal Gürüz, Dicle Üniversitesi'ne 10 ay önce Cumhurbaşkanı Sezer darafından atanan Rektör Prof. Fikri Canoruç'un PKK sempatizanı olduğunu ve görevden alınması gerektiğini iddia etti. Gürüz, ilgili dosyayı Cumhurbaşkanı'na gönderdi.
 </p>
 <p class="metin">
  İnterbank Dinç Bilgin ve 6 şirketi aleyhine, 1 trilyon 712 milyar TL borçlarını ödemedikleri gerekçesiyle ihtiyati haciz kararı aldırdı.
 </p>
 <p class="metin">
  Beyaz Enerji skandalına adı karışıp istifa eden Cumhur Ersümer'in yerine, ANAP Bartın Milletvekili Zeki Çakan Enerji Bakanlığına getirildi.
 </p>
 <p class="metin">
  ABD Başkanı Bush, Başbakan Ecevit'e "acil" bir mektup göndererek, Telekom ve diğer konulardaki reformların ve değişikliklerin bir an önce yapılmasını istedi.
 </p>
 <p class="metin">
  Yunanistan Futbol Federasyonu, Türkiye'nin yaptığı 2008 Avrupa Futbol Şampiyonası'nı ortak organize etme önerisini kabul ettiğini açıkladı.
 </p>
 <p class="metin">
  İslâm ve Hıristiyanlık tarihinde ilk kez bir papa, cami ziyaretinde bulundu: Papa 2. Jean Paul, Şam'da Ümeyye Camii'ni ziyaret edip Suriye Müftüsü Şeyh Ahmet Kuftaro'yla görüştü.
 </p>
 <p class="metin">
  Mesut Yılmaz'ı yakından ilgilendiren Mavi Akım soruşturmasında savcı dayanmıyor. Soruşturmayı DGM Başsavcısı Cevdet Volkan, en son olarak genç savcı Cengiz Köksal'a verdi.
 </p>
 <p class="metin">
  Antakya şiddetli yağışlar ve sele maruz kaldı, 1000 ev su altında kaldı, kentin çevreyle yol bağlantıları kesildi.
 </p>
 <p class="metin">
 </p>
 <p class="arabaslik">
  Ne dedin, ne dedin?
 </p>
 <p class="metin">
  — Siz başardınız ama biz hâlâ laik bir devlet kuramadık, din devletiyiz. Bize bir Atatürk lazım (Yossi Saridİsrail eski Eğitim Bakanı).
 </p>
 <p class="metin">
  —Olmayan parayı (işçilere) nasıl verelim? Zorlarsanız baskıcı rejim gelir (Kemal Derviş—Devlet Bakanı).
 </p>
 <p class="metin">
  — (Telekom satışında) Türkiye'nin hata yapma lüksü yok, tarih bizden hesap sorar (Enis Öksüz—Ulaştırma Bakanı).
 </p>
 <p class="metin">
 </p>
 <p class="arabaslik">
  İner misin, Çıkar mısın?
 </p>
 <p class="metin">
  Lucescu (Galatasaray Teknik Direktörü): Fenerbahçe yenilgisini kendi hatalarına, 28 milyon dolarlık Jardel'i yedek oturtmasına değil de atılan pet su şişelerine bağladı).
 </p>
 <p class="metin">
 </p>
 <p class="arabaslik">
  Anında Görüntü
 </p>
 <p class="metin">
  Enis Öksüz (Ulaştırma Bakanı): Telekom satışında ince eleyip—sık dokuyunca birilerinin canı sıkıldı. Galiba onun da haklılığı Osman Durmuş'un kan olayındaki gibi sonradan anlaşılacak).
 </p>
 <p class="metin">
  —Şarkıcı olmayan birine ilk defa şarkı verdim, pişmanım (Kayahan—şarkıcı/besteci).
 </p>
 <p class="metin">
  —Yeni doğum yapmama, lohusa olmama rağmen onun klibinde oynadım. Kayahan vefasız (Hülya Avşar)
 </p>
 <p class="metin">
 </p>
 <p class="arabaslik">
  Bir sayı
 </p>
 <p class="metin">
  5.000.000.000 $: Telekom'un yüzde 45'ini satınca elimize geçecek para.
 </p>
 <p class="metin">
 </p>
 <p class="arabaslik">
  Ölüm oruçları ve iftar
 </p>
 <p class="metin">
  Birkaç aydır tezat duygu ve düşünceler çağrıştıran bir facia yaşanıyor ülkede: Ölüm oruçları. Ölenlerin sayısı şimdilik 20 küsur.
 </p>
 <p class="metin">
  Taraflar acı ve stresli bir psikolojik mücadele sürecinde gibi görünüyor. Öyle ki, bu gidişle sabreden kazanacak ve "iftarı" yapacak. Her iki cephedeki tutumun arka planına dair, pek dile gelmeyen fakat hemen herkesin bildiği gerçekler var. Devlet; F tipi cezaevlerinden geriye, yani koğuşa dönüşün, Bayrampaşaları daha çok defa "fethetmek" zorunda kalma anlamına geleceğini biliyor. Çünkü ölüm orucuna yatanların yasadışı silahlı sol terör örgütlerinin mensubu olduğu bir gerçek. Bu örgütlerin hapiste olmayanlarıysa dışarıdan destek veriyor zaten. Aslında nihai istekleri koğuş sistemine geri dönüş. Çünkü hücre tipinde örgütleme ve eğitim yapamıyorlar, yapsalar da kitle ve birlik ruhundan yoksunluk oluşacak ve bu da çözülmeyi getirecek. Çünkü 60 kişiye varan koğuşlarda terör örgütleri, dışarıda bulamayacakları rahatlık ve belki imkanlarla eğitim ve örgütlenme şansına sahipti.
 </p>
 <p class="metin">
  Fakat olayın vahim boyutu, insanların ölüyor olması. Hangi gerekçeyle ve kim olursa olsun,  ölümü seyretmek insanlık ve medenilikle bağdaşamaz. "Onlar terörist, gebersinler" demek vicdani ve insani bir emare taşımadığı gibi, bu kanaat, birilerinin de size/bize aynı gözle bakmasını davet edecektir kuşkusuz.
 </p>
 <p class="metin">
  Kaldı ki ölüm oruçlarında gelinen noktadan birinci derecede mesul olan, bizzat ilgili makamlarda oturanlar ve karar verenlerdir. Devlet erkini elinde tutanların yükümlülüğü, hangi gerekçe ve şartla olursa olsun, vatandaşının can güvenliğini sağlamaktır, şu anki bahiste isabetli olan ifadeyle, ölmesini önlemektir. Ölüm oruçlarının bir faciaya ve utanca dönüşmesinin temel sebebinin, cezaevlerindeki artık kronikleşmiş kötü yönetim ve laçkalık olduğunu söylemeye gerek var mı. Siz, yıkıcı ve bölücü suç işlediği gerekçesiyle "dam"a attıklarınıza içeride örgütlenme, eğitim, hatta tatbikat yapma, silah ve elektronik her türlü eşyaya sahip olma şansı verirseniz, sonra bir fetih hareketiyle bu gidişata son verdiğinizde, karşıdakilerin, "doğal olan hakkımız elimizden alındı" gibi bir inanca sahip olup, bu "hakkı" geri almak için mücadele etmesi yadırganmamalı.
 </p>
 <p class="metin">
 </p>
 <p class="arabaslik">
  "Kulis yasağı kalkmadı, durduruldu"
 </p>
 <p class="metin">
  Kulislerin basına kapatılıp tekrar açılmasını TBMM İdare Amiri Ahmet Çakar'a sorduk:
 </p>
 <p class="metin">
  —Madem ki yasak kalkacaktı, neden başladı?
 </p>
 <p class="metin">
  Yasağı kaldırmadık, sadece yürütme durduruldu. Basın artık kendini bizim kadar güçlü görmeye başlamıştı. Ekonomik krizde bir sıkıntı da biz çıkarmayalım dedik. Genelbaşkanlar, bakanlar bizi birebir markaja alıp yasağı kaldırmamız için inanılmaz baskı yaptı.
 </p>
 <p class="metin">
  —Tekrar getirmeyi düşünür müsünüz yasağı?
 </p>
 <p class="metin">
  Bekleyip göreceğiz. Tekrar rahatsız edilirsek bakacağız. Parlamento Muhabirleri Derneği ile anlaşmamız var, uyulursa sorun yok.
 </p>
 <p class="metin">
  —Kimin fikri ve teklifiydi bu yasak?
 </p>
 <p class="metin">
  Başkanlık Divanı kararı. Teklif eden benim.   Oybirliğiyle aldık kararı. Yasak olan alan küçük bir alandı. Fakat oturup muhabbet ettiğimiz bir yer. Milletvekillerinin buluşup konuşabileceği yegane yer orası. Kuliste konuştuklarımıza dair yalan yanlış bir yığın haber çıkıyor. Biz orada sohbet ediyoruz, gazeteci çekip iki cümleyi alıyor ve aleyhimize kullanıyor. Gerekçelerden biri bu.
 </p>
 <p class="metin">
  —Son zamanlarda bardağı taşıran ne oldu?
 </p>
 <p class="metin">
  İki yılın birikimi vardı. Basında milletvekillerine karşı haber ve köşe yazanlardan nedir bu bizim çektiğimiz dedik. Mahkemeye başvuruyorsunuz, süre veriyor. Tekzip veriyoruz, açıklama gönderiyoruz doğru düzgün yayınlanmıyor. Sürekli boy hedefi oluyoruz.
 </p>
 <p class="metin">
  —Gazeteciler orada duymamaları gerekeni mi duyuyordu?
 </p>
 <p class="metin">
  Böyle samimi konuşuyoruz aramızda, ertesi gün yazıyor, laubalilik yapıyorlar diye.
 </p>
 <p class="metin">
  —Yasaklamadan önce, TBMM'de görevli gazetecilerle oturup konuşmayı düşündünüz mü?
 </p>
 <p class="metin">
  İyi olurdu ama bu çok ani gelişti ve karara dönüştü. Kötülerin faaliyetini engelledikten sonra biz çok rahat eski düzene dönebiliriz. Burada gazetecilerle hergün yüzyüze bakıyoruz.
 </p>
 <p class="metin">
  —Kötüler dediğiniz kimler?
 </p>
 <p class="metin">
  Şu veya bu gazete değil, milletvekilinin şahsında Meclis'i, onun da şahsında devleti yıpratmaya çalışan gazeteciler var. Biri yazmış, "Yolda görsek selam vermeyeceğimiz, otobüste yanımıza otursa kalkıp gideceğimiz"; milletvekillerinden bahsediyor. Mine Kırıkkanat, "Kendimize uşak bile yapmayacağımız kişilerden oluşan kalabalık" diyor bizim için. Allah'tan böyleleri çok az. Var ya yüzde 10 olsa bunlar, ben burada basına bir adım attırmam.
 </p>
 <br/>
 <center>
  <a class="anaorta" href="http://web.archive.org/web/20020203033816/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/336/karakutu/1.htm), [web.archive.org (arşiv bağlantısı)](http://web.archive.org/web/20020203033816/http://www.aksiyon.com.tr:80/2001/336/karakutu/1.htm)
