# Arabalar borla çalişacak

*Ahmet Dinç Bilinmeyen-tarih*

<div>
 <font>
  <img border="0" height="1" src="/web/20050225005715im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005715im_/http://www.aksiyon.com.tr/resim/389/26.jpg" vspace="5"/>
  </p>
 </font>
 <font class="content">
  Petrolün keşfi ile uluslararası dengeler yeniden oluşmuştu. Akademik çevreler şimdi benzer bir etkinin bor madeni ile birlikte yaşanacağını öngörüyor. Bor ile çalışan araba icat edilince, ürün stratejilerini gözden geçiren uluslararası şirketler borda tekel konumunda olan Türkiye’yi kıskaca alma çalışmalarını daha da hızlandırdı
 </font>
 <br/>
 <p>
  <font class="content">
   Geçtiğimiz günlerde bazı gazetelerde küçücük hacimli bir haber göze çarptı: Dünyanın saygın bilim dergilerinden Scientific American, bor bileşiklerinin petrol yakıtı yerine kullanıldığı bir otomobil geliştirildiğini haber veriyordu. Amerikan bilim dergisi, ‘Düşünülebilecek en temiz yakıt’ başlığıyla verdiği haberde, Kimyager Steven Amendola’nın Ford Explorer model otomobili bor bileşiklerinden elde edilen yakıtla çalıştırdığını anlatıyordu. Haber, dünya rezerv yekûnunun yaklaşık yüzde 70’inin Türkiye’de olduğu bor madeninden “petrol” niyetine bahsedince, küçük hacminin tersine büyük etki yaptı.
   <br>
    <br>
     Bor konusu özellikle son yıllarda Türkiye gündeminden hiç düşmedi. Bilgisayardan silaha, nükleer teknolojiden akaryakıta kadar birçok alanda kullanılan bor, ister istemez birçok çevrenin ilgi odağı. Tartışmalar, bazı kişi ve güçlerin özelleştirme furyasını da arkalarına alarak, bu stratejik madeni “iç etmek” istediğinden, uluslararası tröstlerin Türkiye’yi bor konusunda baskı altına aldığına, bor’u devletin yeterli kârlılık ve verimlilikte kullanamadığına kadar uzanıyor.
     <br>
      <br>
       Artık bor madeniyle birlikte anılmasına alıştığımız tartışma konularını, en azından yazının başında biraz erteleyip; bordan elde edilen yakıtla çalışan otomobil gibi umut verici gelişmeyi detaylandırmakta fayda var.
       <br/>
       <br/>
       Scientific American dergisinin Mayıs 2002 sayısındaki Julie Wakefield imzasıyla çıkan haberde konu edilen otomobil, bor madeninin araba yakıtı olarak kullanıldığı ilk araç değildi. Bu alanda patenti alınan yaklaşık 600 tane proje bulunuyor. Ancak, sözkonusu dergideki haber, borun benzin yerine araçlarda rahatlıkla kullanılmaya başlandığının anlaşılması ve en az petrol kadar yaygın bir kullanım potansiyeli taşıdığının isbatı açısından önemliydi. Amerikalı kimyagerin deneyi  yıllardır süren, borun motorlu araç yakıtı olarak kullanıldığı yüzlerce deneyden biriydi. Wakefield’e göre, sodyum bor hidritle çalışan otomobilin menzili iki katına çıkıyor, patlama ihtimali olmadığı için güvenli oluyor, çevre kirliliğine neden olmadığı gibi yakıt kullanıldıktan sonra tekrar değerlendirilebiliyor. Benzinle çalışan otomobillerde yakıtı depolama sorunu olduğu için menzili düşüyor. Borla çalışanlardaysa bu sorun ortadan kalkıyor. Araç, sodyum bor hidrit maddesi ile suyun oluşturduğu hidrojenin yakıt pillerine ulaşması ve açığa çıkan enerjinin mekanik enerjiye dönüşmesiyle yürüyor.
       <br/>
       <br/>
       Şimdiden New York caddelerinde sodyum bor hidritle çalışan arabalar cirit atmaya başladı bile. Batılı ülkelerde uzun zamandır gündemde olan, ancak ülkemize yeni yeni yansıyan “borla çalışan otomobiller” gerçeğine, bor konusunun Türkiye’deki en önemli uzmanlarından M. Mustafa Çınkı bütün detayıyla vâkıf. Devlet Denetim Elemanları Derneği Madencilik Bölümü Başkanı olan ve aynı zamanda ‘Ulusal Maden Varlığımız ve Bor Gerçeği’ adlı bir kitabı bulunan Çınkı’ya göre, borun akaryakıt yerine kullanımı bir nevi “sonsuz enerji”ye kapı açtı.
       <br/>
       <br/>
       Devlet Denetim Elemanları Derneği (DENETDE) Başkanı Atılay Ergüven, borla ilgili gelişmelerin Türkiye’ye geç yansımasını, Batılılar'ın Türkiye'nin borun önemini kavramasını engelleme çabası olarak değerlendiriyor.
       <br/>
       <br/>
       Bor teknolojisinin transferinde Batılıların ne kadar cimri davrandıklarına çarpıcı bir örnek, bir Türk işadamının başından geçiyor: Türkiye’de bor yatırımları olan, adının açıklanmasını istemeyen bir işadamı, Fransa’daki bir bor tesisini görmeye gidiyor. Fransızlar, işadamımızı tesislerin bahçesine bile sokmuyor. İşadamımız, “Sadece fabrikanın içini üstünkörü ve sıkı kontrol altında gezebilmek için 1000 dolar aldılar benden” diyor.
       <br/>
       <br/>
       İşte bu noktada kendi göbeğimizi kesmemiz gerektiği gerçeği yadsınamaz bir şekilde ortaya çıkıyor. DYP Balıkesir Milletvekili ve TBMM Madencilik Araştırma Komisyonu üyesi İlyas Yılmazyıldız, “Bor teknolojisini yabancı devletler hiçbir şekilde bize vermiyor, vermeyecek” dedikten sonra “Türkiye bor teknoloji ve sanayisini kendisi geliştirmek zorunda. Bu teknolojiyi geliştirecek ‘Bor Araştırma ve Uygulama Merkezleri’ ve ‘Bor Teknoloji Geliştirme Bölgelerini’ ülkemizde acilen kurmalıyız. Eti Holding çok uluslu firmalarla rekabet edecek yapıya kavuşturulmalı” diyor.
       <br/>
       <br/>
       Önce Daimmler–Chrysler üretti
       <br/>
       <br/>
       Arabalarda petrol yerine bor kullanımının uzun yıllardır Batılıların gündeminde olduğunu ve uçak, uzay araçları gibi alanlarda kullanıldığını belirten Çınkı, bu alanda Amerikan Millenium Cell (MC) ve stratejik ortağı Daimler–Chrysler(DC) firmalarının ileri gittiğini belirtiyor. Bu alanda yine çok ortaklı bir proje (The New Jersey Genesis Project) uzun zamandır yürüyor. MC’nin borlu araçlar projelerindeki diğer ortakları da çok ilginç: Bor üretim ve pazarlama tekeli US Borax, dünyanın en büyük fuel cell (yakıt pili) üreticisi olan Ballard Power Systems ve dünyanın lider sodyum bor hidrit üreticisi Rohm and Haas.
       <br/>
       <br/>
       Gelişmeleri Çınkı şöyle özetliyor: “Borlu araba teknolojisi MC’nin elinde uzun zamandır vardı. DC’nin altında bütün büyük otomobil üreticileri stratejik ortak olarak yer alıyor. Diğer taraftan MC şirketi Fransız otomotivcilerle, yani Peuguet ve Citroen’le stratejik ortaklık kurdu. Borla çalışan otomobili önce DC üretti. DC bu arabayı Detroit Otomobil Fuarı’nda tanıttı. Bir depo sodyum bor hidrit yakıtı ile 500 km. yol katetti araba. Sodyum bor hidritle çalışan o araba şu anda Amerika turunda. DC firması menzili artırma çalışmaları yapıyor.”
       <br/>
       <br/>
       Amerikalılar borla çalışan araçların seri üretimine çoktan başladı bile. Amerikan otomobil devi DC’nin geliştirdiği ‘sabun otomobil Natrium’ borun bir türevi olan sodyum bor hidritle çalışıyor. Bor türevleri içinde en yoğun oranda hidrojeni sodyum bor hidrit barındırdığı için yakıt olarak daha çok o tercih ediliyor. Bor hidrit sabun ve deterjan yapımında da kullanıldığı için, Natrium’un adı şimdiden ‘sabun otomobil’e çıktı. DC Başkan Yardımcısı Thomas Moore, seri üretimi süren Natrium’un borla çalışması konusunda, bu yakıtın benzin dahil diğer alternatifler karşısında çok önemli avantajlara sahip olduğunu belirtiyor. Karavan tipi otomobil olan Natrium saatte 128 km. hız yapabiliyor, 16 saniyede 100 km. hız kazanabiliyor.
       <br/>
       <br/>
       Mustafa Çınkı, sodyum bor hidritin motorlu araçlarda kullanıldıktan sonra yeniden işlenip kullanıma hazır hale getirilmesinin, borun sonsuz enerji olduğu anlamına gelebildiğini ifade ediyor.
       <br/>
       <br/>
       Bugün gelinen ‘borlu yakıt verimliliği’ ölçülerine göre, dünyadaki bütün motorlu araçlar 20 yıl boyunca sadece borla çalışmış olsalar bile, dünya bor rezervinin ancak yüzde 5’i tükenmiş olacak. Bor uzmanları, daha şimdiden Amerika’da alternatif yakıt/enerji projelerinde metanol, hidrojen gibi seçenekler karşısında tartışmasız lider konumuna geçtiğini, diğerlerinin borla mücadele edecek cazibesinin kalmadığını söylüyor. Hatta bazı alternatif enerji proje çalışmaları, borun müthiş gücü karşısında iptal edilip kapısına kilit asılmış.
       <br/>
       <br/>
       Atık yeniden yakıt oluyor
       <br/>
       <br/>
       Sodyum bor hidritle çalışan araçlarda, depoda kalan atık, fabrikada tekrar kullanılabilir yakıta dönüşebiliyor. Millenium Cell’in sisteminde hem suyun, hem de borun içinden hidrojen alınarak hareket enerjisine dönüşüyor ve doğrudan yakıt olarak motora gidiyor. Depodaki sodyum bor hidrit bittikten sonra atığın istikameti çöp yerine fabrika oluyor. Atık orada tekrar kullanılabilir sodyum bor hidrite dönüşüyor. Bu işlemin sonsuz kere kullanılma imkanı var. Bu anlamda sonsuz enerji kavramı çıkıyor ortaya. Dökülme, tozlaşma gibi kayıplar engellendiğinde yakıt hiç azalmıyor, bir depo bor yakıtıyla sonsuz bir devinim oluyor. Yani şu hayal değil, yakın bir gelecekte rahatlıkla gerçekleşebilir: Gidiyorsunuz benzin istasyonuna, deponuza ful sodyum bor hidrit doldurtuyorsunuz, kullanıyorsunuz. İstasyonlarda artığı alım ünitesi olacak, getirip kalan artığı geri vereceksiniz, belki karşılığında para da alacaksınız. Sonra bu artıklar toplanıp fabrikaya gidecek ve yeniden sodyum bor hidrite dönüşecek.
       <br/>
       <br/>
       Milenyum madeninde bitmeyen hesaplar
       <br/>
       <br/>
       Burnumuzun dibindeki Arap ülkelerinden adeta fışkıran petrolün, bizim topraklarımızda olmaması her Türk vatandaşını öteden beri içten içe burkmuş, üzmüştür. Yukarıda özetlediğimiz gelişmeler, petrolden çok daha cazip, üstelik sonsuz bir enerjiye sahip olduğumuz yolunda umut veriyor. Bununla birlikte, yeryüzünde kendi çıkardığı boru ham olarak ihraç eden Türkiye’den başka bir ülke yok. Bunun altında uluslararası büyük hesaplar yatıyor. Batılı ülkelerin, borun bu inanılmaz özelliklerini yıllar önce keşfetmiş oldukları, Türkiye’de bor için oynanan çok büyük oyunlardan anlaşılıyor.
       <br/>
       <br/>
       Dünya bor rezervinin yüzde 70’i Türkiye’de, bizi yüzde 13’le ABD izliyor. Rezervlerini yıllar önce kullanmaya başlayan Amerika’nın, kendi topraklarından çıkarabileceği miktar gittikçe azalıyor. Eti Holding’e Amerikalı bor firmalarından ulaşan faaliyet raporlarına bakılırsa, ABD’nin elinde sadece 10 yıllık bor rezervi kaldı. Amerikan yönetiminin, kalan rezervi de, ‘stratejik rezerv’ ilan edip üretimi durdurması an meselesi. İngiliz sömürgeciliğinin amiral gemisi olmuş Rio Tinto tröstünün açıkladığı bilgilerse, elinde en fazla 20 yıllık bor rezervi kaldığını gösteriyor. Şirket, Arjantin’deki üretimini durdurdu.
       <br/>
       <br/>
       Beri yanda, bor zengini Türkiye, bu potansiyelini ancak ham bor ürünü satarak değerlendirebiliyor. Mamül bor ürünleri üretebilmek için gerekli ve yeterli teknoloji Türkiye’de yok. Çünkü Batılı ülkeler bor teknolojisini bize vermeyi hep reddediyor. Borun dünyadaki adeta tekel ismi Amerikan US Borax. Ham cevher olarak adeta sudan ve kumdan ucuza sattığımız bor, bize pahalı ithal ürünler olarak geri dönüyor. Yani iki kere kaybediyoruz. Bor cevherini Türkiye’den alıp Amerika’nın doğusuna mamul satışı yapan Amerikan Borate Company şirketi, ABD’de üretim yaptığı Billie madenini kapattı. Nedeni çok acı: Çünkü Türkiye’den o kadar ucuza alıyor ki bor cevherini, kendi ülkesinde çıkardığı bor bile daha fazla maliyetli oluyor.
       <br/>
       <br/>
       Bor tröstlerinin rezervlerinin tükenmesiyle Türkiye’deki acı durumu üstüste koyduğumuzda, dünyanın dikkatinin Türkiye’ye odaklandığı bir gerçek. Boru kontrollerine almak için çeşitli yollar denemeleri de kaçınılmazdı. Denediler ve halâ da deniyorlar. Büyük devletler öncelikle bizim bor madenlerini özelleştirmeye çalıştılar. Öyle aleni suiistimaller ve yangından mal kaçırmalar yaşandı ki. 2840 sayılı yasa yürürlükteyken ve ilgili bakanlığın bile haberi olmadan Eti Holding, Özelleştirme İdaresi’ne devrediliverdi. Kamuoyu baskısıyla Eti tekrar kapsam dışına alınınca, bu defa 2840 sayılı yasanın değiştirilmesine çalışılıyor. Bir başka oyunsa, Eti Holding tasarrufuna bırakılan bor sahalarının ruhsatının iptaline çalışmak. Tröstlerin bir diğer seçeneği, Eti’den hiç bor almamış firmalara, uzun süreli bağlantılarla ve büyük miktarlarda bor aldırmak. Uzmanlar, önümüzdeki günlerde Eti’ye bu yönde talepler gelmeye başlayabileceği uyarısı yapıyor.
       <br/>
       <br/>
       Bor dünyasının sinir uçlarının bulunduğu Eti Holding çevrelerinde ilginç bir “tesbit” konuşuluyor. Buna göre, yabancı tröstler Türkiye’deki belli vakıf, dernek ve meslek odalarını ele geçirip, kendi söylemlerini dillendirmesini sağlamaya çalışıyorlar. Borun devlet eliyle işletilmesini öngören 2840 sayılı yasayı değiştirip, boru özelleştirme kapsamı içine almak için hazırlanan tasarıların tamamı, bu saydığım yerlerde oluşturulan gruplarca planların ve kanun tasarılarının büyük bölümün birtakım dernek, vakıf ve meslek odalarının merkezlerinde hazırlandığı dillendiriliyor.
       <br/>
       <br/>
       Yabancı sermaye girişi yok deniyor ama var. Mesela gelip maden sahasını alıp üzerine oturup, bunu rahat çalıştırabileceği bir yasal düzenlemeye geçilmesi için uğraşanlar var. Ülke içindeki belli kuruluşları ve bazı bürokratları devreye sokuyorlar.
       <br/>
       <br/>
       Bordan, sayılamayacak kadar çok ve çeşitli ürün elde ediliyor. Yaklaşık 250 kalemde ancak sayılabilen kullanım alanlarında üretim yapabilecek teknoloji Türkiye’de yok. Ancak birkaç kalemde mamul üretimi yapılabiliyor. Hadisenin en vahim yanını ise DENETDE Başkanı Ergüven işaret ediyor: “Türkiye’de borun ne kadar önemli olduğunu anlayabilen insan sayısı çok çok az”.
       <br/>
       <br/>
       Amerikalı bakan niçin gelmişti?
       <br/>
       <br/>
       İşte bu iki gerçek; ABD’nin rezervinin bitiyor olması ve Türkiye’nin şaşkın zengini oynaması, uluslararası oyunlara kapı aralıyor. Türkiye’nin, elindeki bu çok değerli madeni, tıpkı Arap ülkelerinin petrolü gibi ham olarak ve çok ucuza Batılı ülkelere satmaya zorlandığını ve bunun da bugüne kadar başarıyla gerekleştirildiğini görüyoruz. Ankara kulislerinde bir geziye ilişkin anlatılan notlar, bor için yapılan dış baskılara ideal örnek oluşturuyor. Üç ay kadar önce Türkiye’ye, ABD Hazine Bakan Yardımcısı John Taylor geldi. Bakanın geliş amacının, ekonomik krizle ilgili olduğu duyuruldu. Ancak Taylor’ın İstanbul ve Ankara’da yaptığı hemen bütün görüşmelerin, borun özelleştirme kapsamına yeniden alınmasına yönelik olduğu anlatılıyor.
       <br/>
       <br/>
       Dünyanın önde gelen bor şirketleri, borun değişik faaliyet sahaları için kurulan bir çok yan şirketin de sahibi. Uluslararası tröst haline gelen Us Borax, Citicorp Ventura Capital, Rio Tinto, Degussa, St. Gobain gibi firmalar devletleri de etkileyebilecek kadar güçlü. Dünya bor piyasasını iki, üç tane büyük tröst kontrol ediyor. Özellikle Türkiye’nin fiyat belirleme, hammadde arzı ve mamul üretimi gibi konularda kendilerine rakip hale gelmemesi için her yolu deniyor bu tröstler. Türkiye gibi ülkelerde gerek bürokrasi, gerekse siyaset dünyasından, adlarına çalışacak isim bulmaları zor olmuyor. Öyle ki, Eti Holding ve bağlı kuruluşlarına bazı yabancı şirketlerin adına çalıştıkları iddia edilen isimlerin atanması, geçtiğimiz aylarda kurum içinde çeşitli tartışmalara, ithamlara, restleşmelere sebep oldu. “Şunun adamı, bunun adamı” şeklinde tarif edilen yöneticilerin bazı yerli ve yabancı firmalarla yaptıkları anlaşmalar, ya bizzat Eti Holding’in denetim ve teftiş kurullarından, ya da mahkemelerden geri döndü. Sözkonusu kuruluşlardaki yolsuzluk ve usulsüzlük iddialarına ilişkin müfettiş raporlarının, yine bizzat buraların yöneticileri tarafınan sümenaltı edildiği de iddia ediliyor. IMF’ye verilen taahhüt mektuplarında borun özelleştirme kapsamından çıkarılmasına yönelik Bakanlar Kurulu kararının yer almaması kafaları karıştırıyor.
       <br/>
       <br/>
       Ucuza kapma taktikleri
       <br/>
       <br/>
       Bor için yaşanan çıkar çatışmaları, ‘Türkiye Bor Madenciliği ve Bor Madencilik Politikasında Hedef Saptırıcı Olaylar’ adlı raporda detaylarıyla dile getiriliyor. “Türkiye bor maden rezervlerini sahiplenmeye çalışan çokuluslu şirketlerin, bu isteklerini değişik metodlarla gerçekleştirmeye çalıştıkları görülmektedir” denildikten sonra rapor şöyle devam ediyor: “Geçmişte bu talepler saha ruhsatlarının ele geçirilmesi, paravan şirketler kurarak ucuz bor cevheri temini, özel sektör firmaları arasındaki rekabetin teşvik edilmesi ile cevher fiyatlarının çok düşük düzeylere (27$/ton) çekilmesi çok uzun yıllar boyunca hammadde garantisinin sağlanmasına yönelik faaliyetler olarak tezahür etmiştir. Günümüzde çokuluslu şiirketler yine benzer faaliyetler içinde olmak gayesinde iseler de, 2840 Sayılı Kanun’un 2. maddesinde yer alan, ‘bor madenlerinin devlet eliyle işletilmesi’ hükmü ile, 3213 sayılı Maden Kanunu’nun 49. maddesindeki, ‘2840 sayılı kanun hükümleri saklıdır’ hükmü nedeniyle serbest hareket imkanı bulamamaktadırlar. Bu durumda Türk bor rezervlerinden daha ucuz hammadde teminine yönelik olarak, bor rezervlerinin işletilmesindeki devlet tekelinin kırılmasını hedefleyen birtakım organize faaliyetlere rastlanmaktadır.”
       <br/>
       <br/>
       Sözkonusu raporda ayrıca birtakım yerli ve yabancı firmaların Türkiye’yi zarara uğratacak faaliyetlerinden bahsediliyor.
       <br/>
       <br/>
       İlgili kurum müfettişlerince hazırlanan borla ilgili bir başka raporda, yabancı firmaların Türkiye’deki bor madeniyle ilgili oyunları ve etkileri şöyle anlatılıyor: “Sektörde faaliyet gösteren şirketler hammadde temininde yaşanan zorluklar nedeniyle zaman zaman darboğaza girer ve her biri bir dev olan çok uluslu şirketlerin bünyesine katılmak zorunda kalırlar. O nedenledir ki sektörde büyüme diğer sektörlere nazaran daha hızlı ve tekelleşme eğilimindedir. Bor ve bor ürünlerinin hızla gelişen ve büyüyen kullanım alanları ileri teknolojinin de baskısı altında bu eğilimi kesintisiz bir sürece dönüştürmüştür. Bu nedenledir ki bor madeninin bu öneminin farkında olan çok uluslu sermaye grupları dünyanın her yerindeki bor madenleri ile yakından ilgilidirler.”
       <br/>
       <br/>
       Yasayı değiştireceklerdi
       <br/>
       <br/>
       Halâ tartışmalı da olsa borun özelleştirme kapsamı dışına çıkartılması, global tröstleri yeni arayışlara itti. Hiç olmazsa Eti Holding’in bağlı kuruluşlarından bazılarını özelleştirmek ya da satın almak veya pay almaya çalışmak bu arayışların ürünü. Şu ana kadar bunu başaramadılar ama... Bir diğer yol, değişik kanunlarda oynamalar yaparak, ifade boşluklarını veya esnekliklerini kullanarak hem bor, hem de diğer madenleri kontrol altına almaya çalışmak. Maden Kanunu, Kültür Varlıklarını Koruma Yasası, İmar Yasası, Askeri Güvenlik Bölgeleri Yasası, Özelleştirme Yasası gibi yasalar tröstler için önemli engel. Şimdilerde Maden Kanunu’na yoğunlaşıldı.
       <br/>
       <br/>
       Maden Kanunu’nda yapılmak istenen değişikliğin ne olduğunu ve nerelere hizmet edeceğini, TOBB Madencilik Sektör Kurulu’nun raporu bütün açıklığıyla ortaya koyuyor: “10.4.2001 tarihinde hazırlanmış olup, 3213 Sayılı Maden Kanunu’nun 8. maddesinin değiştirilerek, bor sahalarındaki ikinci cins madenlerin özel kişilerce üretilebilmesi, gerçek amacının ise 1850 yıllarındaki Fransız Desmazures firmasının alçıtaşı ruhsatı adı altında bor madenlerinin yurt dışına kaçırılmasında olduğu gibi, benzer durumu mümkün kılmaya ve 2840 sayılı kanunu işlevsiz kılma amacına yönelik olduğu konusunda şüphe yaratmıştır”.
       <br/>
       <br/>
       Atılay Ergüven Maden Kanunu’nda değişiklik yapma girişimlerinin önce Türkiye dışında kararlaştırıldığını iddia ediyor ve “Sonra da kapalı kapılar arkasında yabancıların kulis faaliyetleriyle bazı yasalar çıkarılıyor. Maden Kanunu tasarısında çok büyük oyun oynanıyor. Halkın bunu bilmesi lazım” diyor.
       <br/>
       <br/>
       Bor talanını engellemeyi hayatının gayesi haline getiren Milletvekili Yılmazyıldız, Maden Yasası’nın tröstlerin istediği şekilde geçmesi için bazı milletvekillerinin çok gayret ettiğini belirtiyor: "Bazı milletvekillerini tröstler Kanada’ya, Avustralya’ya bedava götürüp gezdirdi, yedirip içirdiler. Onlar da gelip tröstlerin söylemini dillendirdi, 2840 sayılı kanun kaldırılsın dediler. Maden Kanunu’na bazı maddeler sokuşturulmaya çalışıldı." Fakat Maden Kanunu Devlet Bakanı Şükrü Sina Gürel ve Yılmazyıldız gibi borun önemini bilen isimlerin gayretiyle “kazasız” olarak Bakanlar Kurulu’ndan çıkıp Meclis’e geldi. Meclis’te oylanacağı tarihse belirsiz.
       <br/>
       <br/>
       Özel sektör uzak duruyor
       <br/>
       <br/>
       Birkaç yıl önce borun özelleştirme kapsamına alınması için yoğun bir kampanya başlatılmıştı. Alındı da. Ülke içinden talip olanlar çıktı. Fakat yoğun kamuoyu baskısı sonucu, bu stratejik madenin özelleştirme kapsamından çıkartılmasıyla sonuçlandı. Ergüven, "Boru ele geçirmeye çalışanlar uluslararası tröstler. Türkiye’de bora talipmiş gibi gözükenler yabancıların taşeronu” diyor.
       <br/>
       <br/>
       Özel sektörden bazı kişi ve kuruluşların borun özelleştirilmesinde talip olmasından başka, konuyla ciddi anlamda ilgilenen Türk özel girişimcisi çıkmadı. Bunun sebepleri arasında herşeyin devletten beklenmesi geleneğinin yanında, özel sektörün elinde boru işleyecek teknolojinin olmaması da gösteriliyor. Eti Holding’in bağlı olduğu Devlet Bakanlığı koltuğunda oturan Şükrü Sina Gürel, özel sektörün bu ilginç çekingenliğini aşması için, geçtiğimiz günlerde girişimcileri 10 kalemde sıraladıkları uç ürünler yapmak üzere bor yatırımı yapmaya çağırdı. Yılmazyıldız ise, kişi olarak liberal bir görüşe sahip olmasına rağmen, uluslararası tröstlerle yerli firmalar başedemeyeceği için devletin her aşamada rol almasından yana.
       <br/>
       <br/>
       Çalışanlarına satılsın!
       <br/>
       <br/>
       Bor madenlerinin özelleştirilmesi tartışmaları hiç bitmeyecekmiş gibi sürüyor. Bir raporda, konuyla ilgili ilginç bir öneri var. Öğretim üyeleri Sabri Çolak, M. Muhtar Kocakerim ve M. Salih Bayrakçeken’in hazırladığı “Türkiye ve Bor” adlı detaylı raporda, “Çalışanlarına satılsın” deniliyor. “Türkiye’nin bu konuda layık olduğu konuma kavuşabilmesi için Etibor A.Ş.nin özelleştirilmesi, her türlü yatırımını ve istihdamını serbest piyasa koşullarına göre ihracata yönelik olarak yapması gerekmektedir” ifadelerinin ardından şu uyarı yapılıyor: “Ancak, özelleştirmede bu tesislerin yabancılara satılmamasının, uygun koşullarda çalışanlarına devredilmesinin daha yararlı olacağı düşüncesindeyiz.” Bu alanda ülkemizin daha etkin olmasının yolları üzerinde de duruluyor. “Türkiye’nin dünya bor pazarlarında daha büyük pay sahibi olabilmesi, ürün çeşidini artırmasından, halen ürettiği rafine ürünlerin maliyetini düşürmesinden ve çok iyi bir pazarlama ağı kurmasından geçmektedir” denilen raporda, ürettiğimiz rafine ürünlerin çok tüketilen ama düşük fiyatlı ürün çeşitleri olduğu, ileri teknolojiye hitap etmediği vurgulanıyor. Raporda şu öneriler var: “Türkiye’nin bir an önce yeni uç ürünlere yönelmesi ve ürün yelpazesini genişletmesi gerekmektedir. Kullanılan teknolojilerin güncelleştirilmesi ve iyileştirilmesi, bu konuda özellikle üniversitelerle yakın işbirliği kurulması gerekmekedir.”
       <br/>
       <br/>
       Türkiye’nin elinde bugünkü kullanım yoğunluğu hesabına göre bütün dünyaya yaklaşık 300 yıl yetecek kadar bor var. Bu demektir ki, Yılmazyıldız’ın ifadesiyle yine yeniden taarruz edecek tröstler. Bu araştırmayı yürüttüğümüz sırada, bor adının anıldığı hemen bütün kurum, komisyon ve toplantılarda ‘pis kokular’ ortaya çıktığına şahit olduk. Şahıslarıyla, kurumlarıyla bu isimler resmi raporlarda da karşımıza çıktı. Fakat Türkiye’ye gelecek vadeden bir konuda bunlardan detaylı bahsetmenin abes olduğunu düşündük. Sadece şu kadarını belirtelim ki, Türkiye halkı yüzyıllardır üzerinde oturduğu borun sefasını sürmeye hazır olmalı. Tröstlerin ve onların dahili uzantılarının ayak oyunlarının hiçbir zaman bitmeyeceğini unutmadan.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12026), [web.archive.org (arşiv bağlantısı)](http://web.archive.org/web/20050225005715/http://www.aksiyon.com.tr:80/detay.php?id=12026)
