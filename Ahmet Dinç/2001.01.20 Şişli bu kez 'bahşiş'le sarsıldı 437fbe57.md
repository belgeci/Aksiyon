# Şişli bu kez ‘bahşiş’le sarsıldı

*Ahmet Dinç 2001.01.20*

<div>
 <p class="spot">
  Şişli Emniyet Müdürlü'ğü bir hafta arayla  ikinci kez sarsıldı. Fakat bu kez patlayan rüşvet iddiasıydı.
 </p>
 <p class="metin">
 </p>
 <img border="0" src="/web/20010701215655im_/http://www.aksiyon.com.tr/2001/320/resimler/Sisli.jpg"/>
 <p class="metin">
  İstanbul Şişli Emniyet Müdürlüğü'nde, kamuoyunda uzun süredir bilinen fakat yüksek sesle dillendirmeye pek yanaşılmayan bir konuda skandal bir olay yaşandı. Daha bir—iki hafta önce bombalı intihar saldırısıyla gündeme gelen Şişli Emniyet Müdürlüğü, geçen hafta da 'bahşiş' skandalıyla sarsıldı. İlçe Emniyet Müdürlüğü görevine yeni atanan Yaşar Güngör Şahin, içinde 2 milyar 300 milyon lira bulunan bir kesekağıdını kendisine getiren Trafik Tescil Büro Amiri Başkomiser Mehmet Göçer'e bunun ne olduğunu sordu. Göçer, "Bunlar topladığımız bahşişler. Sizin ilk gününüz olduğu için hasılatı size getirdik" cevabını verdi. Emniyet Müdürü Şahin hemen adli memurları odaya çağırdı ve olay yeri tutanağı tutturdu. Şişli Cumhuriyet Savcılığı'na suç duyurusunda bulunuldu ve Göçer açığa alındı. İstanbul Emniyet Müdürü Kazım Abanoz, olayın hemen basına açıklanmasını istedi. Abanoz, bu tür davranışlarda bulunan polislerin deşifre edilmesinin, rüşvetçi memurların ortaya çıkmasına yarayacağını söyledi. Daha önceki emniyet müdürlerine de aynı 'bahşiş'in sunulup sunulmadığı araştırılıyor.
 </p>
 <p class="metin">
 </p>
 <p class="arabaslik">
  Dean Kamen adlı ABD'li mucit, adı ve mahiyeti gizli tutulan "Zencefil" kod adlı, internetten bile daha önemli bir buluş gerçekleştirdi. Buluşu gören birkaç kişiden biri olan ABD Başkanı Bush, "Geleceği gördüm" dedi. Tahminler, 'şey'in, uçan tek kişilik bir araç olduğu yönünde.
 </p>
 <p class="metin">
  Merkezi El Salvador olan, bütün Orta Amerika'yı sarsan 7.6 büyüklüğündeki depremde yaklaşık 1500 kişinin öldüğü tahmin ediliyor.
 </p>
 <p class="metin">
  TBMM'nin 1949 ila 1990 yılları arasındaki gizli tutanaklarının açılanması için Meclis Başkanı Ömer İzgi tarafından çalışma başlatıldı. Çalışma sonunda, birçok önemli olayın gizli yönünü öğrenme fırsatı doğacak.
 </p>
 <p class="metin">
  Basit bir fidye olayının izini süren polis 60 trilyonluk hayali ihracat olayını ortaya çıkardı. Safari—1 adı verilen operasyonda Emin Cankurtaran'ın damadı İlhan Arslan gözaltına alındı. Emin Cankurtaran'a ait Cankurtaran Şirketler Topluluğu'nun 1996'dan beri 60 trilyon liralık hayali ihracat yaptığı söyleniyor.
 </p>
 <p class="metin">
  Hakim kararıyla telefon dinlemenin süresi artık sınırsız olacak. İçişleri Bakanı Tantan'ın açıklamasına göre, dinlemede kaydedilen konuşmaları açıklayanlara çok ağır cezalar gelecek.
 </p>
 <p class="metin">
  99. yaşgünü geçtiğimiz günlerde kutlanan şair Nazım Hikmet'in Türk vatandaşlığına alınması için Kültür Bakanlığı bir çalışma başlattı.
 </p>
 <p class="metin">
  Koalisyon'un üç lideri Avrupa Birliği için Ulusal Katılım Ortaklığı Belgesi'ne son şeklinin verilmesi amacıyla bir araya geldi. Yaklaşık 1500 sayfalık program, son rötuşlardan sonra Bakanlar Kurulu'na sunulacak.
 </p>
 <p class="metin">
 </p>
 <p class="arabaslik">
  —İlgili birimlere çağrı yapıyorum: Mavi, yeşil, mor demeden bütün yolsuzlukların üzerine gidin (Başbakan Yardımcısı Mesut Yılmaz).
 </p>
 <p class="metin">
  —28 Şubat postmodern bir darbedir (E. Org. Erol Özkasnak— Genelkurmay eski Genel Sekreteri).
 </p>
 <p class="metin">
  —Kavgalı eve kız, kavgalı partiye oy vermezler (CHP Genel Başkanı Deniz Baykal'dan başkaldıran parti içi muhalefete).
 </p>
 <p class="metin">
 </p>
 <p class="arabaslik">
  Emin Cankurtaran: (Cankurtaran Şirketler Topluluğu Patronu— Operasyon sağanağı onu da 'safari'de ıslattı).
 </p>
 <p class="metin">
 </p>
 <p class="metin">
  Fatih Terim (Fiorentina Teknik Direktörü— Onun için başarının sınırı yok. 'Dedesi' Fatih'in yapamadığını yaptı ve İtalya'yı fethetti).
 </p>
 <p class="metin">
 </p>
 <p class="arabaslik">
  —Zamanında bize yaranmak isteyenler şimdi aslan kesildiler (E. tümg. Erol Özkasnak'tan Mesut Yılmaz'a).
 </p>
 <p class="metin">
  —ANAP'ın milletten başka yaranacak kimsesi yoktur. Kimseden çekinmeyiz. (Başbakan Yard. Mesut Yılmaz).
 </p>
 <p class="metin">
 </p>
 <p class="arabaslik">
  36.000: Türkiye'de 1999 yılında gerçekleşen boşanma vakası.
 </p>
 <p class="metin">
 </p>
 <p class="arabaslik">
  Asker-ANAP kavgasının sebebi!
 </p>
 <p class="metin">
  Geçen hafta, askerle siyasetin, medyanın içiçe geçtiği çok hesaplı, çok amaçlı tartışmalara sahne oldu Türkiye. Beyaz Enerji Operasyonu'nun başında bir meçhul askerin "Çizin Ersümer'in üstünü" demesiyle patlayan tartışmalar ANAP—asker çekişmesi görüntüsüne büründü. Restler çekildi, çekiliyor. Bu tür gelişmelerin yaşandığı her dönemde olduğu gibi, Ankara kulisleri yine dedikodu mu, komplo mu, gerçek mi olduğunu anlamanın keramet sahibi olmayı gerektiren söylentilerle, senaryolarla dolup taşıyor. Çeşitli parçaları bir araya getirdiğimizde galiba en makul manzara (bütün bunların Ankara'nın kaygan zeminli kulislerindeki dedikodumsu iddialar olduğunu unutmayalım) şöyle şekilleniyor: Merkez sağı ANAP ve DYP dolduramıyor. Bu da radikal görüşlerin seçimlerde oy almasına, koalisyonların gelmesine sebep oluyor. Bu durumda rejim pek güvende olmuyor. Bir "postmodern darbe" böyle bir dönemde yapılmak zorunda kalındı. Yapılması gereken merkez sağın içinin boşaltılıp, 'yenilerin' getirilmesiydi (ki aslında bu eski bir projeydi). ANAP'tan başlandı. Mavi Akım gibi konular, programın parçası sadece; Rusya'yla olan doğalgaz anlaşmasının ulusal güvenliği tehdit ettiği konusu, Mesut Yılmaz'a karşı koz olarak gündeme gelebilir. Yılmaz'ın Grup toplantısındaki, "siyasi hayatı yeniden dizayn etmek isteyenler" sözü en belirgin işaret. Sıranın DYP'ye de geleceği söyleniyor. Tabii bütün herşey, hangi tarafın elinin daha güçlü olduğuna bağlı olarak şekillenecek.
 </p>
 <p class="metin">
 </p>
 <p class="arabaslik">
  "Medya, doğum hatasıdır"
 </p>
 <p class="metin">
  'Üstü çizilen bakan'la başlayan asker—basın ilişkisi tartışmasını gazeteci—yazar Mehmet Altan'a sorduk:
 </p>
 <p class="metin">
  —Basın ve askerin hangisi diğerini kullanıyor? Yoksa karşılıklı bir kullanma mı var?
 </p>
 <p class="metin">
  Güç dengesine baktığınız zaman asker daha güçlü. Ama 28 Şubat sürecinde özelleştirme gibi rant dağıtımında, medyadaki gücünü kullanıp pay almak isteyenler, askerle olan ilişkilerini kullandı. 28 Şubat'ta Genelkurmay medyayı yönlendirdi. Medya da buna karşı devlet imkanlarını daha fazla kullanma olanağı elde etti. Ama medyanın kamuoyu oluşturmadaki fikirsel ve propaganda amacının istediğiyle birebir örtüştüğünü hep yaşadık ve gördük.
 </p>
 <p class="metin">
  —Medya askere haberi bulmak için yaklaşmış olamaz mı?
 </p>
 <p class="metin">
  Hayır. Türkiye'de haber için tek Ankara, orda da asker yok ki. Haber bir paşanın ne söylediğinden ziyade, halkın sorunu ve ne söylediğidir aslında. Medya Türkiye'de doğum hatasıdır. Para lazım medyaya ve halktan kazanamayınca devletten kazanacak.
 </p>
 <p class="metin">
  —Medya için haber artık eski önemini yitiriyor mu?
 </p>
 <p class="metin">
  Referans haberciliği gördünüz mü burda? Panayır halinde bir anlayışın gittikçe ülkedeki bütün gazetecilerde egemen olduğunu görüyorsunuz. Türkiye'de gazetecilik çok zor. Yok hatta. Nüfuz ticaretinin bir başka adı medya.
 </p>
 <p class="metin">
  —Peki bir gazeteci neyi nasıl yazacak? Ne yazsak artık bir yerlere çarpıp dönüyor?
 </p>
 <p class="metin">
  Türkiye'de gazeteciler ne yazmamaları gerektiğini çok iyi bilirler. Gazeteciyi yazdıklarına göre değil, yazmadığına göre analiz edin. Mesela Emin Çölaşan. Ne yazmaz? Bunları belirleyince onun portresi çok iyi çıkar. Kimin hakkında konuşulmuyorsa egemen odur. Böyle bir ülke olur mu yaa? Üç—beş herif burada iyi yaşasın diye bir ömrü heba ediyorsun.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010701215655/mailto:ahdinc@superonline.com">
   ahdinc@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/320/karakutu/1.htm), [web.archive.org (arşiv bağlantısı)](http://web.archive.org/web/20010701215655/http://www.aksiyon.com.tr:80/2001/320/karakutu/1.htm)
