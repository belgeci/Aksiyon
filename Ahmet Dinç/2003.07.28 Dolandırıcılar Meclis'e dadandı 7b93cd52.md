# Dolandırıcılar Meclis'e dadandı

*Ahmet Dinç 2003.07.28*

<font class="agenda2NewsSpot">
 Dolandırıcılar, devletin kalbi Meclis"e kadar girip, çeşitli hilelerle milletvekillerinden para sızdırıyor. Yaşanmış hikayedir: 60"lı yılların hareketli ve kavgacı milletvekillerinden Hamit Fendoğlu (nam-ı diğer Hamido), bütün maaşını ve vaktini vatandaşa harcarmış.
</font>
<font class="newsDetail">
 Öyle ki, Anadolu"nun birçok yöresinden Ankara"ya yolu düşecek kişiye, "Bizim ilin vekiline gitme, Hamido"ya git, o daha çok para veriyor ve işini bizzat kendi takip ediyor" denirmiş. Birgün yaşlı ve hasta biri Ankara"ya gelip sora sora Fendoğlu"nu bulmuş, tedavi olması gerektiğini söylemiş. Hamido yaşlıyı sırtına aldığı gibi sokak sokak dolaşmaya başlamış, gördüğü ilk "doktor" tabelalı binadan içeri dalıp, adamı sırtında en yüksek kata kadar çıkartmış. Doktor, yaşlıyı sırtlayan kişinin oğlu veya yakını değil de bir milletvekili olduğunu öğrenince, taşı gediğine koymuş: "Bugüne kadar biz, vekiller halkın sırtından inmez bilirdik, oysa siz vatandaşı sırtınıza almışsınız".
 <br/>
 <br/>
 O günlerden bu yana milletvekilinden "yolunu bulma" tekniği epeyce gelişti. Bu masumane hikayenin bugünlerde yaşanan türevleri dolandırıcılık, suiistimal gibi tanımların içinde zikrediliyor. Milletvekillerinin aldığı maaşı hemen herkes çok fazla bulur ve "kendilerine kıyak geçtikleri" kanaati hakimdir. Bunun haklı yönleri mevcut olmakla birlikte, şimdi okuyacağınız satırların ardından, milletvekilliğinin ne çilekeş ve mağdur bir iş olduğunu teslim edeceksiniz.
 <br/>
 <br/>
 "Aman medet vekilim!"
 <br/>
 <br/>
 Milletvekillerinin dolandırıcılık ve suiistimallere maruz kalması, Meclis"te rutin hale geldi artık. Meclis kulislerinde milletvekilleri hem biraz kızgınlıkla, hem "mağdurla" matrak geçerek "dolandırılma" hikayeleri anlatıyor birbirlerine. Senaryolar aşağı yukarı aynı: "Ankara"da kaldım, memleketime gidemiyorum, yol parasına ihtiyacım var.. Düğün yaptım/yapacağım, perişanım.. Buraya geldim, kalacak yerim yok, sokaktayım.. Cenazem var, götüremiyorum.. Karım, çocuğum hasta, ilaç param yok.. İşten attılar, aç ve açıkta kaldım..".
 <br/>
 <br/>
 Hangi milletvekilinin odasına girerseniz girin; koridora kadar uzayan bir ziyaretçi (daha doğrusu talepkâr) ordusuyla karşılaşmak zorundasınız. Bunların kimileri gerçekten muhtaç olduğu için samimi duygularla gelmiştir, kimileri de "yolunu bulmak için". Her seçim sonrasında Meclis oluşumunun ilk ayları dolandırıcılar için altın zamanlardır. Zira, memleket ve insanına faydalı olmak için aşk u şevk içinde 4 metrekarelik odaya yerleşmiş vekil için, kapıya geleni geri döndürmemek esastır bu ilk vakitlerde. Sonra sonra uyanılır ama iş işten geçmiş, mutlaka vurgun yenmiştir.
 <br/>
 <br/>
 Örgütlü dolandırıcılar
 <br/>
 <br/>
 İşte, acemilik aylarını atlatmak üzere olan 22. Dönem milletvekilleri için de aynı şeyler geçerli. Fakat ilginç olan şu ki, milletvekillerini dolandırma işini yapanlar, neredeyse tam örgütlü hale geldi. CHP Adana Milletvekili Gaye Erbatur"un sözleri bunun kanıtı gibi: "Para almak için gelenleri geri çevirdiğim için bana artık para talebiyle çeşitli senaryolarla hiç kimse gelmiyor. Demek ki birbirlerine söylüyorlar, filanca kanmıyor, öbürü kandırılabiliyor diye".
 <br/>
 <br/>
 AK PARTİ İstanbul Milletvekili İdris Naim Şahin"in kapısına geçtiğimiz aylarda bir kişi geldi; beş parası olmadığını, İstanbul"a gitmesi gerektiğini söyledi. Tevafuk bu ya, o sırada Meclis"ten bir servis aracı İstanbul"a hareket etmek üzereydi. Şahin, "Bu araç şimdi gidiyor, hemen bin, seni bedava götürteceğim" deyince adam bir anlık panik halinden sonra şöyle dedi: "Yaa unuttum bak, Balgat"ta valizlerim vardı, onları alıp hemen geliyorum"... Gidiş o gidiş tabii ki.
 <br/>
 <br/>
 Bayan milletvekilleri "gözde"
 <br/>
 <br/>
 Hemen bütün milletvekillerinin başından bu yönde en az bir "macera" geçmiş. Daha çok da duygusal yönden etkilemenin kolay olacağını düşündükleri bayan milletvekillerine yoğunlaşıyorlar. Fakat Meclis"te ikinci veya daha yukarı dönemlerini yaşayan kıdemli milletvekilleri, önceki dönemlerden "uygulamalı" olarak kazandıkları tecrübeyi yenilere, özellikle de bayanlara aktarıp ikaz ediyor ve bu tür dolandırıcılara karşı uyanık olmalarını öğütlüyorlar. AK Parti Gaziantep Milletvekili Fatma Şahin de "erken uyarı" sayesinde ucuz kurtulanlardan. "Benim sekreterim tecrübeli, üç dönemdir burada. O kimin gerçekten muhtaç, kimin artniyetli olduğunu ayırdediyor, çoğunu bu şekilde atlattık. Arkadaşlar da uyardı" diyor.
 <br/>
 <br/>
 Gaye Erbatur"u da tecrübeli milletvekili arkadaşları uyarmış ancak yine de, "Samimi olduğuna inandığım birine para verdim" demeden geçemiyor. Eski milletvekillerinin kendileri kadar "şanslı" olmadığını da şu sözlerle dile getiriyor: "Önceki dönemden arkadaşlar, bu tür kişilerin çeşitli bahanelerle iki yıl kadar kendilerinden para sızdırdığını, sonradan uyandıklarını, benim de uyanık olmam gerektiğini söylediler. Aynı kişiler, aynı numarayla bir milletvekilini aldatamadıysa, bir diğerine gidip aynı şeyleri söylüyorlar".
 <br/>
 <br/>
 Erbatur, başından geçen dolandırıcılık olaylarından bir numune anlatmasını istediğimizde şu örneği veriyor: "Bana biri geldi, Adana"da şoför olduğunu, kardeşiyle kamyonculuk yaptığını söyledi. Kardeşiyle Ankara girişinde kavga ettiğini, diğer kardeşinin kendisini kamyondan attığını, cebindeki parayla Meclis"e kadar minibüse binip geldiğini, Adana"ya geri dönebilmek için paraya ihtiyacı olduğunu söyledi. Zaten gözüm de pek tutmamıştı. Önceden arkadaşlarım uyardığı için, kendisini hiçbir şekilde tanımadığımı, herhangi bir şey yapmamın mümkün olmadığını söyledim".
 <br/>
 <br/>
 Meclis"teki 24 bayan milletvekilinden biri olan AK Parti Aydın Milletvekili Semiha Öyüş"ün de başına "ufak tefek şeyler gelmiş". Dolandırıcılar Meclis"in kadın sakinlerine gidince, duygusal yönü ağır basan konuları/hikayeleri seçiyor. Özellikle hasta, yol ve düğün hikayeleri bayan milletvekilleri üzerinde etkili oluyor.
 <br/>
 <br/>
 Geçmişte de vardı
 <br/>
 <br/>
 Dolandırıcıların Türkiye"nin yönetildiği Büyük Millet Meclisi"ne kadar girmeye cür"et etmeleri 22. Dönemle birlikte görülen bir olgu değil; aksine geçen dönemlerde daha yoğun ve pervasız "soygunlar" olmuştu. Hem bugün, hem geçmiş dönemlerde milletvekilleri, özellikle seçmen nezdindeki imajlarına halel getirmemek için başlarına gelenleri açıklamamayı yeğlediler. Bunda, kimin gerçekten muhtaç olduğu için, kimin artniyetle yaklaştığını ayırt etmenin güçlüğü de önemli etken. Halkın/seçmenin, "Şu kadar maaş alıyor, vatandaşa verdiği iki kuruşu diline dolamış" şeklinde ithamına maruz kalmak istemiyor vekiller.
 <br/>
 <br/>
 Meclis"te geçtiğimiz dönem yaşanan en ilginç "soygunlar", MHP Erzurum Milletvekili Mücahit Himoğlu"nun başına gelmişti. Himoğlu"nu ziyarete gelen bir vatandaşın rahatsızlığı vardır, Himoğlu o kişiye kartvizitini verir ve o kartla Trafik Hastanesi"ne yatıp tedavi olmasını ister. Fakat birkaç gün sonra gelen fatura ile şok olur. Kartını verdiği kişi, "yakini" olduğu kartın sahibinin adıyla hastaneye yatıp bir güzel tedavi olmuş, gelmişken bir de dişlerini porselen yaptırıvermiştir. "Çaresiz, faturayı ödedim" diyor Himoğlu.
 <br/>
 <br/>
 Yine Himoğlu, bir kişiye kartvizitini vermiştir. Bir müddet sonra bir gözlükçü Himoğlu"nu arar:
 <br/>
 <br/>
 -Sayın vekilim, siz gözlük istediniz mi?
 <br/>
 <br/>
 -Hayır, nereden çıkardınız?
 <br/>
 <br/>
 -Burada bir kişi elinde sizin kartvizitinizle geldi ve sizin gözlük istediğinizi söylüyor. Faturayı da siz daha sonra ödeyecekmişsiniz. Şüphelenip arama gereği duyduk.
 <br/>
 <br/>
 Himoğlu bir de yol hikayesi yaşamış: "Başka bir gün birisi geldi, memleketine gideceğini, bilet parası dahi olmadığını, buralarda kaldığını söyledi. Bileti alıp adama verdim. Sonra öğrendim ki, bileti firmaya geri verip parasını almış".
 <br/>
 <br/>
 Başından geçenler bunlarla sınırlı değil, eski MHP Milletvekili"nin. Yine bir dolandırıcı, "Himoğlu"nun yakınıyım" diye ortaya çıkıp iş bağlamaya başlamış. Rastlantı bu ya, Himoğlu bu kişiyle Meclis bahçesinde karşılaşıvermiş. Eski bir boksör olan Himoğlu, adamı önce birkaç yumrukla yumuşatıp, ardından polise teslim etmiş.
 <br/>
 <br/>
 Vekil üzerinden iş takipçiliği
 <br/>
 <br/>
 Dolandırıcılığın bir çeşidi de, Himoğlu"nun başına gelen türden, milletvekilinin ismini kullanarak para karşılığı iş takipçiliği yapmak. Bütün günleri seçmen ziyaretçilerini ağırlamakla, iş-aş-nakil-tayin-torpil taleplerine koşuşturmakla geçen milletvekilleri, bu yoğunluk arasında kendilerini kullanarak iş takibi yapmaya çalışanları ayırt etmekte zorlanabiliyor.
 <br/>
 <br/>
 Direkt para talep edenlere karşı milletvekillerinde oluşan "uyanma" ve hassasiyet karşısında, son günlerde dolandırıcıların iş takipçiliğine yöneldikleri anlaşılıyor. Buradaki yöntem, yine milletvekiliyle iletişim kurarak devreye sokuluyor. Dolandırıcı, zamanlı zamansız, hatta gecenin üçünde dahi milletvekilini arayıp hal hatır soruyor, "bir emri olup olmadığını" söylüyor, memlekete hizmetinden dolayı, Meclis"teki üstün çalışmalarından dolayı kutluyor, yıkayıp yağlıyor. Bu süre zarfında, "çat telefon" arayacak kadar samimi olana dek vekilden hiçbir şey talep edilmiyor. Hatta araya bazı yöresel hediyeler de sıkıştırılması, cazibe oranını artırıyor. Ardından "amcanın, dayının, yeğenin işleri" için vekilden ricalar başlıyor. Oysa gerçekte dolandırıcı, büyük paralar aldığı sıradan vatandaşın işini milletvekilini kullanarak yapmak istemektedir. Geçtiğimiz dönemde DSP Adana Milletvekili İbrahim Yavuz Bildik, sık sık yanına gelip akrabaları için çeşitli işlerde yardımını isteyen ve hatta başlarda gereken kolaylıkları sağladığı bir kişinin, parayla iş takipçiliği yaptığını oraya çıkarıp polise başvurmuştu.
 <br/>
 <br/>
 Otobüs firmalarıyla anlaşma
 <br/>
 <br/>
 Özellikle "yolda kalma" hikayeleriyle yardım taleplerinin ardı arkası kesilmeyince, birçok milletvekili çareyi şöyle bulmuş: Seçim bölgelerine sefer yapan otobüs firmalarıyla anlaşıyorlar. "Yolda kalanlar" başvurunca, milletvekili veya sekreteri/danışmanı hemen otobüs firmasını arıyor, yer ayırtılıyor. Eğer vatandaş gerçekten ihtiyaç sahibiyse, zaten araca binip memleketine gidiyor, fatura da firma tarafından milletvekiline gönderiliyor. Yok, "yolcu" otobüse binmemişse, onun bir dolandırıcı olduğu böylece ortaya çıkıyor.
 <br/>
 <br/>
 CHP Adana Milletvekilleri Atilla Başoğlu ve Gaye Erbatur başta olmak üzere Adana milletvekilleri otobüs firmalarıyla anlaşmış; "yolcularını" bu şekilde turnusol kağıdına tabi tutuyorlar. Erbatur, "Bu durumda numara yapıp para sızdırmak isteyenler hemen kıvırıyor" diyor.
 <br/>
 <br/>
 AK Parti"li Fatma Şahin Gaziantep"e gitmek için kendisine başvuranları Seç firmasına gönderiyor. Bekir Bozdağ (AK Parti Yozgat), Mahmut Yıldız (CHP Şanlıurfa), Naci Aslan (CHP Ağrı), Muharrem Doğan (CHP Mardin) "yolcular" için otobüs firmalarıyla anlaşan çok sayıda milletvekilinden sadece birkaçı. İlginç olan şu ki, "yolda kaldım" diyenlerin, milletvekili bir otobüs firmasıyla anlaşınca, artık o muhite uğramamaları. Gaye Erbatur, "Biz Adana milletvekilleri olarak otobüs firmasıyla anlaşınca hiç kimse gelmemeye başladı" diyor.
 <br/>
 <br/>
 Burada milletvekilini dolandıranlarla suiistimal edenler arasındaki ince çizgiye dikkat çekmek gerekiyor. Özellikle Doğu ve Güneydoğudan ziyarete gelenlerin, yemeğinden ulaşımına, oteline kadar ağırlanması bir gelenek, bir zaruret haline dönüşmüş durumda. Muharrem Doğan, Ankara"da kendisine ait oteli, tamamen seçmenlerini misafir etmeye ayırmış. Yemeği ısmarlanan, oteli hazırlanan, beyler-paşalar gibi ağırlanan seçmen, bunun üzerine bir de otelden Meclis"e telefon etmesin mi: "Diş macunu ve havlu istiyorum, gönderebilir misiniz?".
 <br/>
 <br/>
 Doğan gibi kendi otellerini tam kapasite seçmen misafirlerine tahsis edemeseler de, sevgili seçmenlerinin yemek, otel, yol parası karşısında beli bükülen birçok milletvekili var. Mesela Fatma Şahin"in haziran ayında seçmenlerinin otel, yemek, yol masraflarına harcadığı para miktarı 1,5 milyar lira.
 <br/>
 <br/>
 Milletvekilliğinin "devleti yönetme" makamında algılanmayıp, "iş takibi" misyonuna mahkum edilmesi, işi bu noktalara kadar getirdi. Dolandırılma ve suiistimale uğrama, Meclis sakinlerinin konumlarının ucube hale gelmesindeki göstergelerin sadece bir yönü. Diğer çarpıklık ve gariplikler başka yazıların konusu.
 <br/>
 <br/>
 Şimdi size küçük bir soru: Milletvekili seçilmek mi istersiniz, yoksa seçmen kalıp "iktidarın" keyfini mi sürmek istersiniz?
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-10506-33-dolandiricilar-meclise-dadandi.html), [web.archive.org (arşiv bağlantısı)](http://web.archive.org/web/20100728080225/http://www.aksiyon.com.tr:80/aksiyon/haber-10506-33-dolandiricilar-meclise-dadandi.html)
