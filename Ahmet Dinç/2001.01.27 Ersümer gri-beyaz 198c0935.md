# Ersümer gri-beyaz

*Ahmet Dinç 2001.01.27*

<div>
 <p class="spot">
  Ersümer için  verilen gensoru reddedildi ama kimsenin içine sinmedi.
 </p>
 <p class="metin">
 </p>
 <img border="0" src="/web/20020211235101im_/http://www.aksiyon.com.tr/2001/321/resimler/Ersumer.jpg"/>
 <p class="metin">
  Enerji bakanı Cumhur Ersümer hakkında DYP'nin verdiği, FP tarafından da desteklenen gensoru önergesinin gündeme alınması 171'e karşı 314 oyla reddedildi. Beyaz enerji operasyonu kapsamında gözaltına alınanların ifadelerinden oluşan hazırlık soruşturmalarının basına yansımasıyla oldukça güç durumda kalan Ersümer'in savanmasına iyi hazırlandığı, kürsüye gelirken taşıdığı klasörlerden belliydi. Ersümer, "İstifa etmem için hukuken de ahlaken de tek bir neden hissetmedim" dedi. DYP Tunceli milletvekili Kamer Genç, "Yerinde olsam yerin dibine geçerdim. Buraya hangi yüzle geldin" diye bağırdı. ANAP lideri Mesut Yılmaz'sa gensoru dahil bütün yapılanların partisini yok etmeye yönelik olduğunu belirterek, kelle götürme hesaplarının tutmayacağını söyledi. Kulislerde gensorunun reddi yönünde oy vermeye son anda ikna edildiği söylenen MHP lideri Bahçeli'nin, "Meclis'te aklama—paklama operasyonu yapıp siyaseti kirletenler millet vicdanında mahkum oldular" demesi dikkat çekti. Gensorudan önce koalisyon ortaklarının vardıkları anlaşmaya göre, savcılık fezlekesinde somut belge ve bilgi bulunması halinde Ersümer'in derhal istifa etmesi sağlanacak, istifa etmezse azledilecek.
 </p>
 <p class="metin">
 </p>
 <p class="arabaslik">
  Nadya ve Kaptan Cavit adlı iki Türk gemisi İstanbul Boğazı'nın Karadeniz açıklarında çarpıştı. Kazada Kaptan Cavit battı.
 </p>
 <p class="metin">
  DSP İstanbul Milletvekili Mustafa Düz, Başbakan Yardımcısı Hüsamettin Özkan'a ağır suçlamalarda bulunarak partisinden istifa etti.
 </p>
 <p class="metin">
  Kömür Kralı Bekir Kutmangil'i öldürttüğü iddiasıyla Eskişehir Özel Tip cezaevi'nde yatan İbrahim Cici, kalp yetmezliği sebebiyle öldü. Cesedine iki kez otopsi yapıldı. Karakutu, Cici'nin Nurişler tarafından öldürülmek istendiğini aylar önce yazmıştı.
 </p>
 <p class="metin">
  İngiltere Başbakanı Tony Blair'in, hükümet aleyhine yazan 28 gazeteci hakkında bilgi toplamak ve onları ikna etmek için gizli bir birim kurduğu oraya çıktı.
 </p>
 <p class="metin">
  Orta Amerika'nın Pasifik açıklarındaki Galapagos adaları bir felaketle karşı karşıya. Bir tankerden sızan binlerce litre petrol, dünyanın en nadide canlılarının yaşadığı adayı tehdit ediyor.
 </p>
 <p class="metin">
  Fransa'nın Ermeni soykırımı iddiasını tanımasının ardından bu ülkeye çeşitli yaptırımlar başladı. Milli Savunma Bakanı Çakmakoğlu, savunma ihalelerinden Fransız firmalarının çıkartıldığını açıkladı. Ulaştırma Bakanlığı da telekomünikasyon ihalelerinden Fransa'nın çıkartılacağını açıladı.
 </p>
 <p class="metin">
  Anayasa Mahkemesi, TBMM'nin hazırlamakta olduğu "siyasi partilerin kapatılmasını zorlaştırıcı kanun" üzerine bir açıklama yaparak, 3'te 2 çoğunluk şartının Cumhuriyet'i korumasız bırakacağını açıkladı. Hükümet bunun üzerine değişikliği askıya aldı.
 </p>
 <p class="metin">
  George W. Bush, İncil üzerine yemin ederek ABD Başkanlığı görevine başladı. Başbak Bush balolarda dans ederken, ABD uçakları Irak'ı bombalıyordu.
 </p>
 <p class="metin">
 </p>
 <p class="arabaslik">
  —Atmosfer istediğimiz gibi hareket etmedi (Seyfullah Çelik—Meteoroloji Genel Müdürlüğü Hava Tahminleri Daire Başkanı, yaptığı tahmin tutmayınca).
 </p>
 <p class="metin">
  —Kürt kadınlarının vücudu ölgündür, pis kokarlar, soğuk ve biçimsizdirler. Ruhsuzdurlar ve hiçbir entellektüel kapasiteleri yoktur
 </p>
 <p class="metin">
  (Abdullah Öcalan— 'Nasıl Yaşamalı' adlı kitabından).
 </p>
 <p class="metin">
 </p>
 <p class="arabaslik">
  İnen: Vural Savaş (Yargıtay eski Başsavcısı— Gelmesini bildiği gibi efendice gitmeyi bilmeyip, Cumhurbaşkanı'ndan başörtülü hanımlara kadar herkese nezaket sınırlarını aşan laflar etti).
 </p>
 <p class="metin">
 </p>
 <p class="arabaslik">
  Çıkan: Mehmet Yalçınkaya (DYP Şanlıurfa Milletvekili— Dünyanın en zengin bor madenlerinin özelleştirme adı altında talan edilmesi halinde TBMM içinde açlık grevine gideceğini açıkladı).
 </p>
 <p class="metin">
 </p>
 <p class="arabaslik">
  -Kadın beni görünce kendisini yere attı, halıyla başını örtmeye çalıştı. Sara krizi  zannettim. Haşim Kılıç'ın eşiymiş (Vural Savaş).
 </p>
 <p class="metin">
 </p>
 <p class="metin">
  —Gerçekle ilgisi yoktur. Tükenmişliğin ve çöküşün sonucu ifadeler. (Gönül Kılıç—Anayasa Mahkemesi Başkan V. Haşim Kılıç'ın eşi).
 </p>
 <p class="metin">
 </p>
 <p class="arabaslik">
  115.000.000.000: Kişi başına 1.800 paketin düştüğü Türkiye'de 1999'da tüketilen sigara adedi.
 </p>
 <p class="metin">
 </p>
 <p class="arabaslik">
  Tayyip Erdoğan ve Mehdicilik
 </p>
 <p class="metin">
  Bizzat Necmettin Erbakan'ın FP teşkilatı dahilinde yaptırdığı bir anket basına yansıdı; tabanın yüzde 75'i Fazilet'in başında Tayyip Erdoğan'ı görmek istiyormuş. Basına yansımasından epey önce yapıldığını bildiğim bu anketin sonucunun da etkisiyle olsa gerek, lügatinde  "köşeye çekilme" diye bir deyim asla olmayan Erbakan'ın tabii liderliğindeki camiada Tayyip Erdoğan'a karşı inanılmaz iddialarla dolu bir kampanya başlatıldı, yaklaşık iki yıldır devam eden bir kampanya bu. Fazilet'in İstanbul il yönetiminde bulunan bir kişi, içtenlikle inandığı yüz hatlarından belli olarak, "Tayyip derin devletle anlaştı. Amerika'yla da anlaştı, oraya boşuna mı gitti? Amaç bizi parçalamak." diyordu. 28 Şubat karşısında çok ciddi mevzi kaybeden Milli Görüş (veya adı bundan sonra ne olacaksa) hareketinin iktidarı bir daha görebilmesi ancak Tayyip Erdoğan'la mümkün olur; bunu aslında FP'yi yönetenler de çok iyi biliyor. Parti yönetim katlarında ona bu kadar yüklenilmesi bunu gösteriyor. FP'nin yukarısındakilerin aşamadığı, Erdoğan'ı hain ilan ettiren şey aslında bir bilgi veya tesbit değil, Erbakan'ın ebedi lider olduğu saplantısı. Fazilet, şu durumdaki görüntüsüyle "fani saplantıları" iktidara tercih eden, gerçek dışı bir tutum almış parti görünümünde. Türkiye'de en sağdan en sola, bilimden kültür/edebiyata, siyasetten ekonomiye kadar yelpazenin her yanında o kadar çok Mehdi var ki, bu Mehdilerin çoğu değişmenin ve gelişmenin önündeki en büyük engel. Bu Mehdileri durdukları makama çıkaran da hep Mehdiciler oldu.
 </p>
 <p class="metin">
 </p>
 <p class="arabaslik">
  "70 milyon, 40 bin aileye çalışıyor"
 </p>
 <p class="metin">
  Ödediğimiz verginin talancıların ve hortumcuların cebine girmesini Vatandaşın Vergisini Koruma Derneği Başkanı Kemal Kılıçdaroğlu'na sorduk:
 </p>
 <p class="metin">
  —Vatandaşın cebinden vergi olarak çıkan, birilerinin cebine anında giriveriyor. Nasıl oluyor bu?
 </p>
 <p class="metin">
  Vatandaş, ödediği vergilerin nerelere gittiğini izlemiyor. Fakat artık vatandaş bilinçlendi. Vergi veriyorsam çocuğumun okuduğu okulun iyi olması, daha iyi sağlık hizmeti almam lazım. Fakat bunların hiçbiri iyi olmuyorsa ben şunu sorarım: Benim vergim nereye gidiyor? Cevabı şu: Türkiye'de 70 milyon insan 40 bin aileye çalışıyor. Ödediğimiz vergilerin yüzde 90'ına yakını faiz olarak ödeniyor. Yani rantiyeyi besliyoruz. Artık hükümet "faiz dışı fazla" tabirini kullanmaya başladı. Bir ülkenin vergi gelirlerinin yüzde 90'ı faize giderse böyle denir ancak.
 </p>
 <p class="metin">
  —Niye böyle?
 </p>
 <p class="metin">
  Geçmişte izlenen yanlış borçlanma politikaları, kayıtdışı ekonominin kayda alınması için ciddi çaba harcanmaması, sadece dargelirlilerin üzerine giderek vergi alma alışkanlığının iyice yaygınlaşması, vergi yönetiminin başarılı olamaması gibi sebepler var. Kolay yola gidilip borçlanmayla bunlar kapatılmaya çalışılıyor.
 </p>
 <p class="metin">
  —Bütün bunların önüne nasıl geçilir?
 </p>
 <p class="metin">
  Birinci koşul kayıtdışı ekonomiyi kayıt altına almak. Rantiye kesimini vergilemek lazım. Bugün ayda yüzlerce milyar lira devlet tahvili ve hazine bonosu geliri elde eden bir kişi beş kuruş vergi ödemez. Fakat 139 milyon lira asgari ücret alan vatandaş, yaklaşık yüzde 30 civarında vergi öder. Bu  adalet mi?
 </p>
 <p class="metin">
  —Yolsuzluklar bitene kadar vergi vermek yok diye bir kampanya başlatsa derneğiniz?
 </p>
 <p class="metin">
  Böyle bir kampanya ne ölçüde tutar veya tutmaz bilmiyorum ama ortada bir gerçek var: Herşeye rağmen belli yolsuzluk olaylarının üzerine gidiliyor. Geçmişte de yolsuzluk çıkıyordu ama üzerine örtülüyordu. Şimdi kısmen. O da İçişleri Bakanı koltuğunda Sayın Tantan oturduğu için örtülemiyor. Yolsuzlukların üzerine belli insanların varlığı nedeniyle gidiliyor. Yolsuzluklara kapalı sistem oluşturamadık.
 </p>
 <p class="metin">
  —Dernek olarak neler yapıyorsunuz?
 </p>
 <p class="metin">
  Yolsuzluklarla ilgili paneller düzenliyoruz. Ayda bir çıkardığımız küçük bir yayınımız var. Vergilerin nereye gittiği konusunda aydınlatıyoruz insanları.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020211235101/mailto:ahdinc@superonline.com">
   ahdinc@superonline.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/321/karakutu/1.htm), [web.archive.org (arşiv bağlantısı)](http://web.archive.org/web/20020211235101/http://www.aksiyon.com.tr:80/2001/321/karakutu/1.htm)
