# Talat Şalk tehdit mi edildi?

*Ahmet Dinç 2001.05.19*

<div>
 <p class="spot">
  Mavi Akım soruşturması yargı ve ANAP'ı karşı karşıya getirdi.
 </p>
 <p class="spot">
  Görülmedik açıktan vuruşlar yaşanıyor.
 </p>
 <p class="metin">
 </p>
 <img border="0" src="/web/20020522131857im_/http://www.aksiyon.com.tr/2001/337/resimler/Talat.jpg"/>
 <p class="metin">
  Beyaz Enerji skandalı ve bu konuda DGM Savcısı Talat Şalk'ın yürüttüğü soruşturma Türkiye'de birçok şeyi kökünden değiştirecek gibi görünüyor. "Taraflar", yani yargı ve ANAP bunun bilincinde olduğu için artık teamüller, gelenekler, sınırlar bir yana atıldı ve açıktan vuruşlarla inanılmaz bir kavga başladı. Sabah Barı skandalının ardından Mesut Yılmaz bazı gazeteleri de yedeğe alıp taarruza geçti; Şalk'ın, iddianameye "ANAP'ın 50 milyon dolar rüşvet aldığı şeklindeki ifadeyi yanlışlıkla yazdığını Milliyet verdi. Hemen Şalk cevap verdi: "O iddiaları bilerek koydum, sanık ifadesidir". Yılmaz, Şalk için, "Sağduyusunu kaybetmiş ve taraflı" derken, Savcı Şalk, "Yılmaz beni imha etmek istiyor. Şahsi ve siyasi ahlâkla bağdaşmıyor bu" dedi. Yılmaz, Şalk hakkında soruşturma açılmasını istedi. Siyaset kulislerinde, bu kavgaya ANAP'ın tasfiye sürecinin yansıması olarak bakılıyor. Bu arada, iddianameyi yazma aşamasında Talat Şalk'ın tehdit edildiği ve bu yüzden iddianameyi üç kez yırtıp yeniden yazdığının, bizzat Şalk'ın yakın çevresinden bir savcı tarafından söylendiği iddia ediliyor. Şalk'ın, "güçlü" bir bağımsız milletvekili aracılığıyla tehdit edildiği söyleniyor.
 </p>
 <p class="metin">
 </p>
 <p class="arabaslik">
  Haftanın Akışı
 </p>
 <p class="metin">
  İçinde Genelkurmay Özel Kuvvetler personelinin de bulunduğu  37 askerin bulunduğu bir uçak  Malatya'nın Akçadağ ilçesinde düştü, kurtulan olmadı.
 </p>
 <p class="metin">
  İtalya'daki genel seçimleri medya patronu Silvio Berlusconi kazandı; Berlusconi'nin lideri olduğu Evimiz İtalya sağ bloku 650 sandalyeli Parlamento'da 369, 315 sandalyeli Senato'da ise 179 koltuk kazandı.
 </p>
 <p class="metin">
  Başbakanlık, gizli bir raporda, Kuzey Irak'ta bir Kürt devleti ilanının "casus belli", yani savaş ilanı sayılacağını belirtti.
 </p>
 <p class="metin">
  IMF İcra Kurulu, Türkiye'ye verilecek krediyi onayladı. Yıl sonuna kadar 12.8 milyar dolar gelecek. Açılan toplam kredi miktarı 19 milyar doları bulacak.
 </p>
 <p class="metin">
  İstanbul'da yapılan Avrupa Greko—Romen Güreş Şampiyonası'nda Türkiye 2 altın, 2 gümüş ve 1 bronz madalya ile Avrupa birincisi oldu. Altınları Hamza Yerlikaya ve Şeref Eroğlu kazandı.
 </p>
 <p class="metin">
  'Son Mehdi' Hasan Mezarcı yargılandığı davalardan sıyırdı ve tahliye oldu. Yırt dışına çıkışı yasak.
 </p>
 <p class="metin">
  Birleşmiş Milletler, dünya üzerinde 130 terörist örgütün elinde atom bombası yapacak teknoloji bulunduğunu açıkladı.
 </p>
 <p class="metin">
  Türkücü İsmail Türüt, Tolga Bilgi adlı kişi tarafından ayağından vuruldu. Bilgi'nin ateş ettiği masada Sedat Peker'in avukatı Ömer Yeşilyurt da varmış ve o da silahını çekip saldırgana ateş etmiş fakat silah ateş almamış.
 </p>
 <p class="metin">
  Star gazetesi yazarı Saygı Öztürk, belgeye dayanan yazısında Yurtbank'ın (eski) sahibi Ali Balkaner'den para alan gazeteciler arasında Can Ataklı'yı da gösterdi.
 </p>
 <p class="metin">
 </p>
 <p class="arabaslik">
  Ne dedin, ne dedin?
 </p>
 <p class="metin">
  — Atatürkçülüğüme gelince.. Ben Atatürk'ü ve Atatürkçülüğümü tartışmayı kendime hakaret kabul ederim (Melih Gökçek— Ankara Büyükşehir Belediye Başkanı).
 </p>
 <p class="metin">
  —Ben jandarma ile kavga etmiyorum. Jandarmayı çok severim. Askerliğimi jandarma olarak yaptım (Mesut Yılmaz— Başbakan Yardımcısı).
 </p>
 <p class="metin">
 </p>
 <p class="arabaslik">
  İner misin, çıkar mısın?
 </p>
 <p class="metin">
  Emin Çölaşan (Gazeteci—Yazar): Daha 'abdest' yazmayı bile bilmiyor ama futbolcuların demokratik bir ülkede gayet normal bir hak olan ibadet etmesini, şükür namazı kılmasını eleştiriyor).
 </p>
 <p class="metin">
 </p>
 <p class="arabaslik">
  Hamza Yerlikaya (Milli güreşçi): Genç yaşında dünya, olimpiyat derken, 5. Avrupa şampiyonluğunu kazandı, o artık tam anlamıyla efsane).
 </p>
 <p class="metin">
 </p>
 <p class="arabaslik">
  Anında Görüntü
 </p>
 <p class="metin">
  —Biz yendik, siz yenildiniz. Şampiyon sayılırız. Biz Avrupa ligine, siz Türkiye ligine (F. Bahçeli Devlet Bakanı Tunca Toskay).
 </p>
 <p class="metin">
  —Siz Avrupa liglerine gitmeden önce Pendikspor'la görüşün (Galatasaraylı Devlet Bakanı Mehmet Keçeciler).
 </p>
 <p class="metin">
 </p>
 <p class="arabaslik">
  Bir sayı
 </p>
 <p class="metin">
  824.000.000$: Türkiye'nin cari işlemler dengesindeki yılın ilk iki ayında gerçekleşen açık.
 </p>
 <p class="metin">
 </p>
 <p class="arabaslik">
  Yeni Gladyo ve Oğuzlar
 </p>
 <p class="metin">
  Aksiyon geçen hafta Ergenekon'u kapak dosyası yaptı ve bu yapılanma hakkında bugüne kadar yazılmış en tarafsız ve etraflı bilgi sunulmuş oldu. Türkiye'de NATO'nun bir yerel örgütlenmesi olan, ilerleyen zamanla birlikte "ulusal—milli" karakteri ön plana çıkan Ergenekon, şimdilerde kendi içinde parçalanma sıkıntısı yaşıyor.
 </p>
 <p class="metin">
  Ergenekon içinde Abdullah Çatlı ile başlayan hareket bölünmenin işaretiydi; Çatlı ve arkadaşları, "yapı" içindeki birçok kişinin devlet ve millet menfaatleri yerine kendi çıkarlarını öne çıkardığını, devleti sömürdüğünü ileri sürüp, artı, başka bazı operasyon ve tutumlarda da anlaşamayıp isyan bayrağı açmıştı. Çatlı'yla başlayan hareket, çok büyük bir parçanın kopmasıyla sonuçlandı. Hatta buna, kopma yerine dönüşme de denilebilir. Kendilerine "Yeni Gladyo" veya "Oğuzlar" diyen bu grup ile eski Ergenekon arasında mücadele başladı. Birbirlerini basın yoluyla deşifre etmekle günyüzüne çıkan rekabetin infazlara kadar gidebileceği söyleniyor. Zaten klasik Gladyo adeta yok olma noktasında. Yeni Gladyo, çağın/şartların gerektirdiği şekilde kendine yeni politikalar, yöntemler ve tabanlar belirliyor. Yeni yüzyılı problemsiz geçirmek isteyen ABD, Yeni Gladyo'yu destekliyor. Yeni Gladyo, ABD'nin bu tutumu ve Kemal Derviş olayını aynı denklemin içinde çözmeyi deneyenler ilginç sonuçlara ulaşabilir.
 </p>
 <p class="metin">
  İddialara göre, marjinal bir sol partinin lideri Ergenekon'un sol ayağını teşkil ediyor. Bu arada, TİKKO örgütü de benzeri hesaplara dahil edilmiş durumda; önümüzdeki dönemde sağ ve sol ellerin birbirine çarpmasıyla çıkan sesleri duyabiliriz. Yeni Gladyo'nun da eskisi gibi basından politikaya, askeriyeden ekonomiye kadar her alanda "beyaz kuvvetleri" var. Fakat ilginç olan şu ki, son birkaç yıl içindeki dönemde Oğuzlar MİT'ten nerdeyse tamamen temizlendi.
 </p>
 <p class="metin">
  Aslında Çatlı'yla su yüzüne çıkan hareket, "yukardaki inisiyatif sahipleri"nin bilinçli bir değişim isteğinin de yansıması; Ergenekon'un biraz daha muhafazakâr, biraz daha milli his sahibi olunması öngörüldü. Ergenekon'un siyasi aktörler ve denklemlerle oynamayı sevdiği bilinen şey. Klasik Ergenekon, bir ara eski bir sendika lideri olan siyasetçiyi Ecevit sonrası DSP'nin başına getirme planları yaptı. Kimbilir, Yeni Gladyo belki cumhurbaşkanı seçiminde bile etkili olmuştur.
 </p>
 <p class="metin">
 </p>
 <p class="arabaslik">
  "Bir gece bir gündüzde tablo yaptım"
 </p>
 <p class="metin">
  Picassovari resim çalışmalarıyla adı 'Picasso Abdurrahman'a çıkan Akit Başyazarı Abdurrahman Dilipak'a sorduk:
 </p>
 <p class="metin">
  —Tablo merakınız nerden başladı?
 </p>
 <p class="metin">
  Merak değil, öteden beri sanata karşı bir yakınlığım vardı. İmam—Hatip'ten sonra lise farkını verdim ve Tatbiki Güzel Sanatlar Yüksek Okulu'na girmek için resim dersi aldım. Milli Gazete'yi ilk çıkarttığımızda sanat, edebiyat ve kültür sayfasını hazırlıyordum. 70'li yıllarda Yeni Sanat dergisinin yayıncıları arasında yer aldım. MTTB Sinema Kulübü'nde çalıştım. Sinema ve tiyatro eleştirmenliği yaptım.
 </p>
 <p class="metin">
  —Picasso tarzı çizmenizin sebebi nedir?
 </p>
 <p class="metin">
  Picasso tarzına kendimi yakın hissediyorum. Sadece Picasso değil, Miro'dan sözettim. Daha önce de 'Miro Dilipak, Picasso Dilipak' gibi haberler, röportajlar çıktı. Bu ressamlara kendimi yakın hissetmemin sebebi soyut,  non figüratif bir anlatım dili kullandıkları için. Gerçeküstü bir sanat anlayışına kendimi yakın hissediyorum. Daha farklı bir çizgi olarak en sıgıllardan oluşan hermetik bir dil kullanıyorum.
 </p>
 <p class="metin">
  —Kaç tablo yaptınız?
 </p>
 <p class="metin">
  50'ye yakın.
 </p>
 <p class="metin">
  —Kaç günde bir tablo yapıyorsunuz?
 </p>
 <p class="metin">
  Bazıları birkaç haftada bitiyor, bazıları birkaç günde. Bir de yoğunlaşmama bağlı. Bir gece bir gündüzde bitirdiğim çalışmalar oldu. Bu biraz da kullandığınız renklere, malzemelere, tualin büyüklüğüne bağlı.
 </p>
 <p class="metin">
  —Birtakım çevrelere karşı imaj düzeltmek için resme başladığınız iddia ediliyor.
 </p>
 <p class="metin">
  Doğru değil. Haksız, ucuz, gerçekdışı, önyargılı bir iddia. Resme ilgim yeni değil. 70'lere kadar uzanıyor. İsmet Yedikardeş'le tanışmamdan sonra, onun yönlendirmesiyle 3 yıl önce yeniden başladım. Bu arada iki sergim açıldı.
 </p>
 <p class="metin">
  —Tablolarınız müzayedede beklenen ilgiyi görmedi. Neden?
 </p>
 <p class="metin">
  Müzayede beklediğimden daha fazla ilgi gördü. Eserlerin tümü satıldı. Böyle bir zamanda ekonomik krize rağmen bu büyük bir başarı. Müzayedeye katılan birçok eser gerçek değerinin altında satıldı. Benim eserlerim ortalama 500—1000 dolar arasında ama ebat ve özelliğine göre 200 dolardan 2000 dolara kadar da yükselebiliyor. Eserlerin sanat yönü konusunda kimse ciddiye alınabilecek olumsuz bir eleştiri yöneltmedi.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020522131857/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/337/karakutu/1.htm), [web.archive.org (arşiv bağlantısı)](http://web.archive.org/web/20020522131857/http://www.aksiyon.com.tr:80/2001/337/karakutu/1.htm)
