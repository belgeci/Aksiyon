# ''Saddam ve oğulları Irak'ta''

*Ahmet Dinç Bilinmeyen-tarih*

<div>
 <font>
  <img border="0" height="1" src="/web/20041027025627im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027025627im_/http://www.aksiyon.com.tr/resim/445/30.jpg" vspace="5"/>
  </p>
 </font>
 <font class="content">
  “Aldığımız istihbaratlara göre Saddam iki oğluyla birlikte halâ Irak’ta, Amerikan kontrolünde. Bana kalırsa Saddam ülke içinde tutulacak ve sürekli korku aracı olarak halkın, yönetimlerin üstünde Demokles kılıcı olacaktır.” Yaşar İmamoğlu Irak Milli Türkmen Cephesi’nin kurucusu ve ileri gelenlerinden biri. Irak’ı, Türkmenleri ve Kürtleri en iyi bilen isimlerden. Cephe’nin lideri olması önerisini rahatsızlığı sebebiyle geri çevirmek zorunda kaldı, yerine Yayçılı geçti.
 </font>
 <p>
  <font class="content">
   Sürekli Irak ve Türkiye arasında mekik dokuyan İmamoğlu’nun savaşa ve sonrasına, Saddam’a, Kürtlere ve Irak’ın geleceğine dair çok ilginç değerlendirmeleri var..
   <br/>
   <br/>
   –Operasyonun dikkatinizi çeken yönleri neler?
   <br/>
   <br/>
   Irak’ın bütün sistemini çok iyi etüd etmiş şekilde girmiştir.
   <br/>
   <br/>
   –Saddam direndi mi? Direnmediyse sebebi ne?
   <br/>
   <br/>
   Direnmedi. Amerika’nın bölgeye ve Irak’a girmesi planlıydı ve bu planın içinde Saddam da vardı. Bu nedenle yok efendim Kudüs Ordusu, El Cumhuriye Alayı, Özel Halas Birlikleri, bunların hepsi göstermelikti, laftaydı.
   <br/>
   <br/>
   “Saddam Irak’ta”
   <br/>
   <br/>
   –Şu an nerede sizce Saddam?
   <br/>
   <br/>
   Bizim aldığımız istihbaratlara göre iki oğluyla birlikte Saddam hâlâ Irak’ta. Bana kalırsa ülke içinde tutulacak ve sürekli korku aracı olarak halkın, yönetimlerin üstünde bulundurulacaktır.
   <br/>
   <br/>
   “Kerkük’e 200 bin Kürt yerleşti”
   <br/>
   <br/>
   –Kerkük’teki arşiv yağmasını Türkmenlerin ve hatta Türkiye’den gidenlerin yaptığı şeklinde iddialara ne diyorsunuz?
   <br/>
   <br/>
   Kesinlikle bu mümkün değil. Kimse kendi evini yakmaz. Bu yağmanın bir tek Peşmerge ve Kürt gruplara yarayacağı aşikar. Türkmenlerin elindeki tapu ve senetlere dair kanıtlar yok oldu böylece. Şimdiki yönetim başta KDP ve KYP üyelerine olmak üzere Kürtlere, Kerküklü olduklarına dair nüfus kağıdı veriyor. Böylece 150 ila 200 bin arasındaki Kürde bu şekilde nüfus kağıdı verilmiştir ve oraya yerleşmişlerdir.
   <br/>
   <br/>
   –Kürtler Kerkük’te neden çoğunluğu sağlamak istiyor?
   <br/>
   <br/>
   Kerkük’e iki gün içinde yüzbinlerce Kürt silahlı olarak girdi ve birkaç gün sonra Türkiye’nin baskısıyla güya kentten çıktılar ama çıkanların sayısı sadece 10 bin civarında. İçeride 150 binden fazla Kürt kaldı. Bunlar Kerkük’ün yerlisi gibi gösteriliyor şimdi. Bu Kürtler Kerkük’teki Kürt mahallelerine dağıtıldı, bu yüzden her Kürt evinde üç dört aile birden yaşıyor. Birçok Kürt de, kaçan Arapların evlerine yerleşti. Türkmen nüfusu, Kürtlerin işgalinden önce Kerkük’te yüzde 70’e yakındı. Şu anda ise yüzde 50 ila 55 arasına düştü.
   <br/>
   <br/>
   –Kürtler Kerkük’te ne yapmayı planlıyor?
   <br/>
   <br/>
   Bugün Kerkük’te 570 Kürt karargahı açılmıştır. Yani Saddam’dan kalan okul, fabrika, polis binası, muhaberat binası gibi yerlere bir Kürt bayrağı çekip oraları karargah yaptılar. Biz Kürtlere karşı değiliz ama KDP ve KYB içinde dış bağlantılı şovenist bir grup bu partiyi yönlendiriyor ve Türkmen düşmanlığı yaptırıyor.
   <br/>
   <br/>
   “Irak’ta Arap–Türkmen ittifakı başladı”
   <br/>
   <br/>
   –Şu an Kerkük’ü kim yönetiyor?
   <br/>
   <br/>
   Bir Kürt vali yönetiyor. Burada çirkin bir oyun yapıldı. Kürt, Arap ve diğerlerinin toplamından daha çok olmamıza rağmen bize karşı bir oyun oynandı. Amerika’nın kontrolünde yapıldı herşey. Kerkük Valilik Meclisi’ne Arap, Kürt, Asuri ve Türkmenlerden 39’ar delege alındı. Toplam 156 etti. Burada Araplarla Türkmenler görünmeyen bir ittifak içine girdi. Aynı zamanda Asuriler de bize yatkındı. Bu ittifak artık her kentte oluyor. Amerika baktı ki Kerkük’te Kürtler azınlıkta kalıyor, güya tarafsız dedikleri 144 delege daha eklediler, etti 300. Sonradan eklenen 144’ün 115’i Kürt’tür. Sonuçta valiyi seçecek 6 delege seçildi bunun içinden. Seçilen kişilerin 5’i Kürt, bir tanesi de Süryani, o da Kürt yanlısı biri. Biz şimdi Amerikalılara yazılar yazıp nüfusun çoğunluğunun Türkmen olduğunu ve seçimde oyunlar oynandığını, telafi edilmesi gerektiğini söyledik.
   <br/>
   <br/>
   “Kürtler, kendi kontrollerinde
   <br/>
   <br/>
   Türkmen partileri kurdu”
   <br/>
   <br/>
   –Diğer Türkmen partiler Türkiye aleyhinde bir görüntü sergiliyor. Niçin?
   <br/>
   <br/>
   Çünkü bu gruplar Barzani ve Talabani’nin kontrolünde kurulan tabela partileri. Türkmen İslam Hareketi İran kontrolünde. Türkmen Kardeşlik Partisi, Barzani tarafından kurdurulmuş ve onun kontrolünde. Başında Velid Şerike var, babası Kürt, annesi Arap. Türklükle ilgisi yok. Sırf Türkmence konuştuğu için bir partinin başına oturtulmuş aylık ücretle. Ayrıca İrfan Kerküklü, Cevdet Neccar, Seyfettin Demirci gibilerinin başında olduğu Türkmen Kurtuluş Partisi, Türkmen Vatansever Partisi gibileri var. Bunlar Kerkük’ün Kürdistan’ın bir parçası olduğunu savunuyor. Bu tabela partileri Türkmen toplumunu temsil etmiyor, tabanları yok. Türkmen toplumu bu adamları reddediyor, bizi temsil etmiyorsunuz diyor ama orada oyunu oynayanlar onları muhatap almakta ısrarlı.
   <br/>
   <br/>
   “Toplu mezarlardan binlerce
   <br/>
   <br/>
   Türkmen cesedi çıkıyor”
   <br/>
   <br/>
   –Halkın yönelimi nereye? Amerika’yı mı istiyorlar, yoksa Saddam’ı mı özlüyorlar?
   <br/>
   <br/>
   Burada enteresan bir durum var. Kürtler Amerikan varlığından çok memnun. Türkmenler de memnun, çünkü yıllarca bize eziyet eden Saddam belası gitti, bu bizim için en büyük nimettir. Saddam rejiminde nefes almak bile suçtu. Şimdi Kerkük’te toplu mezarlar kazılıyor ve on binlerce Türkmen cesedi çıkarıldı. Irak’taki diğer toplumlar da bir kurtuluş sarhoşluğu içinde. Biz Saddam’dan kurtulduk ya, artık ne olursa olsun diyor herkes.
   <br/>
   <br/>
   “Tezkerenin çıkmaması hayati bir hata”
   <br/>
   <br/>
   –Türkiye sizce nerede hata yaptı?
   <br/>
   <br/>
   Tezkereden önce biz devletin çeşitli kurumlarına başvurup, ‘Amerikalılarla birlikte Irak’a girilmesi Türkiye ve Türkmenler için hayati önem taşıyor ve elzemdir’ dedik. Bu kararın çıkmaması Türkiye’nin hayati bir hatasıdır ve bizi sıkıntıya soktu. Amerika şimdi Irak’ta Türkmenleri yok sayıyor. Irak’a girilmemesi hatadır. Türkiye’nin Irak’ta gittikçe dışlandığını görüyorum.
   <br/>
   <br/>
   “Irak İsrail’i tanıyacak”
   <br/>
   <br/>
   –İsrail’in Irak’ta ve Kürtler üzerinde etkisi ne kadar?
   <br/>
   <br/>
   Büyük etkisi var. Kürt gruplarla, özellikle Barzani ile dirsek teması içinde. Açıktan yok, açıktan olursa Irak halkı büyük tepki gösterir ama Amerika’nın arkasına gizlenerek orada yapacağını yapıyor. Sami Abdurrahman bugün KDP’de ikinci adamdır, Irak’ta bakanlık da yapmıştır. Bu kişi Mossad eğitiminden geçmiş ve İsrail’in desteklediği biridir. Şimdi Irak Ulusal Kongresi’nin aldığı karara göre Irak ordusu en fazla 100 bin kişilik olacak, bunu İsrail böyle istiyor. İkinci olarak da Irak, İsrail’i tanıyacak. Amerika’nın oradaki varlığı zaten İsrail’e hizmeti ifa ediyor.
   <br/>
   <br/>
   –Kürtler’in Amerika’yla ilişkisi ne boyutta?
   <br/>
   <br/>
   Aslına bakılırsa Saddam zamanında Irak’ta ve Arap âleminde Kürt kimliği şimdikinden daha avantajlıydı. Fakat şimdi Amerika’nın Kürtlere oynadığı anlaşılınca, bir de Kürtlerin rol oynadığı yağma hareketleri sonunda Araplar, Asuriler ve diğer herkes Kürtlere karşı tavır almaya başladı. En çok yağmayı Kürtler yaptı.
   <br/>
   <br/>
   “Araplardan mallarımızı geri alıyoruz”
   <br/>
   <br/>
   –Irak’ta talan edilen tarihi eserler kimin elinde? Kaçakçıların mı, yoksa Amerika’nın mı?
   <br/>
   <br/>
   Kaçakçıların eline geçti. Ama bir kısmı da Amerikan askerlerinde. Hatta bazı askerler, Amerika’ya dönüşlerinde üzerlerinde tarihi eserlerle yakalandı. Yağma olaylarını Kuveyt’in kışkırttığı ve böylece intikam aldığı söylentisi yaygın.
   <br/>
   <br/>
   –Arap–Türkmen yakınlaşması nereden doğdu?
   <br/>
   <br/>
   Daha önce Irak’ta Türkmenlere karşı kötü gözle bakılıyor, bunlar ayrılıkçıdır, Türkiye’ye bağlanmak istiyorlar deniyordu. Ama olaylarda görüldü ki biz önce Iraklıyız sonra Türkmeniz. Buradan dolayı Araplarla bir yakınlaşma başladı aramızda. Musul ve bazı Arap bölgelerinde çok şahit oldum, Araplar, ‘yaa şu Türk ordusu niye girmedi’ diyorlar veya bir Arap kentinde partinin bürosunu açmamızı istiyorlar. Türkmenlerin bütün arazileri Saddam döneminde elimizden alınmıştı. Şu an Araplara gidiyoruz ve elimizdeki tapuları gösterip, ‘burası bizimdi’ diyoruz, onlar da ‘haklısınız’ deyip malımızı geri veriyor. Zaten Irak’ta bir Türkmen—Arap yakınlaşması var. Yani kamuoyu nezdinde Türkmenler avantajlı hale geldi.
   <br/>
   <br/>
   “Arap–Kürt düşmanlığı büyüyecek”
   <br/>
   <br/>
   –Fakat Araplarla Kürtler husumet beslemeye başladı birbirlerine. Kerkük ve Musul civarlarında aralarında çatışmalar yaşandı. Bu, Amerika Kürtleri Araplara tercih ettiği için mi?
   <br/>
   <br/>
   Evet, aynen öyle. Kerkük’te ve başka yerlerde çatışma çıkıyor aralarında. Asıl, bir azınlığın Irak’ta etkin hale getirilmesine, kayırılmasına karşılar Araplar. Bu çatışmalar daha da büyüyecektir. Otomatikman bir Arap—Kürt düşmanlığı zuhur etti.
   <br/>
   <br/>
   –Bu noktada Amerika kuzeyde bir Kürt devleti kurmak istiyor mu, yoksa Irak bütünlüğü içinde bir rol mü verecek?
   <br/>
   <br/>
   Bizim gördüğümüz bir oyun var. Amerika’nın Türkiye’ye, Kürtlere devlet ve federasyon kurdurmama sözü verdiği söyleniyor. Fakat Amerika öyle bir şey yapıyor ki, eyalet olayına gitti. Musul’da, Kerkük’te Kürtleri yönetimlerde etkin hale getirdi. Kerkük’te Kürt nüfusunu belli bir planla artırmayı hedefliyorlar.
   <br/>
   <br/>
   –Amerika Irak’ta demokratik bir yönetim mi oluşturacak, bir kral mı getirecek, yoksa yeni bir Saddam mı bulacak?
   <br/>
   <br/>
   Gördüğümüz kadarıyla demokratik bir düzen getirme çabasında. Ama Irak’ta bugünkü yapıyla demokrasi başarılı olamaz. Çünkü toplum hazır değil. Halk bir tek lidere, hatta diktatör birine alışmış ve bir gecede bu sistemin değiştirilmesi çok zor. Ama kraliyet usulü bir sistem, Irak’ın geleceğinde görülüyor.
   <br/>
   <br/>
   “Irak’ı Adnan Paçacı yönetecek”
   <br/>
   <br/>
   –Şekil ne olursa olsun Irak’ı yönetmeye aday isimler ve durumları nedir?
   <br/>
   <br/>
   Ahmet Çelebi var, bunu CIA destekliyor. Ayat Allavi var, onu da Pentagon destekliyor. Yani Powel ve Rumsfeld ekolleri çekişmesi oraya bu şekilde yansıyor. Bir de Adnan Paçacı var, eski dışişleri bakanı. Bunların üçü de Arap. Paçacı Sünni, diğer ikisi Şii. Önceleri Ahmet Çelebi’yi şanslı görüyorduk ama şimdi avantaj Paçacı’da. Amerikalılar da İngilizler de bu kişi üzerinde anlaştı. Sünni olması bunda önemli; Şii çoğunluğa karşı onu destekleyecekler. Çünkü Irak’ta Şiilerin çoğunluğu İran’a yakın.
   <br/>
   <br/>
   “İran, Şiileri kışkırtıyor”
   <br/>
   <br/>
   –Şiilere karşı sadece Paçacı’yı başa getirmekle yetinir mi Amerika?
   <br/>
   <br/>
   Güneydeki Şii bölgelerindeki huzursuzluğun ve olayların altında İran var zaten. Şiiler kıpırdanıp duruyor, İran alttan alta kışkırtıyor. Şii liderler İran’a bağlı. Irak’ta huzursuzluk ne kadar çok sürerse, Amerika’nın İran’a karşı planları biraz daha gecikir, İran bunu biliyor.
   <br/>
   <br/>
   –Türkiye bu şartlarda ne yapmalı?
   <br/>
   <br/>
   Türkiye Ortadoğu’daki gücünü iyi bilmeli ve kullanmalı. Türkmen kartını da iyi kullanır ve Irak’ta iyi temsil edilmesini sağlarsa Türkiye üzerine düşeni yapmış olur. Kürtlerin yayılma politikasını durdurmalı. Türkmen—Arap yakınlaşmasını desteklemeli.
   <br/>
   <br/>
   –Türkiye’nin özellikle Kuzey Irak’ta bir politikası ya da faaliyeti var mı?
   <br/>
   <br/>
   Belli bir düzeyde askeri bir gücü var Duhok’ta, İmadiye’de ve Türkiye sınırına yakın yerlerde. O da teröre karşı Irak’la daha önceden yapılmış bir anlaşma çerçevesinde var.
   <br/>
   <br/>
   “PKK halkın içine sızdı”
   <br/>
   <br/>
   –PKK/KADEK Irak’ta ne kadar var? Etkin mi? Amerika örgütleri ülkeden çıkarmak istiyor. PKK nereye gidecek?
   <br/>
   <br/>
   PKK’nın Irak’ta son zamanlarda boşluktan yararlanıp canlandığı istihbaratını aldık. Silah yağmalamalarında ellerine bol miktarda silah geçtiğini duyduk. Amerika PKK’yı ülkeden çıkartma hususunda dikkate değer bir şey yapmıyor. Yine aldığımız duyumlara göre Kerkük ve Musul’da PKK halkın içine sızmış.
   <br/>
   <br/>
   –Petrolü nasıl değerlendirecek Amerika? Kürtlere pay verecek mi?
   <br/>
   <br/>
   Kürtlere pay vermez ancak yerel idarelere petrol gelirinden belli bir pay verilecek. Bunun yanısıra Kerkük’te Amerika 20 yeni petrol kuyusu açma hazırlığına başladı. Boru hatlarının İsrail’den Akdeniz’e açılacağı söylentileri var. Zaten mevcut bir boru hattı var, onarılacak.
   <br/>
   <br/>
   –Türkmenler Türkçe eğitim verme hakkına sahip mi?
   <br/>
   <br/>
   Erbil’de Türkmen Cephesi’nin açtığı okullar var, 25 tane. Latin alfabesiyle eğitim veriliyor bu okullarda. Kürtler ve diğer azınlıklar kendi dillerinde eğitim verebiliyor. Yeni Kürt nesil Arapça’yı bilmiyor bile. Ama Cephe’nin açtığı okullar haricinde Türkmen çocuklarına Türkçe eğitim verilmiyor. Ne pahasına olursa olsun bu hakkı alacağız. Bir televizyonumuz, bir radyomuz, bir basımevimiz, bir gazetemiz var.
   <br/>
   <br/>
   –Türkmenler savaşmayı unutmuş, kendilerini eğitime ve bilime vermiş denir. Bu doğru mu?
   <br/>
   <br/>
   Eğitimli olduğumuz doğrudur. Bugün Kerkük’teki 600 doktorun 490 tanesi, 80 eczacıdan 75 tanesi Türkmendir. Ama savaşçı ruhumuzu hiçbir zaman kaybetmedik.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2691), [web.archive.org (arşiv bağlantısı)](http://web.archive.org/web/20041027025627/http://aksiyon.com.tr:80/detay.php?id=2691)
