# Benzinin Ucunu ‘Kaçırdık’

*Ahmet Dinç Bilinmeyen-tarih*

<div>
 <font>
  <img border="0" height="1" src="/web/20050225163537im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050225163537im_/http://www.aksiyon.com.tr/resim/392/kapak1.jpg" vspace="5"/>
  </p>
 </font>
 <font class="content">
  Akaryakıt kaçakçılığı Türkiye'nin en büyük kara deliklerinden biri. 'Akar beyaz' petrol, özellikle 90 sonrasında rantçıların, mafyanın ve devlet olanaklarını kullanarak çıkar sağlayanların en gözde uğraş alanı. Çünkü çok para getiriyor. Petrol ürünlerinin sayılamayacak kadar çok kaçırma şekilleri, bu dosyaya sığmayacak kadar çok kaçıranı var.
  <br/>
  Akaryakıt kaçakçılığı  Türkiye'de hem karadan, hem denizden yapılıyor. Karadan yapılan kaçakçılığın en önemli figürü kuşkusuz tanker kamyonları. Polis ve jandarma zaman zaman kaçak tankerleri yakalayıp, akaryakıtı TÜPRAŞ'a teslim ediyor. Kara kaçakçılığının en belirgin biçimleri, gümrükten geçerken eksik  beyan vermek, taşıdığı malı daha değersiz göstermek(süperse motorin beyanı gibi) ve transit izni alıp ülke içinde malı bırakmak şeklinde.
 </font>
 <br/>
 <p>
  <font class="content">
   Mayıs ayının son günlerinde İstanbul Boğazı’nın Karadeniz açıkları uzun zamandır yapıl(a)mayan bir operasyona şahit oldu. Sahil Güvenlik botları ve İstanbul/Bursa polisinin katıldığı operasyonda, uluslararası sularda akaryakıt kaçakçılığı yapan bir gemi ile ondan benzin alan bir tanker yakalanıp Büyükdere’ye çekildi. Yakalandığı sırada tankerin gemiden aldığı benzin miktarı tam 100 bin litreyi bulmuştu.
   <br/>
   <br/>
   Yukarıdaki kaçakçılık biçimi, güvenlik birimlerinin bilmediği bir yöntem olmadığı gibi, yakalama olayı da tesadüfi değildi. Kaçakçıların, mafyanın, kolay kazancı kural haline getirmiş kamu görevlilerinin ve bazı siyasetçilerin son yıllarda yoğunlukla yapmaya başladığı petrol ürünleri kaçakçılığı devlete çok büyük zarar veriyor, yüksek vergi kaybına sebep oluyordu. 28 Mayıs’ta yapılan bu operasyon, birçok toplantıda alınan tedbir kararlarının bir yansımasıydı.
   <br/>
   <br/>
   Petrol, ülkemiz topraklarında pek fazla olmayan fakat 20. yüzyıl başlarından itibaren bugüne kadar bütün dünyada ekonomiden politikaya kadar hemen hemen bütün çarkların dönmesinde birinci derecede etkin bir ürün. Hâlâ değerli; hâlâ onun uğruna savaşlar veriliyor, yönetimler değişiyor, hatta yeni haritalar çizilebiliyor. Ülkemizde daha çok ithalat yoluyla elde edilip kullanılıyor. Petrol ürünleri üzerine faaliyet göstermek sıkı kontrol altına alınmış durumda. Fakat petrol gibi getirisi yüksek, değerli bir maddenin kaçakçıların ve suiistimalcilerin dikkatini çekmemesi ve kanunlardaki boşlukların keşfedilmemesi imkansız gibi. Ülkeye ham olarak giren petrolün mutlaka devlete ait TÜPRAŞ’lardan geçmesi gerekiyor. Hal böyle olunca, petrolün kaçakçılığının yapılması, 80 öncesinin sigarasında olduğu gibi çok büyük kârlar bırakabiliyor.
   <br/>
   <br/>
   Petrol ürünleri kaçakçılığını kimler yapmıyor ki? Bizzat resmi görevliler tarafından hazırlanıp resmi makamlara sunulan raporlara bakılırsa bazı siyasetçi ve onların yakın akrabalarından bürokratlara, bazı emniyet ve güvenlik mensuplarından, bazı devlet başkanlarının oğullarına, çok ünlü işadamları ve armatörlere kadar hemen bütün etkili kesimler bu rantı yüksek işin içindeler. Kocaeli eski Emniyet Müdürü Erdinç Sarıalp ve bazı polis müdürlerinin, akaryakıt kaçakçılarıyla işbirliği yapıp rüşvet aldığı iddiasıyla yargılanıp hapse girmesi geçtiğimiz yılın gündemine oturan olaylardandı. Kaçakçılarla işbirliğinden yakalanan bürokrat, polis ve diğer memur haberleri artık rutinden öte ilgi çekmiyor.
   <br/>
   <br/>
   İzmit TÜPRAŞ Genel Müdürlüğünde çalışan bir petrol mühendisi, 1995–96’lı yıllara nazaran bir azalma göstermesine rağmen akaryakıt kaçakçılığının yine de büyük boyutlarda olduğunu ve devletin çok büyük oranlarda KDV ve ATV (son düzenlemeyle ÖTV oldu) vergileri kaybına uğramakta olduğunu belirtiyor. Hem devletin büyük gelir kaybı, hem de petrol piyasasını iyi bilenler için ‘bu işte artık çivinin çıkmış olduğu gerçeği’, devleti harekete geçmeye zorladı.
   <br/>
   <br/>
   Sanıldığının aksine akaryakıt kaçakçılığının merkezi Güneydoğu değil, Marmara bölgesi; bu yüzden kaçakçılığın önlenmesine yönelik ilk ciddi çalışmalar İstanbul’da başladı. İstanbul İl Emniyet Komisyonu’nun 7 Şubat 2002’de yaptığı toplantının ana gündem maddelerinden biri petrol kaçakçılığıydı. İstanbul Valisi Erol Çakır başkanlığında toplanan ve Merkez Komutanı Tuğgeneral Gafur Aksu, İstanbul Cumhuriyet Başsavcısı Ferzan Çitici, İstanbul DGM Cumhuriyet Başsavcısı Aykut Cengiz Engin, MİT Bölge Başkanı Kubilay Günay, Sahil Güvenlik Marmara ve Boğazlar Bölge Komutanı Kur. Kd. Albay Osman Tınç, İl Jandarma Komutan V. Nurettin Ergun ve İstanbul Emniyet Müdürü Hasan Özdemir’in katıldığı toplantıda hayati konular görüşüldü. En uzun süre üzerinde durulan konu ise akaryakıt kaçakçılığı idi.
   <br/>
   <br/>
   Toplantı sonunda alınan ve ilgili makam ve birimlere bildirilen kararda; “Akaryakıt kaçakçılığının engellenmesi ve denetimlerin daha etkili hale getirilmesi için Sahil Güvenlik Komutanlığı tarafından, yasalardaki boşluğu tamamlayıcı mahiyetteki ‘Valilik Tebliği’nin hazırlanması, yapılan denetimler için yeni standartlar belirlenip denetimlerin sistematik hale getirilmesi, hazırlanan Valilik Tebliği’nin konuyla ilgili tüm kuruluşlar ve tekne sahiplerine tebliğ edilerek denetimlerin kara ve denizden daha etkin yapılması” kararlaştırılıyordu.
   <br/>
   <br/>
   Toplantıdan bir ilginç karar daha çıkıyordu: Akaryakıt kaçakçılığı suçundan yakalanıp haklarında 1918 Sayılı Kanun’a muhalefetten işlem yapılıp el konulan deniz tankerlerini kabul edecek bir kuruluş bulmakta zorlanıldığı, gerek Gümrük Müdürlüğü, gerekse Liman Başkanlığı’nın bu gemileri kabul etmek istemediği belirtiliyor, gemilerin hangi kuruluşa teslim edileceğinin belirlenmesi amacıyla Hasan Özdemir başkanlığında ilgili kurumların temsilcilerinden oluşan bir kurul oluşturulması karara bağlanıyordu.  Hemen küçük bir ara ve bir soru: Acaba sözkonusu kuruluşlar gemileri niçin kabul etmek istemiyordu? Batman TÜPRAŞ Rafinerisi (eski) Müdürü Ümit Erden’e, “pazarda limon satacağım” dedirten siyasi (ve değişik çevrelerden) baskı ihtimali mi bu kuruluşları tedirgin ediyordu?
   <br/>
   <br/>
   Yasalardaki boşluğu gidermeye yönelik hazırlanan Valilik Tebliği, güvenlik ve kamu birimleri arasındaki koordinasyonun sağlanmasına ve denetim ve operasyonların mahiyetine ilişkin.
   <br/>
   <br/>
   Kaçakçılığın önlenmesi çalışmalarının ikinci önemli toplantısı yine İstanbul’da, Nisan başlarında yapıldı. İlkine nazaran, konuyla daha yakından ilgili birim temsilcilerinin katıldığı toplantıda emniyet yetkilileri, Sahil Güvenlik yetkilileri ve bazı mülki amirler vardı. Tek gündem maddesinin ‘akaryakıt kaçakçılığına karşı alınacak tedbirler’ olan bu toplantıda bazı önlemler kararlaştırılıyor, özellikle ‘açıkta’, yani uluslararası sularda kaçakçılık yapan gemiler ve onlardan benzin alan tankerlere ilişkin tedbirler öne çıkıyordu.
   <br/>
   <br/>
   Bizzat Ecevit toplantı yaptı
   <br/>
   <br/>
   Bu toplantılar silsilesinin belki de en ilginci bizzat Başbakan Ecevit’in katıldığı Ankara’daki bir toplantıydı. Hükümetin özellikle DSP kanadının akaryakıt kaçakçılığıyla mücadelede kararlı olduğunun da göstergesi olan, geçtiğimiz Mayıs ayı başlarındaki toplantıya, aralarında Kocaeli, Şırnak, Batman, Kars’ın da bulunduğu 13 ilin emniyet müdürleri katılıyordu. Başbakan Ecevit, sağlık sorunlarına rağmen, bu hayati konudaki toplantıya bizzat katılma gereği hissetmişti. Toplantının tek gündemi patrol kaçakçılığının önlenmesi oluyor. Başbakan, “Petrol kaçakçılığından dolayı Türkiye çok şey kaybediyor, sıkıntıdayız” deyip bunun önlenmesi için ne gerekiyorsa yapılması talimatını veriyordu toplantıya katılanlara.
   <br/>
   <br/>
   İşte, 28 Mayıs’ta Boğaz’ın Karadeniz açıklarında yapılan operasyon bütün bu tedbirlerin meyvesinden başka bir şey değildi.
   <br/>
   <br/>
   Fakat herşeye rağmen petrol piyasasının içinde bulunanlar ve o dünyayı yakından izleyenler, sadece operasyonel bazda değil, çok daha köklü ve sistemli önlemler geliştirilmesi gerektiğini ifade ediyorlar. Çünkü kaçakçılık yine tüm hızıyla devam ediyor ve Karadeniz’de yakalanan miktar devede kulak bile değil. Hatta yakalanan sözkonusu 100 ton benzinin, tıpkı uyuşturucu kaçakçılığında olduğu gibi, daha büyük partilerin kaçırılmasını sağlamak için ‘yem’ olarak yakalatıldığını söyleyenler bile var. Uzmanların hesaplarına göre, Türkiye’nin yıllık petrol ihtiyacı 29 ila 30 milyon ton arasında. Kaçak yollardan giren petrolün, bu rakamın üçte 1’i kadar olduğu tahmin ediliyor. Yüksek vergi oranlı bir ürün petrol; dolayısıyla devletin vergi geliri kaybının korkunç boyutları burada ortaya çıkıyor.
   <br/>
   <br/>
   RUSYA, İRAN VE IRAK'TAN
   <br/>
   <br/>
   Önceki yıllarda daha sık rastlanan ferdi kaçakçılık, şimdilerde yerini daha organize ve  merkezi  yapılara bıraktı. Artık tek merkezden yöndendirilen tanker filolarıyla  kaçırılıyor benzin. Karayoluyla yapılan kaçakçılık ülkemize daha çok Irak, İran ve Rusya'dan  gerçekleştiriliyor
   <br/>
   <br/>
   YOLSUZLUĞU ÖNLE, SÜRGÜNE GİT!
   <br/>
   <br/>
   TÜPRAŞ rafinerilerinde, siyasilerin, bürokratların ve güvenlik mensuplarının adının karıştığı akıl almaz kaçakçılık iddiaları var. İzmit TÜPRAŞ'ta, tartıda yolsuzluk yapıldığını ortaya çıkaran iki görevlinin "ödül" olarak sürgüne gönderildiği iddia ediliyor
   <br/>
   <br/>
   TANKLARIN ÖLÇÜLMESİ ZORUNLU
   <br/>
   <br/>
   Akaryakıt kaçakçılığının önlenebilmesi için polisiye tedbirler hiçbir zaman yeterli olmadı. Uzmanlar, kağıt üzerinde de  "ince ayarı" yapılan hırsızlıkların, kayıtların incelenmesiyle tam ortaya çıkarılamayacağını, tankların ölçülmesi gerektiğini belirtiyor
   <br/>
   <br/>
   Kayıtlara girmeyen petrol ve dahası Aksiyon'da!
   <br/>
   (haberin devamını dergimizin 32-40. sayfalarından okuyabilirsiniz...)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1282&yorum_id=1), [web.archive.org (arşiv bağlantısı)](http://web.archive.org/web/20050225163537/http://www.aksiyon.com.tr:80/detay.php?id=1282&yorum_id=1)
