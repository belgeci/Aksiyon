# Sezer “oyun”a son verdi

*Ahmet Dinç 2001.06.23*

<div>
 <p class="spot">
  Cumhurbaşkanı Ahmet Necdet Sezer, medya patronlarına devlet ihaleleri vb. gibi fırsatlar veren tartışmalı RTÜK Yasası'nı veto etti. Veto gerekçesinde, yasanın hükümleriyle tekelleşmenin kaçınılmaz olduğu belirtildi.
 </p>
 <p class="metin">
 </p>
 <img border="0" src="/web/20020429044333im_/http://www.aksiyon.com.tr/2001/342/resimler/sezer.jpg"/>
 <p class="metin">
  Basın Yasası'nda yapılan değişikliğin, "öngörülen para cezaları nedeniyle haber, düşünce ve kanaatlerin özgürce yayınlanmasını ve basın işletmelerinin yaşamını sürdürmesini engelleyeceği" ifade edilen gerekçede, "Bu cezalarla, basın sektörünün krize sürüklenmesi ve sermaye birikimleri sınırlı gazetelerin yayın yaşamından çekilmesi, böylece basında tekelleşmenin gerçekleşmesi kaçınılmazdır" denildi. Sezer, 16 sayfalık iade gerekçesinde, uygulanacak para cezaları, üye seçimi, Üst Kurul'un Başbakanlık Yüksek Denetleme Kurulu'na bağlanması, para cezası ile bu cezaların uygulanmasını gerektiren eylemler arasındaki oransızlık, cezaların alt ve üst sınırları arasındaki dengesiz farklılık, izlenme oranı, tekelleşme, internet yayıncılığı gibi konulara yer verdi. Cumhurbaşkanı gerekçede şu ifadelere yer verdi: "Tekelleşen   medya, bir yandan ekonomik alanda haksızlık yaratabilecek bir güce ulaşırken, öte yandan da haber alma özgürlüğünü kısıtlayabilecektir."Şimdi kulislerde, kartel medyasının birtakım sudan donelerle Sezer'e saldırmaya başlayacağı konuşuluyor.
 </p>
 <p class="metin">
 </p>
 <p class="arabaslik">
  Fatih Terim, Milan teknik direktörlüğüne getirildi. Terim önümüzdeki sezon başarılı olursa sözleşmesi 1 yıl daha uzatılacak.
 </p>
 <p class="metin">
  Ermenistan eski Devlet Başkanı Levon Ter Petrosyan'ın oğlu Agasi Petrosyan, kızkardeşini ziyarete geldiği Gölcük'te yolda karşıdan karşıya geçmeye çalışırken bir aracın altında kalarak öldü.
 </p>
 <p class="metin">
  Devlet Bakanı Kemal Derviş, Sabancı Center'da patronların konuğu oldu ve programa karşı çıkan hükümet ortaklarını şikayet ederek, "Ortada bir program var, takımın mensubu insanların bu programı beğenmiyorum dememeleri gerekir" dedi.
 </p>
 <p class="metin">
  Gaffar Okkan'ı şehit eden Hizbullahçılardan olduğu iddia edilen Bedran Salamboğa'nın da yakalanmasıyla ele geçen tetikçi sayısı 5'e yükseldi. Salamboğa'nın, "Böyle bir eylem olacağını bilseydim kesinlikle yapmazdım, eylem yerine saat 17.00 sıralarında geldik" sözleri örgüte ve Okkan suikastine dair bazı gerçeklerle karşılaştırıldığında inandırıcı bulunmadı.
 </p>
 <p class="metin">
  Bulgaristan'daki seçimleri, 55 yıl sonra sürgünden dönen eski Kral 2. Simeon kazandı ve yüzde 42 ile hükümeti kurma hakkını kazandı.
 </p>
 <p class="metin">
  İç borçlar karşılığında uygulamaya konulan takas ihalesinde bankalardan 10.8 katrilyon liralık teklif geldi, 9.3 katrilyonluk teklif kabul edildi.
 </p>
 <p class="metin">
  İsviçre'den İstanbul'a depremi önceden haber veren 150 erken uyarı cihazı getiriliyor. Sistem erken uyarı, hasarın boyutu ve yaygınlığı gibi tespitler yapabiliyor.
 </p>
 <p class="metin">
 </p>
 <p class="arabaslik">
  —İslam dünyasından ümidimizi kestik, bütün ümidimiz sizsiniz (Aslan Mashadov(Çeçenistan Devlet Başkanı)— Papa'ya yazdığı mektuptan).
 </p>
 <p class="metin">
  —Seçime hazır olun (Ecevitler'in milletvekillerine talimatı).
 </p>
 <p class="metin">
  —Asgari ücretin 102 milyon lira olduğunu bilmiyordum. Bu para benim gece kulübünde bir gece eğlenmeme yetmez (Tarkan—Pop şarkıcısı).
 </p>
 <p class="metin">
 </p>
 <p class="arabaslik">
  Kemal Alemdaroğlu (İ.Ü. Rektörü): Üniversitedeki hocalara sicil notu vermeye kalkışması, kamuoyundan sonra yargının da tokatıyla cezalandırıldı.
 </p>
 <p class="metin">
 </p>
 <p class="arabaslik">
  Fatih Terim: Dünyanın en büyük takımlarından Milan'ın başına geçip göğsümüzü kabarttı.
 </p>
 <p class="metin">
 </p>
 <p class="arabaslik">
  —O manasız peruğu fırlatıp atmak ve türbanla üniversiteye girebilmek gerek (Ertuğrul Özkök—Hürriyet Yayın Yönetmeni, türban hakkında geldiği son nokta).
 </p>
 <p class="metin">
  —Yarın bir gün bakarsınız Ertuğrul Gemisi yönünü bir kez daha çevirebilir. Buna hiç ama hiç şaşırmam (Tamer Korkmaz—Zaman gazetesi yazarı).
 </p>
 <p class="metin">
 </p>
 <p class="arabaslik">
  5.805.000: Bu yıl başında Türkiye'deki sigortalı sayısı.
 </p>
 <p class="metin">
 </p>
 <p class="arabaslik">
  TOBB'un 5 milyar doları
 </p>
 <p class="metin">
  Türkiye Odalar ve Borsalar Birliği'nde, Fuat Miras'ın koltuktan alaşağı edilmesi, gündemimiz jet hızıyla değiştiği için ancak bir—iki gün rutin gelişmelerin verilmesiyle sınırlı kaldı. Fakat Ankara'nın derin kulisi şimdilerde Miras'ın "götürülmesi"nin perde arkasını konuşmakla birlikte, asıl, TOBB'un bundan sonra nerede duracağı sorusu üzerine çıkarsamalar yapmakla meşgul. Miras'ın ayrılmasını 28 Şubat'ın temizlenmesi bağlamında görenlere göre, olay, light darbe ekibinin tasfiyesindeki son durak. Gerçi kamuoyunda, 28 Şubat'ın sivil kanadını temsil eden 5'linin TOBB ayağındaki asıl motorun Miras değil, selef Yalım Erez olduğunu bilen biliyordu. TOBB içinde 1 yılını yeni doldurmuş olan Rıfat Hisarcıklıoğlu'nun krizden başkan olarak çıkması birkaç yönden ilginç. Pek basına yansımadı ama Miras'ın bütün yetkileri istifasından önce zaten elinden alınmıştı. Hisarcıklıoğlu'nun bu gücü nereden bulduğuna gelince; öncelikle ATO Başkanı Sinan Aygün'le birlikte hareket ediyorlar. TOBB'daki gücün önemli göstergelerinden biri olan ATO'ya hakimiyet de bugün Hisarcıklıoğlu'yla aynı cümle içinde geçiyor. TOBB'da adeta geleneksel hale dönüşmüş sağ tandans taşıma gerçeği de Hisarcıklıoğlu'na güç veren bir başka etken. Birincisi kendisi MÜSİAD kökenli. Artı, MHP lideri Bahçeli iki yıldır Miras'ın randevu taleplerine cevap vermiyordu. Yeni başkanın dezavantajı, 5 konseydeki 133 üyenin Erez'in ekibi olması.
 </p>
 <p class="metin">
  AP geleneğinin başkan seçtirdiği bir kişinin, TOBB'u, içinde DSP ve ANAP'ın bulunduğu bir koalisyona payanda yapmasını açıklayacak iki done var elde: Miras'ın bir tesadüf sonucu basına yansıyan geçtiğimiz haftalardaki Genelkurmay ziyareti ve Çiller döneminde AP misyonu—TOBB ilişkilerinin içaçıcı olmadığı gerçeği.
 </p>
 <p class="metin">
  TOBB'un elinde 4.5 ila 5 milyar dolar olduğu, asıl kavganın bu rakama hükmetme kavgası olduğu söyleniyor. Asıl, TOBB'un bundan sonra nasıl bir duruş alacağı, mesela bir yeni krizde hükümetin istifasını isteyip istemeyeceği üzerinde yoğunlaşmak gerek. Olası krizde TOBB'un hükümete en "olumlu" söyleyişle, destek olmayacağına kesin gözüyle bakılıyor. Miras yönetimine içeriden getirilen en ağır eleştirilerin başında, siyasi ağırlığının kalmadığı geliyordu. Yeni yönetimin bu "kompleksten" kurtulmaya çalışacağı kesin. Hisarcıklıoğlu—Aygün ikilisi, siyasi bir çıkış için zaman ve atmosfer kollayan Melih Gökçek'e oldukça yakın. Bu yakınlığın ne getirip götüreceğini zaman gösterecek.
 </p>
 <p class="metin">
 </p>
 <p class="arabaslik">
  "Fenerbahçe'yle barış yapacağım"
 </p>
 <p class="metin">
  Alevilikle ilgili misyonuyla tanıdığımız İzzettin Doğan, yeni bir misyon için kolları sıvadı. Galatasaray başkan adayı Doğan'a sorduk:
 </p>
 <p class="metin">
  —Cimbom'a adaylık nereden aklınıza geldi?
 </p>
 <p class="metin">
  Aklıma gelmedi. Çevremin teveccühü.
 </p>
 <p class="metin">
  —Kongre üyeleri yanınızda mı peki?
 </p>
 <p class="metin">
  Teşvik edenlerin hepsi kongre üyesi zaten.
 </p>
 <p class="metin">
  —Kongrede Alevi oyları sözkonusu mu? Siz Alevi oylarına mı güveniyorsunuz?
 </p>
 <p class="metin">
  Galatasaray'da o tür konulara yer yok. Galatasaray Osmanlı İmparatorluğu'nun yansımasıdır. Orada her renkten, her inançtan insan vardır ve sadece Galatasaraylı olarak muamele görür. Başka şeyine bakılmaz.
 </p>
 <p class="metin">
  —Alevilikteki misyonunuzun yanına bir de spordaki misyonunuz eklenecek. Bundan muradınız ne?
 </p>
 <p class="metin">
  İkisi de bağdaşan konular. Alevilik bir barış projesidir. Galatasaray kültürü de buna yabancı değildir. Tam tersine Galatasaray'da eğitim bu ilkeler üzerine dayalıdır. Irk, dil, din ayrımı reddedilir. İnsani niteliklere bakılır.
 </p>
 <p class="metin">
  —Aleviliğin eşya ve hadiseye bakışındaki evrenselliği spora uyguladığınızda bir Cimbom efsanesi daha çıkacak galiba?
 </p>
 <p class="metin">
  Alevilik ve spor birbirini çok destekleyen iki kavram. İkisinde de barış, sevgi ve dostluğun pekiştirilmesi vardır. İlk yapacağım işlerden biri, Fenerbahçe'yle gerginliğin giderilmesi, kalıcı barış ve kardeşliğin tesis edilmesi olacaktır.
 </p>
 <p class="metin">
  —Sporla daha önce ilgilendiniz mi?
 </p>
 <p class="metin">
  Tabii ki. Galatasaray'da lisanslı sporcu olarak 1952—60 arasında aletli jimnastik yaptım, cirit attım. Ciritte genç milli oldum. Dirsekte tandon kopması başıma geldi ve ciriti bıraktım. Eskrim yaptım, çok branşta spor yaptım ben. Ciritte hocam bir Fenerbahçeliydi. Bundan 41 sene önce Ulvi Yenal'ın başkanlığı zamanında ben Galatasaray yönetim kurulundaydım.
 </p>
 <p class="metin">
  —Size göre başkan olma şansınız ne kadar?
 </p>
 <p class="metin">
  Diğer muhtemel adaylardan çoğu benim başkanlığı kabul etmem halinde kendilerinin de yönetim kurulunda yer alacaklarını söylüyorlar. Hasan Canaydın ve Mehmet Cansun da böyle diyor.
 </p>
 <p class="metin">
  —Başkan paralı olmalı, herhalde cebinize güveniyorsunuz?
 </p>
 <p class="metin">
  Yok, hayır. O kısım tamamen devre dışı.
 </p>
 <p class="metin">
  —O önemli kısmı nasıl halledeceksiniz?
 </p>
 <p class="metin">
  Bu bir kollektif yaklaşım. Tek kişiye dayalı yönetim biçimi ortadan kaldırılacak. Filan zenginin himayesindeki kulüp imajını kaldıramaz Galatasaray.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020429044333/mailto:a.dinc@aksiyon.com.tr">
   a.dinc@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/342/karakutu/1.htm), [web.archive.org (arşiv bağlantısı)](http://web.archive.org/web/20020429044333/http://www.aksiyon.com.tr:80/2001/342/karakutu/1.htm)
