# Ankara'nın İstanbul golü

*Ahmet Dinç 2002.01.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'nin resmi başkenti Ankara, en büyük rakibi olarak gördüğü Istanbul'la mücadelesinde yetkilerini kullanarak öne geçmeyi hedefliyor. Bilindiği gibi Ankara resmi anlamda başkent olsa bile, siyasal, sosyal ve ekonomik anlamda Istanbul'u bir türlü geçemiyor.
  </font>
 </div>
 <div id="newsText">
  <font class="detail-text">
   Kanunlar, yetkiler ondan yana olmasına karşın, Istanbul ne yapıp ediyor ve en büyük cazibe merkezi olma özelliğini sürdürüyor. Istanbul'un geçmişten gelen tarihi ve kültürel avantajlarına karşın Ankara, cumhuriyet sonrası oluşan düşüncenin temsilcisi olarak kendisini avantajlı kılmayı amaçlıyor.
   <br/>
   <br/>
   Bunun son örneği geçtiğimiz hafta içinde yaşandı. Ilgili kanunda yapılan bir değişiklikle belediyelerin genel bütçeden aldıkları yüzde 5'lik payın, yüzde 60'ının Iller Bankası'na aktarılması kararlaştırıldı. Iller Bankası da her ile nüfusuna göre kaynak aktarımı yapmayı amaçlıyor. Nüfusu yoğun ancak üretim tesisleri az olan iller, karara sevinirken başta Istanbul Ankara ve Kocaeli olmak üzere sanayileşmiş şehirler isyan ediyor. Nitekim Istanbul Büyükşehir Belediye Başkanı Ali Müfit Gürtuna, 20 ilçe belediye başkanıyla birlikte kararı protesto etmek için eylem yaptı. Yasa değişikliği ile Istanbul'un kocaman bir köy haline getirileceğini iddia eden Gürtuna, protesto amacıyla şehrin kilidini TBMM Başkanı Ömer Izgi'ye gönderdi.
   <br/>
   <br/>
   Merkezi otoritenin yetkilerinin dağıtılması ve mahalli idarelerin güçlendirilmesi demokratik toplumların tercih ettiği bir yol. Türkiye'de de son dönemde en çok tartışılan ve taraftarı çok olan konulardan biri de buydu. Ancak son karar ile Ankara, yetkilerini paylaştırma konusunda ne kadar cimri davranacağını bir kez daha gösterdi. Ama bu karar bile Ankara'nın Istanbul önünde galip gelmesine yetmeyecek. Yıllardır olduğu gibi gücünü kendinden alan Istanbul, yasalarla büyüyen Ankara karşısında lider olarak ayakta kalmayı başaracak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6663-ankaranin-istanbul-golu.html), [web.archive.org (arşiv bağlantısı)](http://web.archive.org/web/20121225075311/http://www.aksiyon.com.tr:80/aksiyon/haber-6663-ankaranin-istanbul-golu.html)
