# Özgürlük adına özgürlüğe müdahale edilemez

*Bilal Sambur 2011.10.10*

<font class="agenda2NewsSpot">
 Türkiye’nin Abant Platformu sayesinde tanıştığı düşünce toplantılarının dünya ölçeğinde ciddi gelenekleri var. Mont Pelerin Society onlardan biri ve İstanbul’da ilk defa geçen hafta toplandı. Dünyaca ünlü entelektüeller oradaydı.
</font>
<font class="newsDetail">
 <p>
  <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Normal Tablo";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-qformat:yes;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin-top:0cm;
	mso-para-margin-right:0cm;
	mso-para-margin-bottom:10.0pt;
	mso-para-margin-left:0cm;
	line-height:115%;
	mso-pagination:widow-orphan;
	font-size:11.0pt;
	font-family:"Calibri","sans-serif";
	mso-ascii-font-family:Calibri;
	mso-ascii-theme-font:minor-latin;
	mso-fareast-font-family:"Times New Roman";
	mso-fareast-theme-font:minor-fareast;
	mso-hansi-font-family:Calibri;
	mso-hansi-theme-font:minor-latin;}
</style>
<![endif]-->
 </p>
 <p>
  Mont Pelerin Toplu-luğu’nun 30 Eylül-3 Ekim 2011 tarihleri arasında İstanbul The Marmara Oteli’nde yaptığı ‘özel toplantı’da dünya siyasetindeki ana eğilimler tartışıldı. İstanbul ayağını Liberal Düşünce Topluluğu’nun organize ettiği entelektüel şölen mahiyetindeki platformda Pakistan’dan Guatemala’ya, Suriye’den Japonya’ya, ABD’den Fransa’ya kadar hemen her ülkeden 265 kişi hazır bulundu. Açılış konuşmasında Atilla Yayla’dan “Liberal değerler evrensel değerlerdir, Batı’yla sınırlı değildir.
  <span>
  </span>
  Böyle algılayanlar var, yanlış yapıyorlar.” eleştirisi geldi.
 </p>
 <p class="MsoNormal">
  Friederich von Hayek tarafından II. Dünya Savaşı’ndan sonra 1947’de kurulan topluluk, ilk toplantısını İsviçre’nin Montreaux şehrine yakın bir kasaba olan Mont Pelerin’de gerçekleştirdiği için adını bu yerden alıyor. Karl Popper, Milton Friedman, Ludvig von Mises gibi üyeleri olan topluluk insanlığın karşılaştığı küresel sorunlara klasik liberal (özgürlükçü) düşünce geleneği açısından perspektifler geliştirmeye çalışıyor.
 </p>
 <p class="MsoNormal">
  Toplantıda, ‘Ulus Devlet ve Özgürlük’ başlıca bir tartışma konusuydu. Peter Boettke, Stephen Davies, Chandran Kukathas, Leon Louw, Julian Morris, Pascal Salin, James Tooley, Nigel Ashford, Kenneth Minogue, Tom Palmer gibi önemli isimlerin hazır bulunduğu toplantıda ulus devletin bireysel özgürlük açısından problem oluşturan özelliklerine dair önemli tartışmalar yapıldı. Stephen Davies, “hem ulusun hem ulusçuluğun kurgulanabilir olgular olduğundan hareketle bunlara insan icadı olarak bakılması gerektiğine” dikkat çekti. Bu bölümde ulusun hayalî bir topluluk olduğu; ancak onun ideolojisi olan ulusçuluğun ‘hayal’ değil, ‘realite’ olduğu ve bunun da bireysel özgürlüklere tehdit oluşturduğu vurgulandı. Ulusçuluğun iyi veya kötü olarak sınıflanamayacağı, bütün milliyetçiliklerin özgürlük ve çoğulculukla bağdaşmadığı öne çıkan fikirlerdi.
 </p>
 <p class="MsoNormal">
  Siyaset felsefesinin günümüzdeki önemli kaynaklarından ‘Liberal Archipelago (Liberal Takımada)’nın yazarı Chandran Kukathas her bireyin kendisine özgü bir beden ölçüsüne sahip olduğundan hareketle, “Başkalarının beden ölçülerini görmezden gelip herkesi tek bir beden ölçüsüne sokmak özgürlük ve çoğulculukla bağdaşmaz.” dedi.
  <span>
  </span>
  Ayrıca, özgürlüğü koruma ve geliştirme adına bireysel özgürlüklere müdahale etmenin potansiyel olarak totalitarizmi beraberinde getirebileceği üzerinde duruldu. Özgürlük adına özgürlüğe müdahale edilmeliydi…
 </p>
 <p class="MsoNormal">
  Din özgürlüğü ve ulus devlet arasındaki ilişki, ilgi çeken tartışma konusuydu. Ulus devletin ulusal birliğe engel olarak görülen dinî grupları cezalandırmasının ve dışlamasının, ulusal çıkar adına devletin sadece tek bir dini benimsemesinin ve ulusal kimliğin tek bir dinî kimlikle özdeşleştirilmesinin din ve vicdan özgürlüğünü ihlal edici boyutları üzerinde duruldu. Öte yandan, Avrupa Birliği’nin ulus üstü merkezî bir yapıya dönüşme eğilimi içinde olmasının Avrupa’nın intiharı anlamına geldiğine dikkat çekildi.
 </p>
 <p class="MsoNormal">
  Giderek yükselen ekonomik buhranla birlikte devletin ekonomik müdahalesini kaçınılmaz gören anlayış, günümüzde giderek güç kazanıyor. Toplantıda devletin ekonomiye müdahalesinin kaçınılmaz değil, her zaman gerçekleşmesi mümkün bir ihtimal olarak değerlendirilmesi gerektiği vurgulandı. Devlet müdahaleciliğinin, zenginlik ve refah yaratmanın önünü kapatırken aynı zamanda mali sorumsuzluğun ve yolsuzluğun yaygınlaşmasına sebep olduğu hatırlatıldı.
 </p>
 <p class="MsoNormal">
  Toplantının en ilginç konuşmalarından birini James Tooley yaptı. Eğitimin devlet tarafından verilmesinin hiçbir geçerli argümanı olmadığını ortaya koyan Tooley; Hindistan, Gana, Kenya gibi birçok gelişmekte olan veya geri kalmış ülkelerde ortaya çıkan devlet okullarına alternatif, fakir toplum kesimlerinin desteğiyle faaliyet gösteren binlerce eğitim kurumu olduğunu verilerle ortaya koydu. Bu durumu eğitimde devrim olarak niteleyen Tooley, gelecekte özelleştirme trendinin devam edeceğini ve devletin eğitimde başat aktör olma rolünün ciddi bir şekilde gerileyeceğini ifade etti.
 </p>
 <p class="MsoNormal">
  Mont Pelerin Topluluğu’nun İstanbul’daki özel toplantısında, Dünya Ticaret Örgütü’nün dünya ekonomisindeki yeri ve işlevi, Avrupa Birliği’nin geleceği, küresel finans krizinin arka planı gibi birçok önemli problem tartışıldı. Toplantıda, liberallerin kendi aralarında homojen olmadığı, bilakis kendi içlerinde çok canlı ve dinamik iç tartışmalar yürüttükleri görülebiliyordu.
 </p>
 <p class="MsoNormal">
  (*) Doç. Dr.; Yıldırım Beyazıt Üniversitesi Öğr. Üyesi
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30685-259-ozgurluk-adina-ozgurluge-mudahale-edilemez.html), [web.archive.org (arşiv bağlantısı)](http://web.archive.org/web/20111228121736/http://www.aksiyon.com.tr:80/aksiyon/haber-30685-259-ozgurluk-adina-ozgurluge-mudahale-edilemez.html)
