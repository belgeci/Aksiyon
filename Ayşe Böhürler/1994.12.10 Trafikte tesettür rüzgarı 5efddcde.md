# Trafikte tesettür rüzgarı

*Ayşe Böhürler 1994.12.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sürücülerin birbirlerine dikkatle baktıkları yerlerden biri kırmızı ışıklardır. Kırmızı ışıkta durulduğunda yandaki arabaya bir bakış fırlatılır. O da ne... Bir başörtülü sürücü. Hem kadın hem de başörtülü. Kimi zaman, kınayan, kimi zaman, meraklı, kimi zaman şaşkın, kimi zaman da beğeni dolu bakışlarda şimdi ne yapacak sorusunun meraklı beklentisi var. Kırmızı ışıkta biraz geç kalksanız, bu kimi zaman başörtünüzle, kimi zaman da kadınlığınız ile yorumlanır.
  </font>
 </div>
 <div id="newsText">
  <font class="detail-text">
   Zamanla herşeye alıştığımız gibi başörtülü sürücülere de alışıyoruz. Ama bu hiç problemsiz oluyor değil. Başörtülü hanım şoförlerimiz kimi zaman ebeveynlerinden, kimi zaman beylerinden izin almada zorlandıklarını  vurgularken, seyr ü sefer sırasında bazı trafik zontaları tarafından sıkıştırılmalarını da anlatmadan geçemiyorlar.
   <br/>
   <br/>
   Görüştüğümüz başörtülü sürücüler trafikte sadece kendilerinin değil, güzel olan birçok bayanın bu tür sıkıştırmalardan rahatsız olduklarını bildiklerini  fakat kendilerinin bunun haricinde toplumumuzdaki gereksiz sürtüşmelerin bir uzantısına da maruz kaldıklarını vurguluyorlar. Onbeş yıllık ehliyeti olan eczacı bir hanım son iki yılda gereksiz sıkıştırılmalarla çok fazla karşılaştığını söylüyor. En basiti "Örtülü bir sürücü gördüğünde yol vermiyorlar" diyerek başına gelen bir olayı da şöyle anlatıyor: "Çevreyolu'nda gidiyordum.  Önümde de arka camında 'Atam izindeyiz' çıkartması bulunan otomobil gidiyordu ve içinde kırk yaşın üzerinde bir karıkoca vardı. Yol boyu bakışları, sinyalleri vs. ile rahatsız ettiler. Yol vermediler. Bu da yetmedi ikisi de çocuklar gibi bana nanik yaptılar. Bu da hınçlarını almaya yetmedi. Öyle bir sıkıştırdılar ki, az kalsın tretuara çarpıyordum. Nitekim arabanın yanı çizildi. Az çok tarih okumuşluğumuz var. Ben Atatürk'ün böyle bir iz bıraktığını hatırlamıyorum. O beyefendi ile hanımefendinin kimin izinde olduklarını ise kendilerine soramadığım için hala merak ediyorum."
   <br/>
   <br/>
   Bir başka hanım da Üsküdar'da başına gelen bir olayı şöyle anlatıyor, "Arabayı çok katlı bir otoparka parkettim. Karşıma da medeni (!) görünüşlü bir beyefendinin kullandığı bir Mercedes parketti. Dönüp geldiğimde arabayı çıkarmak için biraz geri almasını rica ettim. Adam bana hakarete başladı. "Buradan çıkamazsın. Bu şekilde nasıl araba kullanırsın? Ne işin var senin araba kullanmakla" gibi başörtümü kasteden birçok şey söyledi. Ben geri aldıkça adam da arabayı üstüme sürüyordu. Sonuçta etraftan toplanan insanların adamı tehdidiyle oradan çıkabildim." Bir başka hanım da kızının okulunun önünde iken arkadan gelen arabadaki bayan sürücünün kendisine, "Işte böyle önüne gelen herkes araba kullanıyor" dediğini söylüyor. Başörtülü sürücüler dindarlar dahil olmak üzere 40 yaşın üstündeki sürücüleren hemen hemen hepsinin kendilerine karşı önyargılı davrandıklarınından şikayetçiler.
   <br/>
   <br/>
   Konuştuğumuz kırk yaşın üstündeki sürücülerin pek çoğu da bu şikayeti pekiştirircesine "kadınların iyi araba kullanamadıkları" yargısını taşıdıklarını belirttiler.  Dindarlar bu değişimi, "tövbe, tövbe", "cık, cık" ifadeleriyle karşılarken, diğerleri ise "Trafiğe de el attılar. Yakında her yerde görülmeye başlanacaklar"  tepkisini veriyorlar.
   <br/>
   <br/>
   Başörtülü sürücüler bu şikayetlerinin yanı sıra pek çok sürücüden yardım aldıklarını da belirtmeden geçemiyorlar. Özellikle genç sürücülerin hem önyargılı davranmadıklarını hem de yardımcı olduklarını vurguluyorlar.
   <br/>
   <br/>
   <br/>
   <br/>
   SÜRÜCÜ KURSLARI ÇOK RAĞBET GÖRÜYOR
   <br/>
   <br/>
   <br/>
   <br/>
   Kim ne tepki verirse versin, bu görüntüler günlük yaşamın bir kesiti. Şehir yaşamı, mesafelerin uzaklığı, toplu taşıma araçlarının kalabalıklığı, vakit darlığı vb. gibi pek çok sebeplerle kadınlar artık trafikte. Ister ihtiyaçtan, ister modern kadın imajına uymak içih ehliyet alsınlar gün geçtikçe daha çok kadın araba kullanıyor.
   <br/>
   <br/>
   Bu konuyla ilgili görüştüğümüz Kültür Dersaneleri Sürücü Kursu yetkilileri, Istanbul'un sekiz ayrı yerinde yeralan şubelerindeki öğrencilerinin çoğunu kadınların teşkil ettiğini söylüyorlar. Sürücü kursu 1982'de açılmış. Ilk yıllarda müracaat edenler arasında kadınların oranı daha düşükken gitgide artış kaydetmiş. Bu yıl içinde ehliyet almak için başvuruların çoğunluğunu kadınlar oluşturuyor. Bu kadınlar içinde başörtülülerin payları ise yüzde 75 civarında. Hatta en son kurda yeralan 20 öğrenci içinde 67 tanesi dışında hepsi başörtülü. Içlerinde çarşaf giyenlerin sayısı ise hiç de az değil. Kursta ders veren hocaların çoğunluğunun hanım olması bu kursu tesettürlü hanımlar açısından tercih edilir kılmış.
   <br/>
   <br/>
   Şimdiye kadar kursa katılan hanımların eğitim düzeyleri konusunda yaptığımız araştırma da hayli ilginç sonuçlar verdi. Şimdiye kadar ehliyet almak üzere kursa katılanların çoğunluğu ilkokul mezunu. Arkasından ortaokul, sonra da lise geliyor. Genelde ya çok gençler müracaat ediyor ya da otuz yaşın üstündeki hanımlar. Yaş ortalaması 3035 arasında değişiyor. Hanımların çoğunluğu evli ve çocuklu. Ehliyetli hanımlar arasında yaptığımız araştırma çalışan, yüksekokul mezunu kadınların çoğunluğu oluşturmadığını ortaya çıkardı. En az onlar kadar ev hanımı ehliyet sahibi. Ancak trafiğe daha çok çalışan kadınlar sıklıkla çıkıyorlar.
   <br/>
   <br/>
   Belma hanım, ortaokul mezunu ve 30 yaşında. Kursa beyinin ısrarı ile katıldığını söylüyor. Süheyla hanım ise eşinin karşı koymasına rağmen ehliyet almaya çalışıyor. "Üç çocuğum var. Onların her türlü işleri ile ben ilgileniyorum. Okulları, alışverişleri, evin ihtiyaçları. Kocamın vakti ise hiç müsait değil. Artık taksi parası vermekten bıktım" diyerek ehliyet almaya kendisini sevkeden nedenleri sıralıyor. 19 yaşında ortaokuldan terk bir genç kız da babasının zoruyla kursa katıldığını, annesinin de yakında katılmayı düşündüğünü söylüyor. Hanımların bir çoğu başörtülü araba kullanan kadınları takdir ettiklerini, erkekkadın ayırmadan herkesin iyi araba kullanabileceğine inandıklarını söylüyorlar. Önemli olan kurallara uymak diye de ilave ediyorlar.
   <br/>
   <br/>
   Kursa katılan bir diğer hanım da ehliyete artık erkeklerden çok kadınların ihtiyacı olduğunu söylüyor: "Vasıtalara kadınların rahatsız olmadan binmeleri imkansız. Hele çoluk çocukla." Bu araştırma sırasında konuştuğumuz hanımların çoğunluğu çocukları olduktan sonra araba kullanmakta daha kararlı olduklarını ifade ettiler.
   <br/>
   <br/>
   Doktor bir hanım, ehliyet alırken babasının desteğini aldığını ama yine doktor olan eşinin desteğini almadığını söylüyor. Hanımlar eşlerinden ziyade diğer aile bireyleri veya hanım arkadaşlarından destek alıyorlar. Başörtülü olsun olmasın bütün ehliyetli hanımların ortak şikayeti "kıro" diye tanımladıkları erkekler.
   <br/>
   <br/>
   Trafikte kendilerini en çok bu cins sürücülerin rahatsız ettiklerini söylüyorlar. Yol vermeme, özellikle otobanda sıkıştırılma kadınların en çok maruz kaldıkları hareketlerden. Yine de hepsinin ortak yargısı, "Iyi araba kullanan kadınların sayısının artmasıyla, kadınlar iyi araba kullanamaz yargısına sahip erkeklerin sayısı azalacaktır."
   <br/>
   <br/>
   Trafikçiler ise kadın sürücülerden oldukça memnun. Erkeklere göre daha dikkatli araba kullandıklarını, kurallara daha çok riayet ettiklerini ve tehlikeli risklere girmediklerini söylüyorlar. Keşke erkekler de kadın sürücüler kadar dikkatli araba kullansalar trafik keşmekeşi biraz hafiflerdi diye ilave ediyorlar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-339-34-trafikte-tesettur-ruzgari.html), [web.archive.org (arşiv bağlantısı)](http://web.archive.org/web/20131019020129/http://www.aksiyon.com.tr:80/aksiyon/haber-339-34-trafikte-tesettur-ruzgari.html)
