# Kadının dergisi çok

*Ayşe Böhürler 1995.07.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tanzimat'tan beri arzı endam eden çoğu kadın dergileri Türkiye'nin tarihi içinde hep aynı misyonu üstlenmiş. Tanzimat'tan bu yana Batılılaşmanın mihenk taşı kabul edilen kadının modern bir imaja nasıl sahip olacağı bu dergilerin ana eksenini oluşturmuş
  </font>
 </div>
 <div id="newsText">
  <font class="detail-text">
   "Bir devrin çehresini dergilerde bulursunuz" diyor Cemil Meriç. Tanzimat'tan bu yana çıkan birçok dergi, bir avuç insanın fikirlerini boca eder topluma. Çoğu zaman Batı'dan ithal edilen posa fikirlerin sergilendiği bir meydan olarak çıkar karşımıza. Cemil Meriç'e göre ne milleti temsil eder bunlar ne de içtimai bir sınıfı.
   <br/>
   <br/>
   Bu çerçeve içinde kadın dergileri Türkiye'nin tarihi içinde hep aynı misyonu üstlenmiş. Tanzimat'tan bu yana Batılılaşmanın mihenk taşı kabul edilen kadının modern bir imaja nasıl sahip olacağı bu dergilerin ana eksenini oluşturmuş. Kadınlara Mahsus Gazete, Kadınlar Dünyası, Mehasin, Süs o dönem çıkmaya başlayan kadın dergilerinden bir kaçı. II. Abdülhamit devrinde sansürden etkilenmeyen moda ve salon dergileri, saç ve cilt bakımı, kozmetik kullanımı konularına yer verirken bir yandan da çarşaflı kadınlar Isveç jimnastiği dersi almaktaymış.
   <br/>
   <br/>
   Cumhuriyetle birlikte bu profil  daha da detaylı bir şekil almaya başlar. Avrupalı modern kadının oturuş kalkışından yemek yiyişine kadar her şey yer alır bu dergilerde. Ünlülerle ilgili haberler her zaman en gözde sayfaları oluşturur. Avrupa modasının Türkiye'ye taşıyıcılığını da yaparlar.
   <br/>
   <br/>
   70'lerin sonuna gelindiğinde kadınlar Elele ve Kadınca dergileri ile tanışır. Ilk çıktıkları yıllarda kadını aile içinde bir birey olarak değerlendiren, mesajlarını da buna göre belirleyen dergilerin 1985'ten sonraki yıllarda feminist söylemin etkisiyle verdikleri mesajlar, kadının bireyselliği üzerine odaklanır. Kadın dergilerinin çehresi kadın bireyselliğini, bunun da en temel göstergesi olarak cinsel özgürlüğü savunan bir hale dönüşür.
   <br/>
   <br/>
   Kadın haklarını savunarak kadının cinsel kimliğini kazanmasına yardımcı olma amacıyla çıkan Kadınca dergisi bu konuda öncü sayılır. Duygu Asena yönetimindeyken Kadınca feminist bir hüviyete bürünür. Ancak Duygu Asena'nın ekibiyle ayrılıp Kim dergisinin başına geçmesiyle derginin kadın sesi biraz daha yumuşar. Şu anki Yayın Yönetmeni Esra Kazancıbaşı, derginin hedeflerini şöyle anlatıyor: "Kadınları eğitmek ve bilinçlendirmek, çıkış yolu arayan kadına yol göstermek, o yolda umutla yürümesini sağlamak. Biz koca dayağına baş kaldırmayan kadınların da, günlük yaşamayı tercih edenlerin de dergisiyiz."  Kimilerince feminizmin megastarı, kimilerince ise feminist bile sayılmayan Duygu Asena'nın Kim dergisi ise kadınımıza, toplumsal değerlerimize tamamen yabancı bir kimlik kazandırmayı hedefliyor. Derginin "akıllı bir Kim kadını"nın sahip olması gerektiğini söylediği aşağıdaki özellikler, cinsel sömürü ağına düşen kadınlarımızın özellikleriyle örtüşüyor. "Ekonomik özgürlüğünün farkında, bağımsız, kutsal anne safsatalarına önem vermeyen, elalem ne der diye düşünmeyen, yalnız yaşamayı becerebilen, sahiplenmeye karşı, her an şık, bakımlı, temiz, her anını yaşamayı becerebilen, okuyan, düşünen kadın".
   <br/>
   <br/>
   17 yıllık Elele dergisinin çehresinin değişmesinde büyük payı olan Betül Karahasanoğlu'nun tarif ettiği kadın ise biraz farklı: "Çağın temposunu yakalayan, aktif, modern, cazibeli, tutkulu, tehlikeli ve yasak ilişkiler deneyebilen, sıradışı ve çağdaş kadın."
   <br/>
   <br/>
   Daha çok, kadınlara cinselliğini keşfetme çağrısında bulunan, kadına annelik, eşlik rollerinin dışında hedefler gösteren, yabancı dergilerden uyarlanarak oluşturulan bu popüler dergilerin kadını hangi noktalarda eğiteceği ise yoruma açık.
   <br/>
   <br/>
   Dergilerin okuyucu profilini, yukarıda sayılan modern kadın imajına sahip ya da sahip olmak isteyen orta sınıf, kentli, daha çok da çalışan kadınlar oluşturuyor. Ancak Kim dergisinin gecekondu kesiminden de okuyucusu var. Kadınca dergisi yöneticileri yine bu kesimden çok sayıda mektup aldıklarını söylüyorlar. Okuyucular arasında gençler çoğunluğu oluşturuyor. Özellikle Elele dergisi lise çağındaki genç kızlar arasında rağbet görüyor. Bu dergilerin başlangıçta cazip gelen aykırı fikirlerinin uygulamaya konulunca ne gibi sonuçlar verdiği ve nice dramlara sebep olduğu gazetelerin toplum sayfalarına aysbergin ucu şeklinde yansıyan olaylarla kendini gösteriyor.
   <br/>
   <br/>
   Dergiler her ne kadar sıradışılığı savunsalar da içerikleri birbirinin aynı. Kiminin dili biraz daha sivri kiminin ise daha yumuşak. Kadın sorunları olarak ele alınan konuların çoğunluğunu kentli kadının sorunları oluşturuyor. Eee hedef kitlesi de onu gerektiriyor.
   <br/>
   <br/>
   Bu dergilerin tirajları onbin civarında seyrediyor. 15 bin ile 20 bin arasında değişen tirajlar, ekonomik krizden etkilenerek onbinlere düşmüş. Elele ve Cosmopolitan'ın tirajı ise bir hayli yüksek. Bu dergilerin cinsellik konularına fazla yer vermesi, promosyonları ve dönem dönem verdikleri cinsellik eklerinin bu tirajda payı büyük.
   <br/>
   <br/>
   Işin ilginç yanı; kadının ezilmesine, kullanılmasına karşı çıkarken bu dergilerin yine kadın cinselliğini kullanarak satışlarını artırma yoluna gitmeleri. Bu dergilerin kıskacında kadın, moda, güzellik, cazibe ve tüketim üçgeninde toplumun değerlerine başkaldıran ama iyi birer tüketici olma özelliği daima körüklenerek sistem içine ama bu sefer özgürlük adına hapsediliyor.
   <br/>
   <br/>
   <br/>
   <br/>
   AILE DERGILERI
   <br/>
   <br/>
   <br/>
   <br/>
   Adına aldanmayın. Bunlar da kadın dergileri. Ancak diğer dergilerden farklı olarak aile içindeki kadını esas alıyorlar. Kendilerini aileev dergisi olarak tanımlıyorlar. Konuları itibarıyla da kadının aile içindeki mutluluğunu esas alan mesajlar içeriyorlar.
   <br/>
   <br/>
   Bu dergilerin öncülerinden olan Kadın ve Aile, Prof. Dr. Esad Coşan'ın öncülüğünde 1985 yılında çıkmış. Derginin Yayın Yönetmeni Müyesser Yürük, güzeli, iyiyi anlatmayı hedeflediklerini bunu yaparken de parçaya değil, bütüne baktıklarını söylüyor. Ilk sayıda çıkan başyazıda derginin okuru şöyle tanımlanıyor: "Sizler bizim nazarımızda ya beyaz oyalı namaz başörtülü, eli tesbihli, ağzı dualı hacı anne ve teyzeler veya eşine, yuvasına sadık, ciddi fedakar ev hanımları, ya da cici, temiz, cıvıl, cıvıl, hünerli hanımlarımızsınız. Biz yuvayı dişi kuşun yaptığını, aile fertleri arasındaki sıcak ve sevimli sevgi bağlarının sayenizde sağlandığını biliyoruz.Sizler yuvanın direği, toplumumuzun temellerisiniz."
   <br/>
   <br/>
   Kadın ve Aile dergisi bunun yanında anayasal özgürlükler çerçevesinde bireysel haklar kavramını okuyucuya getirir. Dergi, kadınların kendi seçtikleri biçimde Islam'ı yaşama hakkına sahip olmaları gereğini de savunur. Bizim Aile dergisinde olduğu gibi kadınların üniversitelerde ve kamu kuruluşlarında devam eden başörtüsü yasağına karşı verdikleri mücadeleyi destekler, bu konuya dergilerinde bolca yer ayırırlar. Bu dergilerde savunulan kadın özgürlüğü Islami değerler baz alınarak oluşturulabilecek bir özgürlüktür. Kimi çevrelerce tutucu olarak değerlendirilebilecek pek çok şeyi de savunurlar. Yaşlılara saygı, yardımlaşma, komşuluk gibi.
   <br/>
   <br/>
   <br/>
   <br/>
   TEMEL HEDEF: KADINI  BILGILENDIRMEK
   <br/>
   <br/>
   <br/>
   <br/>
   Bizim Aile dergisi Yeni Asya grubunun çıkarttığı bir yayın organı. Yayınına 1988 yılında başlamış. Daha çok abone sistemi ile okuyucusuna ulaşıyor. Abonelerinin yüzde 70'i kadın, yüzde 30'u ise erkek. Dergi ailenin tahribe çalışıldığı günümüzde, insanı insan yapan değerlerin ailenin tümüne ulaşmasını hedefliyor. Amaçladıkları aileyi birer irfan yuvası, ilim ocağı haline getirmek.
   <br/>
   <br/>
   Altınoluk dergisinin kadınlara yönelik Yuvamız eki on yıldır çıkıyor. Dergi, insanı inşa etmek, Islam insanını oluşturmaya gayret etmek gibi bir misyona sahip. Bu nedenle öncelikle fert ve aileye, daha sonra da tüm topluma ulaşmayı hedefliyor. Sena yeni bir aile dergisi. Örnek sayısı 1993 yılında çıkmış. Diğer aile dergilerinin yönetiminde görülen aile içi ortaklık burada da sözkonusu. Onlar da daha çok abone sistemini tercih ediyor. Kadınları eğitmek, bilgilendirmek amacıyla yayına başlamışlar. Sosyal hayattan kopmadan, gündemi takip etmesini sağlayarak, kadınları Islami açıdan bilgilendirmek en temel hedefleri.
   <br/>
   <br/>
   Mektup dergisi kadınlar tarafından çıkartılan bir dergi ancak diğer aile ve kadın dergilerinden daha farklı. Ilk olarak 1985 yılında çıkmış. Kadının ev içi işleriyle ilgili bilgilerden ziyade daha aktif ve siyasal bir muhtevaya sahip. Kadını toplumsal meseleler konusunda bilgilendirirken siyasal olaylardan da haberdar ediyor. Derginin Yayın Yönetmeni Emine Şenlikoğlu, derginin logosunun altında bulunan "kadınların kaleminden kadın erkek herkes için" ibaresini şöyle açıklıyor: "Kadınerkek, gençyaşlı, açıkkapalı, ilkokul mezunu veya üniveriste gençliği demeden her kesimden okuyucularımız var, hepsine birden sesleniyoruz." Şu anda derginin tirajı 12 bin civarında. Şenlikoğlu ellibin baskı yapmayı hedefliyor.
   <br/>
   <br/>
   Medyanın toplumu oluşturmadaki rolü artık inkar edilmez bir gerçek. Toplumun yarısını oluşturan kadınların da öyle. Kadına ulaşan medyanın mesajları bir anlamda katlanarak topluma daha kolaylıkla ulaşıyor. Aynı toplum içinde yaşayan farklı kadın tiplemeleri. Toplumun yelpazesi içinde belki hepsine yer var. Ancak toplum sağlığı açısından bakıldığında ise hakim olana doğru gözüyle bakmak cinnetin belki de ilk basamağı.
   <br/>
   <br/>
   <br/>
   <br/>
   Müyesser Yürük
   <br/>
   <br/>
   (Kadın ve Aile Yazı Işleri Md):
   <br/>
   <br/>
   Parçaya değil bütüne bakıyoruz
   <br/>
   <br/>
   Toplumun temel birimi olarak aileyi gördüğümüz için, kadını daha çok ailenin bir parçası olarak düşünüyor ve yuvayı dişi kuş yapar diyoruz.
   <br/>
   <br/>
   Sayfalarımızda elişinden yemeğe, pratik ev bilgilerinden çiçek yetiştirmeye kadar her konudan söz ediyoruz. Sadece kadının siyasi bir kimlik edinmesine yönelik bir yayın düşünmüyoruz. Kadını ruhi, kültürel, sosyal, kişisel bir bütün olarak düşünüyor, parçaya değil bütüne bakıyoruz. Dergimiz, dünyaya bakış açısı ne olursa olsun tüm aile fertlerini kendine hedef kitle olarak seçmiştir.
   <br/>
   <br/>
   <br/>
   <br/>
   Tülay Yiğit
   <br/>
   <br/>
   (Altınoluk Yuvamız Yazı Işleri Md):
   <br/>
   <br/>
   Tercüme fikirlerle çıkan dergilerden farklıyız
   <br/>
   <br/>
   Mesajımız, toplumu yoğuran kadınların çok önemli olduğudur. Bir düşünür şöyle diyor: "Bir milletin medeniyeti hakkında fikir edinmek istiyorsak o medeniyetin kadınlarına bakmak yeterlidir."
   <br/>
   <br/>
   Kadın anne olduğunda çocuklarına ve onların da çocuklarına hakimdir. Bu önemsiz bir görev değildir. Kadın çevresinde olup bitenlere karşı duyarlı olmalıdır. Ayrıca kadın mutlu olabilme sanatına sahip olmalıdır. Çünkü toplumun her halükarda mutlu olabilmeyi başarmış insanlara ihtiyacı var.
   <br/>
   <br/>
   <br/>
   <br/>
   Yasemin Güleçyüz
   <br/>
   <br/>
   (Bizim Aile Yazı Işleri Md):
   <br/>
   <br/>
   Kadın hakları saptırılıyor
   <br/>
   <br/>
   Kadını tahrip hareketinin büyük boyutlara vardığı günümüzde inanan hanımların vazifeleri büyük. Kadını ilgilendiren sosyal konulara biraz daha fazla eğiliyoruz. Kadın hakları konusunda bugün daha çok saptırılmış noktalar üzerinde duruluyor.
   <br/>
   <br/>
   Kadının şahsında Islam'a çok büyük hücumlar yapılıyor. Kendimizi çok iyi yetiştirmemiz lazım. Üstad hazretlerinin kadınlar konusunda söylediği şeyler bizim için çok umut verici: "Ahir zamanda hanımlarda iman hakikatleri ziyadesiyle inkişaf edecek, hanımlar Islam'a hizmet edecekler."
   <br/>
   <br/>
   <br/>
   <br/>
   Esra Kazancıbaşı
   <br/>
   <br/>
   (Kadınca Genel Yayın Yönetmeni):
   <br/>
   <br/>
   Kadın sorunlarını erkeğe saldırarak halledemez
   <br/>
   <br/>
   Kadınca; kadına dost olmaya çalışan, kadını bilinçlendirmeye çalışan bir dergi. Ona 'sen her zaman kanatlarını açabilirsin' diyoruz. Ayrıca kadın ve erkeğin eşit olduğunu savunduğumuz bir yayın felsefemiz var.
   <br/>
   <br/>
   Türkiye'de kadın sorunu varsa bunu erkeğe saldırarak halledemeyiz. Kadın ve erkeği ayrı bireyler olarak ele alıp bireyin mutluluğunu ön planda tutuyoruz. Kadına 'tek başına tatile gidin', 'sevdiğiniz şeyleri yapın', 'gerekirse de mutsuz bir evliliği bitirin' diyoruz. Bunun için de çalışma yaşamı olmalı. Ona teşvik ediyor, boşanırsa bir başkasıyla mutlu olabileceğini anlatıyoruz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-225-34-kadinin-dergisi-cok.html), [web.archive.org (arşiv bağlantısı)](http://web.archive.org/web/20120423122145/http://www.aksiyon.com.tr:80/aksiyon/haber-225-34-kadinin-dergisi-cok.html)
