# Kadın hikayeci medyanın gözdesi

*Ayşe Böhürler 1994.12.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Halime Toros 1960 Namrun doğumlu. Hikaye yazmaya 1983 yılında başladı. Ilk hikayeleri Cemil Meriç’in “Fildişi Kule”den seslendiği Doğuş edebiyat dergisinde yayınlandı. daha sonra Töre, Ütopya, Dergah, Ikindi Yazıları, Kadelen gibi dergilerde yazan Toros, hikayelerini ilk olarak “Tanımsız” isimli kitabında topladı. 1990 yılında yayınlanan kitap Türkiye Yazarlar Birliği Ödülü aldı. Halime Toros’un ikinci hikaye kitabı Sahurla Gelen Erkekler ise 1994 yılında yayınlandı.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Halime Hanım, her ne kadar ilk kitabınızın adı “Tanımsız” da olsa okuyucularınıza Halime Toros’u tanımlar mısınız?
   <br>
    <br>
     – Kitaplarımı –topu topu iki tane– okuyan her okurun zihninde, buna tanım demeyelim de bir Halime Toros imajı vardır zaten. Buna bir şeyler eklemenin çok da anlamlı olacağını düşünmüyorum. Okuyan bilir ki ben, insanların en genç, en şık ve en kamusal halleriyle öldükleri yerde kesinlikle durmuyorum. Demokrasiyi, eşitliği, özgürlüğü, siyaseti, iktidarı haketmeyenlerin, o büyük ve dilsiz çoğunluğun, ‘Öteki’nin içindeyim. En azından insanların en parçalanmış, en kanlı suratlarla medyaya savruldukları ve ailelerinin incinmesinden zerrece kaygı duyulmadığı ‘yer’ ile aramda duygusal bir alışveriş var. Alev Alatlı’nın ifadelendirmesini kullanacak olursam eğer, ben de bu ülkenin ‘yerliler’inden biriyim.
     <br/>
     <br/>
     – Niçin, hangi kaygılarla yazıyorsunuz? Yazmaya ne zaman başladınız? Sizi neler motive etti?
     <br/>
     <br/>
     – Söyleyecek “söz”üm vardı ve bunu da ifade etmemin en derin, en incelikli ve en keyifli yolu edebiyat gibi geldi bana. Ama bu keyif ancak çok zahmetli, çok sıkıcı ve yorucu bir süreçten sonra elde edilebiliyor. En azından benim için hep böyle oldu. Kendime çalışma ortamı oluşturabilmek için bile çok çaba sarfettim. Hâlâ çabalıyorum.  Öykü serüvenimin tamamiyle tesadüfi ve bir heves olarak başladığı 1983’lü yıllarda yazmak eylemini o kadar da ciddiye aldığımı söyleyemem. Işte adına öykü dediğim bir şeyler yazıyordum, çevremdeki insanlar bunları bir dergide yayınlatacak kadar beğeniyorlardı, gençleri ve yaptıklarını önemseyen bir edebiyat ortamına girmiştim... Böyle hoş şeyler... Asıl sorun bu serüveni sürdürmeye karar verdiğinizde ortaya çıkıyor. Uğraşınızın sizin yaşantınızı belirlediği, size kimliğini vurmaya başladığı yerde... Eğer söyleyecek sözünüz varsa ve bunu da en iyi şekilde söylemek gibi bir çaba içindeyseniz hiçbir şey eskisi gibi olmayacaktır. Kimse de ‘yaz’ diye sırtınızı sıvazlamayacak, arkanıza yastıklar koymayacaktır. Türkiye gibi kültürel ve estetik bir vasatı bulunmayan, yazarların ikinci bir iş yapmazlarsa aç kaldıkları, okur sayısının üç–dört bini geçmediği bir ülkede yazarı ne motive edebilir ki?
     <br/>
     <br/>
     Oğuz Atay bir hikâyesinde “Ben buradayım sevgili okuyucum, sen neredesin acaba?” diyordu. Belki de bu umuttur yazarı motive eden. Bense her zamanki karamsarlığımla bu bayağı, kuşatılmış yaşantı vasatı üzerinde ne okumanın ne de yazmanın kolay bir iş olmadığını söyleyeceğim. Insanca yaşamanın koşulları ‘burada’ ve ‘her yerde’ çok ağır ve büyük bedeller gerektiriyor. Hep bizi zenginleştiren ağırlıklarımızı atmamız, hep fedakârlık yapmamız, hep vazgeçmemiz gerekiyor. Ama son kertede bir öyküme de atıfta bulunarak insanlar vazgeçebildikleriyle özgürleşir ve büyür diyorum.
     <br/>
     <br/>
     – Okuyucunuzu tanıyor musunuz? Bir yazar olarak ulaşmayı hedeflediğiniz bir kitle var mı?
     <br/>
     <br/>
     – Bir okuyucu profili çıkarabileceğimi sanmıyorum. Ama hedeflediğim, daha doğrusu ümit ettiğim, ben nasıl gündelik hayatın kekreliğinden ve yavanlığından ancak iyi bir kitabı okuyarak, güzel bir filmi seyrederek sıyrılabiliyorsam, öykülerimin de edebiyatı, kitabı, insanı seven bütün güzel insanların eline ulaşması... Sezen Aksu’nun “Gülümse” şarkısıyla bende oluşturduğu hazzı ben de bir gün öykülerimle gerçekleştirebilirsem kendimi çok mutlu hissedeceğim.
     <br/>
     <br/>
     – 1970 sonrası kadın yazar patlamasını –ki bunların çoğu hikayeci– nasıl değerlendiriyorsunuz?
     <br/>
     <br/>
     – Kadınların edebiyat alanında söz sahibi olmaları ve sayılarının giderek artması her ne sebepten olursa olsun, eğer yazdığı romansa, öyküyse, şiirse bir okur ve bir kadın olarak beni son derece sevindirir ancak. Kadınlar hep suskun kalmayacaklardı elbet. Bir gün gelecek konuşacaklardı. Söyleyecek sözleri varsa söyleyeceklerdi. Türkiye’de kadınların ayağına basılmadığı ender alanlardan biri de sanattır. Burada kadınlar kendilerini daha rahat kabul ettirebiliyorlar. En iyi romanların, en iyi öykülerin çoğu da kadınlara ait ayrıca. Ancak kadınların bir yazın türü olarak hikâyeye daha çok rağbet ettikleri yorumuna katılmıyorum. Çünkü insanların bir türde karar kılmasında ya da birden çok türde eserler vermesinde cinsel kimliğinden çok daha başka şeyler rol oynuyor. Bir çeşit yazarlık sezgisi... Yani son derece öznel hatta bir anlamda içgüdüsel bir yönelim bu. Üreteceğiniz ‘şey’i hangi türün daha olanaklı kıldığı yolunda, süreç içinde edindiğiniz bir bilgi. Ama şunu da gözardı etmemek gerekiyor. Mesela roman daha disiplinli bir çalışma ve çaba gerektiren bir tür. Kadınlar kadar olmasa da erkekler için de roman yazabilmenin maddi koşulları çok iyi değil. Orhan Pamuk’a bu yüzden haset edilir işte, geçim kaygusuna düşmeden, salt yazarlık uğraşısını sürdürebildiği için. Sonra hikâye ülkemizde öyle öksüz bir türdür ki, meseleye biraz komplocu bir bakışla yaklaşırsak eğer, kadınların medya tarafından hep ön sıralara çıkarıldığını, erkeklerin de en arkaya itildiklerini söyleyebiliriz. Yani öyküde niceliksel bir patlama yaşandığı doğru da bu patlamanın kadın hikâyeci patlaması olduğu hakkında kuşkularım var. Biz bir okur olarak medyanın bize gösterdiğini, yani kadın hikâyeciyi görüyoruz. Örneklendirelim isterseniz. 1991 yılında Haldun Taner Ödülü Adnan Özyalçıner ve Nurten Ay’a verilmişti. Tahsin Yücel’in deyişiyle “kırk yıllık öykücü Adnan Özyalçıner”i medya hatırlamıyordu, yok sayıyordu. O kadar ki, “Haldun Taner Ödülü’nü Nurten Ay’la paylaşan erkek” sıfatını alıyor ve arka sıralara itiliyordu. Bunun gibi daha bir çok tuhaflıklar var tabii. Şaşırtıcı olma, ilginç olma, ilk olma, en sapkın cinselliği cüretkârca dillendirme gibi iddialarla ortaya çıkan, kendilerini çok ciddiye alıp da yapıp –ettiklerini, ürettiklerini ciddiye almayan, ellerinde kitapları pazarlamacılığa soyunan kadın ve erkek ‘yazar’lar bu patlamanın kifayetsizliği ve kofluğu hakkında fikir veriyor.
     <br/>
     <br/>
     – Insanımızda genelde bir karamsarlık havası hakim.  Sizin de bu gidişe bir hayır deyişiniz var. Bu konuda neler söylemek istersiniz?
     <br/>
     <br/>
     – Işte bu “öğretilmiş çaresizlik hali”ni ne yazık ki hepimiz yaşıyoruz. Hiçbir şeyi değiştiremeyeceğimiz, dönüştüremeyeceğimiz yolunda son on yılda edindiğimiz garip bir hissediş bu. Bu hissedişi ve bağlı olarak da tutumumuzu, olaylara, olgulara bakışımızı bir takım aygıtlar özellikle de televizyon son derece belirliyor. Bizim bir şey yapmamıza imkân tanımayan, hatta böyle bir çabayı gereksiz bulan, bize sadece ihbarcı rolünü veren ama kayıpları, katilleri, hırsızları kendisi bulan, Türkiye’yi batıran, Türkiye’yi düzlüğe çıkarmaya çalışan, kendisi röntgenci olduğu gibi bizi de bu eyleme ortam eden ve seyretmek dışında bize etkinlik alanı bırakmayan bir enformasyon ağına dolanmış durumdayız diye düşünüyorum. Bu bağlamda da büyükannelerimizin “sırtlarını televizyona dönüp oturmaları”nın hikmetini galiba yeni yeni anlıyorum.
     <br/>
     <br/>
     – ‘Tanımsız’ ve ‘Sahurla Gelen Erkekler’, ikisi arasında hissedilmesi zor olmayan bir fark var. Şunu sormak istiyorum. ‘Tanımsız’ın genelinde bir cinnet havası soluduk. Karamsar bir son. ‘Sahurla Gelen Erkekler’de ise bu yok.  Iki kitap arasındaki karamsarlıktan umuda yönelen bu fark nereden kaynaklanıyor? ‘Tanımsız’dan bu yana neler umudunuzu besledi?
     <br/>
     <br/>
     – Ilk kitap biraz da bir öfkenin dışavurumuydu. Kadın olmanın, anne olmanın koşullarının bunca ağır olduğu bir toplumda kadınların bir yüzünün de cinnet olduğunu hâlen düşünüyorum.  Hâlâ “Tanımsız”ın atmosferinde yaşayan yığınla dilsiz kadın olduğunu, öfkeleriyle, incinmeleriyle, yalnızlıklarıyla ve acılarıyla yaşamaya çalıştıklarını, ‘yuvarlanıp gittiklerini’ biliyorum. Bu anlamda kötümserliğimi, eğer buna kötümserlik denirse, sürdürüyorum. Batan Titanic’te gemi orkestrasının sonuna dek çalmasını, kişinin umutsuzluğu temellerinden yıkması olarak yorumlayan Kafka’ya yaslanarak, yazmanın en çok da böyle bir anlam ifade ettiğini söyleyebilirim. Incinmeyi, kokuşmayı, kirlenmeyi, çeresizliği temellerinden yıkacak bir güç. Kadını, erkeği, yaşantıyı, aşkı, eşyayı, toplumu bütün kirliliğiyle konuşarak tüketmek, sunulu imajları, kuşatılmış yaşantıları bir yerinden kırmak yolunda bir ilk çabaydı Tanımsız. Okurda karşılığını bulduğunu da düşünüyorum. “Sahurla Gelen Erkekler” ise hep sözünü ettiğimiz ve mutabık olduğumuz değerler yitimi, kirlenme, kokuşma sürecinde yazarın “Bunda bizim payımız yok mu?” sorusu ile yola çıktığı ve kendi payını aradığı bir serüven olarak düşünülebilir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21318), [web.archive.org (arşiv bağlantısı)](http://web.archive.org/web/20070807051922/http://www.aksiyon.com.tr:80/detay.php?id=21318)
