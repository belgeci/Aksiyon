# Elinin hamuruyla Ebru

*Ayşe Böhürler 1995.08.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Her ne kadar “ aşık olan er yapar” diye tanımlansa da artık pek  çok hatun kişi bu eski Türk sanatını yaşatmak için uğraş veriyor. Kısa bir dönem önce unutulmaya yüz tutmuş geleneksel Türk sanatları arasında sayılan ebruya,  özellikle hanımların gösterdiği ilgi, bu alanlarda görülen canlanmaya büyük katkılar sağlıyor.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ebru sanatının yanında tezhip, hat gibi alanlarda da artık sayıları hiç de azımsanmayacak kadar çok hanım sanatçı var. Bir çoğu   bu alanda çeşitli vakıf ve kuruluşların açtığı kurslarla işe başlamış. Bu alanlarda sayıları çok da fazla olmayan ustaların açtığı kursların sıkı bir takipçisi olmuşlar. Sadece bu sanat dallarını öğrenmekle yetinmeyip, emeklerini birleştirerek atelyeler kurmuşlar. Bu atelyelerde birlikte meydana getirdikleri sanat ürünlerini çeşitli merkezlerde sergiliyorlar. Mahmure Öz, şema nakışhanesi bunlardan  isim yapmış ve özellikle tezhip alanında pek çok hanımın yetişmesine vesile olan atelyelerden.
   <br>
    <br>
     Bahçelievler’de  açılan böyle bir hanım atelyesinin ana uğraş alanı ise ebru. Diğer Türk sanatlarına da ilgi duyuyorlar, ancak ille de ebru diyorlar. Renklerin cümbüşü onların kalbini çelmiş. Çalışma şartlarını ebruya göre düzenlemişler. Ancak yine de kapılarının  diğer geleneksel Türk sanatlarını çalışmak isteyenlere de açık olduğunu söylüyorlar. Yaş ortalaması 20–35 arasında değişiyor. Çoğu evli ve çocuk sahibi. Ebruya ilk olarak Peyami Gürel’in Sanat Galerisi’nde açtığı kurslarla başlamışlar. “Önceleri hobi olarak ilgilendiğimiz ebru zamanla temel uğraşlarımızdan biri haline geldi” diyorlar.  Şu andaki eleman sayıları ise altı. Haftanın her günü çalışmak isteyene atelye açık.
     <br>
      <br/>
      Klasik Türk sanatlarının en temel özelliğinin usta–çırak ilişkisi olduğu bilinir. Ve diğer sanatlardan farklı olarak sadece öğretim değil, eğitim sözkonusudur. Bir sanat dalı öğrenilirken, ruh da eğitilir, sivri özellikler törpülenir. Ebru atelyesinin elemanları ustalarından henüz icazetlerini almamışlar. Hocaları haftada bir atelyeye gelerek onların çalışmalarını denetliyor. Kısaca eğitimleri hâlâ sürüyor.
      <br/>
      <br/>
      Öğrencileri ile çalışmaları sırasında görüntülediğimiz Peyami Gürel, hanımların bu sahalara  daha çok ilgi duyduğunu, ancak bu sanat dallarının sadece metodunun öğrenmenin yeterli olmadığını söyleyerek “ Ebru  ile ilgili çalışmalarda, diğer klasik Türk sanatlarında olduğu gibi insanlar hayata ilişkin eğitim alırlar. Ebrunun güzelliği esas kayıt çalışma ve üretim safhasında gizli” diyor.
      <br/>
      <br/>
      Atelyenin elemanlarından Fatma Şişman dört çocuk annesi. Çocuklarını da büyütmüş artık . Üç yıldır ebru ile ilgileniyor. Daha önce de kumaş boyama çalışmış. Klasik sanatlar içinde ebrunun kendisine daha cazip geldiğini söylüyor.
      <br/>
      <br/>
      Aliye Akça ise üç çocuk annesi. O da üç yıldır ebru ile uğraşıyor. Daha önce kumaş boyama ile uğraşmış. Bir sergi bile düzenlemiş.   Ebru atelyesi açmak da onun fikri. Burada esas olanın sadece bu metodu öğrenmek olmadığını söyleyerek “Bu işi yaparken öğrendiğim şeylerden en önemlisi sabır” diyor.
      <br/>
      <br/>
      Kevser Metinkale ise bir yıldır ebru ile ilgileniyor. “Ebru ile hayatıma renkler girdi”  Doğa artık daha çok ilgimi çekiyor. Bahardaki renk cümbüşünü seyretmek ayrı bir haz veriyor” derken, eskisine göre daha hoşgörülü, daha sabırlı ve yumuşak olduğunu  bunları da ebru yaparken kazandığını söylüyor. Herşeyden zevk almayı ve bazı alışkanlıklarını kontrol edebilmeyi öğrenmek ebrunun ona kattığı en değerli şeyler.
      <br/>
      <br/>
      Atelyede haftada iki gün biraraya gelen hanımlar  bu uğraşın ev yaşantılarını çok fazla etkilemediğini belirtiyorlar. Kısa sürede tüketilen günübirlik işler yerine burada ürünler vermeyi tercih ediyorlar. Ayrıca bu çalışmanın kendilerini zihin olarak çok dinlendirdiğini, ortaya çıkan güzel ürünlerden aldıkları hazzı ise  hiç bir şeyden almadıklarını söylüyorlar.
      <br/>
      <br/>
      Ebru gerçekten görünürde basit bir işlem. Içi su dolu bir tekneye fırçayla savrulan boyaların gelişigüzel  kompozisyonu gibi geliyor insana ilk bakışta.  Ustalık ise boyaların hazırlanmasından teknelerin hazırlanmasına, fırça atışına kadar bütün safhalarda ortaya çıkıyor. Her ebru ustasının eli fırça darbeleri farklı ve uzmanlarınca tanınıyor. Peyami Gürel, bu işte ustalığın boyaların hazırlanmasında ve özelliklede fırça atışta gizli olduğunu söylüyor. El farkı ebru kağıdında hemen belli ediyor. Şu anda sayıları onu geçmeyen ebru ustalarını ise hepsinin fırça atışı farklı. Bu işin eksperleri bir ebru kağıdının hangi ustaya ait olduğunu desene bakarak anlayabiliyor. Ebrunun en büyük özelliği tekrar edilemeyişi. Bir desenin benzeri yapılabiliyor, ama aynısı asla. Bu nedenle her elde edilen ebru kağıdı sanat eseri değil, ancak hepside kendine özgü.
      <br/>
      <br/>
      Işlem görünürde basit ancak titizlik istiyor. Önce odalar veya bir başka deyişle tekneler hazırlanıyor.  Ebru yapılacak kağıt oldukça önemli. Birinci hamur ve 70–100 gr arası kağıtlarda iyi sonuçlar elde ediliyor. Fırçalar ille at kılından veya gül dalından olmalı. Bir sonraki aşama ise boyaların hazırlanma aşaması. Ebru için kullanılacak kitre denilen boyalar baharatçıdan satın alınıyor. Ancak bunun dışında suda erimeyen ve yağ ihtiva etmeyen bütün boyaları ebruda kullanmak mümkün. Sonra bu boyalar renk renk karışımlar halinde hazırlanıyor. Her boyadan kaç tutam olacağı ise ustalığın sırlarından. Usta göz, kıvamı kestiriveriyor. Sonra da iş fırça darbelerine kalıyor. Bilinen kompozisyonlardan bazıları ise, şal, tarak, hatip, bülbül yuvası, kumlu akkase, yamuk çiçek gibi isimler almış. Hepsini de elde etmenin yöntemi ve sırları var. Işlemler sırasında sabırla sırayı gözetmek  gerekiyor. Aceleyle yapılan her hareket  eserdeki bozukluklara neden oluyor. Tekneden alındıktan sonra kurumaya bırakılan ebru kağıdı akıl almaz renk karışımları ile sizleri bekliyor. Kimi zaman bu kağıtlar çerçeveleniyor, duvarları süslüyor, kimi zaman ise üstüne sülüs ile yazılan bir hat yazısına çerçeve ve zemin oluyor. Ondan sonraki işlem ise artık meraklılarının dikkatine...
      <br/>
      <br/>
      Daha çok bir Türk sanatı olarak bilinen ebrunun tarihi 10.yy’a kadar uzanıyor. 9-10.yy.lardan itibaren Türk, Çin, Hint ve Iranlılar tarafından uygulanmış. Ancak bu sanatı zirveye ulaştıran Türkler olmuş. Bu nedenle ebru Avrupa’da Türk kağıdı olarak tanınmış. Belgelenen en eski ebru örneği ise 16. yy. a ait. Ebru kağıtları o dönemin kitap kültürü ve yazı sanatının etrafında süsleme unsuru olarak kullanılmış. Hani yazının bir meta olmaktan ziyade bir sorumluluk ve sanat olduğu dönemlerde...
      <br/>
      <br/>
      Şimdilerde ise bu geleneksel sanat dalı modern zamanlarda yitip gitmeye direnen  zihinlerin hobileri arasında. Geçmiş zamanlarda daha çok er kişilerin uğraşı olarak addedilse de artık er kişiden ziyade hatun kişiler bu işle daha çok ilgileniyor. Kimbilir belki de modern zamanların insanı yitiren temposuna direnmek gerektiğinin de en çok farkında olanlar onlar...
      <br/>
      <br/>
      <br/>
      <br/>
      Bir 'Gül'ün hikayesi
      <br/>
      <br/>
      Gül baharın remzi. Bahçelerimizin olmazsa olmazlarından. Güzel kokusuyla insanları mest etmiş. Temizliğin, safvetin timsalini oluşturmuş. Sevgilinin teri onun kokusuyla tasvir edilmiş. Insanlar onun güzelliğinde Insanlığın Iftihar Tablosu’nu, Iki Cihan Serveri’ni hatırlamışlar. Şairler şiirlerinde gülü Efendimiz (s.a.v.)'i anlatmak için kullanmışlar.
      <br/>
      <br/>
      Türkler’in en eski sanatlarından ebruda diğer çiçeklerin geçmişi de çok eski değil. Ilk çiçekli ebruyu Şeyh Ethem Efendi'nin talebesi Necmeddin Okyay yapmış. 1920'li yıllarda yaptığı denemeler başarıyla sonuçlanmış. Uzun uğraşlar sonunda verilen emekler boşa gitmemiş. Önce teknede laleler görünmüş, sonra sümbül ve gelincikler yer bulmuş kendilerine. Necmeddin Hoca'nın yeğeni Mustafa Düzgünman ise mevcutlara papatyayı eklemiş.
      <br/>
      <br/>
      Düzgünman'dan geleneği tevarüs eden Fuat Başer 1980'li yıllarda öğrenmeye başladığı ebru sanatında bulduğu ''gül'' formuyla ustalığa ulaşmış. Fuat Hoca onbeş yıllık birikimini tekneye ''gül'' olarak yansıtmış. Fuat Başer "Şimdi sıra başka çiçeklerde" diyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21581), [web.archive.org (arşiv bağlantısı)](http://web.archive.org/web/20060527222034/http://www.aksiyon.com.tr:80/detay.php?id=21581)
