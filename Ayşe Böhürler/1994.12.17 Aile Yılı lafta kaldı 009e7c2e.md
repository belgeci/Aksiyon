# Aile Yılı lafta kaldı

*Ayşe Böhürler 1994.12.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Güler İleri döneminde duraklama devresine giren aile ile ilgili çalışmalar, TBMM dışından atanan Türkan Akyol'un bakanlığı zamanında tamamen durduruldu. Çeşitli şekillerde seslerini gür çıkarmasını bilen birkaç feministin etkisi altında kalan bakanlık, aileyi tamamen unuttu. Aile Araştırma Kurumu'nun sadece adı kaldı.
  </font>
 </div>
 <div id="newsText">
  <font class="detail-text">
   Birleşmiş Milletler tarafından 1994 yılı için ilan edilen Aile Yılı, SHP'li bakanlar sayesinde boşa geçirildi. Kamuoyunun gündemine aile ile ilgili ciddi bir çalışma getirmeyen bakanlığın, Aile Yılı'nı görmezlikten gelerek aileyi adeta yok saymasına rağmen, gelecek yıl kutlanacak olan Kadın Yılı için şimdiden şaşaalı programlar planlaması, sosyal demokratların toplumun temel dinamiği olan aileye ne kadar değer verdiklerini göstermesi bakımından hayli ilginç bir gerçeği ortaya koyuyor. Aile kurumunu önemsemeyen aile ve kadından sorumlu Devlet Bakanlığı, konuyu enineboyuna tartışarak bu konuda somut bazı adımlar atmak yerine, tabir yerindeyse olayı örtbas etti, küllendirdi. Aile Yılı adeta milletten saklandı. Amaçsızca tertiplenen bir-iki faaliyet, tanıtım yapılamadığı için cılız kalmaktan ileri gidemedi.
   <br/>
   Halbuki çok değil bundan 3-4 yıl geriye gidildiğinde, aileyle ilgili faaliyetlerin, araştırmaların, çalışmaların ne kadar yoğun olduğunu, o günlerin gazetelerini, dergilerini karıştıranlar göreceklerdir. Toplumun temel çekirdiğini oluşturan ailenin; eğitici, sosyalleştirici, sosyal güvenlikçi ve esirgeyici rollerini korumak için yapılan çalışmalar bir çok kişinin hala hafızasındadır. Dönemin Devlet Bakanı Cemil Çiçek'in gayretleriyle 1990 yılında kurulan Aile Araştırma Kurumu, toplumun yapısına uygun aile politikalarının tesbit edilerek benimsenmesi için Türkiye'deki bütün üniversiteleri devreye sokmuştu. 29 üniversiteden öğretim üyelerinin yaptığı araştırmalar, şûralar, toplantılar, panellerde tartışılmış, aile yapısının sağlıklı olarak devam etmesi ve problemlerin aşılması için çözüm önerileri  üretilerek kamuoyuna maledilmişti.
   <br/>
   SHP ile koalisyon kuran DYP, toplum için en büyük hatalardan birini yaparak, Aileden Sorumlu Devlet Bakanlığı'nı sosyal demokratlara bıraktı. Harcamalarında usulsüzlük yaptığı gerekçesiyle bakanlıktan istifa etmek zorunda bırakılan Güler Ileri döneminde duraklama devresine giren aile ile ilgili çalışmalar, TBMM dışından atanan Türkan Akyol'un bakanlığı zamanında tamamen durduruldu. Çeşitli şekillerde seslerini gür çıkarmasını bilen bir-kaç feministin etkisi altında kalan bakanlık, aileyi tamamen unuttu. Aile Araştırma Kurumu'nun sadece adı kaldı. Aileyle ilgili hemen hemen bütün çalışmalar askıya alındı. Yayınlanan eserler bakanlık depolarına kaldırıldı. TRT'de izleyiciler tarafından beğeniyle izlenen dizilerin yayınına son verildi. Yapılan onlarca bilimsel değeri olan, üniversite-kurum işbirliği içinde gerçekleşen projeler ciddi bir değerlendirmeye tabi tutulmadan partizanlık yapılarak yok sayıldı.
   <br/>
   BM tarafından Aile Yılı  ilan edilen 1994 yılında bu faaliyetler daha da hız kazandı. Aile Araştırma Kurumu tam anlamıyla hayalet bir kurum haline dönüştürüldü. Bakanlık, çalışmalarını kadın üzerinde yoğunlaştırdı. Kadın Sığınma Evleri bunun sonucunda kuruldu. Ancak kadınlarla ilgili çalışmalarda tepkinin aileden sorumlu bakanlık üzerinde toplanmasına engel olamadı. Bakanlıkça destek gören, teşvik edilen feminist hareketler bile çalışmalardan memnun kalmadı. Memnuniyetsizliklerin birikmesi bakanlık koltuğuna üçüncü bir SHP'li kadını, Önay Alpago'yu oturttu. Bakanlık koltuğuna oturmak için kadın olmaktan başka hiç bir meziyetleri olmayan SHP'li bakanlar döneminde Aile Bakanlığı, Kadın Bakanlığı haline geldi ancak, üç-beş kişinin geçim kaynağı olmaktan başka işe yaramayan bakanlık, muhalefetteyken SHP tarafından oluşturulan gölge bakanlıklara benzedi. Meclis dışından gelen bayan bakan Alpago'nun ara seçimlerde milletvekili olma düşü hüsranla sonuçlandı. SHP içinde bu koltuğa oturabilecek 3. ve son kadın olan Alpago'nun yerine şimdi kimin getirileceğinin hesapları yapılıyor.
   <br/>
   Aile müessesesine büyük değerin verildiği, sağlam ve huzurlu yuvaların kurulduğu ülkemizde, Aile'den sorumlu bakanlığın Aile Yılı'ndaki bu sorumsuzluğunun bu dereceye varmasının önüne kimin geçeceği merakla bekleniyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-367-34-aile-yili-lafta-kaldi.html), [web.archive.org (arşiv bağlantısı)](http://web.archive.org/web/20130531002630/http://www.aksiyon.com.tr:80/aksiyon/haber-367-34-aile-yili-lafta-kaldi.html)
