# Ertuğrul Özkök ismi bana hep zarar verdi

*Fatih Vural 2007.09.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ercan Saatçi, kayınpederi Özkök'ün kendi kariyerindeki yerini "avantajı sıfır, dezavantajı bin" diye tanımlıyor. Saatçi'nin, Ahmet Kaya ile kavgasından müzik sektörü ve sanatçılara kadar birçok konuda 'olay' açıklamaları
  </font>
 </div>
 <div id="newsText">
  <font class="detail-text">
   Grup Vitamin döneminin ardından, 90'ların başlarında İzel ve Çelik'le kurduğu üçlüyü ayakta tutan figürdü. Önce Çelik'le yollar ayrıldı, sonra İzel'le 'Sayenizde' gibi popun nitelikçe sayılı parçalarından birine imza atmasına rağmen, Uzanlar'ın kurduğu Banko Müzik'in başına geçti. Şarkıcılık dönemi bitmiş, yapımcılık dönemi de başlamıştı. Çıkardığı single'ın ardından şarkıcılıktan elini eteğini çekti. Artık parlamak değil, parlatmak zamanıydı! Tam da bu dönemde belki de hayatının dönüm noktası, Gülümsün Özkök'le evliliği çıkageldi. Ertuğrul Özkök, bundan sonra kayınpederi olacaktı. Uzanlar'la düştüğü anlaşmazlığın ardından Aydın Doğan'ın bünyesinde Doğan Music Company'i (DMC) kurmasıyla dedikodular aldı başını yürüdü. "Kayınpeder kontenjanından hayatını kurtardığı" iddia edildi. Hürriyet ve Referans yazarlığı da kanıt olarak öne sürüldü. Ve yaklaşık iki yıl önce, Doğan Grubu'ndan ayrılarak 'Rec by Saatchi'yle, yani kendi şirketiyle yola devam kararı aldı. Hürriyet ve Referans yazarlığı devam ediyor.
   <br>
    <br>
     Milliyetçiliği, aşırılığı nedeniyle her daim eleştirilen Ahmet Kaya ile bu sebeple kıyasıya mücadele veren Ercan Saatçi, eski defterleri, yeni zamanlarla birleştirip Aksiyon için açıyor
     <br>
      <br>
       -Aydın Doğan'ın sahibi olduğu DMC'yi kurup önemli yerlere taşıdıktan sonra bağımsızlığınızı ilan edip Rec by Saatchi'yi kurdunuz. İki yılda Rec by Saatchi nasıl bir yol aldı?
       <br>
        <br>
         Doğan Müzik'te çok yoğun bir 8 yıl yaşadım. Oradaki işadamı kimliğim, müzik adamı kimliğimin biraz daha önüne geçti. Bu beni bayağı yordu. O nedenle bıraktım. Rec by Saatchi, bağımsız bir şirket. İyi bir ekibim var; ama müzik sektörünün içinde bulunduğu durum bu işi şimdi yapmanın 'enayilik' olduğunu söylüyor. Rec by Saatchi'nin stratejisi, çok sanatçılı değil, tematik projeler yapmak. Türkiye'nin ve Avrupa'nın en büyük caz kataloglarından biri, Türk sanatçılar ağırlıklı olmak üzere Rec by Saatchi'ye ait. Popüler sanatçı çalışmalarımız yılda 3-4 tanedir. Doğan Müzik'te 121 sanatçı bıraktım ben. Bu, çok zor bir şey. Şimdi yurtdışıyla ilgili arayışlarım daha fazla. Ortadoğu'nun en büyük eğlence şirketlerinden biri olan Rotana Grup'un Türkiye temsilcisi olduk.
         <br/>
         <br/>
         KENDİ İŞİMDE GERÇEK SANATÇILARA EĞİLDİM
         <br/>
         <br/>
         -Konsept albümlerin Türkiye'deki geçmişini çok geriye götüremezken, Rec by Saatchi'nin bu alana el atması, ya da DMC'den ayrılmanız hayırlı oldu sanırım
         <br/>
         <br/>
         99 krizi öncesinde müzik pazarının Türkiye'deki hacmi 500 milyon dolar civarındaydı. Şimdi 40 milyon dolar. O zaman para kazanırken, insanlar daha cesur olabiliyorlardı. Şimdi bunu denemek mümkün değil. Çünkü daha maliyetli. O zaman denedikleri şey, ambargo yiyordu. Bugün Kerem Görsev'i bu ülkede kaç kişi tanıyor? Bu adam için Almanya'nın devlet postanesi Deutsche Post bize telefon açıp "Kerem Görsev'e sponsor olmak istiyoruz" diyor. Adama dünyanın Grammy'li bir sürü müzisyeni eşlik ediyor. Böyle bir sürü müzisyenler ve projeler oldu. Ama magazin, müzik sektörünün önüne geçti. Bu olunca, televizyonlar, magazin dergileri başlı başına bir sektör oluşturdu. Müzikal kültür tamamen yok oldu. Bir de bu dünyanın siyah ve beyaz tarafı var. Orada gerçek müzisyenler var. O insanları ayırmak adına Rec by Saatchi hayırlı olmuş olabilir.
         <br/>
         <br/>
         -DMC'den ayrıldıktan sonra o siyah-beyaz tarafa bir minnet duygusu gözettiniz mi?
         <br/>
         <br/>
         DMC'deyken de gözettim. Tuncay Yılmaz, Mehmet Okonşay, Rüya Taner, Burçin Büke gibi Türkiye'nin çok başarılı sanatçılarına albümler yaptım. Bu, benim misyonum. Bana göre Türkiye'nin Grammy'yi hak eden tek sanatçısıyla, Fatih Erkoç'la çalışıyorum. Seçiyorum. DMC'de seçmeyebiliyordum; çünkü orası ticari bir kuruluş. "Kötü falan; ama satıyor" diye aldığım sanatçılar vardı. Burada inandığımız sanatçıları alıyoruz. Satsın, satmasın umurumda değil.
         <br/>
         <br/>
         BENİM ŞARKILARIM TELİFSİZ OKUNABİLİR
         <br/>
         <br/>
         -Muhtemel zararı nasıl telafi edersiniz?
         <br/>
         <br/>
         Zarar kaçınılmaz, teknolojik bir devrim oluyor. Bu süreçte batanlar olacak. Ama bu süreci geçirdikten sonra müzik yine paraya dönüşecek. Bunu dünyanın en büyük şirketleri de bekliyor.
         <br/>
         <br/>
         -Dünya devleri, internette portallar kurarak, teknolojiye yatırım yapmayı seçiyorlar
         <br/>
         <br/>
         Türkiye'de bu anlamda ilk şirketi kurdum. Doğan Elektronik Müzik olarak, Mussy ismiyle O işte bir yanlışlık var. Portalı kurdunuz, müzik şirketlerinden şarkılar alacaksınız. MÜYAP diyor ki, "Benden alacaksın." Bir de 400 bin dolar istiyor. Ben, MÜYAP'ın 12 kurucusundan biriyim. MÜYAP, üyelerinin haklarını korumak için kurulmuştur. Asla ticareti yönlendiremez. MÜYAP geliyor, MESAM geliyor, MSG geliyor, MÜYOBİR geliyor, yarın kasetçiler bilmem ne meslek birliği gelir. Böyle şey olmaz! Ben, besteci ve söz yazarı olarak üyeyim; ama bu nedenle Rec by Saatchi'yi MÜYAP'a üye yapmadım. Benim çıkarttığım bütün şarkıları herkes, bir telif ödemeksizin kullanabilir.
         <br/>
         <br/>
         <br/>
         SANATÇILARIN YÜZDE 99'U ARKANIZDAN KONUŞUR
         <br/>
         <br/>
         - Rec by Saatchi'de Ebru Elver, Gülşen gibi isimlerle poptan da kopmak istemediğiniz anlaşılıyor?
         <br/>
         <br/>
         Popüler müzik anlamında yılda yapacağım albüm sayısı 3-4'ü geçmeyecek. Hem yoran, hem de bizim tarzımız olmayacak bir alan. Sevmiyorum Sanatçının magazini kullanmasından hazzetmiyorum.
         <br/>
         <br/>
         -Bir yapımcı olmanın ötesinde, Fatih Erkoç'un son albümünde ve MFÖ'nün 'Collection' albümünde de direksiyonun başına geçmiştiniz. Müdahaleci yanınız baskın mı?
         <br/>
         <br/>
         Benim orada bakış açım şu: Eğer MFÖ'ye bir cover yapıyorsanız, bir farkı olmalı. Buna estetik ameliyat diyorum. Çok beğenen de oluyor, çok karşı çıkan da
         <br/>
         <br/>
         -Sanatçılar beğenmediklerini nasıl ifade ediyorlar?
         <br/>
         <br/>
         Sanatçıların yüzde 99'u yüz yüze kötü eleştiri getirmez, arkanızdan konuşur. Ama mesela Fatih Erkoç'un son albümüyle ilgili hayranlarından çok olumlu tepkiler aldım.
         <br/>
         <br/>
         SANATÇI OLMAKTAN HİÇ HOŞLANMADIM
         <br/>
         <br/>
         -İzel-Çelik-Ercan ve Grup Vitamin'den bu yana, 91'den 2007'ye kadar olan süreçte müzikalitesini genişletmiş, dünya müziklerine vâkıf, büyük değişim geçiren bir Ercan Saatçi çıktı karşımıza. Bunun nedenini yapımcılığa mı bağlayalım?
         <br/>
         <br/>
         Ben şarkıcı olmaktan hiçbir zaman çok hoşlanmadım. Mutfak tarafı beni daha çok ilgilendirdi. Değişim tespiti çok doğru. Düğün salonlarında, Küçük Emrah gibi çeşitli sanatçıların arkasında klavye çaldım, söz yazdım, beste yaptım, şarkı söyledim; müzik direktörlüğü, prodüktörlük yaptım; müzik şirketi, dağıtım şirketi kurdum. Bu sektörün içinde bu kadar yoğrulmanın bir avantajı vardır. Öbürü biraz yetenektir.
         <br/>
         <br/>
         DMC'DEN AYRILINCA YÜRÜYÜŞÜM DEĞİŞTİ
         <br/>
         <br/>
         -DMC'ye kazandırdığınız Sezen Aksu, Ajda Pekkan, MFÖ, İlhan Şeşen gibi sanatçıları geriye almak gibi bir niyetiniz var mı?
         <br/>
         <br/>
         Yok. Bunlar arasında İlhan Şeşen benim için özeldir; onun öyle bir isteği olursa çalışırım. Ama diğer isimlerle çalışmak istemiyorum.
         <br/>
         <br/>
         -Bir kırgınlık seziyorum
         <br/>
         <br/>
         Evet. Tamamen kırgınlık.
         <br/>
         <br/>
         -DMC'den ayrılma nedeniniz bu muydu?
         <br/>
         <br/>
         Asla Ayrıldıktan sonra kırgınlıklar oluştu.
         <br/>
         <br/>
         -Üç dört defa Aydın Doğan'a istifanızı verdiniz, kabul edilmedi. Ta rica edene kadar
         <br/>
         <br/>
         Aydın Bey'in beni aileden biri olarak görmesinde, o grubun sanayici yönünün ötesindeki gülen yüzünü, sanatsal yönünü temsil etmem etkiliydi. DMC'yi marketteki payı en yüksek şirket olarak bıraktım. 8-9 sene genel müdürlük yaparak, oradaki misyonumu tamamladım. Devam etseydim, rutin işler yapacaktım. Psikolojim bozuldu. 20 saat çalışıyordum günde. Etrafımdaki insanlar "Ya sen iyi bir söz yazarı, iyi bir müzisyensin, çıkar şu kravatı artık." diyordu. İnanır mısın, istifadan sonra yürüyüşüm, yemek yeme şeklim değişti. Çok yük varmış omzumda.
         <br/>
         <br/>
         ÖZKÖK, EVLENMEDEN ÖNCE UYARMIŞTI
         <br/>
         <br/>
         -Gülümsün Hanım'la evlendikten sonra "Ertuğrul Özkök'ün damadı" etiketi üzerinize yapıştı. Bu etiketi taşımak ağır geliyor mu size?
         <br/>
         <br/>
         Çok hem de Bu, bir bedel. Ertuğrul, "Bak, benim ismim sana çok zarar verecek. Buna hazır mısın?" dedi. "Bana ne! Gülümsün'e âşık oldum." demiştim. Ne demek istediğini anlamamıştım. Hakikaten ismi hep zarar verdi. O asla böyle bir şey olmasını istemez; ama onun damadı olmanın avantajı var mı diyorsanız, sıfır. Dezavantajı, bin.
         <br/>
         <br/>
         -Tamam; ama mesela DMC'den iyi para kazanmadınız mı?
         <br/>
         <br/>
         Hayır. Namusum ve şerefim üzerine size yemin ederim ki DMC'den yönetim kurulu olarak belirlediğimizin dışında hiçbir kazancım olmadı.
         <br/>
         <br/>
         DAMAT MUSIC COMPANY!
         <br/>
         <br/>
         -Hürriyet, Referans yazarlığını da eklersek?
         <br/>
         <br/>
         Referans'tan para almıyorum. Hürriyet'ten de bu sene para almaya başladım. Zira Vatan ve Sabah istiyordu. DMC'den istifa ettiğimde bankada 14-15 milyar lira param vardı. Ayrılmaya karar verdiğimde arkadaşlarım, "Sen ne salaksın oğlum, senin yerinde başkaları olsa ne paralar götürürdü." dahi dediler. Orası benim şirketim, inanılmaz bir sorumluluğum var; ben Ertuğrul Özkök'ün damadıyım. İkincisi, benim ailemden aldığım terbiye buna müsaade etmezdi. Üçüncüsü, orası kendi içinde ve dışında denetlenen bir kurumdur. Ben muhafazakâr bir ailenin çocuğuyum. Kendi çabamla bir yerlere geldim. Öyle bir yere getirdiler ki, evlendikten sonra Ercan Saatçi var; çünkü Ertuğrul Özkök gibi bir kayınpederi var. Ben evlenmeden önce, yüzlerce şarkı yazmış, yurtdışında yüzlerce konser vermiş birisiydim. Üstelik kurduğum şirketin Özkök'le hiçbir ilgisi yoktu. Bir ay araştırdılar, benim verdiğim projeyi incelediler. Hedeflerimi tutturup tutturamayacağımı sordular, şirket ondan sonra kuruldu. Ama hafif baş aşağı gitseydi, Aydın Bey kapatırdı şirketi. Damat Music Company diyorlar vs Önceleri çok üzülüyordum, geceleri uyuyamıyordum; ama sonradan aldırmadım.
         <br/>
         <br/>
         FAŞİST DEĞİLİM, CHP'Lİ DE OLURUM, MHP'Lİ DE
         <br/>
         <br/>
         - Koyu Fenerbahçe taraftarlığının yanı sıra, siz aynı zamanda iyi bir Kadıköylüsünüz. Hem Kadıköylü olup, hem de muhafazakâr olmak istisnai bir durum mudur?
         <br/>
         <br/>
         Allah aşkına şimdi sağcısı, solcusu mu kaldı? Ülkemi sevmem, bir partiye meyilli olduğum anlamına gelmiyor. Bayrak görünce gözlerim doluyor, elimde değil. Bu sevdayı CHP dile getiriyorsa ona, MHP getiriyorsa da ona oyumu veririm. Leman Dergisi sürekli neo-ülkücü diye çizip duruyor hakkımda. Ahmet Hakan, Sabah Gazetesi'nde bana faşist dedi, dava açtım. Şimdi Hürriyet'te; ama davamı sürdürüyorum. Faşistlikle, ülkesine sevdalı olmak başka bir şeydir. Ben asla ırkçı değilim. Bu ülkedeki Kürtlerden ya da azınlıklardan ben rahatsız olmuyorum. Ama birisi benim bayrağıma bölücü niyetle bir söylemde bulunursa hemen savunmaya geçiyorum.
         <br/>
         <br/>
         AHMET KAYA İLE TARTIŞINCA PKK BÜROMU BASTI
         <br/>
         <br/>
         -Ahmet Kaya'yla bu yüzden mi ters düştünüz?
         <br/>
         <br/>
         Aynen öyle. Bir gazetede benimle ilgili "O bıraksın bu işleri. Gitsin amigoluk yapsın." gibi bir cümle kullanmıştı. Ben de aynı gazeteye söylediklerinin çok ayıp olduğunu, kendisiyle hiçbir samimiyetimin olmadığını, bu kadar sosyalist geçinen insanın, bana "Raks'la mutlaka dolar üzerinden anlaş." telkininde bulunan tek insan olduğunu söyledim. Onun arkasından Kanal D ana haberde canlı yayında tartıştık. "Ben Türkiye Cumhuriyeti nüfus cüzdanı taşımak, bu bayrağa saygı duymak zorunda değilim." dedi. Ben de "Zorundasın, ben herkese saygı duyuyorsam, sen de duyacaksın." dedim. Ertesi günden itibaren PKK tarafından tehdit edilmeye başladım. Şaşkınbakkal'da ofisim basıldı. Devlet bana koruma verdi. Uzun süre PKK tehdit etti beni. Caymadım. Bir de sanatçılara çok ağır bir laf etmişti. O lafın altında herkes kaldı o dönem. Kimse de çıkıp bir şey demedi.
         <br/>
         <br/>
         -Grup Vitamin döneminde onun şarkılarına atıfta bulunmanız nedeniyle aranızda fiziksel bir kavga yaşandığı doğru mu?
         <br/>
         <br/>
         Asla böyle bir şey olmadı. Bu şarkıları rahmetli Gökhan Semiz yazmıştı. Ama muhatap bendim; asla böyle bir şey olmadı. İkimiz de Raks'taydık. Geçen yıl Nokta Dergisi'nde Gülten Kaya ile yapılmış bir röportaj vardı. Müzik ödülleri töreninde çatal attığım söyleniyordu. Ben o törene gitmedim bile. Ama birisi çıkıp ülkemle ilgili bir şeyler söylüyorsa ben de muhatap oluyorsam,  ya öleceğim, ya da altında kalmayacağım.
         <br/>
         <br/>
         -O dönemde Hürriyet'in Ahmet Kaya'yı sözde Kürdistan bayrağı altında gösteren fotoğrafı, fotomontaj olması nedeniyle mahkemeye sunamadığı söyleniyor?
         <br/>
         <br/>
         Hürriyet o fotoğrafı mahkemeye sundu.
         <br/>
         <br/>
         -Gülten Kaya bize, fotoğrafın mahkemeye sunulamadığını ifade etti
         <br/>
         <br/>
         Sundu, davayı niye kazanamadılar o zaman? O dönem, yüzlerce insanımız şehit oldu. Sanatçılarımız bu meseleleri kaşımak yerine yumuşakça çözmeli. Sanatçı uzlaştırır. Ama sağ taraftan çıkmadığı kadar sol taraftan işi kaşıyan şarkıcılar çıkmaya başladı. Bunların başında Ahmet Kaya geliyordu. Üstelik iyi paralar kazandı. Bir düşünceye hizmet ederken, Mercedes'le geziyordu.
         <br/>
         <br/>
         AHMET KAYA'YI ÇOK DİNLERDİM
         <br/>
         <br/>
         -Mercedes'i, Almanya'da ödenmeyen konser ücretinin karşılığında almış
         <br/>
         <br/>
         Bakın, kavgalı olduğumuz zaman bu stüdyoya gelip de çalıştı. Ben faşist bir adam olsam, bu stüdyoya giremezdi. Öyle bir adam değilim! Ama Ahmet Kaya iyi şarkı söylüyordu. İnsanın ruhuna dokunan bir sesi vardı.
         <br/>
         <br/>
         -Dinler miydiniz?
         <br/>
         <br/>
         Çok dinlerdim. Ama o tartışmadan sonra Ahmet Kaya'ya dair her şeyi hayatımdan çıkardım. O dönemde Türkiye'nin manşetinde Mahsun Kırmızıgül'e, İbrahim Tatlıses'e dair de çok şey yazılıp çizilip söylendi. Ama onlar Ahmet Kaya gibi bir savunma içine girmediler.
         <br/>
         <br/>
         BEN O ŞARKIYI, TANSU ÇİLLER'E YAZMIŞTIM!
         <br/>
         <br/>
         -Muhafazakâr yanınızın milliyetçiliğinizin arkasında kaldığını söyleyebilir miyiz?
         <br/>
         <br/>
         Aslında göründüğü kadar muhafazakâr biri değilim. Evimizde hep Ecevit'in resimleri asılıydı. CHP'ye oy veren bir ailenin çocuğuyum. Solcu bir mahalle de büyüdüm. Sol örgütlerin kalesi denilen Haydarpaşa Erkek Lisesi'ni bitirdim. Deniz Gezmiş'in mezarına gittim. Mahir Çayan'ın gömüldüğü gün yapılan yürüyüşte biz de vardık. Ben öğrenciydim, hatta mezarının üzerine su döktüm diye annesi bana 25 kuruş vermişti. Böyle bir değişim mi oldu, hayır; bir şarkıdan dolayı beni solcuların yanlış anlamasına çok kızmıştım.
         <br/>
         <br/>
         -O şarkı, "Nedir ulan bu çıkar kavgası, ülke elden gidiyor dalgası, burası Türkiye yerinde duruyor, gidenler gider ablası." diyen "Biz burdayız gitmeyiz" şarkısı mıydı?
         <br/>
         <br/>
         Evet. Aslında şarkının gönderme yaptığı yer bambaşka bir yerdi. Bir anda beni 'Ya sev, ya terk et'le bağdaştırdılar. Ben tamamen aşırı yobazlığa karşıydım orada. Bize dini yanlış anlatan başbakana, Tansu Çiller'e yazmıştım bunu. Silahlı Kuvvetler'in üst düzey komutanlarının yarısından çoğu o sözler için beni arayıp teşekkür etmiştir. Tüm solcu yazarlar da inanılmaz kötü şeyler yazmıştır. Solcular, bir anda beni sağa oturttular orada. Sonra MHP aradı, teşekkür etti. "Ya bana niye teşekkür ediyorsunuz?" dedim. Ben hayatım boyunca MHP'ye oy vermedim. Ha pardon bir kere verdim, Ahmet Vefik Alp çok sevdiğim bir insandı ve İstanbul'a belediye başkanı adayı olduğu için verdim. Benim bakışım sağ mı sol mu dersen, sağa daha yakın duruyorum.
         <br/>
         <br/>
         -Ertuğrul Özkök'le ideolojik zıtlaşma yaşıyor musunuz?
         <br/>
         <br/>
         Eski azılı bir solcuyla, milliyetçi muhafazakâr bir damat "Ertuğrul Bey, MHP ile ilgili güzel yazılar yazmaya başladı. Bunun senle alakası var mı?" diyenler bile çıktı.
         <br/>
         <br/>
         KAYINVALİDESİNİN ALBÜM ISRARI
         <br/>
         <br/>
         -  'Sayenizde' gibi ağır ve üslubunuza çok iyi giden parça ile çıkmışken ve poptan biraz sıyrılıp alternatif bir şeyleri deneyebilecekken neden şarkıcılıktan vazgeçtiniz?
         <br/>
         <br/>
         Her şeyden önce evlilik denilen bir şey girdi araya. Sahnede şarkı söyleyen insanlar gece kulüplerinde çıkıyorlardı. Gece kulüpleri de şimdiki gibi değildi. Cebinize üç kuruş koyan, eli silah tutan herkes, size her şeyi yapma hakkını görüyor. Ben bunları niye eğlendiriyorum kardeşim? Albüm yap, o televizyona, bu televizyona git, albüm dışında her şeyi konuş, o polemiğin içine gir Bu, ben değilim. Program yapımcıları da böyle bir adamdan hoşlanmıyor. Onun için çekildim. Ama Allah nasip ederse seneye 40 yaşını dolduracağım için 40 şarkımı toparlayıp, Sayenizde tadında bir albüm yapacağım. Bu konuda ısrar eden kişi kayınvalidemdir. "Lütfen söz ver. Hakkımı helal etmem." gibi istekte bulununca, proje ağır bastı.
         <br/>
         <br/>
         <br/>
         EROL KÖSE ÖNÜMDE EĞİLDİ
         <br/>
         <br/>
         -Müzik yapımcılığınız Banko Müzik'te Uzan Ailesi'yle başladı. Erol Köse, "Ercan'ın şanssızlığı Cem Uzan'la çalışması ve bir memur zihniyetine tabi tutulmasıydı. Ben, Hakan Uzan'la çalıştım ve bağımsızlığımı kabul ettirdim." diyor. Sahi, Uzanlar'la yürümeyen neydi?
         <br/>
         <br/>
         Öncelikle, Erol Köse yalan söylüyor. Bir arkadaşım arayıp, "Cem Uzan müzikle ilgili bir şeyler yapmak istiyor ne düşünüyorsun?" dedi. O zaman Raks'ta müzik direktörüydüm. Belki de Raks'ta cezai şartı ödeyip çıkan tek adamım. Cem Uzan'ın odasında Güneş Taner vardı. Bana "Sen, Milli Takım'ın teknik direktörüsün. Takımını çıkar ve maç kazan. Biz de seni destekleyelim." dediler. Dolayısıyla bir memur zihniyeti yok. Kabul ettiğimin ikinci günü kendi odasının yanında, Hakan Uzan'la çalışmaya başladım. Hayatımın en rahat genel müdürlüğüydü. Teknelerde, uçaklarda O dönemde Erol Köse'yi birilerini dolandırdığı iddiasıyla vurmuşlardı. Komedi Dans Üçlüsü'nden bir arkadaşının vurduğu söylentisi vardı. Erol Köse arkadaşımızdı, hep yardım ederdik. Hakan Peker aradı beni, "Ya bu adamın bir problemi var." diye... Bir çek olayı vardı, biz araya girdik, onu kurtardık. Sonra Erol Köse'yi Banko'da işe aldım. İlk albümünü Ayna Grubu'na yapmıştı. Borçlarını ödesin, tabutta röveşata yapsın istedim. Hayatının dönüm noktasıydı Erol'un. 2-3 yıl boyunca Erol beni her gördüğü yerde minnetlerini sundu. Yerlere eğiliyordu. Gerçekten yerlere eğiliyordu. Erhan Güleryüz'le ikisi Ben de "Oğlum sen manyak mısın?" diyordum. Ben, Yeşim Salkım'a albüm yapmak zorunda bırakılınca, istifa ettim. Hakan bana çok kırıldı, "Ben bu kıza aşığım." dedi. Ben, "Aşk başka, iş başka. Cem Ağabey başka söylüyor, sen başka söylüyorsun." dedim. İstifa edince, benim boşluğumda Erol'a verdiler işi. Erol, Yeşim'in her türlü isteğini yerine getirerek Hakan'ın gözüne girdi. O dönemde bana bağlılığını devam ettirdi. Sonra çok para geçti eline, bambaşka biri oldu.
         <br/>
         <br/>
         -O sıralar, evlenmemiştiniz değil mi?
         <br/>
         <br/>
         Evlenmemiştim; ama Gülümsün ile birlikteydim.
         <br/>
         <br/>
         -Hürriyet'te yazmaya devam ediyor muydunuz?
         <br/>
         <br/>
         Hayır, Gülümsün'den önceydi, o. 1992-94 arasında
         <br/>
         <br/>
         -Aynı anda hem Uzan Grubu'nda hem de Doğan Grubu'nda değildiniz?
         <br/>
         <br/>
         Ben Uzanlar'la çalışırken Gülüm'le beraberdim, Ertuğrul benim çok iyi arkadaşımdı. Hakan ve Cem Uzan patronumdu. İstifa ettikten sonra, Doğan'a bir şirket kurdum. O zaman da Hakan'la görüşmeye devam ediyordum. Bunu Aydın Bey de, Ertuğrul Bey de biliyordu. Onların arasındaki savaş beni ilgilendirmiyor. Hakan'ın bana iyiliği dokunmuştur, ölene kadar da unutamam.
         <br/>
         <br/>
         <br/>
         FERHAT GÖÇER İYİ ŞARKICI DEĞİL; BİZİM SOSYETİK PROJEMİZDİ
         <br/>
         <br/>
         -Ferhat Göçer'e ilk albümü yapan, onu müziğe kazandıran sizdiniz. Kayahan'ın, Göçer için "Ödül alabilmek için kendi albümlerini satın aldı." iddiasından sonra siz de Göçer'in ahlaklı davranmadığını söylediniz. Ona sunduğunuz olanaklardan ötürü pişman mısınız?
         <br/>
         <br/>
         Ferhat, albümünü çıkartana kadar bambaşka bir insandı. Çıkarttıktan sonra daha başka bir insan olmaya başladı. Benim en çok sıkıldığım nokta, hırsların, sanatın önüne geçmesi. Ferhat Göçer, ilk albümü yapmadan önce de bana gelmişti. Bazı nedenlerden ötürü istememiştim. En son, kıramayacağım birisi aradı, "Ne olur şu çocuğa bir albüm yap." deyince, çocuğu patlattık. Çocuğu da doğru konumlandırdık. Dedik ki, "Kardeşim seni sosyetede bir yere oturtacağız. Oradan tabana yayılacaksın." Ferhat tenor falan değil. Teknik olarak, iyi şarkıcı asla değil. İnsanların yüreğini sızlatan şarkılar ona uyunca bir yer edindi. Ferhat bir şeyi yapmak istiyorsa parayı bastırır, yapar. Kayahan beni aradı, ona "İddianı ispatlayabilir misin?" dedim. Faksladı Çok üzüldüm. Yastayım'ı verdiğime pişman oldum. O albümün prodüktörü olarak ödül törenine çağrılsaydım; haksız ödül olduğunu söylerdim. Promosyon diye verilen albümleri DMC satmış. Bunları yaptırmazdım.
         <br/>
         <br/>
         <br/>
         <br/>
         UZANLAR KEŞFETMEYİ, AYDIN DOĞAN YÖNETMEYİ İYİ BİLİR
         <br/>
         <br/>
         -Uzanlar'la ve Aydın Doğan'la birlikte çalışmış biri olarak aralarındaki yönetim farkını nasıl gözlemlediniz?
         <br/>
         <br/>
         Uzanlar yeni bir iş keşfetme konusunda Türkiye'deki en önemli ailedir. Bir iş yaratmak, işi koklamak, bir işin olacağını anlamak konusunda bir numaradır. Ha o işi yönetirken çok can acıtan yöntemler uyguluyorlardı. Türkiye'ye GSM operatörünü getirmişsin, ilk özel TV'yi açmışsın "Bundan sonra işi profesyonellere bırakın." diye çok kavga ettik. O anlamda Doğan Grubu "Sen bana reklâm vermedin, seni tehdit ediyorum. Ben de kalan paranı vermiyorum." demiyor. Uzanlar'da telefon açarsın: "Hakan, ben Sezen Aksu'yu alıyorum." "Kaç para, emin misin?" diye sorar. "Eminim." deyince, "Aldık, gitti." der. Eğlence sektöründe bunun çok avantajları da var, dezavantajları da var.
         <br/>
         <br/>
         -DMC'den ayrıldıktan sonra Aydın Bey'in bakış açısı değişti mi?
         <br/>
         <br/>
         Asla. Beni çok sever. Her ay ararım, görüşürüz. Ticari bir ilişkimiz yok; ama "Finansal olarak Aydın amcan her zaman arkanda." demiştir.
         <br/>
         <br/>
         -Ayrılma kararını kayınpederiniz ve eşiniz nasıl karşıladı?
         <br/>
         <br/>
         Kayınpederim bu tip durumlara karışmaz. Eşim çok sevindi. Bayağı bir göbek attı. O da çok yoruldu çünkü.
         <br/>
         <br/>
         <br/>
         İLHAN ŞEŞEN BANA İNANMADI AMA...
         <br/>
         <br/>
         İlhan Şeşen'e, "Amca hazır mısın? Çok popüler yapacağım seni." dedim. "Nasıl yapacaksın?" dedi, "Çok özel bir albüm yapmışsın, bunu şekillendireceğiz, göreceksin patlayacak." dediğimde "Hadi len oradan." cevabını verdi. O sene 'Neler Oluyor Bize' ve İlhan Şeşen konuşuldu.
         <br/>
         <br/>
         Kenan Doğulu bana geldiğinde bir ikilem yaşıyordu, aile sanatçısı mı, bar sanatçısı mı olacaktı? Ona, "Barlara çıkma. Seni 'upgrade' edelim." dedim. Kenan'ın benden önceki ve benden sonraki   durumu ortadadır.
         <br/>
         <br/>
         Halil Necipoğlu'nu, Ertuğrul Özkök'ün 'Camideki Adam' yazısıyla tanıdım. Dinleyince hayran oldum. Mektup yazıp tanışmak istediğini söyledi. Bir ezan okuyor, ağlamayanı döverler. Böyle bir din adamının, müzisyen kimliği beni çok etkiledi.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-17211-ertugrul-ozkok-ismi-bana-hep-zarar-verdi.html), [web.archive.org (arşiv bağlantısı)](http://web.archive.org/web/20131104090134/http://www.aksiyon.com.tr/aksiyon/haber-17211-ertugrul-ozkok-ismi-bana-hep-zarar-verdi.html)
