# ‘Ramazanlık medya’yı toplum istiyor

*Fatih Vural 2006.10.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Söyledikleri ezgi ve ilahilerle, musikiseverlerin gönlünde yer edinen Mustafa Demirci ve Erkan Mutlu’yu ramazan-ı şerif dolayısıyla bir araya getirdik.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061014161731im_/http://www.aksiyon.com.tr/resim/617/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Mustafa Demirci ve Erkan Mutlu… Tasavvuf musikisini çağdaş tarzda yorumlayarak, içinde ilahi coşkuyu yaşayan yüzbinlerce insanı farklı iklimlere götüren iki isim… Birçoğumuzun yakından tanıdığı bu iki sanatçı, ramazan-ı şerif dolayısıyla bugünlerde karşımıza daha sık çıkıyor. Ramazan, onlar için hem Hak hem de halk ile vuslat zamanı gibi… Bu vuslatı kendilerince şöyle tasvir ediyorlar: "Ramazan, bir sanatçının baktığı aynanın tozdan arındırılma zamanıdır. Kendini ve hakikati en saf haliyle görebilmek için…" Biz de bu iki ismi ramazan dolayısıyla Aksiyon okurları için bir araya getirdik. Onların iç dünyasına da yol aldığımız söyleşide yelpazeyi biraz daha genişletip zülf-ü yâre dokunmadan edemedik. Aynaya düşen görüntünün söze aksinden bakın bizlerin payına neler düştü…
   <br>
    <br>
     -İçinde bin aydan daha hayırlı olan Kadir Gecesi'ni barındıran, feyiz ve rahmet ayı ramazanı sanatçı duyarlılığıyla nasıl solukluyorsunuz?
     <br/>
     <br/>
     Mustafa Demirci: Ramazan-ı şerif'i kalplerin incelmesi, gönüllerin kötülüklerden arınması, nefse karşı daha güçlü bir mücadele söz konusu olduğu için bir ilham alma, dolma, kendimi yenileme olarak görüyorum. Bunun dışında zaten Cenab-ı Hak mağfiret noktasında cehennemden azat etme özellikleri lütfediyor; ama kendimde görmek istediğim, oruç gibi insanın içindeki barışı sağlayacak bir ibadetin üst bilinç olarak yaşanması. Sanatçı da böyle görmeli. Orucun insanı bir kıvama soktuğunu, ilahi hakikatleri daha ince perdeden görme kabiliyeti kazandırdığını sezinlemesi gerekir.
     <br/>
     <br/>
     -Mustafa Bey, ruhsal olduğu kadar düşünsel anlamda da bir yenilenmenin tepe noktasını üst bilinç olarak işaretledi. Bir sanatçı için anahtar kavramlardan biri de bu olmalı. Ramazan-ı şerif'in getirdiği yenilenme, üretimlerinizde size yeni kapıları aralıyor mu?
     <br/>
     <br/>
     Erkan Mutlu: Topyekûn bir yenilenme söz konusu. Yaşadığı toplumun dertlerini yüklenebilmiş, insanlığı daha yukarılara götürebilme derdiyle yaşayan sanatçının kendini yenilemesi şart. Ramazan-ı şerif'te sanatçı manevi alışverişlerini gerçekleştirebilirse yaşadığı toplumun halet-i ruhiyesini tespit noktasında çok önemli veriler elde eder. Ürettiği eserlerdeki isabetlilik açısından bu önemlidir.
     <br/>
     <br/>
     -İşin bir de tefekkür boyutu başlıyor o halde. Hem kendisini hem de toplumu keşfetmeye başladığı sürece adım atıyor sanatçı…
     <br/>
     <br/>
     M.D: Efendimiz, "Mümin, müminin aynasıdır" buyuruyorlar. Bunu iki şekilde değerlendirebiliriz. İnanan iki kişi, birbirinin aynasıdır. Ona baktığınızda, kendi iç âleminizdeki fotoğrafı görüyorsunuz. Bu aynaların karşılıklı görüntüleri gibi yansımaları da söz konusu. Bir de Mümin, Allah'ın isimlerindendir. "Mümin, müminin aynasıdır." derken, Allah ile kul arasında da bir ayna olma pozisyonu var. Dolayısıyla, sanatçı eğer o üst bilince, hakikati sezinleme yetkinliğine ulaşırsa, oradan aldıklarını ayna olduğu kullara daha iyi yansıtabilir. Ama aynadakini nefsiyle, 'masiva' dediğimiz Allah'tan gayrı şeylerle görüyorsa, yaptığı işler o çerçevede görünür.
     <br/>
     <br/>
     E.M: Ramazan-ı şerif, sanatçının aynasını parlatma mevsimidir. Bu ay, diğer ayların bıraktığı tozu, pası, kiri temizleme zamanıdır.
     <br/>
     <br/>
     'ESKİ RAMAZANLAR' ÖZÜMÜZE ÖZLEMDİR
     <br/>
     <br/>
     -Ramazanla ilgili yapılan değerlendirmelerden biri de 'geçmiş-şimdi' mukayesesidir. 'Ah o eski ramazanlar' diye kurulan cümlelerin ardından 'şimdi'ye surat asılır. Sanatçının geçmiş-şimdi arasındaki köprüyü kurmasından yola çıkarsak, siz bu ikilemi nasıl değerlendirirsiniz?
     <br/>
     <br/>
     M.D: Muvakkat bir dilim içerisinde yaşayıp hayatınızı tamamlıyorsunuz. Diğer yandan insanın özlemeyi seven, gurbet duygusuna yatkın bir yaratılışı var. Bunun temeli de zaten Allah'tan ayrılmasıyla başlıyor. Allah'a duyduğu özlemin getirdiği yaptırımlarla, insan aslına gerçekten çok yaklaşıyor. Çocukluğunda safi duyguları üst seviyedeyken, ergenlikte bu yerini kirlenmeye bırakıyor. Geçmişe o kadar saf, temiz bakıyor ki müthiş zevk alıyor. Sahura kalktığında aldığı haz, annesi ve babasıyla yaptığı iftarların güzelliği… İnsan tekâmül içinde olduğu için, her döneme ait güzelliği farklı biçimde anlamlandırıyor.
     <br/>
     <br/>
     -Her dönemi kendi içinde anlamlandırmaksa doğru olan, geçmiş ve şimdiyi kıyaslamak da anlamsızlaşıyor o halde…
     <br/>
     <br/>
     M.D.: Zaman, bütün anların toplamıdır. O an yaşadıklarını, bu an yaşama şansın yok. İnsanın zamanla olan ilişkisiyle alakalı olmasının yanı sıra, insanlığın gitgide aslına olan özlemini de kabul etmek lâzım. Bu kıyaslamalar da o bakımdan doğaldır.
     <br/>
     <br/>
     E.M.: Geçmişe özlem duyacağımıza, geleceğe özlem duysak daha iyi olmaz mı? Çünkü istikbal gerçek yurdumuza olan yönü gösterdiği için, geçmişe özlemden ziyade geleceğe özlem duyup, ona hazırlık yapsak daha doğru düşünmüş oluruz. Yani ahiret yurduna…
     <br/>
     <br/>
     -Ramazan ayında ekranların en tanıdık yüzleri sizler oluyorsunuz. Size yönelik taleplerin özellikle bu ayda yoğunlaşması, sizin için ne ifade ediyor?
     <br/>
     <br/>
     E.M: Manevi, millî meseleleri içeren çalışma isteğinin yoğunlaştığı ay içinde bu son derece normal. Ancak çok da risk taşıyor. Çünkü sanatçı bu talepleri doğru algılayıp doğru tepkiler vermekle mükelleftir. Bu hassas dengeyi muhafaza edemezse işin çığırından çıkmasıyla karşı karşıyadır. O zaman aslî manasından şaşmış kişiler görebiliyoruz. Asıl hedef, ihlâs, samimiyet. Toplum önünde olmak, şöhreti de beraberinde getiriyor. Sanatçı, mahviyet sırrıyla, yani bilinmemekle orantılı yaşıyorsa, rıza-i ilahiyi gözeterek dengede tutma çabası hiç de kolay olmuyor. Allah dilemişse, o kulunu muhafaza eder.
     <br/>
     <br/>
     İSLAM'I ÇIKARIRSANIZ, TÜRK MİLLETİ KALMAZ
     <br/>
     <br/>
     -Erkan Bey'in söylediklerinden hareketle, şöhret, kibir ve nefsaniyet çerçevesinde ramazan ayında yükünüz daha ağırlaşmıyor mu?
     <br/>
     <br/>
     M.D: Büyükler, "Şöhrette afet olmamak olmaz" demişler. Mutlaka belli hasarlar oluşturuyordur. Ancak şöyle de bir avantajımız var. Şeytanın eli kolu bağlı. Şeytan, nefsi, taşeron olarak kullanır. Nefsi en çok da oruç tutmak terbiye eder. O da nefsi gemleme konusunda bize yardımcı oluyor. Zaten orucun getirdiği bir sükûnet ve huzur var. Bu açıdan Allah'ın bize yardımı söz konusu. Benim için farklı olan, ramazanın bizi görme fırsatı olmayan insanlarla bir araya gelme fırsatı sunmasıdır. O insanda güzel bir iz bırakabilirseniz, belki hayatında bir dönüşüme vesile oluyorsunuz. Üzüldüğüm nokta, ramazan ayındaki yoğunluğun bu ayı değerlendirme konusunda bizi olumsuz etkilemesi. Kimi zaman, teravihle çakışan programlarımız oluyor. Sahurda bir televizyonda çalışıyorsunuz. Halbuki sahur, en çok istifade edilebilecek vakitlerden birisidir. İftarda da ailenizle o güzelliği yaşama şansınız ortadan kalkıyor. Ben şahsen geçmişte ailemle, çocuklarımla yaptığım iftarları, sahurları özlüyorum. Bu, şöhretten çok eziyete dönüşüyor.
     <br/>
     <br/>
     -Ramazanda ailenizle yaptığınız iftar sayısı ne kadardır?
     <br/>
     <br/>
     M.D: Geçen sene üç ya da dördü geçmemiştir.
     <br/>
     <br/>
     E.M: O civarda oluyor. Gerçekten devamlı yapmak istiyorsanız, ailenizi yanınıza almanız gerekiyor ki bu da çok zor. O özlem, içimizde hep olacak.
     <br/>
     <br/>
     -Merkez medyanın ramazanda, 'dinci' diye nitelendirdiği medya kadar muhafazakâr bir dil kullandığı görülüyor. Medyanın bir aylığına giydiği bu elbiseyi nasıl görüyorsunuz?
     <br/>
     <br/>
     E.M: Niyetlerini Allah biliyor. Bu elbiseyi giymeleri inşallah hayırlara vesile olur. Ehli dünya, işini gayet iyi biliyor. Ramazanda manâların ve maneviyatın Müslüman-Türk milleti üzerindeki tesirini bildiğinden, bu meseleleri gayet güzel işliyor! Umarım dışta başlayan bu ilgi ve alaka, kalplerin derinliğine doğru yol alır. Gönül ister ki layıkıyla istişare edebilsinler. İslam'ı bu milletten çıkardığınız zaman, Allah muhafaza ortada Türk milleti kalmaz. Türk, ancak Müslüman olduğu için bir anlam ifade ediyor. Aksi halde geriye bugün Macaristan'da yaşayan bir Türk ırkına benzer bir yapı kalır.
     <br/>
     <br/>
     M.D: Ben daha radikalim bu konuda. Çok yaman bir çelişki yaşanıyor Türkiye'de. Medya bunun sadece bir ayağı olabilir. Kendi insanımızın bizim içimizde yaşadığı çelişkilerin değişik sektörlere yansımasıdır bu. Sene boyunca kendisine yasak kılınan her şeyi meşru görüyor, bunları yapmaktan çekinmiyor, fakat bir ay geliyor, bütün bunları terk edip her şeyi halletmek istiyor. Böyle bir toplumun elbette böyle bir medyası olur. Ramazan-ı şerif'i bir bonus olarak değerlendirip, eksiklerimizi telafi etme adına yaşamalıyız. Medyaya bakıyorsunuz, dinin en hassas konusunda "Bunu yapsan ne olacak ki?" diyor. Aynı aktörlerin ramazan ayında ekranda 'Bismillahirrahmanirrahim' deyip din adamı formatında şeyler söylemesi çelişiyor. Bir noktada medyayı suçlayamazsınız. Marifet iltifata tâbidir.
     <br/>
     <br/>
     'MÜZİK, İSLAM'A TERS DEĞİL'
     <br/>
     <br/>
     -Tasavvuf hakkındaki araştırmaları da göz önüne alarak, Hz. Muhammed'den (sas) yola çıktığımızda İslamî düşüncenin müziğe yönelik tasavvurunu bize anlatır mısınız?
     <br/>
     <br/>
     E.M: Elektrik, büyük trafo merkezinden önce küçük voltajlı trafolara, daha sonra da evimizdeki 220 voltluk prizlere dağıtılır. Evde 220 voltluk prize takacağımız cihazı, elektrik trafo merkezindeki bir antene yaklaştırırsak paramparça olur. Bediüzzaman Hazretleri'nin eserlerine baktığımız zaman "Nefis ve şeytana hoş gelen âlât ve sesler haramdır. Ancak ulvi, manevi duyguları tahrik eden âlât ve sesler, zarar etmez." buyruluyor. Bakın, helaldir dememiştir, zarar etmez demiştir. Devam ediyor: "İkisi arasında kalan durum vardır ki eşhasa göre değişir." Bu formülle baktığımız zaman aynı aletten haram bir ses de, helal bir ses de çıkarabilirsiniz.
     <br/>
     <br/>
     M.D: Musikiyle ilgili Kuran-ı Kerim'de net bir hüküm yok. En aydınlatıcı bilgileri Peygamber Efendimiz'in uygulamaları ve sözlerinde görmek mümkündür. Bir yerde bir aleti "şeytanın burnuna üflediği" şeklinde nitelendiriyor, bir yerde de kendi yanında musiki icra edilmesine seslenmiyor. Hatta müdahale eden halifelerine "Müdahale etmeyin. Bugün onların bayramıdır." diyor. Düğün ortamlarına girildiğinde yine şer'î daire içindeki eğlencelere bir teşvik olduğunu görüyoruz. Peygamber Efendimiz'in huzuruna gelip onu öven naatları okuyan şairleri biliyoruz. Efendimiz'in vahyin ağırlığından ötürü Bilal Habeşi'ye (r.a.) zaman zaman "Erihna ya Bilal (Bir şeyler oku da bizi rahatlat)" diye talepte bulunduğunu görüyoruz. Sahabelerinin bazılarından özellikle Kur'an dinlemek istediğini ve seslerine, yorumlarına iltifat ettiğini görüyoruz. Kur’an'ın, İslam'ı yücelten şiirlere izin verdiği gibi, hicret esnasında Tale'al Bedru'yu söyleyip "Hoş geldin ya Resulullah" diyen insanlara hiçbir tepki göstermediğini görüyoruz. Peygamber Efendimiz'in dönemini iyi anlayıp, bugüne taşımak önemlidir. İslam, statükocu bir din değildir. İnsan, zaman gelir, aşkı, gurbet duygusunu yoğun yaşar. Bütün bunlar İslam'ın kendisiyle çelişmediği sürece geçerlidir.
     <br/>
     <br/>
     -Yaptığınız müzikte birincil amacınız nedir?
     <br/>
     <br/>
     E.M: Yaratılışım itibarıyla sesler beni hep etkilemiştir. Allah bana bu noktada kabiliyet vermiş. Ben bu noktada, tatmin olarak, zevk alarak ücretimi alıyorum. Bundan sonrası yapmış olduğum faaliyetlerin insanlar üzerindeki tesirleri benim için önemlidir. Umuyorum ki Allah, yapmış olduğum bu çalışmalardan ötürü benden razı olur. Allah'a karşı sorumluluk ve kulluk, benim ölçütümdür. Ben kendi imtihanımla meşgulüm. MÜZİĞİMİZ DIŞLANIYOR
     <br/>
     <br/>
     -Mustafa Bey, siz Beyza Müzik'in de sahibisiniz. Sizin yapımcı olarak sanatçı ölçütünüz nedir?
     <br/>
     <br/>
     M.D.: "Çok şey yapan hiçbir şey yapmazmış" derler. Şu an bir ölçüt ortaya koymak çok zor. Biz bir kere geleneksel, klasik müzik formunu bugüne taşımaya çalışan kişiler değiliz. Yeni şeyler yapıyoruz. Dünyada şu anda sentez müzikler ilgi görüyor. Çalışmanın duygu yönü önemli. Ben eğer buradan zevk almıyorsam, o müziği dikkate almıyorum. Sonra içeriği önemli… Arşivlere girip ilahileri seçmek çok kolay. Ama sadece raflarda kalır. Aynı manayı bugüne taşımak için yeni şeyler yapmak lâzım. O yüzden çok zor beğeniyorum. Avrupa'daki müzik marketlere gittiğimizde, dinî müzik olarak sadece Kudsi Erguner'in albümünü görüyoruz. Bizim hedefimiz, dünyadaki bütün müzik marketlere girebilecek çalışmalar yapmak olmalı. Ama karşılaştığımız en büyük engel, müzik sektörünün bu tür çalışmaları marjinal görmesi. Laik anlayış hayatın içine o kadar girmiş ki, en güzel eseri de yapsanız, müzik marketin "etnik-dinî müzik" kategorisinde bir rafın bir yerine atılıyor. Zaten bir atımlık barutunuz var; sponsorunuz da yok. Kimse bu tür müziklere sponsor olmak istemiyor. Rahat değilsiniz.
     <br/>
     <br/>
     E.M: Dinî mahiyetiyle bize sahip çıkma gayretinde olan insanların müzikal anlamda çok da seçici olamadıklarını görüyoruz. Bunların dışında, müzikal anlamda değerlendiren insanlar ise bu tür albümleri marjinal sayıp bir köşede çakılıp kalmasını istiyorlar. Böyle bir durumda yeni arayışlara nasıl gireceksiniz?
     <br/>
     <br/>
     -İlahi albümlerinin satışlarının, Mehmet Emin Ay'ın "Tale'al Bedru" örneğinde olduğu gibi bir milyona ulaştığı gibi bir gerçek de var. İlahi albümlerinin satış ortalaması, piyasa albümlerinin üzerinde…
     <br/>
     <br/>
     E.M: Mehmet Emin Ay'ın Tale'al Bedru albümünün aranjörü olarak  bizler de bu mutlulukları defalarca yaşadık.
     <br/>
     <br/>
     M.D: Erkan Bey'in Gönül Dili serisi yüz binlerin üzerinde sattı. Ayrıca, birçok arkadaşımızın albüm satışı bugünkü piyasa ortalamasının oldukça üzerine çıkmıştır.
     <br/>
     <br/>
     <br/>
     AHMET ÖZHAN, KENDİNİ TEKEL OLARAK GÖRÜYOR!
     <br/>
     <br/>
     -Ahmet Özhan, "Ezgi, tasavvuf müziğinin yumuşatılıp deforme edilmiş halidir" demişti. Buradan hareketle, müziğinize nasıl bir ad koyacağız?
     <br/>
     <br/>
     M.D: Türkiye'de insanları kategorize etmek ve isim koymak çok sevilen şeyler. Ben bu mozaiğin içinde bir renk olarak duramıyorum. Bizim çalışmalarımızın yüz binler sattığı dönemde medya bizi görmek istemiyordu. Yeni Şafak’tan bir arkadaşımız konuyu gündeme getirmek istedi, o da sağ olsun 'yeşil pop' kavramını ortaya attı! Ondan sonra senelerce kuyudan o taşı çıkarmaya çalıştık. Ahmet Özhan'ın daha önceki çalışmalarına bakarsanız, Tercüman gazetesinin verdiği bir-iki ilahi albümünü görürsünüz. Onun içerisinde de Anadolu'da aile ortamında okunan Şol Cennetin Irmakları, Çağırayım Mevlam Seni gibi şeyler vardı. Bir tarzın tek sahibi kendisini gören anlayış, hep bu tür yorumları yapmıştır. Erkan Bey yaptığı çalışmalarda tasavvuf müziğini modernize etmişse bu bir ezgi değildir ki! Ahmet Özhan'ın Güldeste albümünün altyapılarına bakın, Erkan Bey'inkinin neredeyse aynısı. Siz yapınca başka bir şey de, biz yapınca ezgi mi oluyor?
     <br/>
     <br/>
     E.M: Çok tehlikeli bir yorumda bulunmuş. Mevlana'nın "Şimdi yeni şeyler söylemek lazım" felsefesine de çok oturmuyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25450), [web.archive.org (arşiv bağlantısı)](http://web.archive.org/web/20061014161731/http://www.aksiyon.com.tr:80/detay.php?id=25450)
