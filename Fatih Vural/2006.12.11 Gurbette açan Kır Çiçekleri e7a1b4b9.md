# Gurbette açan Kır Çiçekleri

*Fatih Vural 2006.12.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Çocuk kalbinin saflığında lâhûtî bir musıkî yolculuğuna var mısınız? İngilizce ve Arapça parçaların da yer aldığı bu albüm, âdeta müziğimizin baharını müjdeliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061219161634im_/http://www.aksiyon.com.tr/resim/627/82.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Müziğin en güzel tarafı, hiçbir ayrım yapmaksızın farklı renklere, farklı düşünce ve inançlara kucağını açması olmalı. Ve oradan salıverilen notalarla yükselen nağmelerin, sözlerin kalplerde oluşturduğu ince yankı... Bu pencereden bakıldığında 'çocuk' ve 'müzik' bambaşka bir güzellikle tamamlar birbirini. Ertuğrul Erkişi'nin geçtiğimiz günlerde ikincisini yayımladığı “Teşekkür Ederim Allah'ım” serisi, çocuk kalbinin saflığında Allah düşüncesinin ne derin bir anlama eriştiğini hem ismi hem de içeriğiyle ortaya koymuştu.
   <br>
    <br>
     Bu kez Tarabya Ufuk Koleji öğrencilerinin, yani 'Kır Çiçekleri'nin hazırladığı 'Gurbet' albümü hoş bir sürprizle çıktı karşımıza. Ama bu kez biraz daha büyümüş çocuklar var karşımızda. Çocuklar çalıyor, çocuklar söylüyor; ama sadece kendi anadilleriyle değil. İslâm dünyasının en büyük şairlerinden İmam Busayrî'nin Kaside-i Bürde'sini orijinal dili olan Arapça okuyan genç müzisyenler, ‘Word of Allah’ ile İngilizce ‘İnananlar senin kapında, Allah ismini fısıldar’ diyorlar.  Onları dinlerken, hâl diliyle ‘İnancın tek bir dili vardır; o da gönül dilidir’ dediklerini duyar gibi oluyorsunuz.
     <br/>
     <br/>
     'Kır Çiçekleri'nin tohumlarını bundan yaklaşık dört yıl önce yeni bir şeyler yapmak arzusuyla yanan kolejin üç müzik öğretmeni Ferhat Karaca, Bülent Kars ve Ersin Yıldız atmışlar. Genç öğretmenler, o zamanlar, bir enstrüman grubu kurma düşüncesiyle kurslar açarak öğrencilerini yetiştirmeye karar vermişler. O döneme ait bir de kaset maceraları var. Bazı imkânsızlıklardan ötürü çok da rağbet görmemiş kaset; ama vazgeçmemişler… Ektikleri tohumlar iki yıl sonra yeşermeye başlamış. Bakmışlar ki çocukları artık duydukları şarkıları, gördükleri notaları çalabiliyorlar... Solfej eğitimlerinin de karşılığını aldıklarını görünce, büyüyen balıklar için ‘derenin dar geldiğini’ anlamışlar. Ve denize açılmışlar.
     <br/>
     <br/>
     KASİDE-İ BÜRDE'Yİ ARAPÇA DİNLEMEK
     <br/>
     <br/>
     “Amacımız insanların bazı duygularını hedef almaktı.” diyor, müzik öğretmeni Bülent Kars. Ramazanın ortasında çıkmış bu albümün 40 bine yaklaşan satışı, okun hedefine giderek yaklaştığını gösteriyor. Bu teveccühte, albümün demo kayıtlarını götürdükleri Nil Prodüksiyon'un yöneticisi Dr. Faruk Vural da etkili olmuş. Projenin mimarlarından Ersin Yıldız'a kulak veriyoruz: “Faruk Bey, 'Biraz daha büyüklere hitap edelim' dedi. 'Kaside-i Bürde'yi yapar mısınız?' diye sorduğunda, 'Yaparız' dedim. Ama içimden de 'Kime okutacağız?' diye geçiriyorum. Eve gidene kadar stresten midem ağrıdı.” Ersin öğretmen, eve gidip Kaside-i Bürde'yi dinlediğinde notalarını çıkarmış. Kendisine verilen CD'yi Sudanlı bir bayan yorumlamış: “Okuyan bayan, 30 yaşından aşağı değil. Efektlerle sesini inceltip, çocuksu bir hale sokmuşlar.” Ama yine vazgeçmemiş düşüncesinden: “Çocuklar okur; ama bayağı zor bir parça.” Ve bunu çocuklarına okutmakta zorlanacağını düşünürken birden Arapça bilen öğrencisi Radiya gelmiş aklına.
     <br/>
     <br/>
     Radiya, 13 yaşında. Ufuk Koleji'nin Afrikalı öğrencisi. Kulağa çok hoş gelen isminin daha hoş bir anlamı var: Allah'ı memnun kılan. Eritre'den iki yıl önce ailece göç ettikleri Türkiye'de bu koleje başlamış. Küçük Radiya'nın dilinden Kaside-i Bürde'yi dinlediğiniz zaman onun sizi memnun ettiği kadar, Allah'ı da memnun ettiğini ve ismiyle müsemma bir güzelliği aksettirdiğini fark edebiliyorsunuz. Kaside-i Bürde'de Radiya'ya vokal yapan Ersin öğretmen, ‘Diğer öğrencilerin de çorbada tuzu olsun’ diyerek nakarat kısımlarında genç solistlerine de yer vermiş.
     <br/>
     <br/>
     ÖĞRETMENE NİYET, ÖĞRENCİYE KISMET
     <br/>
     <br/>
     Albümün harcı karılırken öğrencileriyle yaşadıklarını aktarmaya devam ediyor Ersin Yıldız: “Ben, Bülent Kars ve Ferhat Karaca, 5-6 yıldır beraberiz. Her yıl Bosna İlahi Korosu gelir ve bu ballandıra ballandıra anlatılır. Onlar konservatuarlı; ama biz ilköğretim okuluyuz. İlköğretim okulunda haftada iki saat çalışmanın üstüne, öğle tatillerini de koyduk. Akşamları da kalıp bir şeyler yapabilelim istedik. Çocukları çok zaman kendi arabamızla evlerine bıraktık. Çok zor günlerdi.” Geçen zaman, genç müzisyenlerin enstrümanlarından yükselen tınılar ve ağızlarından dökülen sesler, bu zor günlere değdiğini gösteriyor. Bu başarıda velilerin inancının önemli olduğunu söylüyor Ersin ve Bülent öğretmenler. Ferhat öğretmen ise askerde öğrencilerinin özlemi ve albümün heyecanıyla yanıyormuş.
     <br/>
     <br/>
     Öğretmenliğin en zor yanı yetiştirdiğiniz öğrencilerin mezun olup 'uçması' olsa gerek. Böylesi bir hüznü ilk kez bu yıl yaşayacak öğretmenleri, şimdi alttan gelenleri yetiştirme derdinde. Bakın onlar bu ayrılıkların provasını nasıl yapıp da altından kalkmışlar: “Kır Çiçekleri projesinde 30-35 öğrenci yer aldı. Bunlar içinde devlet okuluna devam edenler de, taşınma gibi mecburi nedenlerle okuldan ayrılmak zorunda kalanlar da vardı. Hepsini topladık. Çünkü bu projede hepsinin yer alması anlamlı olacaktı.”
     <br/>
     <br/>
     Size küçük bir sır verelim. Bu albüm fikri, aslında üç öğretmenin kendileri için düşündüğü bir projeymiş: “Biz mi söyleyelim, yoksa çocuklara mı söyletelim, dedik. Daha sonra bunu günahsız ağızlardan dinletmenin doğru olacağını düşündük. 12-13 yaşında 'Gurbet' parçasını okuyan öğrencimiz, bugün piyasadaki sanatçıların çok daha üzerinde bir performansla okudu bu eseri. Şunu gördük ki, biz doğru düzgün Türk müziği eğitimi verirsek 'Halk basit şeylerden hoşlanıyor' mantığı ortadan kalkacak.” Onların derdi biraz da geçmişin müziğini gelecekle kucaklaştırmak. Ersin öğretmen, geçmişte duyduğu bir sözün gerçekliğini sonradan anladığını itiraf ediyor: “Konservatuar yıllarında şöyle duymuştum: 'Dünyada şarkıya başlayıp, sonuna kadar getiremeyen tek millet Türklerdir.' Hakikaten öyle. Bir şarkıyı baştan sona değil, nakarat kısmıyla biliriz. Ecdadımıza baktığımız zaman çok güzel şeyler yapmışlar. Çocukları tembelliğe itmeden halk müziği ve sanat müziği öğrensinler istiyoruz. İleriki zamanlarda da müzik yapacaksa, kendi öz müziğini bilerek yapsın.” Bülent öğretmen ise müziğin yaşadığı yozlaşmadan ve çocukları kötü etkilemesinden mustarip: “Günümüzde sözler ve mesajlar artık çok önemli olmaya başladı. Baktığımızda da sözler ve mesajlarla, belki kasıtlı olmaksızın; ama çocukları kötü yola götüren şeyler üretmeye başladılar. Çocukların gönül dünyalarını o kadar yakalamışlar ki, onların maneviyatlarını zedeliyorlar. Biz, doğru şeylere varmaya çalıştık.”
     <br/>
     <br/>
     MERCAN DEDE BİLMEM; NİYAZİ SAYIN DİNLERİM
     <br/>
     <br/>
     Provalarını izlediğimizde hangi sesin peşine takılıp gideceğimize karar veremiyoruz. Kemanını konuşturan ve albümdeki ‘Word of Allah’ parçasını yorumlayan Lina'nın mı? O Lina ki, dört seneden beri keman çalıyor ve Suna Kan ile bizim bile ismini daha önce duymadığımız Sennur Güzelel'i dinliyor.
     <br/>
     <br/>
     Ya da neyzen Serdar'ın peşinden gidelim diyoruz. Anlatıyor neyle olan yoldaşlığının başlangıcını: “Babamla çarşıda dolaşırken bir ney satıcısı  gördüm. O zaman 7 yaşındaydım daha. Babama 'Onu alalım' dedim. Aldık. Bir hafta içinde kendi kendime üflemeye başladım. Ankara'daydık o zaman. Babamın tayini İstanbul'a çıkınca buraya kaydoldum. Burada kurs verdiklerini duyunca annemler kursa katılmamı istedi.” Serdar'a, “Kimleri dinliyorsun?” diye soruyorum. Vereceği cevap ‘Mercan Dede, babasının etkisiyle de 'Kudsi Erguner' olabilir en fazla diye geçiriyorum içimden. Ama aldığım cevapla kendime gelmekte zorlanıyorum. “Niyazi Sayın'ı dinliyorum. Mercan Dede'yi dinlemiyorum. Çünkü rastlamadım hiç. Niyaz Sayın'ın ney çalışını seviyorum.”
     <br/>
     <br/>
     Genç udi Ahmet Safa'nın yanında alıyorum soluğu. Ud çalmaya üç yıl önce başlamış. Gitar öğrenmek istiyormuş aslında. Ama babası ‘Geleneksel Türk sazı varken, niye gitar öğrenesin ki. Ne gereği var, uda git. Hem daha güzel’ demiş. “Babamların bir tane hocası var. O, 6-7 yıl önce babamlara ders vermişti. 2-3 ay içinde notaların yerlerini ezberledim.” diyor. Kalabalığın karşısında heyecanlansa da biraz çalınca heyecanı geçiyormuş Ahmet Safa'nın.
     <br/>
     <br/>
     Buraya birçoğunun isminin ve hikâyesinin sığmadığı 17 müzisyen, 16 koro elemanı… Bu çocukları görünce Itrî'lerin, Dede Efendi'lerin, Münir Nurettin Selçuk'ların, kabirlerinde artık daha rahat uyuduklarını hisseder gibi oluyorum. Hele de hikâyelerini dinleyip, etkilendikleri üstatların isimlerini duyduktan sonra…
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26125), [web.archive.org (arşiv bağlantısı)](http://web.archive.org/web/20061219161634/http://www.aksiyon.com.tr:80/detay.php?id=26125)
