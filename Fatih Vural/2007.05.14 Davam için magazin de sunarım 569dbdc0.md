# Davam için magazin de sunarım

*Fatih Vural 2007.05.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      “Magazinle işim olmaz” dedi; ama çok geçmeden magazin programı sundu… Yeni albümü “Sevgiliye” ile çıkış yapan Murat Göğebakan, “O programı izleyen bir kişiyi kazanabilirsem, ne mutlu bana.” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070519050639im_/http://www.aksiyon.com.tr/resim/649/82.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sevgiliye… 1997’de “Ben Sana Âşık Oldum” ile okyanusları akvaryumlara sığdırmaya çalışan ve meramını anlatabilme çilesini çekmiş Murat Göğebakan’ın son albümü. 10 yıldır, O’na adanmış şarkıların ardından, bir albümün ithafı… İsmiyle müsemmâ... Bu sebeptendir ki, dört yıl geciktirilmiş bir eserle, Aşk ile açıyor sayfayı… Sözleri Fethullah Gülen Hocaefendi’ye, müziği Çağrı Göktepe’ye ait ezginin, akustik yapıya sadık kalınarak rock altyapısıyla düzenlenmesi ve tasavvuf kulvarından sapmamanın ötesinde, Göğebakan’ın ağır tavırla okuyuşu da, gösterilen hassasiyeti dışa vuruyor. “Yolcu buruk baş gerek / Gözde daim yaş gerek / Huy biraz yavaş gerek/Yoksa yollar aşılmaz” gibi, kelimelerin ötesine geçmiş dizelerin, müzikal anlamda altına girebilme cesaretini Göğebakan ve genç ekibi başarıya dönüştürmüş. “Aşk’ı ciddi bir mistisizm ile okumamız gerekiyordu. Bu albümde Sevgili’ye hitap ediyorsam, Aşk olmak zorundaydı.” diyor. 4 yıl evvel, bir gece yemeğe konuk olduğu Çağrı Göktepe’nin evinde henüz basit bir demo olarak dinlediği parçanın etkisine kapılan Göğebakan, “Bu parçayı ben okuyacağım.” demiş, sözü ve müziği kime ait olduğunu bilmeden… “Sözlerin Fethullah Gülen’e ait olduğunu öğrendiğimde, hiç fark etmez dedim. Bu kadar güzel sözleri Che de yazsaydı, okurdum.” diyor.
   <br>
    <br>
     Sevgiliye’nin çıkış parçası olarak Güz Yaprakları’nı seçen Murat Göğebakan, ilk klibini de müziğinin sertliğiyle fark edilen bu performatif parçaya çekti: “Soft bir parçayla çıksaydık, yine aynı şeyi yaptığımı söyleyeceklerdi.” Yönetmenliğini,  Göğebakan’ın ‘Can yoldaşım’ dediği ve menajerliğini yürüten Yüksel Yılmaz’ın yaptığı klip, Aya İrini’de çekildi. Bir önceki klibi de Ayasofya’da çeken ekip, bu kez 1200 yıllık mozaiklerin sergilendiği ve kapalı tutulan bölümü özel izinle açtırmış. Mezofan tekniği kullanılan klibin dikkat çeken yanı, Göğebakan’ın sıkça fluya düşürülerek, müziğin akışında öne çıkan müzisyene odaklı bir görüntü oluşturulması. Bitişinde de bir deprem havası veriliyor. Aynı mekânda, yakında yayımlanacak Ayrılmam’ın da klibi çekilmiş.
     <br/>
     <br/>
     MÜZİK SAĞLAM, YA SÖZLER?..
     <br/>
     <br/>
     Murat Göğebakan son albümünde üç parçayı yeniden yorumluyor. Bunlardan ilki Barış Manço’nun metafizik bir yolculuğa yelken açtığı efsane şarkısı Gülpembe… Birçok sanatçı tarafından yorumlanan ve adeta tüketim yarışına sokulan Gülpembe için, “Tüketmek değil, unutmamak…” yorumunu yapıyor Göğebakan: “O kadar farklı bir giriş yaptık ki 2 dakika 45 saniyesine kadar şarkının Gülpembe olduğunu kimse anlamaz.” Anadolu’nun en seçkin türküleri arasındaki Ellerini Çekip Benden’i de albümden önce konserlerde sürekli çaldıklarını söyleyen Göğebakan, 31 sene sonra, Yeliz’le tanınan Bu Ne Dünya Kardeşim’i de gündeme getiriyor. Konserlerinde Uzun İnce Yoldayım’ı caz ve funk konseptiyle yorumlayan Göğebakan ve ekibi, Coşkun Sabah’ın bir parçasına yaptıkları cover’ı da bütünlüğü bozacağından, son anda albüme koymaktan vazgeçmiş.
     <br/>
     <br/>
     Bu albümün eleştirilecek yanı yok mu peki? Tabii ki var… Göğebakan’ın yazdığı liriklerin üzerinde hassasiyetle durması gerekiyor. Albümün müzikal yanının güçlü olması, bazı sözlerdeki sıradanlığın defolarını kapatmaya çalışsa da, bazen bunu engelleyemiyor.  Bunların başında da Gözleri Kara Yârim geliyor: “Seni seviyorum / İnan seni çok seviyorum / Ne olur gel / Ne olur bırakma buralarda / Götür beni gözleri kara yârim…” Albümün tonmaister’ı Yüksel Yılmaz da bu fikri haklı bulduğunu belirtiyor. Göğebakan ise yaptığının zor bir iş olduğunu hatırlatıyor: “200 eser kafanızda dönüyor ve birbirine değmiyor. Bir projeye iki yıl yetmiyor. Sözleri dengeye oturtmam gerekiyor. Gözleri Kara Yarim’in müziğine güvendiğimden dolayı, inanılmaz rahat oldum.” “Benim çocuğuma benden daha iyi bakan olabilir mi?” diyen Göğebakan, sözler için destek almayacağını vurguluyor. Hemşerisi ve arkadaşı Feridun Düzağaç’ın liriklerindeki kaliteyi hatırlattığımızda, “Adana’daki ilk dönemlerini bilirim ki Feridun, bir şarkı için yedi, sekiz kâğıdı yırtar atardı.” cümlesiyle destekliyor düşüncemizi.
     <br/>
     <br/>
     HAYATINI DEĞİŞTİREN RÜYA VE DERGÂH
     <br/>
     <br/>
     2002 yılında çıkardığı Ay Yüzlüm albümünü o zamanlar yayımlayacak şirket bulamayan Murat Göğebakan, çareyi kendi şirketi Mediaworx’ı kurmakta bulmuş. Kendi şirketinden çıkardığı dördüncü albüm olan Sevgiliye’den önce, dört albümü daha bulunuyor.
     <br/>
     <br/>
     Göğebakan, müzik dünyasının içine girebilmek için çok sancılı zamanlar geçirmiş. “Yaptığım şarkıları kabul ettirebilmek için, Levent’ten Unkapanı’na yürüyerek gittiğimi hatırlarım.” derken, oğlunun yarın bir gün “Ayakkabı alacağım.” dediğinde boynunu eğmesini istemediği için bu acıları çektiğini anlatıyor. “Unkapanı’na plakçıya gidiyorum, ‘Ne demek lan, okyanusları akvaryuma sığdırmak’ diye dalga geçiyor.”
     <br/>
     <br/>
     Göğebakan, çektiği sıkıntılara sabrıyla karşı koyduğunu, bunu da “Nasibimdi.” dediği, dergâh eğitimi sayesinde başarabildiğini söylüyor: “O dönemde gece kulüplerinde de çalışıyordum. Her şeye rağmen, dergâhta pişmeyi, adam olmayı öğrenmeye çalıştım. Müziğimin farklılığı da bu yüzden.” Müzik yaşamından önce akademisyenlik görevini yürüten Murat Göğebakan, Adana’da Haluk Levent gibi birçok insana da gitar eğitimi vermiş.
     <br/>
     <br/>
     Yaşamının şekillenmesinde Haluk Levent’in önemli bir yeri var. Ziyaretine gittiği ve şöhreti yeni yakalamış Haluk Levent’in bir mecliste kendisini küçük düşüren ifadeleri sonrası evine giden Göğebakan, büyük bir üzüntüyle oğlunun yanına kıvrılır. Ve kendisine büyük bir yol gösterecek rüyaya durur: Mahşeri bir kalabalığın olduğu sahilden denize girer. O kadar yüzmüştür ki, sahil görünmüyordur. Takati kalmamıştır ve dinlenip geriye dönebilmek için üzerine basacağı bir taş arar suyun altında. Kare şeklinde üzeri yosunlu bir kayayı fark eder. Kayanın üzerinde Arapça yazılar yazmaktadır. Taşa basar basmaz, göğe doğru yükselir. Görebildiği sadece ufuktur. “Ya Rabbi şöhret denen şey bu mu? Ben bunu şimdi tattım Allah’ım.” deyip uyanır. Çok geçmeden, Fevzi Baba ve Kadir Ağabeyi ile tanışacağının da habercisidir bu rüya. Ve dergâh eğitiminin… Görevi ise ehl-i dergâha çay dağıtmaktır.
     <br/>
     <br/>
     İNSANLARA KENDİMİ SEVDİRMEK ZORUNDAYIM
     <br/>
     <br/>
     Kendisiyle ilgili bazı yerlerde “Açım” şeklinde demeçler çıksa da, Göğebakan bunu söyleyecek karaktersizlikte olmadığını dile getiriyor: “İnsanım, umutsuzluğa düştüğüm oldu. Ama o dönemde bile hiç aç kalmadım. Karnın doyuyor mu, bu önemli. Rızkı ancak Allah verir.”
     <br/>
     <br/>
     “Magazinle işim olmaz.” deyip de çok geçmeden reytingi yüksek bir magazin programını sunan birisi için ne düşünürsünüz? Tutarsızlık… Göğebakan’ın, Show Tv’de tek bölümünü sunduğu programdan bahsediyoruz. Bu ‘tutarsızlığı’ açık yüreklilikle söylediğimiz Murat Göğebakan’ın karşılığı, uzunca bir ‘off the record’un ardından dökülen şu ifadelerle yansıyor: “Yolda gelirken telefon çaldı; 30,7 share almışız. AB’de 7. sıradayız. O saatte beş milyon kişi televizyon izliyorsa, 1 buçuk milyon kişi yapar bu. Ben orada bir kişiye kendimi anlatıp anlatamadığıma bakıyorum. İnsanların bizi sevme zorunluluğu yok; ama biz insanlara kendimizi sevdirmek zorundayız.”
     <br/>
     <br/>
     Belçika’da verdiği bir konserde karşılaştığı manzara da çok etkilemiş Göğebakan’ı: “İnanılmaz marjinal bir kız ve yanında başörtülü bir bayan kardeşim. Kuzenlermiş… Beni ilgilendiren, o marjinal olanıdır. Öbürü zaten benim bir kardeşimdir. Ama benim davam, o marjinal kardeşimi kazanmak üzerinedir.”
     <br/>
     <br/>
     Albümü dışında, en son, müzikal yönetmenliğini Garo Mafyan’ın üstlendiği ve Fethullah Gülen Hocaefendi’ye ait 10 şiiri bestelediği Bahar albümünde, ‘Hiç’ ve ‘Her Yerde Seni Ararım’ şarkılarını okudu Murat Göğebakan. Röportaj yaptığımız anda, albümü daha dinleyememişti. Fethullah Gülen’in kaleminden çıkmış şiirlerin, Garo Mafyan’a teslim edilmesinin ise isabet olduğu düşüncesindeydi: “Böyle bir projeye elbette ki hayır diyemezdim.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27404), [web.archive.org (arşiv bağlantısı)](http://web.archive.org/web/20070519050639/http://www.aksiyon.com.tr:80/detay.php?id=27404)
