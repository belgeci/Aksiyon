# Bu şarkıları Gülen’le yan yana yapmayı isterdim

*Fatih Vural 2007.05.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Garo Mafyan, Fethullah Gülen Hocaefendi’nin şiirlerini bestelerken, o şiirlerin hikâyesini, Gülen’in yaşadığı duyguları kendi ağzından dinlemeyi çok istemiş: “Keşke bu süreci, birbirimizden uzakta yaşamasaydık.”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070813194018im_/http://www.aksiyon.com.tr/resim/651/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türk popunun seyr-ü seferinde Garo Mafyan, ayrıcalıklı isimlerin başında geliyor. Barış Manço’dan Ajda Pekkan’a, Leman Sam’dan Zerrin Özer’e kadar birçok sanatçının yine birçok ünlü eserine imza atmış bir müzik adamı olmasının yanında, Mafyan, Türkiye’de senfonik müziği kulaklarımıza yerleştiren İstanbul Gelişim Orkestrası’nın da kurucuları arasında yer alıyor. Usta müzisyen, yakın zamanda “Bahar-Garo Mafyan Şarkıları” isimli albümde, Fethullah Gülen Hocaefendi’nin yüreğinden dökülen on şiiri nağmeleyerek oldukça önemli bir işe imzasını koydu. Popüler müziğin usta ismi, bu farklı müzikal yolculuğu Aksiyon’a anlattı.
   <br>
    <br>
     -“Bahar-Garo Mafyan Şarkıları” albümü için birlikte çalışma teklifini ne zaman aldınız?
     <br/>
     <br/>
     Teklif 14-15 ay önce geldi. Yusuf Bey, Ankara’dan İstanbul’a gelerek, “Kırık Mızrap’tan şiirlere Garo Mafyan besteleri istiyoruz.” dedi. Ben de “İçinde senfonik besteler ister misiniz?” dedim. “Muhteşem olur.” dediler.
     <br/>
     <br/>
     -Prodüksiyon aşaması ne kadar sürdü?
     <br/>
     <br/>
     Solistlerin seçimi, okumaları da sayarsak, oldukça uzun bir zaman aldı. Okumalar çok çabuk yapıldı. Şarkıcı seçimini Yusuf Bey yaptı; ama onların ses rengine göre parçalar olması gerektiğinden bir fikir teatisinde bulunduk. Birlikte “Yabancı solistler de olursa iyi olur.” dedik. Bana çalışmak istedikleri sanatçıların CD’lerini yolladıktan sonra anlaştık.
     <br/>
     <br/>
     -Daha önce böyle dinî motifler taşıyan albümlerde yer aldınız mı?
     <br/>
     <br/>
     Elbette. Barış Manço’nun da metafizik vurgusu çok güçlü şarkılarının çalışmalarını yapmıştık. Bestecinin amacı, müziği en iyi şekilde yansıtmaktır. Barış’la 6-7 albümde çalıştık. Şarkıyı kendince hazırladıktan sonra sabahleyin gelir, evimde beraber çalışırdık. Şarkıyı yazarken, yaşadığı duyguları uzunca anlatır, ne hissettiğini söylerdi. Bu, benim için önemliydi; çünkü müziğini yapabilmem için şarkının sözlerini iyi tanımak zorundayım. Her zaman için besteciye, sözleri yazan kişi ya da sanatçı sorulur. Bir gün birisi çıkıp da tam tersini yapıp, sanatçısına “Bu şarkının bestecisi hakkında ne düşünüyorsunuz?” diye sorsa. O nedenle, dönen kliplerde her zaman için besteci ve müzisyenin altta yazması gerekiyor.
     <br/>
     <br/>
     KIRIK MIZRAP'I OKUYARAK BESTELERİ YAPTIM
     <br/>
     <br/>
     -Fethullah Gülen’in şiirleri için nasıl uygulamalarda bulundunuz?
     <br/>
     <br/>
     Bazı standartlara, müziğin kurallarına dikkat etmek gerekiyordu. Bu nedenle bazı şiirler uzun olduğu için onları repertuardan çıkardık. Bana öncelikle Fethullah Gülen’in şiir kitabı Kırık Mızrap’ı verdiler. “Garo Mafyan’ın beste skalası çok geniş.” dedikleri anda çalışma başladı. Kitabı okuduktan sonra seçilen şiirler üzerinde beste çalışmalarına başladım. Kitabı tamamen okudum. Ben yasaklanmadığı sürece her kitabı okurum. Kendime göre okurum. “O sözleri müzikle nasıl bir noktaya taşırım?” diye düşünürüm. Kırık Mızrap’ta da böyle oldu. Bir emek verilip bir kitap yazılmışsa, yazan insanın ne hissettiğini anlamak lazım.
     <br/>
     <br/>
     -Sayın Gülen’le bir araya gelip, albümü konuştunuz mu?
     <br/>
     <br/>
     Hayır; ama sağ olsun kendileri bir kitaplarını imzalayıp, bana yollamışlar. Bazı şarkılar vardır ki, sahibi o şarkıyı yazarken, sizin de onun yaşadıklarını bilebilmeniz için yanında olmanız gerekir. Fethullah Gülen de böyle birisidir. Keşke bu sözleri yazdığında yanında olsaydım, yanında 5 ay kalıp da, beraber çalışabilseydik. Yani bu süreci uzaktan değil de birlikte yaşayabilseydik.
     <br/>
     <br/>
     MÜSLÜMANLARLA İÇ İÇE OLMAKTAN MUTLUYUM
     <br/>
     <br/>
     -“Fethullah Gülen şiirleri için Garo Mafyan ilginç bir seçim.” yorumuna katılıyor musunuz?
     <br/>
     <br/>
     Ben her insanın fikrine sonsuza kadar saygılıyım. Kimse birbirini gözlerinden tanıyamaz. Bir insanın fikirlerini tanımak zorundasın. Karşımızdakini tanımadan hiçbir fikir yürütmeye hakkımız yok. Benim eşim çok heyecanlı biridir. Biz aramızda kişilik olarak 80 maddede anlaşamayız, ama 20’sinde öyle güzel anlaşırız ki! O 20 şey, bir ilişkiyi uzun süre götürebilmek için en önemli 20 şeydir. Ben 1977’de Müslüman bir bayanla evlendim. Ağabeyim de sonradan Müslüman oldu. Eşime ve sevdiklerime duyduğum saygıdandır ki kandillerde, ramazanda, mübarek günlerde ağzıma bir gram alkol koymam. Ne eşim benim bayramlarımı unutur, ne de ben eşimin bayramlarını unuturum. Allah’la arama kimseyi karıştırmam. İstanbul Kadıköy’de doğup büyüdüm. Bu vatanın insanıyım ve “Hayatım boyunca bu bayrak altında yaşayacağım.” demişimdir. Ailem de bu bayrağın altında doğdu. Dedem, Cumhuriyet’in ilk doktorlarından Levam Aşçıyan. Eniştem de Türk Dil Kurumu’nu kuran Agop Dilaçar’dır. Kendisi Atatürk’e çok yakın bir insandı. Ama konu ondan açıldığında, başını ve kalbini göstererek “Atatürk buradadır.” derdi. Ailemden çok şey öğrendim. Ama din konusunda ne konuşurum, ne konuştururum. Bütün dinler için bu geçerli. Çocukluğumda bu hoşgörüyle büyüdüm. Büyüdüğüm köşkün karşısındaki köşkte Bursalı bir şıh vardı. Hıristiyan olduğum halde, bana İslamiyet’te insanlık üzerine anlattığı güzel şeyleri unutamam. Kolejde okurken, din öğretmenim Mustafa Bey öyle güzel bir din eğitimi verdi ki, onun sayesinde bir sürü duayı ezbere bilirim. Benim yaptığım iş müzik. Ben müzikal eleştiri isterim. Dersin ki “Ben bu albümü beğenmedim ya da beğendim.” İşte o zaman tartışırız.
     <br/>
     <br/>
     -Müzikal yönden bakarsak…
     <br/>
     <br/>
     Ortada müzik varsa, her şeyden önce iyi olup olmadığına bakarım. Müzik öyle güçlü bir duygu ki, hiçbir şeye benzemiyor. Dünyadaki tek ortak lisan. Kimse Bach’ın kilise orgcusu bir papaz olduğuna bakmaz. Bach, yaptığı muhteşem müzikle bilinir. Mozart, gerektiğinde Requiem gibi dinî temaları çok yüksek harika bir beste yaparken, Türk Marşı gibi bambaşka bir şey de bestelemiştir. Ben de, bu albümde parçayı güçlendireceğine inandığım rock tınılarını bile kullanmaktan çekinmedim.
     <br/>
     <br/>
     <br/>
     <br/>
     YUSUF KULAKSIZ (DÜNYA MÜZİK GENEL MÜDÜRÜ): GARO MAFYAN
     <br/>
     AKLIMIZA GELEN İLK İSİMDİ
     <br/>
     <br/>
     Daha önce değişik formatlar yapıldı. Onlar, belli yaş gruplarına hitap ediyordu. Gençler daha çok pop dinliyorlar. Bu albüm tam da bir pop albümü değil. Senfonik müzikte, kendi öz enstrümanlarımız olan ney ve bağlama ile dünya enstrümanlarını buluşturduk. Bu da kendi içinde bir hoşgörü taşıyor.
     <br/>
     <br/>
     Pop deyince akla gelen ilk isim Garo Mafyan’dır. Bizim de aklımıza ilk gelen isimdi. Onno Tunç yaşasaydı, onu da düşünürdük. Bu alanda üstat bir isim olması bizim için çok önemliydi. İnsanî kalitesi de, bu albümün özünü yansıtır diye düşündük ve yanılmadık. 14 ay, hiçbir sorun yaşamadan çalıştık.
     <br/>
     <br/>
     Albümün pop içerikli olması noktasında gönlüm çok rahat. Ortaya çıkan bir ‘cıstak’ albümü değil. Söz ve müzikler o kadar uyuştu ki, Üstad anlatılırken o hüznü duyuyorsunuz.
     <br/>
     <br/>
     Garo Mafyan, Fethullah Gülen Hocaefendi’nin o şarkıları hangi ruh hâliyle yazdığını, kendi dilinden dinlemeyi çok istiyordu.
     <br/>
     <br/>
     Kırık Mızrap, öz değerlerimizin en damıtılmış hâlidir. Bunu dünyaya, onların kabul edecekleri formatta duyurmak istedik. Bir İngiliz’e, Fransız’a dinlettiğimizde bu tadı alabilecekler mi? Kesinlikle, evet.
     <br/>
     <br/>
     Yorumcuları seçerken, sanatları kadar insanlıklarıyla da topluma örnek insanlar olsun istedik. O nedenle, masa başı kararları almadık. Yurtdışından seçilen sanatçılar, kendi ülkesinin insanına, yapılan şarkıların ruhunu geçirebilecek en yetkin insanlardır.
     <br/>
     <br/>
     Türkçe bir dünya dili olmaya doğru gidiyor. Bu çocuklar buraya bu dille yarışarak geliyorlar. Biz istiyoruz ki bu çocuklar, bu albümdeki şarkıları ezberleyerek bu yarışmalara gelsinler.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27537), [web.archive.org (arşiv bağlantısı)](http://web.archive.org/web/20070813194018/http://www.aksiyon.com.tr:80/detay.php?id=27537)
