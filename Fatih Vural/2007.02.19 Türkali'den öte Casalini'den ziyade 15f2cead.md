# Türkali’den öte Casalini’den ziyade

*Fatih Vural 2007.02.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Zeynep Casalini’yle, iki yıl önce Nihayet albümünde tanışmıştık. Nisan’da çıkacak albümünün provasını yaparken, Aksiyon’a müzikteki ve Türkali ailesindeki yerini anlattı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090124100633im_/http://www.aksiyon.com.tr/resim/637/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090124100633/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090124100633/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090124100633oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090124100633oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Dedesi Türk edebiyatının usta kalemi Vedat Türkali. Dayısı, çağdaş Türk sinemasının en önemli senarist ve yönetmenlerinden, aynı zamanda şair ve çevirmen Barış Pirhasan. Annesi, eskilerin gazetecisi, şimdinin tiyatrocusu Deniz Türkali. Ve babası İtalyan şarkıcı Ernesto Casalini. Bu kadar önemli isimlerin hayatını çevrelediği kişi, Zeynep Casalini. Ama hepsinden bağımsız, kendi başına, kendi şarkısını söylüyor. Ona göre, zaten etrafındakiler bunu istemeyecek türden, “vur-kaç yapmayacak, inandıkları şeyin arkasında duracak insanlar.”
   <br>
    <br>
     Casalini, ilk solo albümü Nihayet’i Kasım 2004’te çıkardığında, tek derdinin müzik olduğunu anlatmak istercesine söylüyordu şarkılarını. Bu titizliğin arkasında önemli isimlerin olduğunu düşünenlerin karşısına, albümün kartonetini okuduklarında Sezen Aksu’dan başka kimse çıkmadı. O da, Duvar isimli bir parçanın üç ortağından biriydi. Birbirinden bağımsız; ama kendi içinde bütünlük taşıyan şarkılara çekilen özenli ve gösterişten uzak klipleri de Casali’nin söylemek istediklerine aracılık etti.
     <br/>
     <br/>
     DİYARBAKIR’DA MÜZİĞİN GÜCÜNÜ GÖRDÜM
     <br/>
     <br/>
     Avrupa’daki emsalleri gibi pop cemaatinin üyesi olmak için her yolu mubah görenlerin aksine, taşın yerinde ağır olduğunu Casalini bugünlerde Dokunma Bana isimli şarkısına çektiği kliple gösteriyor. Bu şarkının 64 şarkılık bir complation albümün içinde yer alması ve bu albümün tek yeni şarkısı olması, kimilerine göre hayal kırıklığı, kimilerine göre  ise merak uyandıran bir sürpriz. Meraklıları en az iki ay daha beklemek zorunda kalacak; ama bu strateji yeni plak şirketine ait.
     <br/>
     <br/>
     Zeynep Casalini şarkı söylemeye 18 yaşında, tiyatrodan müziğe geçerek başlamış. Türk popunun Aşkın Nur Yengi ile ayağa kalkmaya hazırlandığı bir dönemde… Sekiz yıl boyunca arkasında sahne aldığı isimler Sibel Alaş’tan Ajda Pekkan’a kadar uzanıyor. Ama onun için en önemlisi, vokalistliğe yanında nokta koyduğu Sezen Aksu. Hatta onun, kendisine söylediği “Eğer bir iş olacaksa zaten olur. İtip, kakmakla kimseyi bir yere getirmezsin” sözünü anımsarken, gözleri parlıyor. Birlikte gittikleri Diyarbakır konseri aklından hiç çıkmıyor. “Durmadan yağan yağmurun altında, yüz binlerce insanın bizi dinlediğini düşününce şimdi bile doluyor gözlerim. Hepimiz ağlamaktan perişan olmuştuk. Sezen, bizler; ama en çok da seyirci…”
     <br/>
     <br/>
     Trafikten, gürültüden bunalmış bu şehirde insanların dahi birbirini sevmediğini söylerken, kendi payına düşenin İstanbul’u sevmemek olduğunu anlatıyor. Diyarbakır’da yaşadıklarını İstanbul’da yaşayamayacağını bilmesi de bundan. Gözlerini, yine Anadolu’ya çeviriyor: “Aman başka zaman giderim, derken Anadolu’yu kaçırıyoruz. Bunun ‘aman’ı falan yok.”
     <br/>
     <br/>
     Sezen Aksu’ya dairliğini “Tamamen doğru zaman, doğru mekân, doğru insan meselesi…” diye tanımlarken, müzikteki yerini 30 yaşında bulduğunu söylemeden geçmiyor. O yaştan sonra, kendi şarkılarını söylemeye başladıktan sonra, Sezen’siz attığı adımların Anadolu’da sesi çıkar mı diye düşündüğünde karamsarmış, aslında. “Kütahya’da vereceğimiz konserde 100 bine yakın insan vardı. Benden sonra Kıraç sahneye çıkıyordu. Menajerimden dışarıda büyük bir kalabalığın olduğunu öğrenince, ‘Kıraç çıkacağı için böyledir’ demiş, azar işitmiştim. Menajerim ‘O zaman bu kadar erken gelmezlerdi’ dedi. Sahneye çıktığımda ellerindeki posterleri görüp, şarkılarımı tek bir ağızdan okuduklarını duyunca, gerçeği fark ettim.” Bu sahneler, Osmaneli’nde, Mersin’de, Adana’da da yaşanmış.
     <br/>
     <br/>
     NAKARAT ŞARKICILARININ KARŞISINDAYIM
     <br/>
     <br/>
     Müziğinizi dinleyiciye geçirebilmenin tek bir yolu vardır, o da samimiyet. Yönetmen Mete Özgencil’in kendisine seneler önce “Kameraya baktığında, söylemek istediklerini gözlerinle anlatabiliyorsan, sen olabiliyorsan, zaten herkese ulaşırsın” öğüdünü hiç unutmamış Zeynep Casalini. Sadece güzelliğe oynayan, yakaladığı iki kelimenin üzerine oynayıp nakarat şarkıcılığı yapan insanlarla aynı yöne gitmediklerine inanıyor. Bu düşüncesinin çok sıkıntısını çektiğini ekleyerek… İtalyan-Türk kültürü içinde büyümesiyle bir sürü rengi aynı anda görebilmeyi öğrenmiş. “Bu sabah, Neşet Ertaş dinledim. Yaptığı inanılmaz zor ve güzel bir müzik. Her müzisyen onu dinlemeli. Quincy Jones hayranıyken, Arif Mardin’in son keşfi Raul Midon’ı dinliyorum bu aralar.”
     <br/>
     <br/>
     ÇOCUKLUĞUMU BODRUM’DA BIRAKTIM
     <br/>
     <br/>
     Casalini’yi canlı izlediğinizde, arkasındaki müzisyenlerden hiçbir zaman kopmadığını, onları onore ettiğini görüyorsunuz. Bunun en güzel örneklerini Sezen Aksu’da yaşadığını; fakat kendi camiasında solistlerin, kendi müzisyenlerine tepeden baktıklarını söylüyor. Hatta annesi bile “Sen başkasın ama kızım.” diyormuş. “Hayır, ben başka, onlar başka değil. Ben göz önündeyim; ama beni orada taşıyan orkestram. Deli gibi bir emek veren insanların atlanmasına içerliyorum.”
     <br/>
     <br/>
     Zeynep Casali’ni, İstanbul’dan nefret ediyor. Bu şehirde neredeyse herkesin, kendisi gibi mutsuz olduğunu fark etmiş. Bodrum’da dedesi Vedat Türkali ve anneannesinin yanında geçirdiği çocukluk günlerini çok özlüyor. Bodrum’u, Bodrum’ken yaşamış olmanın gururunu taşır gibi… 2 yaşında gittiği Bodrum, Ege’nin kendi halinde bir sahil kasabasıymış. Annesinin Abdi İpekçi yönetimindeki Milliyet’te çok yoğun çalışması nedeniyle almışlar bu kararı. Orada gündüzleri çocuk yuvasına giderken, arta kalan zamanlarda dedesi ve anneannesinin sıcaklığı içinde geçirmiş zamanlarını. Bodrum’a ilk gittiği dönemin bir iki yıl sonrasında annesi, onu İstanbul’a geri getirse de, başladığı yuvadaki mutsuzluğu dedesinin gözünden kaçmamış. Torununun ellerinden tutarak, “Toparlan, Bodrum’a dönüyoruz.” demiş. Bugün dedesi Vedat Türkali’nin ‘en sevdiği torunu’nun kendisi olduğunu söylemesi de bundan olsa gerek.
     <br/>
     <br/>
     İlkokul dönemine kadar devamlı kaldığı Bodrum’da, edebiyatçı ve düşünce adamı dedesini gözlermiş, genç sanatçı. “Odasına kapanır yazardı, ben de ‘Ne zaman bitecek’ diye kapısını çalar, parka götürmesini beklerdim. ‘Çalışmam hiçbir zaman bitmeyecek’ deyip sinir ediyordu beni. Bu yaşa geldi, hâlâ bitmedi.” O günlerde dedesi sürekli okuduğu için, torununu da hep bu yönde teşvik etmiş. Ama o zamanın Bodrum’unun baştan çıkarıcılığı karşısında ‘Bir yere kadardı’ diyor. Dedesiyle ilgili aklında yer eden sahnelerin başında, evdeki sohbetler geliyor. “Evde inanılmaz sohbetler oluyordu. Evimizi ziyaret eden birçok edebiyatçı, sanatçı, politikacıyla sosyalizm, komünizm üstüne konuşmalar yapılıyordu. Aileme göre çok aşağıda olan siyasi bilgilerimin hepsini aşağı yukarı oralarda aldım.” Dedesi ve anneannesinden, kendisiyle çocuk olabildikleri için, çok etkilenmiş Zeynep. “Hep beraber yüzmeye, pazara gidiyorduk. Bodrum Kalesi’ne çıkıyorduk. Hele sonbaharın tadı bir başkaydı.”
     <br/>
     <br/>
     KIZIMLA ARAMI İSTANBUL BOZUYOR
     <br/>
     <br/>
     İstanbul’dan kaçtığında her şeyi unuttuğunu söyleyen Casalini, Behramköy’e kaçmayı seviyor. Geçtiğimiz günlerde orada olduğumu söylediğimde, iç geçiriyor. “Behramköy kahvesinin sahibi Taner Bey’in anlattığı hayatın basitliği, güzelliği karşısında her şeyi unutuyorum. Balığa çıkan insanlar, yemek yapan kadınlar… Ben öyle yaşamak istiyorum. Çünkü yıldım açıkçası.” Eskiden Bozcaada’ya hayran olduğunu, keşfedildikten sonra oranın da değerini yitirdiğini söylüyor.
     <br/>
     <br/>
     Kızıyla yaşadığı ilişkiyi, İstanbul’a bağlıyor Zeynep Casalini. Bu ilişkinin zorluğunu, İstanbul’da yaşamanın gerektirdiği davranış ve önlemler olarak açıklıyor. Kendi gözümüzle de fark ediyoruz bu tatlı çekişmeyi. Ceren, akşam annesinin konserine gelmek isterken; annesi, onun yarın okula gideceğini söyleyerek reddediyor bu isteği. İstanbul dışında bir yerde yaşasalardı, daha mutlu olacaklarını belirtiyor. “Behramköy’de yaşasaydık, kızımla ilişkimiz çok daha iyi olurdu. Hadi kızım domatesleri ek, biberleri topla gibi diyaloglar umarım hayal olarak kalmaz.”
     <br/>
     <br/>
     Yanında büyüdüğü dedesi, şarkıcılığı için “Kızım sen çok şöhretli olmuşsun yahu” derken; annesinin, şarkılarını beğendiğini duygulanıp ağlamasından anlıyormuş, Casalini. En ilginci ise İtalya’da yaşayan babasının “Niye Napoliten söylemiyorsun?” demesi. Babasının isteğine rağmen, o yaptığı işte kararlı görünüyor. Aldığı yola bakılırsa, haksız da sayılmaz.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=26762), [web.archive.org (arşiv bağlantısı)](http://web.archive.org/web/20090124100633/http://aksiyon.com.tr:80/detay.php?id=26762)
