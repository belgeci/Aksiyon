# Biz ruhları sallıyorduk, şimdikiler bedenleri

*Fatih Vural 2007.05.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Popüler müziğin usta ismi Erol Evgin, “ruhu geri plana atıp bedene odaklanmakla” suçladığı
      <br>
       günümüz müziğinin gidişatından pek memnun değil:“Böyle giderse çocuklarımız şarkısız kalacak.”
       <br>
       </br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090124031818im_/http://www.aksiyon.com.tr/resim/651/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090124031818/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090124031818/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090124031818oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090124031818oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   38 yıllık müzik yolculuğunda en anlamlı zamanları paylaştığı iki dostu, ara duraklarda otobüsten inmiş. Tek başına baktığı camda gözleri, hayatın hüzün yüzünü yansıtıyor. Melih Kibar’sız, Çiğdem Talu’suz eksik şarkılara, şimdilerde bazen Selma Çuhacı, bazen oğlu Murat Evgin refakat ediyor. Aynı anda hem geçmişi, hem de şimdiyi var edebilme gücü yoruyor belki; ama Kurtuluş Savaşı’nda Rize’den İstanbul’a silah taşıyan bir milis grubunun askerî eğitim almış üyesi Zekeriya Reis’in torunu o. Bunu yıllar sonra, Rize’de verdiği bir konserde öğrendikten sonra “Kim bilir, oğlumun benim hakkımda bilmediği ne çok şey vardır.” diyor. Rizeli bir anne ile Vanlı bir babanın beş çocuğundan dördüncüsü… Mimar Sinan mezunu bir mimar, 80’lerin rüzgâr üflese uçacak müzikal oyuncusu, aynı dönemler Yeşilçam sokağına girmiş... Ve Ahmet Necdet Sezer’in Bülent Ecevit’e Anayasa kitapçığını fırlattığı günden beri ressam… Ama en çok da iki sene sonra sahnedeki 40. yaşına erecek imrenilesi yaşamıyla örnek bir müzik adamı… Her hayat, sahibinin yanına kâr ise, bu dünyada çoktan zengin olmuş görünen Erol Evgin, kendisine dair bilinmeyenleri Aksiyon’a anlattı.
   <br/>
   <br/>
   -Müzik, mimari, resim, sinema, müzikal… İnsan bu kadar bölünürken bile, sanata dairliğini sorgulayabiliyor mu?
   <br/>
   <br/>
   Sorgulamaz mı? Ben mimarlık eğitimi aldım. Mimarlık eğitimi, insanın sürekli kendisine soru sorduğu, sebep-sonuç ilişkisini diri tuttuğu bir eğitimdir. Şu anda kullandığımız, çevremizi saran her şey, mimari bir elemandır ve hepsinin ölçüsü insan bedenidir. Müziğe başladığım 60’lı yıllarda Türk sanat müziği çok ileriydi. Popüler müzik, yeni filizleniyordu. Pop müziğin kentleşmenin sesi olacağını hissettim. Halk müziği, toprağın sesidir, saftır, pürdür. Her şeyi söyleyebilirsiniz. Ayıbı, günahı pek sorgulanmaz. İsyanı dile getirdiğinizde doğal karşılanır. Klasik müzik ise merkezî otoritenin himayesinde gelişmiş, daha süslü bir müzik türüdür. Bu ikisi de kentleşme ve endüstrileşmede insanlara yetmez. Kentin temposu, ritmi başkadır. Onun müziğini yapmak gerekir. Popüler müzik, kentin türküsü, folklorudur.
   <br/>
   <br/>
   -97’de çıkardığınız ‘Sen Unutulacak Kadın mısın’a kadar uzun bir ara verdiniz müziğe. Şimdilerde tüketime endekslenen kent türkülerinde, onca araya rağmen Erol Evgin’i kalıcı kılan ayraç neydi?
   <br/>
   <br/>
   60’larda kentin türküsü diye, bir şeyleri hissederek yola çıktık. 70’lerde Zeynep Talu ve Melih Kibar’la bir ekip oluşturduk. Üçümüzün ortak yanı, kimlikli bir kent türküsü oluşturmaktı. Bir ülkenin popüler müziği, o ülkenin topraklarından hayat bulmalıdır düşüncesini taşıyorduk. Ondan önce, yabancı müziklerden aktarılarak geldi bize pop müziği. 70’lerde bu bilinci oturttuk ki, o şarkılar bugün 30 yaşına bastı. Halen popüler müziğin klasikleri olarak varlar. Çiğdem’in aramızdan ayrılışından sonra onun kadar güçlü bir söz yazarı bulamama endişesiyle şiirlere yöneldim. Bedri Rahmi Eyüboğlu, Bekir Sıtkı Erdoğan’ın şiirlerini besteledim. 90’lı yıllara gelindiğinde pop müzikte başka bir patlama oldu. Dünyada da ‘sound’ müziği diye bir şey oluştu. 70’li yıllarda insanı yüreğinden yakalayan sözler, şarkılar, yorumlar vardı. İnsanların ruhunu sallamak önemliydi. Şimdi insanların bedenini sallamak önemli… Güçlü ezgiler, derin sözler azaldı. 70’li yıllarda sağdan veya soldan ülkeyi kurtarmaya kalktık. 90’lardan sonra her şey daha bireysel... O bireysellikte müthiş bir tüketim var. Dolaplarımızı karıştırdığımız zaman kendimizden utanacak halde yaşıyoruz. Yine de unutmayalım ki, Türk halkı müziksever bir halktır. Birini bağrına bastığında, ondan kolay vazgeçmez. Sustuğunuz zamanlarda da, sizi unutmaz.
   <br/>
   <br/>
   ABD’DE YAŞLANINCA DEĞERLİSİN, BİZDE...
   <br/>
   <br/>
   -Temsiliyeti önemseyen bir toplumda, sanatçının yaşam tarzının da aykırı olmaması lazım gelmiyor mu?
   <br/>
   <br/>
   Tabii, sanatçının bir duruşu olmalı. Sanatçı moral vermeli insanlara. Müziğe başlarken, zirveye çıkıp aşağı inmiş sanatçıların, küsmüş ve ekonomik sıkıntı içindeki hâllerine üzülürdüm. Bir kural koydum kendime, “Ben böyle olmayacağım.” dedim. ABD’ye bir organizasyonla, 1983 yılında, ilk kez gittiğimde ünlü sanatçılarla tanıştım. Yaşlarını almışlar, geçmiş dönemleri; ama bir salona girdikleri zaman insanlar ayağa kalkıyor ve o sanatçının hit şarkısı çalıyor. 1940’lı yılların müzikal yıldızı Ruby Keeler diye bir hanımefendi vardı. Çok yaşlı olduğu için koluna girmiştim. Salona girdik, bin kişi ayağa kalktı; müzik sustu ve Ruby’nin şarkıları çalmaya başladı. Bu toplumsal vefa, yalnızca sanatçıya gösterilmiyor. Halkın da “Bakın işlerimizi iyi yaparsak, yaşlandığımız zaman biz de böyle olacağız.” demesi anlamına gelir bu. O zaman, yaşlanmaktan, bir köşeye atılmaktan korkmaz insanlar. ABD’de yaşın bir avantaj hâline gelebileceğini, saygı oluşturduğunu öğrendim. Müzikte, politikada eskiyen, birikimli insanların neden bir köşeye atıldığını çok merak ederim. Şimdi benim neslimdeki sanatçılar, ölseler bile Barış Manço, Cem Karaca gibi ya da Sezen Aksu ve benim gibi sapasağlam ayakta duruyorlar. Bu, çok güzel…
   <br/>
   <br/>
   - POPSAV’ı kuran ve halen danışma kurulunun başında olan Erol Evgin’e atfen soruyorum. Türk müziği satış anlamında en kötü dönemlerini yaşıyor. Ama yalnızca dinleyicide suç aramak doğru mu? Gittikçe nitelik kaybeden, anı kurtarmaya çalışan sanatçıların; bedenini öne çıkaranlara albüm yapan prodüktörlerin hiç mi suçu yok?
   <br/>
   <br/>
   Olmaz mı?  Bu, külliyen oluşan bir bozukluk. Ben korkuyorum ki, böyle giderse çocuklarımız, ya da torunlarımız şarkısız kalacaklar. Burada en büyük sorumluluk, sivil toplum kuruluşlarına düşüyor. Bizim müziğe başladığımız, 45’lik plaklarla çalıştığımız yıllarda Unkapanı zihniyeti vardı. Bu geçecek diye hayal ederdim o zaman. “Bu insanların çocukları, babalarından daha ileri olacak ve bu, bir sektör hâline gelecek.” diyordum. Ne yazık ki çocuklar, babalarından geri oldular.  Çünkü o babalar tezgâhtan yetişmiş insanlardı. İşin bütün sıkıntılarını çekmiş insanlardı. Çocuklar hazıra kondukları için müzik maalesef kültür düzeyi yüksek bir sektör hâlini almadı. İş dünyası da buna yaklaşmıyor. Yabancı firmalar, Türkiye’ye geldiler ve çok kötü yönetildiler burada. Ve hayal kırıklığıyla, değmezmiş deyip çıktılar. Büyük kazançlarla da gelmediler, ileriye dönük bir yatırım olarak geldiler; ama Türkiye’de doğru ellere teslim edilemediler. Bu kötü yönetim sonucu da Türkiye’yi terk ettiler. Bizim işadamlarımız da bu işi ciddi bir endüstri olarak görmüyorlar. Aksi olsaydı Türk sanatçıları dünyaya çoktan açılmışlardı. Bu, lobiyle de ilgili bir şey.
   <br/>
   <br/>
   <br/>
   100 DOLARLA MI DÜNYAYA AÇILACAKTIK?
   <br/>
   <br/>
   -Son zamanlarda müzikteki en büyük eğilimlerden biri de cover şarkılar yapmak, yani geçmişi yeniden üretmek. Bu da ciddi bir üretim sıkıntısı çekildiğini ortaya koymuyor mu?
   <br/>
   <br/>
   Bu, dünyada da yapılan bir şey aslında. 2000’li yılların melodileri yok, soundları var. Dolayısıyla ezgilere bakıyorsunuz; 60-70’lerdeki çok iyi ezgileri günümüzde ‘cover’lıyorlar. Bizde şiddetli bir erozyon var; çünkü bir endüstrimiz yok. Yasalar iyi… POPSAV’ın başkanıyken de bunlarla çok uğraştım, her hafta Ankara’ya gidiyordum.  5846 sayılı Fikir ve Sanat Eserleri Kanunu çok iyi; ama uygulaması iyi değil. Kaymakamlar, valiler, belediye reisleri neredeler? Kentlerin en modern caddelerinde yerlerde CD, kitap satılıyor. Entelektüel hırsızlık yapılıyor orada. Bir dünya starı olmayı ikiye ayırmak gerekiyor: Avrupa’da yıldız olmak, ABD’de yıldız olmak. Avrupalıların içinden de ABD’de başarılı olan çok az insan var. ABD bizim gibi kendi içinde kapalı bir toplum. Dünya starı olabilmeniz için bir defa paranız değerli olacak. Hele bizim yıllarımızda Türk Parasını Koruma Kanunu vardı. Yılda bir yurtdışına çıkardık ve 100 dolarla çıkardık. 200 dolardı, 100 dolara indi. İki yıldı, bir yıla indi. Böyle dünya starı olunmaz ki! Ekonomin güçlü olacak, sonra lobin olacak. Julio Iglesias’ın yarım yamalak İngilizcesiyle ABD’de ünlü olmasının sebebi, İspanyol, Latin lobisidir. Jennifer Lopez için de bu böyle. Bizim kuşakta çok iyi sanatçılar vardı, evet Avrupa’da ünlenebilirdik; ama burada TRT’nin Denetleme Kurulu’yla boğuşuyorduk. O şarkılar yasaklanır, “Türk enstrümanı kullanamazsın, Türk gibi söyleyemezsin.” İktisap, öykünme diye bir maddeleri vardı: “Türk müziğine öykünüyorsunuz.” Neye öyküneceğiz, kendi müziğimize öykünmeyip de?..
   <br/>
   <br/>
   YARIŞMA PROGRAMLARINDAN SANATÇI ÇIKMAZ
   <br/>
   <br/>
   -İlk 45’liğinizi 1969’da yayımladınız. O sıralar genç bir akademisyen olarak nasıl tepkiler aldınız?
   <br/>
   <br/>
   6 ayda bir 45’lik çıkarılırdı o zaman. Akademi de Türkiye’nin sanat gündemini belirleyen okuldu. Resim, heykel, şehircilik konusunda dünya çapında sergiler olurdu. Bedri Rahmi Eyüboğlu resim hocamızdı. Cevat Dereli, Neşet Ünal’ın yanında Sedat Hakkı Eldem gibi Türk mimarisinin çok büyük bir ismi, hocamdı. Orada çok sanatçı olduğundan, şarkı söylemem de hoş karşılanırdı. Ben akademik kariyeri bıraktım; arkadaşlarım şimdi rektör oldular. Ben de olabilirdim; ama iyi ki bu yolu seçmişim. Eşim de mimar… 70’li yıllar çok yoğun geçti. 1986’da mimarlık ofisimizi açtık. Ondan sonra sahneye çıkmamaya, mimarlık yapmaya başladım. Albüm yapmaya devam ettim. 90’lı yıllarda özel kanallar çıkınca televizyon şovu teklifleri geldi. Süper Aile bunlardan biriydi. Orada bir saniyenin bile önemli olduğunu gördüm. Sonra, Melih Kibar’ın piyanosu eşliğinde Erol Evgin Şov’u yaptım. Ardından ünlü ve mutlu çiftlerin nasıl tanışıp, evlendiklerini anlatan Bir Sevda Masalı’nı hazırladım. 100 program yaptık orada. Ünlü ve mutlu çiftler bulamaz olunca bitirdik programı. Bir liste yapıyorduk, tam bir çifti arayacağız, o hafta boşanıyorlardı. Şimdi ise yarışma programlarından sanatçı çıkarmaya çalışıyorlar. Bunlar bir oyun. Oradan sanatçı çıkmaz. Bu çocukları horluyorlar; her hafta süslü elbiseler giyip kendilerini öne çıkaran jüriler görüyoruz. O gencecik çocukları azarlamaları çok ayıp geliyor bana.
   <br/>
   <br/>
   -Erol Evgin’i kitlelere tanıtan 1976’da başlayan Melih Kibar-Çiğdem Talu birlikteliğiydi. O dönem revaçta olan caz orkestraları bir yana, siz de popüler müziğe grup birlikteliğini getiren sanatçılar arasına girdiniz. Bunu yapabilmenin zorluklarını yaşadınız mı?
   <br/>
   <br/>
   Hepsinden öte, stüdyo imkânları iyi değildi. Analog sistemde, ince bantlarla çalışırdık. Üçümüz çok farklı bir coşku yakalamıştık. Melih, kimya mühendisiydi, babası master yapmasını şart koştuğundan, İngiltere’ye gitti. Çok üzülmüştüm. Melih oradan bestelerini yollar; Çiğdem buradan sözlerini yazıp beni çağırır, benim ağzıma uygun olup olmadığına bakar sonra da Melih gelince ona dinletirdik şarkıları. Böyle zorluklar yaşadık. Onun dışında çok keyifli bir sekiz yıl geçti. Çiğdem aramızdan ayrıldıktan sonra o büyü bozuldu. İstediğimiz gibi bir söz yazarı bulamadık. Melih, çok üretiyordu; ama Türkiye’de telif hakları işlemediği için hep sıkıntı çekti. Bir stüdyo açtı; reklâm, film müzikleri yaptı, orada da harika işler çıkardı. Çocuksu bir yanı vardı. Bu, müzikte çok önemlidir. Mozart’ın şarkıları da oyun gibidir. Çiğdem, edebiyatçı bir ailenin çocuğuydu ve müthiş hayalciydi. Oğlum Murat Evgin, Melih’ten çok etkilendi. Melih hastalandığında bir gün evde otururken, “Bak, Murat’ın üzerinde büyük etkilerin var.” demiştim, çok mutlu olmuştu. Bunu unutamam mesela.
   <br/>
   <br/>
   -En yakın iki dostunuzun ölümlerinden siz nasıl etkilendiniz?
   <br/>
   <br/>
   Çok kötü oldum. Bir akşam eski long play’leri koydum, “Ya, ben şimdi kime telefon edeceğim?” dedim. Bir televizyon programında farkında olmadan, “Bana kim piyano çalacak şimdi?” demişim. O gün Garo Mafyan vardı, o çaldı. Gerçekten çok erkendi, hele Melih’in ölümü…
   <br/>
   <br/>
   -80 darbesinin yaşattığı karamsarlığı şarkılarıyla dağıtan önemli aktörlerden biri de sizdiniz. Bir sanatçı olarak bunu bir misyon olarak gördünüz mü?
   <br/>
   <br/>
   Hisseli Harikalar Kumpanyası’ndan bahsediyorsunuz… Dünyada müzikaller, çok sıkıntılı dönemlerde ortaya çıkmışlardır. Savaşlardan sonra, büyük müzikal dönemleri yaşanmış. İnsanlar bu umutsuzluğu dağıtmak istiyorlar. Biz 3 Mart 1980’de müzikale başladık. Darbe öncesi durum da çok tatsızdı. O sıralar biz Şan Tiyatrosu’nda müzikale başladık. Bir Çadır Tiyatrosu’nun öyküsüydü. Aynı günlerde Kafkas Tebeşir Dairesi oynuyordu. Oradan sıkıntıyla çıkan bize geliyordu. Gülerek, her şeyi unuttuklarını söylüyorlardı. Hisseli Harikalar Kumpanyası iki yıl böyle bir işlev gördü. Bizim şarkılarımız da sürüyordu. Söyle Canım, Hep Böyle Kal gibi şarkılarla umut verdik.
   <br/>
   <br/>
   -Müzikal, müzik ve tiyatronun birleşiminden oluşuyor. Müzikallerin ardından üç sinema filmi çekmişken, neden tiyatroyu denemediniz?
   <br/>
   <br/>
   Yapmayı çok istedim. Haldun Dormen “Sana bir şey yazacağım.” dedi; ama olmadı. Bir iki bulvar oyun teklifi de geldi; ama içime sinmedi. Türk sineması o zamanlar gün ışığıyla çalışırdı, gece de sahneye çıkıyordum. Ekonomisi de yoktu… Ama şimdi pişmanım! Keşke daha çok film yapsaydım…
   <br/>
   <br/>
   -Erol Evgin, sahnesi en iyi sanatçılardan biri olarak nitelendirilir. Her konserin, bir stand-up’a da gebe olduğu söylenir. İzleyiciyle kurduğunuz bu etkileşimde, müzikal döneminin izleri de var mı?
   <br/>
   <br/>
   Elbette… İşimi yaparken çok eğleniyorum, bu da karşıma yansıyor. Çok iyi bir ses düzeni ve ekiple çalışıyorum. Doğaçlama çok şey yoktur sahnemde; ama kendiliğindenmiş gibi gelir. Sahneye çıkarken yüksek bir özgüvenle “Her şey çok güzel olacak.” diye çıkıyorum. Sahnedeki ufak tefek aksaklıkları dert etmem. Seyircimi de çok seviyorum. Benim 30 yıl önce şarkı söylediğim kız çocuğunu görüyorum hâlâ. Konserlerimi üç  saate yakın tutup, ara da vermiyorum, o sıcaklığı bozmamak için.
   <br/>
   <br/>
   SANATÇI, SENDİKA SÖZCÜSÜ DEĞİLDİR
   <br/>
   <br/>
   -17 Ağustos depremine gösterdiğiniz duyarlılıkla, Haydi Canlar parçasını yaptınız…
   <br/>
   <br/>
   Müziği oğluma ve bana aitti, sözlerini de ben yazmıştım. Sanki bir doğum gibiydi; onu yapmasam, o acıyı kaldıramayacakmışız gibi geldi bana.
   <br/>
   <br/>
   -Erol Evgin, zor zamanların müziğini mi yapıyor?
   <br/>
   <br/>
   Çok hoş başlıklar atıyorsunuz. Bilmiyorum ki… Bir de Yollar diye bir şarkımız var. Geçirdiğimiz bir trafik kazası sonunda yazdığımız bir şarkıdır o.
   <br/>
   <br/>
   OĞLUM, GÖLGEM ALTINDA KALDI
   <br/>
   <br/>
   -Bugünün şarkılarında tek tema ‘aşk’ gibi yansıyor. Barış Manço bir eşeğe, bir kazmaya, hatta sokaktan geçen bir satıcıya atıfta bulunurken, siz de depreme, trafik kazalarına kayıtsız kalmıyorsunuz. Bunların hepsi toplumsal lügatimizde bir karşılığı olan şarkılar. Bu yönüyle, günümüz sanatçıları için topluma açık olamadıklarını söyleyebilir miyiz?
   <br/>
   <br/>
   Belki korkuyorlar, bu açıklıktan. Ama doğrudan doğruya günlük politika olmamalı hedef. Bu da sanatçıyı ucuzlatıyor. Bu konuyla ilgili birçok tartışmam oldu. Sen sendika sözcüsü değilsin ki! Senden istediğini sanat yoluyla söylemeni beklerler. Sanat, insanı şaşırtmaktır; sözün gölgesidir. Birebir kendisi değildir.
   <br/>
   <br/>
   -Dört kişilik ailenin üçü yüksek mimar; ancak oğlunuz Murat Evgin hariç…
   <br/>
   <br/>
   Murat iletişim okumak istedi. Küçük yaşlarda ona piyano dersi aldırmıştım. Onu da reddetti, sonra 10-12 yaşında benim gitarımı aldı. Bize de göstermedi bunu. Birkaç yıl sonra müzik yapmak istediğini söyledi. Şan dersi, armoni ve klasik gitar dersi aldı. Günün etkisiyle rock müzik yapmak istedi; ama bizi de çok iyi dinleyen bir çocuktu. O anlamda 70’lerin müziğini çok iyi biliyor. Esin Engin’in, Atilla Özdemiroğlu’nun, Hurşid Yenigün’ün, Melih Kibar’ın aranjmanlarını ezbere biliyor. Günümüz soundlarını da... O anlamda bana tazelik getiriyor. Ona şunu söyledim, “Sahnede olmanın ömrü kısadır; ama sahne gerisinde olanın ömrü çok uzundur.” Şimdi film müzikleri de yapıyor, bu ofiste bir stüdyosu da var. Tabii, yeterince tanınamadığı için üzülüyor.
   <br/>
   <br/>
   -Sizin gölgenizde kalmış olabilir mi?
   <br/>
   <br/>
   Evet; bu, bütün dünyada olan bir şey... Michael Douglas’ı hepimiz 50’sinden sonra tanımadık mı? Babası Kirk Douglas o kadar ünlüydü ki! Böyle bir sıkıntı var. Murat da bunun farkında. Açın önümüzü, yeter bu dinozorlardan çektiğimiz diyor (gülüyor). Bunu ben de yaşadım, bu süreç kısa olursa inişi de çabuk olur.
   <br/>
   <br/>
   -Beraber sahneye çıktığınız ilk günü hatırlıyor musunuz?
   <br/>
   <br/>
   Hatırlamıyorum; ama bir Babalar Günü’nde, Ankara’da ikimiz de sahnede ağlamaya başladık. Bizimle birlikte seyirci de ağlamaya başladı. Baba-Oğul diye bir şarkı yazdık beraber. Herkes kendi okuduğu bölümü yazdı. Şimdi beraber çıkmıyoruz. Benim de sonbaharda yeni bir albüm çıkarma düşüncem var.
   <br/>
   <br/>
   -Nasıl bir albüm olacak?
   <br/>
   <br/>
   Son iki albüm koleksiyon albümü olunca, geriye dönük bir şey yapmayayım istedim. Onun için benim ve Murat’ın bestelerinden oluşan yeni bir albüm yapacağım. Herhalde Aralık ayına yetiştirmeye çalışacağım.
   <br/>
   <br/>
   <br/>
   <br/>
   KRİZDE RESSAM OLDUM
   <br/>
   <br/>
   -Son yıllarda resme merakınız da ortaya çıktı… Kişisel serginizi de açtınız…
   <br/>
   <br/>
   Bizim dönemimizde mimarlık eğitiminin temelinde resim, heykel, hat gibi sanatlar vardı. Devrim Erbil, Neşet Ünal, Cemal Tollu gibi çok önemli isimler benim resim hocamdı. Hattat Emin Barın’dan ders aldık. Ben hep resim yapmak istedim; ama vaktim olmadı. Yağlı boya yapmak, 2001 krizinde nasip oldu bana. Kriz günü televizyon açıktı. Konuşulmaması gereken şeyleri, dışarıda konuşmaya başladı insanlar. Mimarlar halinde toplanmıştık burada… Arkadaşlara, “Bundan böyle hobilerinize ayıracağınız bolca vaktiniz olacak.” dedim. Arkadaşım Mahir Güven’den eskiz, suluboya, yağlıboya teknikleri üzerinde çalıştım ve beş yıl sonunda resim sergisi açtım. Bu topraklar üzerinde oluşmuş dünya mirasının biraz soylu yalnızlığını anlatmak istedim. Resimlerimi İzmir, İstanbul ve Ürgüp’te sergiledim.
   <br/>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=27536), [web.archive.org (arşiv bağlantısı)](http://web.archive.org/web/20090124031818/http://aksiyon.com.tr:80/detay.php?id=27536)
