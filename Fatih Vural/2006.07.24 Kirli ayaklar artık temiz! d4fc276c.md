# Kirli ayaklar artık temiz!

*Fatih Vural 2006.07.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dünya Kupası’nın şampiyonu İtalya’da ‘kirli ayaklar’ operasyonunun örtüleceğini sananlar yanıldı. İtalyan adaleti büyük ders verdi. Darısı başımıza...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070623141224im_/http://www.aksiyon.com.tr/resim/607/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ütopyalar serisinin önemli eserlerinden biri olan Güneş Ülkesi, Campanella tarafından 16. yüzyıl İtalyası’nın bozukluklarından yola çıkılarak yazılmıştı. İtalya’daki çöküntünün verdiği karamsarlık, Campanella’yı ‘ideal devlet’ tasarımına götürmüştü. Aradan 5 asır geçmesine rağmen, İtalya’daki yapısal bozukluk süregeldi. 1990’ların başında Robin Hood elbisesi kuşanan savcı De Pietro’nun ‘temiz eller’ operasyonu başbakanları yargı karşısına çıkarırken, ‘temiz İtalya’ romantizmi, De Pietro gibilerin hayali olarak tarih sayfalarına girdi. Buna rağmen, İtalya’da kirli sular akmaya devam etti. Özellikle de futbolda...
   <br>
    <br>
     İtalyanlar bir ay boyunca, bir yandan Almanya’daki (şampiyon olacak) takımlarını izleyip keyiflenirken, diğer yandan da Roma Olimpiyat Stadı’ndaki yargılamalarla iç burukluğu yaşadı. Sonunda, İtalya futbolu 1927’den beri yaşadığı harabâtın şahikasına çıktı. Juventus, Milan, Lazio, Fiorentina gibi takımların yanında 25 şahsı da karşısına diken İtalya adaleti, aldığı kararlarla dünya şampiyonluğunun bile operasyonun önünü kesemeyeceğini ispat etti.
     <br/>
     <br/>
     Alınan kararlarda Juventus, Fiorentina ve Lazio Serie B’ye yani ikinci lige düşürülürken, Milan silinen 44 puanıyla Serie A’da kalmayı başardı! Kırmızı-Siyahlılar, gelecek yıla da 15 puan geriden başlayacak. Şike, bütçede sahtekârlık, hakem atamalarına müdahale gibi kabarık suçlarla hâkim karşısına çıkan Juventus’un son iki sezonda kazandığı şampiyonluklar geri alınırken, Serie B’deki sezonuna 30 puan geriden başlayacak olması, Juventus’un sürgün dönemini uzatacak. Böylece, Milan’ın küme düşürülmemesinin hafif kaldığı yönündeki kanaatler yaygınlık kazanıyor.
     <br/>
     <br/>
     Serie B’de mücadele edecek Fiorentina’nın 12, Lazio’nun 7 puan geriden yarışa başlayacağı düşünüldüğünde, bu fikrin doğruluğu ağır basıyor. Nitekim, ülkenin en önemli spor gazetesi La Gazzetta dello Sport, cezalara ilişkin ‘tam bir adalet yok’ ifadesini kullanırken; Corriere dello Sport, ‘Bu ne skandal!’ başlığının altına ‘Saçmalık, Juve’ye maskeli bir Serie C cezası. Lazio ve Fiorentina’ya, Milan’dan daha suçluymuş gibi muamele yapıldı’ spotunu koydu. Milan’ın aldığı cezanın düşüklüğü, bir yanıyla jürinin teknik hatası olarak görülürken, perdenin gerisinde eski başbakan ve Milan Başkanı Silvio Berlusconi’nin olduğu konuşuluyor. Milan Asbaşkanı ve Kulüpler Birliği eski başkanı Galliani’nin diğer sanıklara kıyasla 1 yıl görevden uzaklaştırma gibi hafif bir ceza alması, bu iddiayı güçlendiriyor.
     <br/>
     <br/>
     Daha önce Serie C’ye düşürülmediği takdirde temyize gitmeyeceğini söyleyen Juventus’un, 30 puanının silinmesi üzerine ani manevra yapması dikkat çekerken, geçen yıl küme düşen Messina, Lecce ve Treviso yeniden Serie A’ya dönecek. Zirvedeki değişiklik üzerine de, geçen sezonun şampiyonu sayılacak İnter ve Roma Şampiyonlar Ligi’ne, Chievo ve Palermo da ön elemelere katılacak. Bu fotoğrafta, Milan’ın Avrupa rotası ise 7.liğe kadar inmesi nedeniyle ancak UEFA Kupası olabilecek.
     <br/>
     <br/>
     DÜNYA ŞAMPİYONLUĞU YETMEZ, ADALET LAZIM!
     <br/>
     <br/>
     İtalya’daki futbol skandalında Napoli, Torino ve Roma savcılarının bir yıl boyunca gizlilik içinde yürüttüğü soruşturma raporlarını, geçtiğimiz nisan ayında basın ele geçirmiş ve gerçekler su yüzüne çıkmıştı. Savcıların dinlediği telefon konuşmaları, kalabalık kadrolu filmin başaktörünü de gözler önüne sermişti: Juventus Genel Direktörü Luciano Moggi. İtalya Futbol Federasyonu’nun hakemlerden sorumlu yöneticisi Pierluigi Pairetto’nun Moggi’yle yaptığı telefon konuşmasında ‘Messina maçına Consolo’yu, Livorno maçına Rocchi’yi gönder’ gibi aldığı emirler ve kendisini aşağılayan ifadelere ‘Tamam efendim, yapacağım’ gibi verdiği cevaplar, ezikliğini gösteriyordu. Oysa Moggi, bu oyunda yalnız değildi. FIAT ve Juventus’un sahibi Agnelli ailesinin korumasında, Juventus’un Asbaşkanı olan Antonio Giraudo da, İtalya futbolunun en güçlü oligarşisi içinde iş görmüştü.
     <br/>
     <br/>
     Moggi ve Giraudo’nun oyunlarının başında, bir sonraki hafta karşılaşacakları takımın yıldız oyuncularını cezalı duruma düşürmek için hakemlere baskı yapmak geliyordu. Bunun için gizli numaradan en tepedeki Pierluigi Pairetto’yu aramak yetiyordu. İtalya futbol tarihine kara bir leke olarak geçecek olay, 6 Kasım 2004’te meydana geldi. Reggina deplasmanında 2-1 yenilen Juventus’un yönetimi, ilk yarıda İbrahimoviç ve Kapo’nun gollerinin sayılmamasını da bahane ederek, hakem odasını basmıştı. Orta hakem Paparesta’ya hakaret etmekle yetinmeyen Moggi, onu ve yardımcılarını odaya kilitleyip anahtarı da alarak, ne kadar ciddi olduğunu gösteriyordu! Bağladığı hakemlere, Agnelli ailesinin desteğiyle Maseratiler hediye eden Moggi’nin, LA7 Kanalı’ndaki haftanın önemli pozisyonlarının tartışıldığı programın yapımcısı Aldo Biscardi’yi her hafta telefonla yönlendirdiği ve ona 20 bin avro’luk bir saat hediye ettiği de anlaşıldı.
     <br/>
     <br/>
     Juventus yönetimi için İtalya dar geliyordu. 2004 yılında Ajax’la yapacakları Şampiyonlar Ligi maçının hakemini -ki UEFA, Avrupa kupaları hakemlerini iki gün önce açıklıyor- iki hafta öncesinden öğrenmişlerdi. Bu marifetin arkasındaki isim, yine federasyondaki ajanları olan ve UEFA Hakem Komitesi’nde de görevli Pairetto’dan başkası değildi. Juventus yönetimi bunlar dışında bütçede sahtekârlık, hilecilik ve şike gibi olaylara da karışmıştı. Olayın duyulmasının ardından 12 Mayıs’ta istifa eden Juventus yönetimine rağmen, Moggi’nin istifasını şampiyon oldukları gün yani 14 Mayıs’ta açıklaması dikkatten kaçmadı.
     <br/>
     <br/>
     İtalya’nın en kirli sezonu olarak kayıtlara geçen 2004-05 sezonunda sahnede başka isimler de vardı. Skandalın patlamasının ardından topluca istifa eden İtalya Futbol Federasyonu’nun başkanı Franco Carraro dâhil, federasyon üyelerinin tümü yaşananlardan haberdardı. Moggi’nin en yakın adamı Pairetto dışında Innocenzo Mazzini, Cosimo Ferri, Paolo Bergamo, Tullio Lanese gibi yöneticilerin Juventus’un dışında, Milan, Lazio ve Fiorentina’ya yaptıkları güzellikler, telefon konuşmalarıyla ortaya çıktı! Milan Asbaşkanı Adriano Galliani ve yönetici Leonardo Meani, federasyondaki güçlerini kullanarak hakem manipülasyonları yaparken, Fiorentina’nın sahibi Diego-Andrea Della Valle kardeşlerin takımlarının küme düşmemesi için hakemlere sundukları karşı konulamaz teklifler, Lazio’nun başkanı Claudio Lotito’nun hakem bağlamak dışında, Lazio’nun borsadaki hisseleriyle yasadışı oynaması, üstünden kalın çizgilerle geçilmesi gereken olaylardı. Suçlamalar nedeniyle FIFA’nın Dünya Kupası listesinden çıkardığı ünlü Massimo de Santis dışında dokuz hakem daha, İtalya’daki ahlak dışı oyunun parçasıydı.
     <br/>
     <br/>
     TÜRKİYE’YE NİYET, İTALYA’YA KISMET!
     <br/>
     <br/>
     İtalya’da karar açıklanana kadar en çok merak edilen, Dünya Kupası’nı kazanmış bir ülkenin takımlarının affedilebilirliğiydi. Bu noktada en çarpıcı demeç, en hassas statüden geldi. İtalya Adalet Bakanı Clemente Mastella’nın "Her şey olup bitmişken Juventuslu Fabio Cannavaro ve Alessandro Del Piero gibi isimlerin Üçüncü Lig’de oynaması adil midir? Taraftarların büyük çoğunluğu affı istiyor.’’ demeci, Çizme’de büyük yankı buldu. Bu temenni gibi düşünceye, en büyük eleştiri ise Spor Bakanı Giovanna Melandri’nin ağzından çıktı: ‘’İtalyan futbolunun ne affa ihtiyacı var ne de intikama. Futbolumuzun yalnızca saydamlığa, adalete ve yeni kurallara ihtiyacı var.’’ Ancak bir açıklama yapıldı ki, gerçek bir sağduyu örneğiydi. Dünya Kupası’nı kaldıran Milanlı futbolcu Gattuso’nun, kendi takımının da içinde bulunduğu olaylarla ilgili "Şike skandalı konusunda af, haksızlık olur. Yanlış yapanlar bedelini de ödemelidirler.’’ ifadesi, büyük destek gördü.
     <br/>
     <br/>
     Savcı Stefano Palazzi’nin son aşamada, Juventus’un en azından Üçüncü Lig’e (Serie C), diğer üç kulübün ise İkinci Lig’e (Serie B) düşürülmeleri talebi, Juventus ve Milan yörüngesinde kısmen sapsa da başaktörler Luciano Moggi ve Antonio Giraudo için istediği 5 yıllık görevden men cezası, mahkeme tarafından kabul edildi. Lazio Başkanı Claudio Lotito, Fiorentina’nın sahipleri Andrea-Diego Della Valle için de aynı cezayı isteyen Palazzi, bu isimlerin daha az ceza almasına rağmen, talebinden fazla sapma olmadığı için mutlu olmalı!
     <br/>
     <br/>
     İtalyan yargısının aldığı kararlar, dünya futbolu açısından da bir devrim niteliği taşıyor. Bu kararların ardından, futbola gönül vermiş birçok ülke kendisiyle yüzleşme imkânı buluyor. Bunlardan biri de Türkiye. İtalya’daki skandalın ardından, Türk futbolunun şike sayfalarını aralayan gazeteler, yazı dizilerine başladı bile. Ancak bir nokta var ki gözlerden kaçıyor. O da, İtalyan futbolunda ismi geçenlerin hepsinin kulüp başkanlarından, federasyon yöneticilerinden ve hakemlerden oluşması. Dikkatle bakıldığında, olaylarda  futbolcu ismi geçmiyor. Türkiye’de ise şikeye, bahse karışanlar çoğunlukla futbolcular ya da Anadolu takımlarının yöneticileri... İddialar, Meclis Araştırma Komisyonu’nda dahi kanıtlanamazken, kanıtlanabilmiş birkaç olayın kahramanı affa uğruyor.
     <br/>
     <br/>
     Örgütsel ve tepeden bir yapıyla çalışan İtalya futbolunda, karanlıklar aydınlandıkça da suçlular cezalarını çekiyor. 1927’de Torino’nun, geçtiğimiz yıl Cenova’nın şike nedeniyle Serie B şampiyonluğunun iptal edilmesi; 1980’de Milan ve Lazio’nun şike nedeniyle küme düşürülmesi bunun daha önceki örnekleriydi. Türkiye’de birkaç sene önce ortaya çıkarılan ve başını Ali Fevzi Bir’in çektiği organize bahis ve şike olayından dahi ceza alan olamayınca, ‘temiz futbol’ kavramının bu topraklarda içi boşalıyor.
     <br/>
     <br/>
     İTALYA’DAKİ SKANDALIN CEZA TABLOSU
     <br/>
     <br/>
     Luciano Moggi (Juventus Genel Direktörü): 5 yıl görevden men ve meslekten ihraç.
     <br/>
     Antonio Giraudo (Juventus Başkanı): 5 yıl görevden men ve meslekten ihraç.
     <br/>
     Adriano Galliani (Milan Asbaşkanı): 1 yıl görevden men.
     <br/>
     Leonardo Meani (Milan Yöneticisi): 3 buçuk yıl görevden men.
     <br/>
     Diego Della Valle (Fiorentina’nın sahibi): 4 yıl görevden men. 30 bin avro para cezası.
     <br/>
     Andrea Della Valle (Fiorentina Başkanı): 3 buçuk yıl görevden men. 30 bin avro para cezası.
     <br/>
     Sandro Mencucci (Fiorentina Genel Direktörü): 3 buçuk yıl görevden men.
     <br/>
     Claudio Lotito (Lazio Başkanı): 3 buçuk yıl görevden men. 40 bin avro para cezası.
     <br/>
     Franco Carraro (Futbol Federasyonu eski başkanı): 4 yıl 6 ay görevden men.
     <br/>
     Innocenzo Mazzini (Futbol Federasyonu eski asbaşkanı): 5 yıl görevden men.
     <br/>
     Pierluigi Pairetto (Futbol Federas. Hakem atamaları eski yöneticisi): 2 buçuk yıl görevden men.
     <br/>
     Paolo Bergamo (Futbol Federasyonu eski üyesi): Ömür boyu görevden men.
     <br/>
     Tullio Lanese (Hakemler Derneği eski başkanı): 2 buçuk yıl görevden men.
     <br/>
     Massimo De Santis (Eski hakem): 4 buçuk yıl görevden men.
     <br/>
     Paolo Dondarini (Eski hakem): 3 buçuk yıl görevden men.
     <br/>
     Gianluca Paparesta (Eski hakem): 3 ay görevden men.
     <br/>
     Fabrizio Babini (Eski hakem): 1 yıl görevden men.
     <br/>
     Claudio Puglisi (Eski hakem): 1 yıl men.
     <br/>
     <br/>
     ÇİZME’DE BUNLAR HEP YAPILIYOR
     <br/>
     <br/>
     Torino’nun şampiyonluğu geri alındı (1927): 1926-27 sezonunda Torino, Juventus’u 2-1 yenerek, ilk kez Serie A’ya çıkmıştı. Juventuslu futbolcuların itirafları üzerine harekete geçen Futbol Federasyonu, Torino’nun Juventuslu Luigi Allemandi’ye 50 bin liret verdiğini tespit etti. Torino’nun şampiyonluğunu iptal eden federasyon, Allemandi’yi futboldan ömür boyu ihraç etmişti.
     <br/>
     <br/>
     Milan ve Lazio küme düşürüldü (1980): İtalya’daki en büyük şike skandallarından biri 1979-80 sezonunda yaşandı. Milan Başkanı Felice Colombo; Laziolu, Avvelinolu, Perugialı ve Lecceli futbolculara şike primi vermek, yasadışı bahis oynamaktan tutuklandı. Colombo yaşamı boyunca futboldan men edildi. İtalya Milli Takımı’nın golcüsü Enrico Albertosi ile 1982 Dünya Kupası’nın yıldızı Paolo Rossi de, ceza alan oyuncular arasındaydı.
     <br/>
     <br/>
     Juventus’un doping merakı: Torino Savcılığı, Juventus’un doktoru Riccardo Agricola’yı dinleyerek, 1994-1998 arasında futbolculara doping verildiğini ortaya çıkardı. Agricola, 2004 Kasım’ında 22 ay hapse mahkum edildi. Geçen yılın aralık ayında karar, temyizde bozuldu. Kesin karar, bu yıl verilecek.
     <br/>
     <br/>
     Cenova küme düşürüldü (2005): Geçtiğimiz sezon, İtalya’nın en eski kulübü Cenova şampiyon olarak Serie A’ya yükselmişti. İtalya Futbol Federasyonu’nun yürüttüğü tahkikatta Venezia kulübüne final maçında 250 bin avro ödendiği tespit edilince Cenova, Serie A’da oynayamadan Serie C’ye düşürüldü.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24858), [web.archive.org (arşiv bağlantısı)](http://web.archive.org/web/20070623141224/http://www.aksiyon.com.tr:80/detay.php?id=24858)
