# Ersun Yanal Manisa’yı bitirdi

*Fatih Vural 2007.01.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Uğur Meleke, Vestel Manisa’nın geriye düşüşünü Ersun Yanal’a bağlıyor: “6 puan öne geçince, geçmişin hesabını görmeye başladı. Bunu yapacak kişi o değildi; basındı.”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070623141431im_/http://www.aksiyon.com.tr/resim/633/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Uğur Meleke’nin futbol ve yazıyı birleştirmesi 11 yaşlarına kadar gidiyor. Radyodan spor haberleri anlatan yaşlı bir sese yazdığı mektup ve gelen cevapların sonrasında yüz yüze tanışma… Cevabı beklenen, o zamanlar 66 yaşında olan, bir dönem TRT genel müdürlüğü yapmış, kanala ilk spor haberlerini koymuş ve habercilikte spora da yer açarak, spor haberciliğinin fikir babası olmuş Kemal Demir’den başkası değildir. Futbola meraklı ortaokul öğrencisi, bu tanışıklıkla, bir daha hiç çıkmayacağı, futbolun o arka bahçesine girer. Matematik sevdalısı ağabey ve kardeşin diyalogu sayılarla bir konuşma biçimi geliştirmelerine kadar uzanır. Oyun, 09.09. 1999 tarihinde bitecektir. Bugün “Sayıları bu kadar seven insanın, böyle bir tarihte vefat etmesi rastlantı değil.” cümlesini kuran genç kuşağın nitelikli yorumcusu Uğur Meleke, Kemal Demir’i, rahmetle anarak başlıyor konuşmaya…
   <br>
    <br>
     -Türk futbol basınının son beş yılındaki göz alıcı çıkışlarından biri de istatistikçi yazarların belirmesi. Bağış Erten ve siz, bu konuda öncü oldunuz.
     <br/>
     <br/>
     Futbol tabii ki rakamlarla oynanmıyor. Tahta üzerinde taşlar yok. Etten, kemikten müteşekkil varlıklar oynuyor. Rakamlar, futbolu anlamak adına yardımcı olmalı. Şimdi, istatistiğin futbola yardımcı olma rüzgârının çok yanlış noktaya geldiğini düşünüyorum. Rakamlarla futbolu çözümlemek isteyenleri hayretlerle izliyorum ve bunlara katkımız olduysa, pişmanlık duyuyorum. Keşke rakamlardan bahsetmeseydik!
     <br/>
     <br/>
     ZİCO DEĞİŞME ERDEMİNİ GÖSTERDİ
     <br/>
     <br/>
     -Kemmiyetin artması niteliği mi düşürdü?
     <br/>
     <br/>
     Tabii ki öyle. Bağış Erten, Ogan Tarhan, Mehmet Demirkol gibi isimlerin bu konuya öncülük etmesi bir açılım getirdi spor yazarlığına. Ama yorumlar sadece bu yönde yapılmamalı. Esas oyun sahanın içinde. Rıdvan Dilmen, Mustafa Denizli, Vedat Okyar, Ahmet Çakar da çok sağlıklı yorumlar yapıyor. “Bir jenerasyon değişikliği var, on yıl sonra bu tip insanlar olmayacak” dersem, yanılmış olurum. Bu insanlar sahadaki havayı teneffüs ettiler. Ben böyle bir imkân bulamadığım için bu konuda ahkâm kesemem.
     <br/>
     <br/>
     -Futbolun içindeki matematiği en iyi görecek insan teknik adam. Siz, futbolun matematiği hakkında ne düşünüyorsunuz?
     <br/>
     <br/>
     Ersun Yanal’ın bilgisayarından bahsedilir hep. Bu anlamda ilk etkilendiğim kareye, on yıl önce rastladım. Manchester United menajeri Alex Ferguson ve oyuncularının, bilgisayar başındaki çalışmalarını gösteriyordu. Bilgisayar ekranında, oyuncular, saha içinde yerleri tespit edilmiş bir nokta olarak kaydedilmiş ve 90 dakika oynatılıyor. Ferguson, oyuncularına aralarındaki mesafenin 15-20 metreyi geçmemesi, birbirlerine iple bağlıymış gibi hareket etmeleri gerektiğini anlatıyordu. Peki, matematiğin kriteri ne? Örneğin, ekranlarda ‘isabetli orta’ diye bir parametre var. İsabetli orta nedir, çözemiyorum. Kenardan yapılan yüksek toplara ‘kros pas’ denilebilir belki. Top, ceza alanına rasgele değil, pas olarak atılıyor. Bunlardan sıyrılıp saha içine konsantre olmamız gerekir ki yanlış analiz yapmayalım.
     <br/>
     <br/>
     -Teknik adam, saha içinde çok hızlı düşünüp karar almalı. Zihnini sürekli açık tutmalı. Bu anlamda, en beğendiğiniz teknik adam hangisi?
     <br/>
     <br/>
     Gordon Milne takımını çok iyi kurardı; ama oyun içine çok fazla müdahale etmezdi. Bu, oyunu iyi okumadığı anlamına gelmez. 90 dakika aynı oyuncuyla devam eden hocalara da çok saygı duyuyorum. Ama oyuna iyi müdahale eden hocalar da var. Rafael Benitez, mağlup duruma düştüğü zaman, “Bu maç böyle bitecek.” demez. Tabii, oyunun içinde Steven Gerrard gibi beyin kardeşinin olması da önemli. Capello da oyunu yaşayan hocalardan birisidir.
     <br/>
     <br/>
     ATLET FUTBOLCULARDAN, YILDIZ BULAMAYACAĞIZ
     <br/>
     <br/>
     -Bu konuda F.Bahçe’nin hocası Arthur Zico çok eleştiriliyor. Sizce burada bir direnme mi, oyunu görememek mi yatıyor?
     <br/>
     <br/>
     Teknik adamlar, o oyuncularla bir hafta geçiriyor. Onlar için futbol, 90 dakika değil. Çok daha fazla değişkenle, kafalarındaki formülasyonu uyguluyorlar. Zico’nun F.Bahçe’ye gelişi tartışılır bir şeydi. Ama bu şimdi konuşulmamalı. Zico’nun teknik adamlığı F.Bahçe’yle büyüyor. Le Guen de Lyon’la büyümüştür. Carlo Ancelotti de teknik adamlık kariyeri yokken Milan’la büyüdü. Zico, oyunculuk döneminde lider bir insandı. F.Bahçe, bu nedenle, iyi bir teknik adam olacağını düşündü. Saha içi müdahaleleri etkin olmayabilir; fakat herkesten çok değişime açık, kendini geliştiren bir adam, Zico. Newcastle maçından sonra, 50 küsur yaşında bir adam değişebiliyorsa bu erdemdir.
     <br/>
     <br/>
     -Değişen futbolun anahtar kelimesi ‘hareket’. İyi bir futbolcu ya da takım olabilmek için artık ciddi bir ‘sprinter’ özelliği de taşımak gerekiyor. F.Bahçe, Avrupa’da bundan ötürü mü başarılı olamıyor?
     <br/>
     <br/>
     Futbolcular tam anlamıyla birer atlet midirler? Bilim, “Hayır; ama yarı atlet sayılabilir” diyor. Dünyanın atlet futbolculara dönüyor olması beni korkutuyor. Arsenal modelinde de bu var. Atlet futbolcular takımında yıldız bulma ihtimaliniz azalıyor. 10-15 yıl sonra Alex tipinde oyuncu sayısı çok az olacak. Bu adam koşmuyor; ama çok teknik deme şansımız olmayacak. Şu anda Ronaldinho için bile koşmuyor diyemeyiz. W.Bremen’de Diego da tüm takım kadar koşuyor. Türk takımları, Avrupa’da başarısız mı acaba? Zico’nun Brezilyalı F.Bahçesi mesela…
     <br/>
     <br/>
     -Avrupa’da başa oynamak, çok koşan bir ekip gerektirirken; ‘Brezilyalı F.Bahçe’ için soru işaretleri olması normal değil mi?
     <br/>
     <br/>
     F.Bahçe’nin şu yapısı, Copa Libertadores’e uygun. Güney Amerika Şampiyonlar Ligi şampiyonu olur. Bazı Brezilyalılar Avrupalı gibi davranıyor; ama F.Bahçe’nin Brezilyalıları öyle değil. Avrupa tecrübeleri ya yok ya da çok kısa. Avrupa tecrübelerini F.Bahçe’de yaşadıkları için hâlâ bir G.Amerikalı gibi davranıyorlar.
     <br/>
     <br/>
     -Türkiye’de bir ‘100. yıl fenomeni’ var. F.Bahçe’nin bu yılki Avrupa serüvenine anlamlı bir nokta koyabilmesi için, ‘100. yıl’ kavramı yeterli mi?
     <br/>
     <br/>
     Modern futbol, 20. yüzyılın başlarında kuruldu. Son on yıl içinde 100. yıl patlaması yaşanıyor. Real Madrid, 100. yıl kutlamalarını yaptığı gün Kral Kupası’nda Deportivo’ya kaybetti. Ama ne oldu? FIFA, ‘Yüzyılın kulübü’ unvanını Real Madrid’e verdi. Demek ki ‘100. yılda’ değil, ‘yüzyılda’ neler yaptığın önemli. Dolayısıyla F.Bahçe’nin 100. yıla bu kadar konsantre olması anlamsız. F.Bahçe çok önemli bir gruptan çıktı. UEFA Kupası tarihinde İngiliz, İspanyol, İtalyan, Alman kulüpleri ilk kez bir araya geldi. Ve ilk defa bir Alman takımı UEFA grubundan çıkamadı. F.Bahçe’nin bu gruptan çıkarak, ne başardığının farkında değiliz. F.Bahçe de değil. Ama tekrar Avrupa Kupası almak o kadar kolay değil.
     <br/>
     <br/>
     ERSUN YANAL’I YÖNLENDİRECEK YARDIMCISI YOK
     <br/>
     <br/>
     -İlk yarı için çok kısa bir okuma yapsanız, başlığa çıkaracağınız beş konu neler olurdu?
     <br/>
     <br/>
     F.Bahçe için ‘Milattan sonra huzur’ (Newcastle maçından sonra), G.Saray için ‘İyi futbol kupası’, Beşiktaş’ta ‘Ricardinho bir sanatçı edasıyla’ dedim, Milliyet’teki değerlendirmemde. Bursaspor’da Sinan Kaloğlu, ilk yarının en iyi performansını gösteren oyuncu ve ikinci yarının da bana göre en iyisi olacak. Kayseri Erciyesspor çok iyi kadrosunun karşılığını alamadı. Toth Balazs, Bouazizi ve Lazarov’un üç büyüklerde oynayacak kapasitede olduğunu düşünüyorum.
     <br/>
     <br/>
     -Türkiye’de, Vestel Manisa’nın yüksek tempolu çıkışı biraz heyecan verse de, taşlar yerine oturdukça heyecanlar yüreklere tutsak oldu. Vestel Manisa’yı geriye düşüren kimdi; Yanal’ın kendisi mi, bunun futbol endüstrisine zararını öngören kalemşorlar mı?
     <br/>
     <br/>
     Yanal, Milli Takım’da da aynı hatayı yaptı. Denizli’de, A.Gücü’nde, G.Birliği’nde çalıştığı yardımcılarla birlikte hâlâ. Eski yardımcısı Mesut Bakkal’a bakıyorsunuz, modası geçmiş Ersun Yanal gibi yönetiyor G.Birliği’ni. Ligin en çok faul yapan takımı, en az topla oynayan takımı, en az isabetli pas yapan, şut atan takımı G.Birliği. Bunlar tesadüf değil. Yanal’ın 12 yıllık yardımcıları, bir şey üretebileceği kişiler değil. Yanında, kendisinden çok daha farklı düşünen yardımcısı olsaydı, Yanal daha farklı olurdu. Federasyonun Millî Takım’daki hatası, Yanal’a bir yardımcı dikte etmemesiydi. Klinsmann’a, Van Basten’e bu yapıldı. 9 haftada 23 puan toplayıp, F.Bahçe’ye 6 puan yapmış bir takımın düşmesinin en büyük sebebi bu. İkincisi, 6 puan öne geçince hesap görmeye başladı. Aynı gün iki gazetede tam sayfa röportajı yayımlanıyor. Millî Takım dönemini değerlendiriyor. “Artık zaman kral, padişah, imparator zamanı değil.” diyor. Bıraksın bunu basın yapsın. Yine de Türkiye’de beşinci şampiyonu çıkaracak isim Ersun Yanal’dır. Bir de Ertuğrul Sağlam. Yanal, 83 yıllık Millî Takım tarihinde son maçını kazanıp ayrılan tek adam. Kendi özelliğinin farkında değil. Bu sene olamasa bile seneye Manisa’nın şampiyon olabileceğine inanıyorum. Ama uzun vadeli plan yaptığını da sanmıyorum. Yapsaydı, Zelenka ile Caner’i göndermezdi.
     <br/>
     <br/>
     BALLACK VE SHEVCHENKO BAŞARISIZ OLACAK
     <br/>
     <br/>
     -Dünya futbolunun yükselen değerleri, bireysel olmaktan çıkıp takım içinde sivrilen oyuncu tipine kayıyor. Mourinho’nun Porto’su ve ilk iki yılındaki Chelsea’si, Werder Bremen ve Lyon akla ilk gelen ekipler. Drogba, Juninho, Diarra, Klose gibi oyuncular da yeni düzenin yıldızları. Bu değişimin arkasında neler var?
     <br/>
     <br/>
     Çok doğru bir tespit. Chelsea’nin son üç yılda ortaya koyduğu futbol milat niteliğinde. Saldırgan transfer politikası netice vermezse,  kulüp alıp 300-500 milyon avro harcamayı düşünen her zenginin aklına Chelsea gelecek. Christiano Ronaldo, Wayne Rooney, Maradona, Cantona gibi yıldızların Mourinho’nun takımında yeri yok. Mourinho her zaman, az problemli, patronun kendisi olacağı bir takım kuruyor. Alex Ferguson’ın M.United’daki yirmi yılında çok problemli; ama müthiş yetenekli adamlar görürsünüz. Bugün bu kadroda dünyanın en problemli iki adamı, Ronaldo ve Rooney var. Bunlarla, Premier Lig’de altı puan farkla lider olan tek adam Ferguson’dır. Chelsea, hem yaşlı hem de başarıya doymuş oyunculara yönelmiyordu. Bu tercihi, Şampiyonlar Ligi şampiyonluğu için değiştirdiğini sanıyorum; ama bence Ballack ve Shevchenko başarılı olamayacak. Egolarını yenmiş adamlar olsalar da, sistem adamı değiller.
     <br/>
     <br/>
     -Alex Ferguson, Manchester United’daki 20. yılını kutluyor. Türkiye’deki taraftar profili böyle bir istikrarı kabullenebilir mi?
     <br/>
     <br/>
     Kabullenir. Denediniz mi? Şu anda Süper Lig’deki hocaların ortalama çalışma süreleri 12 hafta. Çok komik. İngiltere’deki ortalama 200 haftanın üzerinde. Bu da beş sezon demektir. Türkiye’de yarım sezon bile değil. Kayseri Erciyes, Mustafa Uğur’u niye gönderir? Bir sezon takımı çalıştırıp, Süper Lig’e çıkarıyor. Ezberi bozuyor, İkinci Lig’den gelen biri olarak görevde kalıyor ve harika bir yıl geçiriyor. Bu yıl, 7 haftada 5 puan aldı diye gönderiyorsunuz. Getirdiğiniz Werner Lorant da 9 haftada 5 puan alıyor. Çok mu iyi oldu?
     <br/>
     <br/>
     -Şampiyonlar Ligi’nin en hazin hikâyesi bu yıl W.Bremen’e aitti. Kalbi futboldan yana olanların içini burksa da, her şeye rağmen Bundesliga’da ilk yarıyı zirvede tamamladılar.
     <br/>
     <br/>
     Geçen yıl da kalecileri çok hazin biçimde topu elinden kaçırmıştı, elendiklerinde. Thomas Schaaf, Werder Bremen’e 1986’da geldi. Kapının mandalı olarak başlamıştı, şimdi teknik direktör. Birçok teknik adamın yanında çalıştı. Şimdi birikimini kullanıyor. 21. yüzyılda futbolun eğlenceli olacağına bizi inandıran takımların başında geliyor, W.Bremen. Lyon’un da ilginç bir hikâyesi var. Teknik adamdan bağımsız gidiyorlar. Yine de doğru teknik adam tercihleri yapıyorlar. Santini, Le Guen, Houllier sıralamasına baktığınız zaman bunu yaşıyorsunuz.
     <br/>
     <br/>
     -Lyon demişken… Şampiyonlar Ligi’nde bir burkuntu da Spalletti’nin Roma’sı ile Lyon’un karşılaşmasında yaşayacağız gibi görünüyor.
     <br/>
     <br/>
     Spalletti de çok değerli bir hoca. Altyapıdan çok sayıda oyuncu çıkardı. Aleandro Rosi oynamaya başladı. Aqouilani önemli bir yıldız olma yolunda. Totti önderliğinde, ekip oldular. Roma-Lyon bu yıl final oynasaydı şaşırmazdım. O anlamda eşleşmelerine çok üzüldüm. Kazanan finale kadar gidebilir.
     <br/>
     <br/>
     -Bu yılın belki de en heyecanlı ligini İspanyollar yaşıyor. Son iki maçını kaybetmesine rağmen, Sevilla’nın liderliği keyif veriyor. 16 gol atan Müslüman futbolcu Kanoute de...
     <br/>
     <br/>
     Juan Carlos, Baptista ve Ramos’tan 20 milyon avrodan fazla kazandılar. Bu parayı çok iyi kullandılar. Yine de beklemek gerek.
     <br/>
     <br/>
     50 YIL SONRA BECKHAM’I ZOR HATIRLARIZ
     <br/>
     <br/>
     -Capello’nun Real Madrid’i hakkında ne düşünüyorsunuz? David Beckham’ı karizması için futbola ihanet etmiş sayabilir miyiz?
     <br/>
     <br/>
     Ortada futbola bir ihanet olabilir. Ama bu ihaneti Beckham etmedi. ‘Show business’ dediğimiz 21. yüzyıl gerçeğinin, Beckham gibi modellere ihtiyacı var. Beckham, R.Madrid’de oynayabilecek bir futbolcuydu. Her gelen hoca, o yıldızları göndermek istedi. Onlarla baş edecek kariyere yalnızca Capello sahipti. Bir teknik adam, oyuncusunun onda biri maaş alıyorsa, oyuncusundan daha kötü bir evde oturuyorsa problem çıkar.
     <br/>
     <br/>
     -Beckham’ın ABD’ye gidişi neler getirir?
     <br/>
     <br/>
     ABD futbolda gelişiyor ve yükselmeye devam ediyor. Bilgi akışı açısından ve aradaki saat farkı açısından Avrupa’yla hiçbir zaman eşzamanlı olamayacağı için futbol gelişse bilemeyeceğiz. Djorkaeff, Freddy Adu, Donnovan gibi marka değeri yüksek oyuncuları var. Beckham da çok başarılı olur. Ama onu 50 yıl sonra hatırlayacak mıyız, şüpheliyim.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26508), [web.archive.org (arşiv bağlantısı)](http://web.archive.org/web/20070623141431/http://www.aksiyon.com.tr:80/detay.php?id=26508)
