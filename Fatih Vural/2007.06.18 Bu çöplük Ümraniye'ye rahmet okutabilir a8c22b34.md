# Bu çöplük, Ümraniye’ye rahmet okutabilir

*Fatih Vural 2007.06.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ümraniye’den 14 yıl sonra bir başka çöplük faciası yavaş yavaş ‘geliyorum’ diyor. İzmir’deki Harmandalı çöplüğü, Ümraniye’yi aratmayacak cinsten hastalıklara ve ölümlere yol açabilir. İşte bir beldenin duyulmayan dramı…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070629060429im_/http://www.aksiyon.com.tr/resim/654/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   28Nisan 1993’te tarihinin en büyük çöp faciasını yaşadı bu topraklar. Felaket, âdeta ‘geliyorum’ diye haykırmasına rağmen hiçbir önlem alınmamıştı Ümraniye Çöplüğü’nde. Burada biriken metan gazının patlaması sonucu çöp dağları 13 gecekonduyu yutmuş, 39 vatandaşımız hayatını kaybetmişti. Yaşanan facianın ardından, üzerinde çocukların koşup oynadığı bir parka dönüştürülen çöp alanı üzerinde şimdi pislik yerine çiçek kokuları havaya karışıyor. Ümraniye’de 14 yıl önce yaşanan olay, kötü bir hatıra olarak zihinlerde ebediyetini korurken, bir başka felaket yıllardır yavaş yavaş ‘geliyorum’ diyor; ama nedense tedbir alınmıyor. İzmir’deki Harmandalı çöplüğünün dayanılamaz varlığı, yaşananlardan ders alınmadığını gösteriyor. Harmandalı’nda çöp dağlarının altında ezilecek gecekondular yok; ama burada hastalıklara davetiye çıkaran felaket potansiyeli ve yaşanan dram Ümraniye’ye denk cinsten. Nasıl mı? Buyrun Harmandalı’na…
   <br>
    <br>
     İzmir’in Menemen ilçesine bağlı, Çanakkale yolu üzerinde bulunan Harmandalı, 1992 yılında bir köy yerleşkesi olmaktan çıkarılarak, belde statüsü kazandı. Uzun uzadıya kıraç topraklar üzerinde yükselen küçük bir köy iken, Harmandalı’nın çöple olan tanışıklığı da başlamış oldu. 1988 senesinde köy muhtarı tarafından Hazine’den çöp ayrıştırma alanı olarak alınan geniş arazi, İzmir Büyükşehir Belediyesi’ne bağlı belediyelerin çöp atık alanına dönüştü.
     <br/>
     <br/>
     ‘KONUT ÇÖPLÜĞÜ’ DE BURADA
     <br/>
     <br/>
     1994 yerel seçimlerinde SHP’den belediye başkanı seçilen Metin Oktay’la birlikte Harmandalı deyim yerindeyse, keşfediliyordu. Bunun farkında olan Oktay’ın, çöp toplama alanının dibine kadar uzanan büyükçe bir ‘uygunsuz’ araziye imar izni çıkarmasının ardından, “ucuz ev” vaadi ve büyük bir reklâm kampanyasıyla toplu konut hamlesine girişmesi, Harmandalı’nı dar gelirli ailelerin cazibe merkezine dönüştürdü.
     <br/>
     <br/>
     Bugün itibariyle 1152 hanenin bulunduğu Metin Oktay Mahallesi’nin muhtarı Ünsal Albaz’a göre başlangıçta yaşananlar düşündürücü olduğu kadar komikti de: “1999 seçimlerinde burada iki hane varken, muhtarlık yaptılar. Metin Oktay belediye başkanıydı. Burayı gördü, Metin Oktay Mahallesi yaptı. Mahallenin 21 seçmeni vardı, biz de 2 haneye bir muhtarlık olmaz diye itiraz ettik.” (Bu itirazı sırasında Albas, Harmandalı’nda başka bir mahallenin muhtarlığını yapmaktadır.)
     <br/>
     <br/>
     İddialara göre, “sırf kendi reklâmını yapmak için” CHP Genel Başkanlığı’na dahi aday olan Metin Oktay, 1999 seçimlerinde belediye başkanlığı koltuğunu da koruyamaz ve yerini ANAP’lı Mustafa Bölek’e bırakır. Söz verildiği tarihte konutlarını teslim alamayan mağdurların açtığı davada, belediyeye ait 100 dönümlük arsaya haciz kararı çıkmasının ardından Bölek, Metin Oktay döneminde yapılan hatalarla yüzleşmek zorunda kalmıştır. Oktay, 3 bin 500 konutla çıktığı yolda bir adım dahi atmadan, ikinci konut hamlesine girişmiş, arazi sahiplerine vaat ettiği dairelerin bulunduğu alana, onlardan habersiz villalar yaparak başka insanlara satmıştır. 1994-99 yılları arasında görev yapan Metin Oktay’ın aleyhine açılan 1.100 civarında dava açılırken, bu durum yakın zamanda, ulusal basında “Guinness rekoruna aday” başlıklarıyla sayfalara taşındı. Oktay, açılan davaların birçoğundan beraat etse de, 8 yıldır belediye başkanlığını yürüten Bölek’e göre bunun bedelini, açılan davalarda 2 trilyonluk tazminata mahkûm edilen ve arazisine haciz konulan belediye ödüyor.
     <br/>
     <br/>
     Yapımına 1996’da başlanan 4 bin konutun, bugün ancak 150’ye yakını doldurulabilmiş. Bu hanelerin sahipleri de, maddi yetersizlikleri sebebiyle, kira ödemeye mecali olmayan, 2003 yılında taşınmaya başlamış ve kendi sıvasını, boyasını yapmak zorunda bırakılan insanlar. Emine Özkök de bunlardan birisi… Emine teyze, “Metin Oktay, bizi deniz manzaralı evler vereceğiz deyip kandırdı.” derken, denizin yerine, 200 metre ötedeki çöplük manzarasını gösteriyor. Evlerine geçerken bile burunlarından geldiğini anlatıyor gözleri dolarak: “3 yıl önce sıkıştırdık Metin Oktay’ı “İnşaatı bitireceğim.” dedi. Sözünü tutmadı.” Kendi imkânlarıyla tamamladıkları evlerinde, yılgınlıktan bezmiş bir halde “Biz bıktık oğlum.” diyor Emine Teyze.
     <br/>
     <br/>
     ÇÖPLÜKTEKİ MARTILAR HASTALIK SAÇIYOR
     <br/>
     <br/>
     Emine teyzeyi ve komşularını bıktıran, yalnızca vaatlerin yerine getirilmemesi değil. Sözde site sakini olmalarına rağmen, doğru dürüst bir asfalt yola, okula, sağlık ocağına, pazaryerine, yeşil alana, çocuk parkına da kavuşamamışlar. Hatta “Ezan sesine hasret kaldık oğlum” diyen Saadet (Demir) teyzenin, çok istediği camileri bile yok. Onların karamsarlıklarını ve kâbuslarını tetikleyen bu kâbusun âdeta ‘sesi’ olan, çöpe dadanan martıları gösteriyor Emine Teyze: “Martılar balkonumuza konduğu anda bizi kaşıntı tutuyor. Banyo yaptığımızda dahi bu kaşıntıdan kurtulamıyoruz. Evleri devamlı ilaçlı tutuyoruz. Ama nafile. Sinekleri kovamıyoruz.” Martılar, sinekler etrafa hastalık saçarken, Emine Teyze’nin eşinin de çöplük havasıyla astım olduğunu öğreniyoruz.
     <br/>
     <br/>
     İzmir Çevre ve Orman Müdürlüğü’nün hazırladığı raporda “büyük bir risk alanı”  şeklinde gösterilen Harmandalı Çöplüğü, İzmir Büyükşehir Belediyesi’ne bağlı 15 civarında belediyenin çöplerini döktüğü bir yer. Tıbbi atıklardan tutun da, kimyasal atıklara kadar aklınıza gelebilecek her türlü çöpün son durağı. An olmuyor ki, yanı başınızdan büyük gürültüyle geçen bir çöp arabasının giderken yere akıttığı çöp sularına gözleriniz takılmasın. Site sakinleri, işte böylesine bir ortamda çocuklarını okula götürebilmek için yaklaşık bir kilometre yolu yürümek zorunda kalıyor. Ayrıca, sitenin yanı başından geçen dereye karışan çöp sularından da çocuklarını uzak tutabilmenin yollarını arıyorlar. Ama bu pis sokaklardan başka oyun alanı da yok burada. Fatma Eryılmaz, çocuğunu okula tek başına yollamaktan korkanlardan… Onu en çok üzen ise haftada iki-üç gün boğaz enfeksiyonundan ötürü çocuğunu hastaneye taşımak zorunda kalması: “Herkes bu kooperatiften ev aldığına pişman.”
     <br/>
     <br/>
     Harmandalı’nı etkileyen yalnızca çöpün varlığı değil; kokusu da dayanılmaz… Bu kokunun sınırları Harmandalı’nı da aşıyor muhtar Albaz’a göre: “Yazın insanlar balkona çıkamıyor. Koku bizden çok Egekent ve Evka 5’i etkiliyor. Onlarda 24 saat koku var. Bizde devamlı poyraz eser. Rüzgâr gündoğusundan eser ve hava çok durgun olursa, koku buraya daha yoğun geliyor. Bir de sabaha karşı koku oluyor.”
     <br/>
     <br/>
     ÇOCUKLAR TIBBİ ATIKLARLA OYNUYOR
     <br/>
     <br/>
     Beldede bir an önce çözüm bekleyen problem için Harmandalı Yerel Sorunları Çözme Komitesi kurulmuş. 50 kişiden müteşekkil komite, hem Harmandalı’nda yaşanan dramı duyurabilmek için hem de kayıtsızlığa tepki adına semt sakinlerini organize ederek protesto eylemleri düzenliyor. Büyükşehir ve Harmandalı belediyeleri önünde eylem yapan komitenin üyesi Cebrail Sürücü, iki belediye başkanını suçluyor. Sürücü, kendilerine çöplükte gaz salınım bacaları olduğunun ve bunların çalıştığının bildirilmesine rağmen böyle bir şeyin olmadığı iddiasında. Çocuklarının hastalıklarla pençeleştiğini anlatan Cebrail Sürücü, bölgenin ciddi bir salgın hastalık riski taşıdığını anlatıyor.
     <br/>
     <br/>
     Aynı komitenin üyesi Dursun Ali Kazar, daha önce çöplükte güvenlik memuru olarak çalışıyormuş: “Orada görev yaptığımda, çocukların tıbbi atıklarla oynadığını kendi gözlerimle gördüm.” Harmandalı Belediyesi’nin ‘asfalt katılım payı’ adı altında, daire başına 800 YTL para topladığını iddia eden Kazar, yol alanı olarak gösterilen, henüz kazmanın dahi vurulmadığı bir sahayı işaret ediyor. Bütün bu iddiaların doğru olup olmadığını sormak üzere ulaşmaya çalıştığımız şimdi AK Parti’ye geçen Belediye Başkanı Mustafa Bölek ise görüşme isteğimizi hiçbir gerekçe göstermeksizin reddetti. Dursun Ali Kazar, Metin Oktay’dan bu yana Harmandalı’nın büyük bir rant bölgesi olduğunu vurguluyor: “Eski başkan Metin Oktay, kooperatif bitmesin de, yeniden belediye başkanı olsun diye sağa sola ‘Kooperatifi ben kurtaracağım.’ diyor.” Kazar, Harmandalı Belediyesi’nin İzmir Büyükşehir Belediyesi’ne olan 119 bin YTL’lik borcuna karşılık, belediyeye 117 hektarlık çöp alanı tahsis ettiğini de ekliyor.
     <br/>
     <br/>
     Muhtar Albaz da, belediye başkanının duyarsızlığından dem vuruyor. “İki dönem seçilmiş başkan, mahalle sakinleri direniş yaparken, makamını dahi terk etmiyor.” derken, kendi belediyelerine yazdıkları hiçbir yazıya cevap alamadıklarını anlatıyor bize. Albaz, şikâyetini valiliğe kadar götürmüş. Valiliğin, Harmandalı Belediyesi’nden istediği savunmaya karşılık, belediye başkanının her şey güllük gülistanlıkmış gibi, 17 maddelik “icraat propagandası” yapmasını ise içine sindirememiş: “Burası yeni yerleşim alanı. Belediyemiz bir tane ağaç dikmedi buraya. Şuradaki ağaçları Büyükşehir’den aldım; ama kendi belediye başkanımızdan rica etmemize rağmen, sulamasını bile yaptıramadım.”
     <br/>
     <br/>
     TEHLİKELİ ATIKLAR HARMANDALI’NA
     <br/>
     <br/>
     Harmandalı, bilim adamlarının da takibi altında. Harmandalı Yerel Sorunları Çözme Komitesi, incelemelerde bulunması için Ege Üniversitesi Halk Sağlığı Bölümü’nden Prof. Dr. Ali Osman Karababa’yı davet etmiş. Karababa, “Çöplüğün, pimi çekilen bir bomba olduğunu” söylemiş Harmandalı halkına. Kimya Mühendisleri Odası Ege Bölge Başkanı Ertuğrul Barka ise gelinen noktada, tehlikeli sanayi atıklarının da buraya gönderildiğini ifade ediyor. Türkiye’nin yılda 200 bin ton tehlikeli atık ürettiğini söyleyen Barka, bunun beşte birinin İzmit’te imha edilmesine rağmen geri kalanın, Harmandalı gibi alanlara atıldığını vurguluyor. Barka, yaptıkları araştırmada İzmir Büyükşehir Belediyesi’nin yeni hazırladığı kent planında, farklı bir çöp depolama alanı belirlemediğini de fark etmiş.
     <br/>
     <br/>
     Harmandalı üzerine önemli çalışmalara imza atan bir başka isim de Ege Üniversitesi Çevre Sorunları Uygulama ve Araştırma Merkezi’nin başında bulunan Prof. Dr. Ümit Erdem. Her yıl 100 binin üzerinde göç alan İzmir’de marka ve tüketim merakının önünün kesilmesiyle işe başlanması gerektiğini düşünen Erdem, Türkiye’nin çöp politikasının olmadığını vurguluyor. İzmir’de günde 3 bin ton katı atık çıkarıldığını söyleyen bilim adamı, kimyasal atıkları bertaraf edecek bir alan tahsisinin aciliyetine dikkat çekiyor: “Bu tip atıklar, İZAYDAŞ’a (İzmit) gidiyor; ama onların 36 bin tonluk kapasitesi var; yani yetmiyor. Şimdi PETKİM’i de kullanıyorlar; ama onun kapasitesi de belli.” Prof. Dr. Ümit Erdem’e göre Harmandalı’nın yeni bir Ümraniye olması an meselesi.
     <br/>
     <br/>
     ÇÖPLÜK YÜZÜNDEN 4 PİLOT ŞEHİT OLDU
     <br/>
     <br/>
     Çevre bilimi, bir çöplüğün en fazla 14 yıllık ömrü olduğunu ortaya koyuyor.  Kapasite artırmanın bir çözüm olmayacağını gösteren bilimsel araştırmalar, en kestirme yolun başka uygun bir yer bulmaktan geçtiğini ortaya koyuyor. İzmir Büyükşehir Belediye Başkanı Aziz Kocaoğlu da yeni yer bulamadıklarını itiraf ediyor. Zira İzmir gibi birçok kentin çevre master planı ya tamam değil ya da bir çöp alanı düşünülmüyor.
     <br/>
     <br/>
     Harmandalı’nın şikâyetçilerinden biri de Hava Eğitim Komutanlığı. Askerî havaalanının Harmandalı’na oldukça yakın bir yerde olması sebebiyle, çöplüğe dadanan kuşların varlığı pilotlar için büyük tehlike arz ediyor. Jet pilotu yetiştiren 2. Ana Jet Üs Uçuş ve Eğitim Merkezi Komutanlığı’ndan havalanan uçaklar, son 16 yılda yaklaşık 600 kez kuşlarla çarpışırken, motoruna kuş girmesi sebebiyle bugüne kadar düşen jet uçakları, 4 pilotun şehit olmasına, bir pilotun da yaralanmasına yol açtı. Bunun üzerine Hava Eğitim Komutanlığı, 2004 yılının sonunda İzmir Büyükşehir Belediyesi’ne başvurarak, çöplüğün kaldırılmasını istemişti. Alternatif alan bulamayan belediye ise kuş kaçıran cihazlar monte ederek ara çözüm yoluna gitmişti. Ancak martılardan geçilmeyen Harmandalı’nın bugünkü durumu, bu uygulamanın da çözüm olamayacağını gösteriyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27699), [web.archive.org (arşiv bağlantısı)](http://web.archive.org/web/20070629060429/http://www.aksiyon.com.tr:80/detay.php?id=27699)
