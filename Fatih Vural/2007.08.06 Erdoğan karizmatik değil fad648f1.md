# Erdoğan karizmatik değil

*Fatih Vural 2007.08.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Mehmet Ö. Alkan, “toplumsal merkez” sıfatının AK Parti için erken kullanıldığını, partinin sağ ideolojiyi temsil ettiğini savunuyor. Alkan, Erdoğan’a “fazla bağlanmayı” da AK Parti açısından çok tehlikeli buluyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071107163845im_/http://www.aksiyon.com.tr/resim/661/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Siyaset bilimci ve tarihçi Mehmet Ö. Alkan’la, geçtiğimiz haftalarda seçim şarkılarını konu eden dosyamızla ilgili olarak gönderdiği e-posta vesilesiyle tanıştık. Alkan, Anadolu Ajansı’na verdiği bir röportajından alıntıladığımız görüşlerinin, kaynak gösterilmeden yansıtılmasından rahatsızlık duymuştu. Konuşmalarımızın ardından durum tatlıya bağlandı. Ve Türk siyaset tarihinin izini yalnızca yazılı metinler üzerinden değil afişler, plaklar üzerinden de süren bir bilim adamı olarak düşüncelerini bizimle paylaştı. Yard. Doç. Dr. Alkan, İstanbul Üniversitesi Siyasal Bilgiler Fakültesi Uluslararası İlişkiler bölümünde Osmanlı ve Cumhuriyet modernleşmesi üzerinde çalışıyor. Hassaslığının ve titizliğinin yanında, siyasi belgeseller hazırlamaktan tutun da, en son Tanıl Bora ve Murat Koraltürk’le birlikte “Mete Tunçay’a Armağan” kitabını hazırlamaya varan serüvenlere girişen Alkan’la, röportaj sırasında, farklı algılayışlar içinde olduğumuz ortaya çıktı. Ancak, tartışmalı görüşlerine rağmen, karşılıklı bir anlama çabasıydı bunu zevkli kılan. Farklı bir pencereden son siyasi gelişmelerin yorumlanması nasıl diye merak ediyorsanız, buyurun aramıza…
   <br>
    <br>
     -Geride kalan seçimlerin farklı bir yanı da merkez ve çevre ilişkisinin, ‘kıyı ve iç bölgeler’ olarak şekillenmesiydi. Sizce parti söylemleri bunda ne derece rol oynadı?
     <br/>
     <br/>
     Partilerin söylemleriyle ideolojik koordinatları arasında her zaman doğrusal bir ilişki kurmak zordur. Türkiye büyük bir değişim geçiriyor. AB’ye üyelik sürecinde öngörüldüğü gibi tarımsal üretim azalıyor, tarımda yaşayan nüfus da azalacak. Dolayısıyla siyasal partilerin söylemi buna göre değişecek. Bu değişimin belirgin bir şekilde yaşandığı dönem 1991 seçimleriydi. İlk defa Süleyman Demirel kentliye hitaben bir seçim stratejisi kurdu. Eski Demirel’in “Benim köylüm” üzerine kurduğu klasik bir söylemi vardı. 91 seçimlerinde Demirel “İnsan hakları” demeye başladı. İnsan hakları, daha çok kent kültürünün önemsediği bir kavramdır. Demirel’in en iyi bildiği şeylerden biri de nüfusun sosyolojik niteliğidir. Bütün siyasi söylemini de bunun üzerine oturttu. Varoşlarda yeni bir nüfusun oluştuğunu fark eden ikinci parti Refah Partisi oldu. 1991 ittifaklı seçimleri için çok net konuşamayız; ama 94 yerel ve 95 genel seçimlerinde Refah Partisi bu dönüşümde daha yoksullaşanlara hitap etti. Hem tarımda kaybedenler, hem tarımda kaybedip kente gelip uyum sağlayamayanlar, hem de orta sınıf… Gecekonduların hep sola oy vereceği varsayılıyor. Gecekondu kesimi tam tersine muhafazakâr partilere oy verir.
     <br/>
     <br/>
     -Neden böyle bir inanış var?
     <br/>
     <br/>
     Çünkü bir yandan kentin içindeler, öte yandan bu kültürü benimsememiş durumdalar. Bu durumda yeni kentin değerlerini benimsemeye pek meraklı değiller. Çünkü yeni değerler, onların aile ve ahlak yapılarını çözmeye çok yatkın değerler…
     <br/>
     <br/>
     -Para kazanmak için bile olsa kültürlerinden vazgeçmek istemiyorlar…
     <br/>
     <br/>
     Evet, denebilir. Türkiye’de varoşlar 60’ların sonu ve 70’lerin başında CHP’ye oy verdiler. Ama CHP, o dönemde kente entegre olamamış, kelimenin tam anlamıyla akşamdan sabaha yapılmış bir kulübede yaşayan, ne su, ne elektrik alamayan, yolu bile olmayan, gecekondularda yaşayan kesimlerin oyunu kazandı. AK Parti’nin başarısı da biraz bunu anlamaktan ve oraya yönelik küçük; ama günlük hayatı ilgilendiren yardımlardan geçiyor.
     <br/>
     <br/>
     GEÇMİŞE BAKARSAK 2007, KRİZE GEBE OLABİLİR
     <br/>
     <br/>
     -Siyaset bilimci Ali Yaşar Sarıbay, AK Parti’nin başarısının altında, son noktası global kapitalizm olan kapitalistleşme sürecini çok iyi yönetmesinin yattığını vurguluyor. Bu da sosyolojik anlamda modernleşmeye tekabül ediyor. Menderes ile Erdoğan arasındaki benzerliğin bu noktadan başladığını söyleyebilir miyiz?
     <br/>
     <br/>
     Doğru, 1950’de DP’nin iktidara gelmesi, 54’te oy oranını artırarak iktidarını devam ettirmesi, belki 1965’te Demirel’in AP’sinin iktidar gelmesi, 69’da bunu devam ettirmesi, 83’te ANAP’ın iktidara gelmesi, 87’de devam ettirmesi, AK Parti’ye gelince kadar bir çizgi oluşturabilir. Burada dış faktörlerin katkısını da unutmayalım. Bu, ABD de, uygun dünya düzeni de olabilir. Bahsettiğimiz iktidarların ilk dönemlerinde, örneğin 57 yılından itibaren çok derin bir siyasi krizin ve ardından darbenin geldiğini, 69 yılından sonra 71 muhtırasının, 87’den sonra ekonomik krizin yaşandığını unutmayalım. Geçmişle benzerlik kurarak, modernleşmenin devamının olduğunu söylüyorsak, birincisi 2007 sonrasının ekonomik bir krize gebe olduğu ihtimali var demektir. İkincisi, bu en fazla AK Parti’yi ilgilendirmeli, çünkü ikinci defa iktidarı kazanan partilerin şımardığı görülüyor. O bir demokrasinin turnusol kâğıdı gibi adeta. Menderes o anlamda kritik hatalar yaptı. Mesela, Osman Bölükbaşı’na oy veren bir ili, ilçe haline getirdi. 69 sonrasında Süleyman Demirel’in af çıkarmamak için direnişi; 87 sonrası, oy potansiyelini artırmak için yeni iller ihdas eden ve milletvekili sayısını artırdıktan sonra hırçınlaşan bir Özal çıktı karşımıza.
     <br/>
     <br/>
     -Modernleşmeci siyasi aktörlerin hep sağ çizgide olması, Kemalizm’le ilintilendirilen bir Batılılaşma dikkate alındığında nasıl değerlendirilmeli?
     <br/>
     <br/>
     Tanzimat’tan Cumhuriyet’e uzanan çizgide Tanzimat, 2. Abdülhamit ve İttihat Terakki dönemleri üç ana dönemi oluşturuyor. Bu üç dönemin modern toplum algısı birbirinden farklı değildir. Büyük bir yanlışlıkla, 2. Abdülhamit dönemi bir gericilik dönemi gibi aktarılıyor. 2. Abdülhamit dönemi, baskıcı bir dönemdir; ama modernleşme açısından Tanzimat ve İttihat Terakki döneminden daha ileriydi. Tanzimatçılar daha bürokrasi, 2. Abdülhamit daha ziyade saray merkezli, İttihat Terakki ise anayasa ve parlamentoya dayalı bir modernleşmeden yana. Modernleşmeci olmakla, sağcı ve solcu olmak zorunda bir ilişki yok. İttihat Terakki’nin meşruti modernleşmesini CHP daha cumhurî bir modernleşmeye çevirdi. Tek parti dönemindeki yoğun bir modernleşme ivmesinden sonra gelen iktidarlar, dönüşüm problemiyle ilgili birtakım vaatlerde bulundu ve bunu tabana yaymaya, iktidarı aracısız olmaktan çıkarmaya çalıştılar. Bunun en önemli simgelerinden biri tek turlu seçim. Çift turlu seçim, halka güvenmeyen bir seçimdir. Evet, tek parti dönemi iktidarıyla, parlamentosuyla seçkinci bir dönemdir. Ama 50-60 dönemindeki modernleşmeden geri değildir.
     <br/>
     <br/>
     28 ŞUBAT’IN AKTÖRLERİ SAĞIN İÇİNDEYDİ
     <br/>
     <br/>
     -27 Nisan muhtırası, 28 Şubat ile benzer bir düzleme sahipti. Sizce 28 Şubat’ın günümüzdeki siyasal yapılanmaya etkisi ne şekilde gerçekleşti?
     <br/>
     <br/>
     28 Şubat sürecinin muhafazakâr kesimde bir ayrımlaşmaya yol açtığını unutmamak lazım. Siyaseti eski üslupla ve eski araçlarla yapmak isteyenler vardı -ki onlar hâlâ Saadet Partisi olarak devam ediyor, bir de artık bunun bir işe yaramayacağını, hayatın gerçekleriyle otuz yıl öncesi gerçekleriyle uyuşmadığını düşünenler... Bu ayrımlaşma, modernleşmeden yana olanlarla, onu dışlayan muhafazakârları da iyice birbirinden ayırdı.
     <br/>
     <br/>
     -Bu ayrımlaşma sancılı olmadı mı?
     <br/>
     <br/>
     28 Şubat süreciyle ilgili birtakım muhafazakâr, yeşil sermaye adını verdiğimiz oluşumlar ortaya çıktı. Din üzerinden ticaret yapmak muhafazakâr kesimde de tepki gördü. Önceleri bir sempati oluştu; ama bir noktadan itibaren ciddi bir tepki yarattı. 28 Şubat sürecindeki çatışmanın asıl aktörleri sağın kendi içindeydi. O dönemin askeriyesinin postmodern muhtırası bir anlamda bu iki kesim arasındaki çatışmanın ayrımlaşmaya dönüşmesine de yaradı ve ortaya AK Parti gibi bir parti çıktı. Hiç kuşkunuz olmasın, orada Kemalist bir refleks var; ama oradaki çatışma bir laik-anti laik çatışmasından çok muhafazakâr sermayenin içindeki çatışmaydı.
     <br/>
     <br/>
     AK PARTİ, KUŞKULARI KASTEN GİDERMİYOR
     <br/>
     <br/>
     -AK Parti’yi merkeze oturtan, bu silkelenmenin ötesine geçerek liberallik ekseninde bahsettiğiniz ekonomik gidişatı da iyi okuyan bir muhafazakârlık üretmesi değil midir?
     <br/>
     <br/>
     AK Parti, “Ben, toplumsal bir merkezim.” diyor. Bence AK Parti, sağcı bir partidir. AK Parti’nin talip olduğu oy potansiyeli, yoksulluk ve yoksunlukla ilintilendirilen, daha ziyade sol partilerin oy toplayacağı düşünülen bir kesim. AK Parti, bunu da düşünerek bir sol söylem kullanmaya çalışıyor; ama merkezin sağında. Ama liberal etiketin çok belirgin olduğunu görüyoruz. Kuşku uyandıran, liberallikle muhafazakârlığı bir arada kullanmak isteyen bir parti olmasıdır. AK Parti’nin en büyük eksikliklerinden biri hâlâ bir kuşku barındırması. Ama bu kuşkuyu AK Parti tercih ediyor. İstedikten sonra bunu gidermesi çok kolay, elinde çok fazla araç var. Ancak bu kuşkudan çıkar, yani oy sağlıyor.
     <br/>
     <br/>
     -Bu kuşku sizce nasıl giderilebilir?
     <br/>
     <br/>
     AK Parti, kurulduğundan bu yana periyodik ve hassas kamuoyu araştırmaları yaptırıyor. Siyasi plan ve programını da bu araştırmalar üzerinden yürütüyor. Buna göre vaatlerde bulunuyor. AK Parti’ye yönelik beklentilerden biri de başörtüsü sorunu. Ama bunu dile getirmiyor. Yaptırdığı periyodik araştırmalarda, oy oranı sürekli yüzde 40’ın üzerinde çıkıyor. Böyle bir durumda çözeceğim derseniz, 23 Temmuz günü itibariyle o sorunu çözmekle baş başa kalırsınız. Burada bana sorarsanız, AK Parti biraz korkuyor ve biraz numara yapılıyor. Seçmenin beklentisi görmezden geliniyor. Seçmen ona yönelirken “Şimdiye kadar çözemediler; ama ilk fırsatta çözecekler.” şeklinde bakıyor. Başörtüsü sorunu, AK Parti’nin çözmesi gereken bir sorundur; ama vaat etmiyor. Ama cumhurbaşkanı adayı olan Abdullah Gül’ün eşiyle zaten bu vaat kendisini getiriyor. Bu açıdan güven vermiyor, vermeyi de tercih etmiyor. Çünkü bu konuda netleşmesi demek, ya çok tepki alması ya da bir taraftar bulması demek. Kararsızları kaybetmekten çekindiği için bu kadar netleşmiyor.
     <br/>
     <br/>
     -Sistem size son üç cumhurbaşkanının almadığı kadar oy almasına rağmen bir cumhurbaşkanını seçtirmiyorsa, bu bir güvensizlik duygusuyla itidalli davranmanızı beraberinde getirmez mi?
     <br/>
     <br/>
     O adımlar atılırken, oluşacak tepkilerin hepsi biliniyordu. Amacınız ne? Bu sorunu çözmek mi, bu sorundan geçinmek mi? Bu sorunu çözmek istiyorsanız, daha farklı bir manevra yaparsınız. Geçmiş dört aya baktığımızda ben AK Parti’nin başörtüsünü iyi kullandığını görüyorum. Kadın üzerinden siyaset yapmaya devam ediyor. Çünkü kadın, Türk toplumunun yumuşak karnı. Milliyetçilik, din ve ahlâk konusunda toplumu çok kolay gerersiniz. Üçünün ortak noktası kadındır. Biraz da çuvaldızı kendimize batıralım; bu bakış, erkek egemen bir düzenin devamını sağlar. İmam hatip meselesi bu ülke için çok önemli bir konu. Çünkü mesleki eğitim kilitlendi. Türkiye’nin çok ciddi bir ara eleman problemi var. Meslek liseleri, imam hatip problemiyle; üniversiteler, başörtüsü problemiyle kilitleniyor. İkisi de bunu hak etmiyor. AK Parti bu iki sorunun nasıl çözüleceğini söylemiyor.
     <br/>
     <br/>
     MECLİS’İN SON GALİBİ BAYKAL’DIR
     <br/>
     <br/>
     -Başta CHP olmak üzere laikliği öne süren önemli bir kesim, Çankaya’da başörtülü birini görmek istemedikleri için bahsettiğiniz gibi Abdullah Gül’e karşı, seçtirmemeye varan bir tavır aldı. Aynı kesim Abdüllatif Şener’e sıcak gibi duruyor. Ancak Şener’in de eşi başörtülü. Bu bir tutarsızlık değil mi?
     <br/>
     <br/>
     Bal gibi de tutarsızlık. Ama siyasette tutarsızlığın değil başarısızlığın hesabı sorulur. Size ters gelebilir; ama geçen parlamentonun son galibi Baykal’dır. Bir siyasal parti başkanı olarak iktidarın cumhurbaşkanını seçmesini engellemiştir, parlamento seçimlerini öne çektirmiştir. Bu açıdan baktığınızda çok ciddi bir başarıdır.
     <br/>
     <br/>
     -Son seçimde görüldü ki seçmen dogmatik bir parti istemiyor. Anavatan’ı, DYP’yi ve şimdi de DP’yi bitiren, CHP’yi yenilgiye uğratan, kendini güncelleyememe sorunu, geçmişin misyonerliğine hapsetmek değil mi?
     <br/>
     <br/>
     Evet, haklısınız. Ancak üzerine bir şeyler katmaktan önce silkelenebilmek önemlidir. AK Parti, üzerinden Erbakan’ı atabildi. Saadet Partisi’nin son seçimlerde aldığı oy yüzde 2. Üzerlerinde bu elbise olsaydı, yüzde 47 de belki yüzde 17’ye inecekti. Bir defa, Erbakan gibi 60’larda kalmış bir politikacıyı üzerlerinden atabildiler. Bu, cesarettir. 72 kongresinde de Ecevit, İnönü’den o manada silkelenmiştir. Türkiye’de politikacılar sürelerini bilemiyorlar.
     <br/>
     <br/>
     EN ÇOK GEZEN LİDER, İKTİDAR OLUYOR
     <br/>
     <br/>
     -AK Parti’nin iç tüzüğünde süre sınırlaması var…
     <br/>
     <br/>
     Böyle bir eğilimi olduğu doğru. Üzerine bir şeyler katmaya gelince… AK Parti’nin siyaset yaptığı dönem, özellikle Özal’ın cumhurbaşkanlığına kadar iktidarda olduğu döneme nazaran daha zor. Şu açık görülüyor ki, seçmen mutedil olanı seviyor. Bu çoğu zaman için geçerli. Çünkü istikrar istiyor. Bu seçimler öncesinde Genç Parti’ye oy vereceğini söyleyen birkaç insan bana vaatlerden bahsetmediler. “Tayyip’le o kavga eder, bizim öcümüzü alır.” dediler. Ekonomik ve toplumsal bir istikrar beklentisi açık. Bu konularda büyülü kavramlarla konuşmamak lazım. Mesela seçimlerde en çok gezen genel başkanın partisi, genellikle birinci parti oluyor. Bu son seçimde Erdoğan birinciydi. Ondan önce ANAP, ondan önce Demirel, ondan önce Demokrat Parti’dir en fazla gezen. Ve hepsi de 50’nin üzerinde vilayete seçim gezisi yapmıştır. Erzurum’dan başlarlar, öyle bir gelenek vardır. Adnan Menderes’ten beri sağın geleneğidir. Yüz yüze temasın sağladığı bir şey var. Seçmen CHP’liyken AK Partili olmuyor; ama sandığa gitmeyecekse, gitmeye karar veriyor. İkincisi, hiçbir seçim sonucu kaza değildir. Bugüne kadar yapılan 29 genel seçim de gösteriyor ki sandığı iyi okumak lazım. Tayyip Erdoğan bunun ipucunu verdi, dedi ki “Bize verilmeyen oyların da mesajını aldık.” Bu süreçte AK Parti sandığı doğru okursa, üçüncü iktidarını garantileyebilir. Sandık bazen koalisyon der size, “Ortada bir çatışma var, bunu uzlaştıracak bir koalisyon lazım.” Bunu görmezseniz, çatışma derinleşir. Veya seçmen tek parti hükümeti ister, “Fakat hükümete muhalefeti ihmal etmeyin.” der.
     <br/>
     <br/>
     SOLU BULAMAZSAK, SAĞI DA KAYBEDERİZ
     <br/>
     <br/>
     -Son seçimde olduğu gibi…
     <br/>
     <br/>
     Evet. En acil sorun, solun yeniden yapılanması gerekiyor. Bu seçimlerde seçmenin söylediği en önemli cümle bence “Ben sol istiyorum.” Bunu bir sol oluşum doğru okuyabilirse, soldaki adres de ortaya çıkacak. Unutmayalım, Türkiye solunu bulamazsa sağını da kaybeder.
     <br/>
     <br/>
     -Bu seçimde önemi bir kez daha beliren mikro ilişkiler, sizin de uzmanlık alanlarınızdan biri. Sosyal bilimlerde Max Weber’in neredeyse bir asır önce formüle ettiği karizma kavramı sizce Tayyip Erdoğan üzerinde nasıl şekillendi?
     <br/>
     <br/>
     Biz karizma ve karizmatik lider kavramlarını yanlış kullanıyoruz. Max Weber, karizmatik otoriteyi sınıflandırırken “Toplumun yaşadığı olağanüstü hallerde ortaya çıkar.” der. Tayyip Erdoğan hiçbir yanıyla karizmatik bir lider değil. O bir karizmadan çok, tersine seçmenin kendini özdeşleştirebileceği kadar sıradan. Tayyip Erdoğan’ın ne tip, ne fikriyat anlamında bir karizması yok. İnsanların kendisini kolayca özdeşleştirebileceği bir çizgisi var. Eğer AK Parti, Tayyip Erdoğan’ı merkeze koyar ve onunla var olmayı seçerse, kurumlaşmasını gerçekleştirememiş demektir; kişiyle kaim olan yiter gider. Demokrasiler kahramanları sevmez, kaldırmaz da… Demokrasiler mağdurları da sevmez. Hani deniyor ya AK Parti için mağduriyet önemliydi… Şuna emin olun, cumhurbaşkanı yeniden seçilmese ve bir daha seçime gidilse, AK Parti bu kadar oy almaz.
     <br/>
     <br/>
     -Neden?
     <br/>
     <br/>
     Çünkü seçmen üçüncü defa iktidarını kuramayacak bir partiye oy vermez. Çözüm arar ve çözüm bekler. İktidar zaafı olan partiyi bırakır.
     <br/>
     <br/>
     -Erdoğan’ın seçim gecesi yaptığı konuşma bu izlenimi vermedi mi?
     <br/>
     <br/>
     “Bize oy vermeyenlerin mesajını aldık.” diyerek, sivil demokrasiye atıf yaparak farklı bir yön çizeceği mesajını verdi. Solcu kimliğini hâlâ muhafaza ettiğini söyleyip AK Parti’den seçilen Ertuğrul Günay’ın şu ifadesi ilginç geliyor bana: “Bizim genel başkanımız da, partimiz de merkez sağdayız demiyor. Toplumsal merkezdeyiz.” Zaman bu ifadeleri sınayacak.
     <br/>
     <br/>
     <br/>
     <br/>
     <br/>
     MECLİS’İN YARISI KADIN OLMALI
     <br/>
     <br/>
     “Türkiye’nin üç hayati sorunu var. Biri Kürt sorunu, biri siyasal İslam sorunu, biri de kadın sorunu. Bu üç sorunu demokratik yoldan çözemeden Türkiye rahata eremez.”
     <br/>
     <br/>
     “Kadın temsili çok önemli. Muhakkak bir kadın kotası konmalı ve yüzde elli olmalı. Bu bir zorlama; ama olmalı. Medeniyet yalnızca gönülle olmuyor, kolay bir şey de değil, biraz zorlama gerekiyor. İlk başta istenmeyen sonuçlar ortaya çıkabilir; ama zaman içinde taşlar yerine oturmaya başlar.”
     <br/>
     <br/>
     “Kürt sorununun çözüleceği yer parlamentodur. Bu nedenle yüzde 10 barajı siyasi bir ayıp. Yüzde 10 barajının konmasının nedenlerinden biri, Kürtçü bir partiyle İslamcı bir partinin Meclis’e girmesini önlemekti. Fakat 91 seçimlerinde gördük. Refah Partisi de HEP de ittifakla Meclis’e girdiler. 95’te de Refah Partisi iktidar oldu. Yani barajla siyasi hayatı terbiye edemezsiniz. 2002 ve 2007 seçimlerinde de bu anlaşıldı.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28086), [web.archive.org (arşiv bağlantısı)](http://web.archive.org/web/20071107163845/http://www.aksiyon.com.tr/detay.php?id=28086)
