# Gülen hareketi modernitenin boşluğunu dolduruyor

*Fatih Vural 2010.12.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “100 Soruda Fethullah Gülen ve Hareketi” kitabının yazarı Prof. Dr. Doğu Ergil, Gülen hareketine yönelik önemli tespitlerde bulunuyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Prof. Dr. Doğu Ergil, “100 Soruda Fethullah Gülen ve Hareketi” kitabı ile bu hareketin sosyolojik varlığına yönelik önemli tespitler yapıyor. Kitabın sonuç bölümünde, sos-yolojik anlamda ‘cemaatleşme’ eğilimle-rine dikkat çeken Ergil, Gülen hareketinin varlığını, toplumsal bir düzlemde daha net okumamızı sağlıyor. Çalışma kapsamında Fethullah Gülen’le iki kez bir araya gelen Ergil, hareketin değişen yüzünü ve yeni Türkiye için karşılığını anlattı.
    </p>
    <p class="MsoNormal">
     -Bu hareket üzerine çalışma fikri nasıl doğdu?
    </p>
    <p class="MsoNormal">
     Gülen fenomeni, bizim toplumumuzda müesses nizama tehdit olarak algılanıyor. İki dünya da İslam’dan kuşku duyduğu için ‘Yine bir İslami akım ortaya çıktı’ endişesiyle bakılıyor. Hâlbuki bunun ‘new age İslam’ ya da ‘İslam’ın yeni çağdaki yorumlanması’ olduğunu görmüyorlar. Bu, İslam’ın değişmesi değil. Değişen insanın, değişen koşullardaki Müslümanlığı ne anlama geliyor? Fethullah Gülen, bu boşluğu doldurmuş bir kişi. Bu hareket de o yorumlara uygun bir davranış sergileyen bir gönüllüler hareketi. O yüzden bunun incelenmesi lazım. Ben buna ‘Türkiye’nin en büyük ihraç ürünü’ diyorum…
     <span>
     </span>
    </p>
    <p class="MsoNormal">
     -Gülen’in sosyal bilimlere duyduğu ilgiyi biliyoruz. Bir sosyal bilimci olarak, onun sosyolojik diline dair neler gözlemlediniz?
    </p>
    <p class="MsoNormal">
     Kendisini din konuları dışında da çok donanımlı buldum. Bu, beni çok sevindirdi. Çünkü bugün artık ‘entelektüel din adamı’ aranıyor. Gülen, bu kimliğini büyük bir kitleye sunmuş durumda. O kitle, değişen dünyada, değişen Türkiye. Türkiye çapraz bir değişim baskısı altında. Dünya değişiyor, ona ayak uydurmak zorunda. Kır, kente geliyor; geleneksel, modernleşiyor… Bu kadar çapraz baskılar altında kalan bir kitle şaşkın! Davranış kodları, değerleri değişiyor. Sosyal ve entelektüel ufukları köy, kasaba iken, büyükşehir oluyor, dünya oluyor. Buna uyum sağlamak kolay bir şey değil! Kişi bazında müthiş bir efor ve yol gösterici lazım! İkincisi de dayanışacağınız bir grup olmalı.
    </p>
    <p class="MsoNormal">
     -Bu çerçevede, Gülen hareketinin, Türkiye’deki dikey toplumsal hareketliliği hızlandıran bir yanı olduğunu düşünüyor musunuz?
    </p>
    <p class="MsoNormal">
     Zaten önemi ve etkisi buradan kaynaklanıyor. Gülen, kolaylaştırıcılık açısından realist oldu ve sonuç doğurdu. Çok pratik tavsiyelerde bulundu. “Bir araya gelin. Donanımınızı (bilginizi) artırın.” dedi. İkincisi, “Artık tekil-perakendeci olmayın. Birleşin, üretici olun. Sermaye lazımsa, ona buna yalvarmayın. Sermaye kuruluşu oluşturun. Gidin, ulusal sınırları aşın.” dedi. Kasabalı, kırdan göç etmiş insanların dünyalı olması o kadar kolay değil! Gülen hareketi, bunu bir kuşak içinde başardı. Böyle bir manevi iklimin inandırıcılığı, güvenilirliği de önemli. İzleyicileri ona inandılar. Gidip sonuç almaya başlayınca, bu çarpan etkisi oluşturdu.
    </p>
    <p class="MsoNormal">
     -Tam bu noktada, özellikle yurt dışı açılımı noktasında, bürokrasiyle de zorunlu ilişkiye geçiyor. Bu ilişkiyi ‘politik ilişki’ olarak da adlandırmak doğru mu?
    </p>
    <p class="MsoNormal">
     Bürokratikleşmek başka, bürokrasiyle çelişkisiz ilişkiye girmek başka. Hareket bürokratikleşirse, zaten niteliğini kaybeder. Çünkü bu bir gönüllü hareketi. O gönüllülük, ona o dinamizmi getiriyor. Yönetim kurulu, politbüroya döner. Gülen, bunun çok farkında ve bunu engelliyor. Gülen’in kendisi “Devletle bir kavgamız yok.” diyor. Devletin aşırılıklarına karşı direnmenin bir insanlık hakkı ve demokrasinin gereği olduğunu da yeterince anlaşılır biçimde ortaya koyuyor. Referandumda ‘mezardakilerin dahi evet oyu kullanması’ yönündeki ifadesi bu yöndedir.
    </p>
    <p class="MsoNormal">
     -Kitabınızda, dünya üzerinde ve Türkiye’de sosyolojik anlamda bir cemaatleşme eğiliminin yaygınlaştığını belirtiyorsunuz…
    </p>
    <p class="MsoNormal">
     İnsan, kitle toplumunda, devlet ile karşı karşıya. Aradaki kurumlar olmazsa, çok çıplak, yalnız ve korumasız! O yüzden araya kurumlar koyarak, hem de devletten bir şey istemeden, asgariden başlayarak orta dereceye kadar ihtiyaçlarını karşılayacak gönüllü kuruluşları kendisi oluşturuyor. Zaten bir toplumun modernleşmesinin ve sivil toplumun gücünün göstergesidir, cemaatler. Eğer cemaatler, içine kapanık değilse, güçlü toplumun ve etkili bireyin garantisini sağlamış oluyor. O yüzden cemaat önemli.
    </p>
    <p class="MsoNormal">
     -Kültürel kodların modernleşmesi ile Gülen’in devleti önemseyen bakış açısı arasında bir ilişki olduğunu düşünüyor musunuz?
    </p>
    <p class="MsoNormal">
     Fethullah Gülen, bir sivil toplum lideri. Sivil toplum, otoriter bir devlet yapısıyla kaçınılmaz olarak çelişir. Bu çelişki, devlete alternatif bir sosyo-kültürel yapı üretmekte ısrar ettikçe artar. Gülen, devletle çatışmadan, alternatif bir sosyal olgu oluşturmak istedi. Ama politikleşirse, bunun hem devlete hem de kendi izleyicilerine zarar vereceğini, çok erken bir zamanda gördü. Kültürel tarafı şu: Modernleşen insanın ahlâkını ve dayanışmasını yitirmeden, modern toplumun çarkları arasında ezilmesini engellemek. Bu boşluğu çok iyi tespit ettiğine inanıyorum. Bunu yaptıkça, bireyi güçlendirdikçe; güçlü bireyin zaten haklarını arayacağını, toplumun demokratikleşme eğilimleriyle uyumlu olabileceğini ve o kültürel çeşitliliğin içinde yerini bulacağını sezdi. Bu, devlete karşıt bir hareket değil. Ama devletin otoriter yapısına karşı alternatif bir duruştu. Bu duruşa devlet zaman zaman karşıtlık gösterse de toplum destekledi.
    </p>
    <p class="MsoNormal">
     -Bu noktada Gülen hareketinin büyük bir ‘cazibe merkezi’ olduğunu düşünüyor musunuz?
    </p>
    <p class="MsoNormal">
     Tam da onu söylüyorum. Toplum, inkâr edilen ‘çoğulluğunun’ kabulünü istiyor. Farklı gruplar arasındaki eşitsizliğin giderilmesini, devletin hepsine eşit mesafede durmasını… Bu arada, tekçi bir ideolojiyle yönetilmeyi değil; yasaları çiğnemediği sürece, hepsinin beklentilerinin karşılanabileceği bir esnekliğe kavuşmasını… Toplumda da bu beklenti olduğu için, Gülen hareketi, tarihin aktığı yöne doğru hareket ederek hem güçlendi hem de varlığını sistem içine yerleştirebildi. Bunu da devletle çatışmadan yaptı.
    </p>
    <p class="MsoNormal">
    </p>
    <p class="MsoNormal">
     -Sizce devletin ve laik kesimin Gülen hareketine karşı tepkisinin ana ekseni ne?
    </p>
    <p class="MsoNormal">
     Devletin güvensizliği; her şeyi kontrol etmesi, değişimin tek aktörü olması, yönetimin tek merkezli olması anlayışından kaynaklanıyor. Gülen hareketi sol bir hareket olsa, devlet yine aynı şeyi yapar. Dine karşı bir önyargı da var tabii. Laik kesim bizde öyle şartlanmış ki ‘din, kendi iktidarını arar’. Hâlbuki dinin tek başına böyle bir gücü yok. İslam dünyasına baktığımızda da milliyetçilik hiçbir zaman olmamış. Solculuk denenmiş ve çökmüş. Başka bir dayanışma ideolojisi yok insanları bir araya getirecek. Bir siyasi proje yok. O zaman, milliyetçilikten daha önceki bir aşamada ortaya çıkmış olan dine, siyasal bir proje yüklenerek bu sağlanmaya çalışılıyor. Bu, dinin deyişi değil; politik arayışın sonucu. Başörtüsü konusunda da buna inanıyorum. Devlet ve laik kesim, başörtüsüyle uğraşmıyor, başörtülüyle uğraşıyor. Çünkü başörtülü, şimdiye kadar o laik kesimin denetlediği, yararlandığı bütün alanlarda varlık göstermeye başladı. Bu alanları kaybettikleri için karşı çıkıyorlar. Bu, bir iktidar savaşı. İstatistiklere bakıyorsun, Türk kadınının yüzde 70’i bir şekilde başını örtüyor. ‘Siyasi simge olarak görüyor musun?’ diye soruyorsun, ‘Evet’ diyenler yüzde 1 bile değil! Toplumda bir kavga yok. Siyaset bunu bir kavgaya dönüştürüyor.
    </p>
    <p class="MsoNormal">
     -Sivilleşmenin en önemli psikolojik adımlarından biri de galiba ‘cesaret’. Resmî söyleme karşı sözünü cesaretle söyleyebilmek… ‘Modern Ahilik’ dediğiniz birlikteliğin, bu cesarette etkin olduğunu düşünüyor musunuz?
     <span>
     </span>
    </p>
    <p class="MsoNormal">
     Cesaret sözü çok önemli! İlk defa bana böyle bir soru soruluyor. Belki de verilen yanıtlar içinde en etkili olacak da bu! Cesareti iki şekilde gösterebilirsin. Bir, senin gibi düşünen insanların çoğulluğuyla gösterirsin. Yani siyasal ve toplumsal sistem içinde özgül ağırlığıyla… İkincisi, düşünsel ve ahlaki üstünlüğünle sağlarsın. Fethullah Gülen ne diyor? “Giderek ahlaksızlaşan, belirsizleşen ve yabancılaşan dünyada bir arada olalım. Dürüst davranalım. Bir de yoksulluğumuzdan, tembelliğimizden kurtulacak eylemlerde, organizasyonlarda bulunalım.” Böylece hem bir manevi reçete sunuyor hem de çalışmak, üretmek, zenginleşmek ve bunu paylaşarak yeni bir üretim düzeni kurmaktan bahsediyor. Modernitenin boşluklarını da dolduracak tavsiyeler bunlar. Devlet bunları yapsaydı, bu ülkenin sorunlarını büyük ölçüde çözebilirdi. Ama yapmadı! Fethullah Gülen’in izleyicileri bunu yaptılar. Bir önderin kendi hayatındaki tavsiyelerinin başarısını görmek de büyük bir şans.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-28213-gulen-hareketi-modernitenin-boslugunu-dolduruyor.html), [web.archive.org (arşiv bağlantısı)](http://web.archive.org/web/20121112181441/http://www.aksiyon.com.tr:80/aksiyon/haber-28213-gulen-hareketi-modernitenin-boslugunu-dolduruyor.html)
