# Vestel haklı, futbol farklı!

*Fatih Vural 2007.09.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Vestel ve KC Group’un futbol dünyasından çekilme kararı gösterdi ki, Anadolu’da sponsorluk müessesesi bir destekten öteye geçiyor. Lakin takımların değil, daha çok sponsorların lehine!...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090131212753im_/http://www.aksiyon.com.tr/resim/666/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090131212753/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090131212753/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090131212753oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090131212753oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   2 Eylül akşamı, 19 Mayıs Stadyumu’na toplanan binlerce Manisalı taraftar, Galatasaraylı oyuncuların şaşkın bakışları arasında salladıkları siyah mendille bir isyanı dillendiriyordu. Geçtiğimiz sene oynadıkları Sakarya maçı sırasında Manisa kalecisi Bülent Ataman ve antrenör Metin Bayındır’ın hakem Cüneyt Çakır’a saldırmasının faturası, "3-0 hükmen mağlubiyetin yanı sıra Ataman’a 20 maç, Bayındır’a da 3 yıl futboldan men" şeklinde çıkarılmıştı. Bu sezon oynanan Trabzonspor-Sivasspor maçında, Trabzonlu taraftarların sahaya girerek, rakip futbolcuları dövmesinin ardından, maçın tekrar edilmesine karar verilmesi, Manisalılar için bir çifte standardın ifadesiydi. 2-2 biten Vestel Manisa-Galatasaray maçı sonrası, herkesin bekleyip de duymak istemediği o cümleler kulüp başkanı Haluk Çubukçu’nun ağzından dökülüverdi: "Kirlenen futbola, ahbap çavuş işlerine artık dayanamaz duruma geldik. Temiz futbol, adaletli futbol, renklerin ve kişilerin hâkim olmadığı tertemiz bir futbol için biz sponsorluktan çekiliyoruz."
   <br>
    <br>
     KC Group da benzer gerekçeler ileri sürerek, 2 yıl önce satın alıp büyük transferlere imza attığı Etimesgut Şekerspor’un sponsorluğundan çekildi. Firma, Türkiye’deki futbolun "kirli" olduğunu, çekilmede Vestel’in kararından da güç aldıklarını vurguladı.
     <br/>
     <br/>
     VESTEL’E MARKA İSİMLER YARAMADI
     <br/>
     <br/>
     Asil Nadir döneminde Manisa’da yatırımlarına başlayan ve Zorlu Grubu’na geçtikten sonra bunu sürdüren Vestel, 1999-2000 sezonundan itibaren Manisaspor’a sponsor olarak ciddi yatırımlar yapmaya başladı. Vestel yöneticilerinin "Zarar ederiz." telkinlerine rağmen, Ahmet Nazif Zorlu’nun "Manisa’ya vefa borcumuz var." düşüncesiyle, 2. Lig Yükselme Grubu’nda takımın başına büyük meblağlarla Mustafa Denizli ve Ali Gültiken’i getiren şirket, kaçan Süper Lig treninin ardından, görevine son verdiği Levent Eriş’i tekrar davet ederek, yıllardır beklenen o ilki gerçekleştirmişti. Yönetim, Süper Lig macerasının daha başında yine Eriş’le yollarını ayırmış, Mustafa Denizli’den sonra yine bir markayı, Ersun Yanal’ı tercih etmişti. Geçtiğimiz sezonun ilk haftalarında liderliği uzun süre kaptırmayan Vestel Manisa’da işler kötüye giderken, talihsiz Sakarya maçı çıkageldi ve Ersun Yanal ekibiyle birlikte, çareyi gitmekte buldu.
     <br/>
     <br/>
     Vestel’in Manisaspor üzerindeki sponsorluğunu bitirmek istemesi ilk kez o günlerde gündeme geldi. İki insanın saha içindeki kabul edilemez davranışlarının sonrasında gelen büyük cezalar, koca bir markayı zor durumda bıraksa da, ısrarlar üzerine Zorlu Grubu yola devam kararı almıştı; ancak Futbol Federasyonu’yla yaşanan gerginlik, şiddetini artırarak devam etmişti. Ta geçtiğimiz haftaki Galatasaray maçına kadar…
     <br/>
     <br/>
     BU SPONSORLUK HİKÂYELERİ BİTMEZ
     <br/>
     <br/>
     Manisaspor, Vestel’den aldığı kırmızı rengi kullanacak mı bilinmez; ama siyah-beyaz formasıyla eskisi gibi maddi rahatlık içinde mücadele veremeyeceğine kesin gözle bakılıyor. Bu nedenle, başta Bülent Arınç olmak üzere şehrin önde gelenleri, Vestel’in, Manisa’dan çok şey kazandığını, bırakıp gitmenin bu kadar kolay olamayacağını söylüyor. Ne var ki, Vestel örneği, hüsranla biten bir sponsorluk hikâyesinin ne ilkidir, ne de sonuncusu olacağa benziyor!
     <br/>
     <br/>
     2. Lig’de zirveye oynayan Konyaspor’u o zamanki adıyla 1. Lig’e taşımak isteyen Kombassan Grubu, bu arzusunu bir türlü nihayete erdiremezken, 2003’te Birinci Lig’e çıkan takımın adı sadece Konyaspor’du. Yimpaş Grubu, biraz daha şanslıydı. Yozgatspor’u 1999-2000 sezonunda ilk kez Birinci Lig’e çıkartan sponsor olmakla kalmayıp, takıma ismini de verdi. Ancak takımın küme düşmesinden sonra ismini ve desteğini çeken firmanın geçtiğimiz yıl, yaşanan kötü gidişe dur demek için yeniden sponsor olması ilginç bir ayrıntı. Siirt Köy Hizmetleri, adını bildiğimiz; lakin gözlerden uzak bir takım iken, işadamı Fadıl Akgündüz’ün himayesine geçerek, Siirt Jet-Pa ismine kavuştu. Akgündüz’ün esas bombası ise Sergen, Alpay ve Oktay gibifutbolcuları bonservislerine rekor paralar ödeyerek alması, Siirt Jet-Pa’da oynatmadan büyük takımlara kiralamasıydı. Böyle düşünüce, Siirt Jet-Pa’nın 1.Lig’e çıkışı ile, inişi bir oldu. Zaman içinde genç işadamı hapse sürüklenirken, futbolcular serbest kaldı ve Jet-Pa ismi, kulüp tabelasından siliniverdi.
     <br/>
     <br/>
     Bugünden geçmişe bakıldığında, en ilginç serüveni yaşayan takım Çanakkale Dardanelspor. Şimdilerde Çanakkalespor başka, Dardanelspor başka yerde. 1991’de Çanakkalespor’a sponsor olan Niyazi Önen, adını Çanakkale Dardanel yaptığı takımı kısa sürede 3. Lig’den 1. Lig’e taşıdı. 14 yıl kulübün başında kalan Önen, şehrin ticaret odası başkanlığını kaybetmesiyle başlayan küskünlüğün sonucu, 2. Lig’de kendi şirketinin takımıyla, altyapıya ağırlık vererek yola devam ediyor.
     <br/>
     <br/>
     MEDYA PATRONLARININ SPONSORLUK SEVDASI
     <br/>
     <br/>
     Türk futbol tarihinin en büyük sponsorluğuna imza atan Uzan Grubu, İstanbulspor ve Adanaspor’u Birinci Lig’e kadar taşırken, geri çekilme kararıyla özellikle Adanaspor’u kapısına kilit vurulacak noktaya getirmişti. Grubun şirketlerine el konulması sonucu bir ara TMSF tarafından yönetilen İstanbulspor ise şimdi Lig A’da Saffet Sancaklı’nın başında olduğu Sancaklı Grup tarafından yönetiliyor.
     <br/>
     <br/>
     Adanaspor’un trajedisini Göztepe yıllarca yaşadı. Avrupa Kupaları’nda ilk kez çeyrek final oynamış Türk takımı olan İzmir ekibi, Sabah ve ATV’nin eski patronu Dinç Bilgin’in kulübü satın almasının ardından dernek statüsünden çıkarılarak A.Ş. ye dönüştürülmüş, Bilgin’in şirketlerine el konulmasının ardından sahipsiz kalmış ve geçtiğimiz yıl Amatör Küme’ye kadar düşmüştü. TMSF’nin ihalesini kazanarak Altınbaş Holding’in sahip olduğu Sarı-Kırmızılıların, hak ettikleri yere dönmek için bir hayli ter dökmesi gerekiyor.
     <br/>
     <br/>
     Medya desteğini geçmişte arkasına alanlardan biri de Sakaryaspor. 1998-99 sezonunda A.Ş. statüsüne geçirilerek, takımın yüzde 51’lik hissesinin Erol Aksoy’un sahibi olduğu MEPAŞ’a satılmasına rağmen, ertesi sezon Aksoy’un işlerinin bozulması sonucunda Sakaryaspor kurulan hayaller bir tarafa, küme düşüyordu. Medya devi Aydın Doğan da futbola isim verenlerden… Memleketinin takımının ismini Gümüşhane Doğanspor’a çeviren işadamı; meslektaşları gibi takımını Süper Lig’e taşımak için pek de yatırım yapmadı. Sonunda adını da takımdan çekti.
     <br/>
     <br/>
     KENDİ MARKAM, TAKIMIMA YETER
     <br/>
     <br/>
     Bugün İlhan Cavcav’ın Gençlerbirliği ve Gençlerbirliği OFTAŞ’a verdiği desteğe benzer biçimde, 1980’lerin sonunda Samsunspor’a sahip çıkan işadamı Hasbi Menteşoğlu, münferit sponsorlar arasında belki de en büyük desteği sağlayarak, az daha Anadolu’dan bir şampiyon daha çıkarıyor du. 1986-87 sezonunun 19 haftasını lider götüren Samsunspor, Fenerbahçe’yi bir sezon öncesindeki gibi 4-0’la geçmesine rağmen şampiyonluğu son haftalarda kaçırıyor ve ligi üçüncü sırada tamamlıyordu. Kaçan şampiyonlukta başka planlar olduğu düşünülürken, bir sezon sonra Hasbi Menteşoğlu’nun hayali ihracat yaptığı gerekçesiyle bir haftada 43 fabrikasına kilit vurulması da bununla ilişkilendiriliyor.
     <br/>
     <br/>
     Erciyes’e bir zamanlar ismini dahi veren (Hacılar Erciyes) ve halen Kayseri futboluna yatırımlarını sürdüren Boydak Ailesi, Altay’a desteğini halen sürdüren Zorlu Ailesi (Vestel Grubu değil) ve Karşıyaka’yı yıllardır tek başına ayakta tutan ve basketbol şubesine adını veren Pınar’ın sahibi Selçuk Yaşar, sponsorluk dünyasının önemli isimleri. Vestel’in Süper Lig macerası boyunca hep dilden dile dolaşan ve şirketin yalanladığı "satışları düştü" dedikodusundan mıdır bilinmez; ama Metro Turizm’in sahibi Galip Öztürk’ün Türkiye markası olduklarını, isimlerini takıma vermeseler de memleketleri Samsunspor’a destek olacağını vurgulaması da ilgi çekici bir ayrıntı.
     <br/>
     <br/>
     Anadolu’da birçok gizli sponsorun olduğu iddiası bir tarafa, kulüplere yatırım yapıp da sonradan çekilenler arasında Vanspor’un 1. Lig günlerinde yanından ayrılmayan Van-Et’i, Antalyaspor’a isim sponsoru olmuş Genpa’yı, Selçuk Üniversitesi’ne ismini ve parasını esirgemeyen Endüstri Holding’i unutmamak gerekiyor.
     <br/>
     <br/>
     BASKETBOLUM BENİM, BİRİCİK SEVDİĞİM
     <br/>
     <br/>
     Futbol kadar basketbol da sponsorların hüsrana uğrayıp  el etek çektikleri bir alan. Hatta basketbolda, futboldan daha acı resimlerle karşılaşıyoruz. Zira büyük şirketler sponsor olmaktan öte, sahibi oldukları spor kulübünü tereddüt etmeden kapatarak, yeşermeye başlayan bir spor kültürünü maziye terk ediyorlar. Bunların başında da Eczacıbaşı geliyor. 1968 yılında Basketbol 1. Ligi’ne katılan Mavi-Beyazlı ekip, 8 kez kazandığı şampiyonluğun yanı sıra, Orhun Ene, Efe Aydan, Erman Kunter, Larry Richard gibi efsane oyuncuları parlatmış ve basketbol dünyasına Aydan Siyavuş gibi bir hocayı hediye etmişti. Büyük emeklerle yetiştirdiği basketbolcuları paralı rakiplerine kaptıran Mavi-Beyazlılar, haksız rekabeti öne sürerek 1992-93 sezonunda dönmemek üzere ligden çekildi.
     <br/>
     <br/>
     80’lerin ortalarında Beslenspor (Beslen Makarnaları), Gaziantep’e basketbolu getirmekle yetinmeyip, ligin itici güçlerinden biri hâline de gelmişti. Koçluğunu Murat Didin’in yaptığı Beslen, Haluk Yıldırım, Murat Evliyaoğlu ve Hüsnü Çakırgil gibi isimleri de yetiştirdi. Ta  kapanma kararı aldığı 90 yılına kadar.
     <br/>
     <br/>
     87’den 92’ye kadar parke zeminde top koşturan Paşabahçe, 92’den 97’ye kadar Kayseri’ye basketbolu götüren Meysu ve 86 yılından şirketin iflas ettiği 93 yılına kadar Kocaeli’nin Nasaş’ı, büyük takımların hep korkulu rüyası oldu. Büyük Salat ve Sümerbank Beykoz, iddialı olmasalar da pota dünyasına renk kattılar.
     <br/>
     <br/>
     KULÜPLER, ŞİRKETLERE BOYUN EĞİYOR
     <br/>
     <br/>
     Şirket takımlarının basketbol dünyasından her an çekilebileceğini gösteren en yakın örnek ise TOFAŞ SAS’tı. 90-91 sezonu play-off finalinde Fenerbahçe’ye kaybeden Bursa ekibi, 97 yılında Koraç Kupası’nda finale kadar yükseldi. Ancak Aris’i deplasmanda 11 sayı ile yenmesine rağmen, Bursa’da 18 sayı fark yiyerek, bu büyük fırsatı tepmişti. Bunun sıradan bir mağlubiyet olmadığı, yakın zaman sonra grubun basketboldan çekilmesiyle anlaşıldı. Daha sonra, mütevazı bir bütçeyle basketbola dönen  ekip, zaman içinde Birinci Lig’e kadar yükselse de, geçtiğimiz sene bir alt kümeye düştü.
     <br/>
     <br/>
     Bir basketbol-futbol mukayesesine giriştiğimizde sponsorların tercih alanını yeşil sahalardan ziyade parkelerden yana yaptığı aşikâr. Bugün Türkiye Basketbol Ligi’nin 16 takımından 6’sı şirketlere ait. 7’si ise isim sponsoruyla yola devam ediyor. Futbol takımları arasında ise Vestel’in gidişiyle isim sponsoru olan 3 takım kaldı. Bunlar, Gençlerbirliği OFTAŞ, MKE Ankaragücü ve Çaykur Rizespor. Ankaraspor ve İstanbul Büyükşehir Belediyesi de belediyelerin desteğini alıyor. Dört büyüklerin Ülker’in ciddi desteğini aldığı bir ortamda, Turkcell’in verdiği destek birçok Süper Lig ekibi için yetersiz. Levent Bıçakcı’nın başkanlığı döneminde Futbol Federasyonu’nun havuz sistemini daha adil bir düzeye çekmesine rağmen, ligin kalite düzeyinin yükselmesi rekabet için eşit en azından yakın bütçelerden bahsetmek gerekiyor. Bu da sponsorların varlığının önemini artırıyor. Ancak sponsorların yoldan geriye dönmeleri tıpkı Vestel ve Şekerspor’u satın almasına rağmen destek kararından vazgeçen, kulübü satmanın yollarını arayan KC Grup gibiler için oldukça kolay.
     <br/>
     <br/>
     Futbol ekonomisi üzerine çalışan Tuğrul Akşar’a göre kulüp ve sponsor firma, masaya denk güçler olarak oturmuyor. Türk futbolunda şehir takımlarının, sponsor firmaların güç olarak altında kaldığını söyleyen Akşar için sponsor firmaya, zorlayıcı bir anlaşma imzalatmak mümkün değil: "Vestel, Manisaspor’un üstünde bir marka olduğu için istediği zaman sözleşmeyi feshedebiliyor. Futbol kulübü olarak bir marka oluşturamadıysanız böyle oluyor. Avrupa’da masaya eşit oturuyorlar."
     <br/>
     <br/>
     AVRUPA’DA TAKIMLAR KOLLANIYOR
     <br/>
     <br/>
     Türkiye’deki veriler, sponsorluk pastasının yüzde 30’unun üç takım tarafından paylaşıldığını gösteriyor. 2006 verilerine göre 65 milyon dolar civarında olan pazardan, Fenerbahçe 8,7, Galatasaray 6,5, Beşiktaş 4,5 milyon dolar pay alıyor. Basketbolda sponsorluk pazarı, Ülker’in ciddi desteğiyle 25 milyon dolara kadar yükselirken, 21 spor branşının toplam sponsorluk geliri Gençlik Spor Genel Müdürlüğü’nün bilgilerine göre 3,7 milyon YTL civarında.
     <br/>
     <br/>
     Futbolda, üç büyüklerin dışında kalan 129 kulüp, yüzde 70’lik payı sahiplense de, özel hukukun alanına giren sponsorluk sözleşmeleri, Anadolu takımları arasında da güçlü olanın lehine şekilleniyor. Avrupa’da ise çok daha profesyonel bir süreç işliyor. Güçler eşit olunca, anlaşmadan vazgeçmek de kolay değil. Ciddi bir tazminat davası sizi bekliyor. Bu şartlar altında büyük meblağlara imza atılıyor. Schalke’ye 5 yıllığına sponsor olan Gazprom’un 125 milyon Avro ödemesi gibi...
     <br/>
     <br/>
     Yurtdışında, sporun bizzat kendisinin bir marka olduğunu söyleyen Tuğrul Akşar, Türkiye’de çağdaş futbolun pazarlanmadığını, aksine pazarladığını iddia ediyor. "Bizde sosyal fayda çok geride kalıyor. Kapitalist toplum düzeninde sponsorlar da kâr etmek ister. Görüntüde futbolun popülaritesinden faydalanıp kendi ürününü satmak var." Vestel’in Türk futbolundan faydalandığına bir örnek olarak yayıncı kuruluş Digitürk’le ortaklığını örnek veriyor, ekonomist Akşar: "Vestel, 2003 yılında Digitürk ile işbirliğine gitti ve ZAP paketi altında Digitürk alıcıları Vestel markasıyla satıldı."
     <br/>
     <br/>
     VESTEL, MANİSASPOR’UN NEYİYDİ?
     <br/>
     <br/>
     Sponsorların bir lahzada çekilebildiği ülkemizde, şehir takımlarını karanlık bir gelecek bekliyor. Yıllarca 3. Lig’de oynayan Manisaspor için de bunun geçerli olduğunda neredeyse herkes hemfikir. Futbol yazarı İbrahim Altınsay’a göre aslında bu birliktelik baştan problemliydi: "Vestel’in, Manisaspor’la ilişkisi sponsorluk muydu, sahiplik miydi, belli değildi. Sponsor olduğun zaman para veriyorsun; sahip olduğun zaman da A.Ş. haline getiriyor ve bütün hisselerine sahip oluyorsun." Vestel yönetimi, Manisaspor’u dernek statüsünde bırakmayı tercih etmesine rağmen, idareyi ele aldı. Öyle ki Manisa’da Zorlu Petrol’ün Genel Müdürü olan Haluk Çubukçu’yu takımın başına getirdi. Takımın tesislerinden stadına kadar bütün yapılanmayı gerçekleştiren şirket, ilginçtir ki kulübü üzerine almadı.
     <br/>
     <br/>
     İngiltere gibi önde gelen "futbol ülkelerinde" bir takım satın aldığınızda, adınızı veremiyorsunuz. Takımdan elinizi çekebilmeniz de pek kolay değil. Şirket hâline getirdiğiniz kulübün hisselerini satmak zorundasınız. Türkiye’de ise tıpkı Vestel örneğindeki gibi, kulübün resmî sahibi olmadığınız hâlde ona isim verme hakkınız var. Yarı yolda çekip gitme hakkınız da… Altınsay’a göre, sponsorların takımı yüzüstü bırakmasını engelleyecek tek şey, teminat alınması: "Şirket, kulübün yönetiminden vazgeçtiği zaman bu teminatların çözülüp kulübe verilmesi lazım ki bir sarsıntı yaşamasınlar. Adanaspor’da olduğu gibi…"
     <br/>
     <br/>
     Anadolu’da sponsorsuz ‘kulüp’ olmak çok zor. "Kendisini sahiplenen taraftar kitlesine, sağlam bir altyapıya ve denk bütçeye sahip olan her Anadolu kulübü ayakta kalır. Bizim kulüpler ya belediyenin ya da zenginlerin eline bakıyorlar. O yüzden de krizden kurtulmuyorlar." diyen Altınsay’a göre ise imkânsız değil.
     <br/>
     <br/>
     Chelsea’nin yılda 93,7 milyon dolar kazandığı, Fenerbahçe’nin 8,7 milyon dolarını çok gördüğümüz bir ortamda elindeki sponsoru da yitiren Anadolu kulüplerini düşününce, içinde bulunduğunuz labirentin zorluğunu fark ediyorsunuz. Federasyonun bir üyesinin "Vestel’in çekilmesi hayırlı olsun." demesi ise başka bir kara mizah örneği…
     <br/>
     <br/>
     <br/>
     VESTEL: FUTBOL BİZİ SEVDİRDİ
     <br/>
     <br/>
     "Sponsorluktan çekilme kararının ‘Vestel markasının olumsuz etkilenmesi’ ile herhangi bir bağlantısı olmadığı gibi 2006 yılında yaptırılan kamuoyu araştırmasının sonuçları, bu sponsorluğun hedef kitle tarafından son derece olumlu karşılandığını ortaya koymaktadır. Bu vesileyle TNS Piar tarafından yaptırılan araştırma sonuçları, Manisaspor’a  verilen sponsorluk desteğiyle, her iki kişinden birinin Vestel’e ilişkin görüşlerinin olumlu yönde etkilendiğini, aynı şekilde Manisaspor’un algısının da Vestel sayesinde geliştiğini göstermektedir. Araştırmanın gösterdiği bir diğer çarpıcı sonuç da, hem Vestel’in müşteri kitlesi hem de futbolseverler açısından kendini kanıtlamış bir    marka olması nedeniyle, Manisaspor’un başarısızlıklarının veya kulüp hakkında çıkan haberlerin Vestel markasını olumsuz yönde etkileme gücü olmadığıdır."
     <br/>
     <br/>
     <br/>
     Günseli Özen Ocakoğlu (Marketing Türkiye Yayın Yönetmeni, Zaman Gazetesi Yazarı):
     <br/>
     SPONSORLUK, REKLAMDAN ETKİLİ; AMA VESTEL’İN KARARI DOĞRU
     <br/>
     <br/>
     Vestel’in, Manisaspor’un sponsorluğundan çekilmesini doğru buluyorum. Çünkü Türkiye’de markaların futbol fanatizminin önüne çıkması henüz kabul edilebilir değil. Vestel çok rasyonel bir karar verdi. Markalar, takımlara sponsorluk yapmamalıdır.
     <br/>
     <br/>
     Sponsorluk gerçekten de markaya ciddi bir katkı sağlar. Vestel’in beyaz eşyada, iç pazarda 297 milyon, elektronikte yine iç pazarda 854 milyon dolarlık bir ciroya sahip olması da bu sponsorluğun olumlu gelişme yaptığını gösteriyor.
     <br/>
     <br/>
     Bir markanın sponsor olabilmesi için mutlaka medyada gözükme beklentisi vardır. Reklâmlar hiçbir zaman, halkla ilişkiler çalışmaları ve sponsorluk çalışmaları kadar etkin değildir. Ve markalar, itibarlı ortamlarda sponsorluk yaparlar. Vestel de bunların bir tanesi. Vestel de futboldaki itibar kaybını, akılcı bir yaklaşımla düşünmüştür.
     <br/>
     <br/>
     Fenerbahçe’yi şampiyonluktan etmeleriyle, Vestel’in o taraftar grubuna yönelik satışlarında düşüş olduğunu çevremden biliyorum. Süreç içinde hasar ortadan kalkmış olabilir; bu nedenle Beşiktaş ve Galatasaraylıların da Vestel alabildiğini aklınıza getirin.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=28360), [web.archive.org (arşiv bağlantısı)](http://web.archive.org/web/20090131212753/http://aksiyon.com.tr:80/detay.php?id=28360)
