# Türkiye’den dünya starı çıkmaz

*Fatih Vural 2007.05.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türk müziği, bir dünya starı çıkarabilecekse, buna namzet isimlerden biri de Fatih Erkoç. O ise bu şansının artık kalmadığını, Türkiye’den çıkacak birinin star olamayacağını savunuyor: “En fazla 24 yaşında olacaksın, İngilizce konuşulan bir yerde büyüyeceksin ve ABD’yle bağların olacak.”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126065324im_/http://www.aksiyon.com.tr/resim/650/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Müziğin hakkını verip de, müzikten hakkını alamamak, hele ki yurtdışı odaklı konuşuyorsak, bütünüyle Fatih Erkoç’u anlatıyor olmalı… Hafızamız, onu 1997’ye, Kuşadası Altın Güvercin Müzik Festivali’ne kadar taşıyor. Sihirli flütüyle süslediği naifliği bugün bile hatırda olan “Yol verin a dostlar, gülüme varayım” dizeleri, Erkoç’a yalnızca birincilik getirmemiş, bir enstrümantist olmanın fevkinde bir yorumcu olabilmeye de kapı aralamıştı. Erkoç’un pek hatırlanmayan ilk albümü de böylece ortaya çıktı. Şimdi, ‘Enayilikti’ diyecek olgunlukta, pişmanlığa vursa da duygularını... “Yol Verin A Dostlar albümü bilinçsizce yapıldı. Albüme adını veren şarkı iyiydi; ama albüm Türkiye’ye uyan şarkılar değildi. Ben yurtdışında bir sürü şeyden etkilenmişim; bir bütünlük yoktu.”
   <br>
    <br>
     Norveç’te geçen 11 yıl, maceranın inada, sevginin kâbusa, en çok da kendi kimliğini ispata dönüşmesini anlatıyor usta sanatçı için. Bu maceranın oyuncuları ise Emin Fındıkoğlu, Neşet Ruacan, Nükhet Ruacan’ın da aralarında bulunduğu 5-6 kişilik bir grup… “Niyetleri, orada bir orkestra kurmaktı. ‘Bize katılır mısın, burada güzel kızlar var.’ dediler.” Güzel kızlar işin latifesi… Ama aslında Erkoç’un çalışmak, gezmek, yabancı dil öğrenmek gibi niyetlerinin yanında, karşı cinse bir türlü açılamama korkusunu yenmek de yok değildir. “Norveç’e gidip de 11 yıl kalmak gibi bir düşüncem hiç yoktu. Karşıma bir hanım çıkıp da onunla evlenince, diğer arkadaşlarım döndü, ben kaldım.” Erkoç, bu işin yürümeyeceğini bildiği hâlde 11 yıl boyunca bu cefaya katlanmak zorunda kalır. Ya da kendi ifadesiyle, ayrılmayı gururuna yedirememiştir.
     <br/>
     <br/>
     NORVEÇ’TE BULAŞIKÇILIK YAPTIM
     <br/>
     <br/>
     Henüz 20 yaşında gittiği Norveç’te, dans müziği çalan orkestralarda barınarak ekmeğini çıkarmaya çalışan Fatih Erkoç için gurbette emekleme dönemi sancılı olur:  “11 gün bulaşıkçılık yaptım ilk gittiğimde. Bu, bana çok dokundu.” İyi bir müzisyen olduğu halde, mutfakta ne işi olduğunu o da bilmemektedir. Kadere inanan bir insan olarak, 12. günde gelen ilk teklifi kabul edip ayrılır Oslo’dan. Başkentte, yüreğinin müziği, caz revaçtadır; ama ona söylenen, en az altı ay ‘takılıp’ kendini göstermesidir:  “O takılmak nedir? Sürekli caz çalan insanların olduğu yere gitmek... Trombon çalıyorsan, onların takıldığı yere gideceksin. Kendini sürekli göz önünde tutacaksın ki, bu işten para kazanabilesin.” Oysaki onun değil altı ay, bir ay bile birine bağımlı yaşayabilecek durumu yoktur: “Bana kim bakacak altı ay? Annem, babam kazanıp göndermiyor; oradaki eşimin ailesi ve eşim bakacak diye bir şey de yok; asla yapmazlar. Gündüz başka işler yapıp da, akşam çalışabilirdim; ama yapamazdım. Bulaşıkçılık yetmişti.”
     <br/>
     <br/>
     AHMET ERTEGÜN’DEN STARLIK FORMÜLÜ
     <br/>
     <br/>
     “Oslo’da kalabilseydim dünyanın en iyi tromboncuları arasına girebilirdim.” diyor Erkoç. Hatta caz müziğinin dünya çapındaki eleştirmenlerinden Cüneyt Sermet, yazdığı bir kitapta kitabın Türkiye’yle ilgili kısmında, Erkoç “Dünyanın en iyi iki, üç tromboncusundan birisi.” ifadesini kullanmış; ama usta sanatçı kabul etmiyor bu yorumu: “Ben bunu hak etmedim. Hak ederdim; ama yalnızca trombon çalsaydım...”
     <br/>
     <br/>
     Türkiye’yi yurtdışında temsil edebilecek yetkinliğe sahip çok az müzisyenden biri olmasına rağmen, Erkoç için star olma şansı, Oslo’dan ayrılmakla uçup gitmiştir. Yıllar sonra, Bodrum’da Ahmet Ertegün’le yer aldığı dost meclisinde, dünyaca ünlü prodüktör, starlığın formülünü de dökecektir masaya: “ABD’de bir şey yapabilmek için öncelikle İngilizce konuşulan bir ülkenin vatandaşı olman lâzım. İngiltere, Avustralya, Yeni Zelanda gibi… Ve en çok 22, 23 bilemedin 24 yaşında olmalısın.” Erkoç sonradan kabul etse de, baştan benimsemez bu düşünceyi ve sorar: “ABD’de Güney Amerikalı sanatçılar da var?” Ertegün’ün cevabı keskinliğinden bir şey kaybetmez: “Var ama New York sokaklarında yürürken sor bakalım birilerine, Julio Iglesias’ı tanıyorlar mı? Birçoğunun cevabı olumsuzdur.” Ahmet Ertegün artık aramızda yok; ama Erkoç, kanaatinin saf değiştirmesine açıklık getiriyor: “O sohbetten sonra düşünüyorum da, Güney Amerikalıların hepsi ABD’de doğmuş. Ya da Jennifer Lopez, Ricky Martin gibi çok küçük yaşta gelip ABD vatandaşı olmuşlar.”
     <br/>
     <br/>
     Buna sanatçı bilgeliği mi dersiniz, ya da ne derseniz deyin ama Fatih Erkoç’a göre, Türkiye’den çıkarak dünya yıldızı olabilmek gibi bir şans da yakalanamaz. Ama yurtdışında yaşayan bir Türk’e bu ‘talih kuşu’ konabilir. ABD’ye yolu düşseydi, bir ses sanatçısından öte, bir tromboncu olarak Erkoç da şanslı olabilirdi, onun kanaatine göre…
     <br/>
     <br/>
     Askerliği döneminde Erol Pekcan sayesinde caz müzisyenliğiyle tanışan Fatih Erkoç, Emin Fındıkoğlu Orkestrası’nda bu rüyayı yaşamaya devam etti. Norveç’te bundan ayrı kalsa da, Erkoç’u kitlelere tanıtan, 1992 yılında dönemin “en karakterli pop albümlerinin” başında gelen ‘Ellerim Bomboş’tu. Yüreğinde Norveç’ten kalan bir sızı, ateşe atılmış bir kömür gibi kor idiyse de, “avuç içi kadar mutluluğun yeteceği” bir karakteri dışa vurmaktan çekinmedi. Patlamakla kalmayıp, büyük bir satış grafiği yakalayan albümün arkasında Raks ve Koral Sarıtaş’ın bulunması da ticari yönünü kuvvetlendirdi.
     <br/>
     <br/>
     SEZEN AKSU’LU ALBÜM SON ANDA SUYA DÜŞTÜ
     <br/>
     <br/>
     Ellerim Bomboş’un ardından 1992-97 yılları arasında Penceremden Gökyüzüne, Sana Deliyim ve Kardelen albümlerini yayımlayan Erkoç’un özellikle Elveda Tatlım, Kör Kuyular, Sensiz Olamam, Korkmazdım gibi parçaları büyük beğeni toplayarak zamana meydan okumayı bildi. Kardelen albümünden sonra Sezen Aksu ve Aşkın Arsunan birlikteliğini albümleştirmek isteyen Erkoç’un projesi, bir tartışmayla sona erer: “Sezen’in yazdığı sekiz şarkı hazırdı. Ancak Aşkın ve Sezen arasında bir küskünlük oluşunca ben arada kaldım.” Beklenmeyen tatsızlık, Erkoç’u yeni bir karar almaya iter: “Sezen’i arayıp, ‘Kırılmazsan bu projeden vazgeçelim. Ben tamamen kendi şarkılarımdan oluşan bir albüm yapmak istiyorum.’ dedim. Büyük bir olgunlukla karşıladı.”
     <br/>
     <br/>
     1999 sonunda kendi adını taşıyan albümüyle çıkageldiğinde, Sezen Aksu’ya söylediği gibi tüm şarkılar kendisine aittir ve Vefasız, Bırakma dillerden düşmez. Özgürce yapılmış şarkılar, Erkoç’un caz sevgisinden derin izler taşır. “Caz, popla kıyaslandığında çok daha nitelikli bir müzik türü... Bunu kabul etmeyenler varsa, müziği bilmiyorlar demektir. Ne olursa olsun klasik Batı müziğinin, cazın, Timur Selçuk’lar dönemindeki sanat müziğinin kalitesini pop müzikte bulma imkânınız yok.” düşüncesinin adeta somut bir örneğidir albüm, alternatif yanıyla. Ve ardından uzun bir sessizlik…
     <br/>
     <br/>
     Erkoç’un ‘Beklenen’i, Necip Fazıl’ın “Bırak vehminde gölgeni / Gelme artık, neye yarar” denesi bir karamsarlığa sahip değildir. Tam aksine... “Gökyüzünden dünyaya / Parlayan bir meleksin / Seni buldum sonunda / Yıllardır beklenensin…” Uzun süren sessizlik 5 yıl sonra bozulmuş; albüme adını, beklentiler koyuvermiştir. Fatih Erkoç, geminin dümenine Yiğit Güralp gibi genç bir prodüktörü geçirmiştir. Ancak, Gitme, Beklenen gibi nitelikli parçalara rağmen sıradan bir şarkı olan ‘Hepsi de Beni Bekler’ ile çıkış yapmayı tercih eder Erkoç. “Dostlarım ‘Gitme’ ile çıkmam gerektiğini söylüyordu. Haklılardı. Yaptığımız hatanın bedelini ödedik.”
     <br/>
     <br/>
     BU KADAR ÇOK ENSTRÜMAN ÇALMAYI İSTEMEZDİM
     <br/>
     <br/>
     Fatih Erkoç, 3 yıl sonra geçmiş zamanı cilalayarak bu kez Kör Randevu’yla karşımızda… Ona göre, ‘best of’ değil, koleksiyon albümü. Erkoç’un şarkılarına, Ercan Saatçi eli değmiş hâli… Saatçi, tıpkı MFÖ’nün ‘Collection’ albümündeki gibi, kendisine tanınan özgürlüğü abartmış olmalı ki, elektronik altyapılar üzerinde fazlaca durması, bazı şarkıların ruhunu yaralamış. Neyse ki Erkoç, bundan sonraki albümde işine kimseyi karıştırmaya niyetli değil. Albümün isim babası ise Erkoç’u Viktoryan bir hava içinde çekilmiş fotoğrafların öznesi yapan Okan Bayülgen. Kısacası, Erkoç’un teslimiyet albümü, Kör Randevu.
     <br/>
     <br/>
     Ferdi Tayfur’un kederli ağzından dinliyor olduğumuz Emmoğlu’nu caz çizgileri içinde yorumlayan Erkoç, yıllardır yaptığı emprovizasyonu Beyaz Show’da sergileyince, yakın zamanda magazin basınının gözdesi oluvermiş, kıymete binmişti: “O programdaki performansımdan sonra, magazin basınından arkadaşlar Ferdi Tayfur’la beni bir araya getirdi.” Tayfur da çok beğenmiş yorumunu. Ki Erkoç, koleksiyonunun açılış parçası olarak “Mi Amor-Habibi-My Love”ı seçmiş. Hepimiz için çok özel olan Fatih Erkoç şarkılarından Anı, Ellerim Bomboş, Kör Kuyular, Elveda Tatlım, Yol Verin A Dostlar, Fatih Erkoç’un kadife sesinden yeniden yorumlanışı ile övgüye değer. Penceremden Gökyüzüne, Sensiz Olamam ve Gel Ey Seher’in ise özel bir yerde durduğunu belirtmeliyiz.
     <br/>
     <br/>
     Türkiye’nin en iyi seslerinden olması bir tarafa; flüt, ud, kontrbas, basgitar, gitar, trombon, piyano ve kemanı yetkinlikle çalabilen bir sanatçı kimliğini taşımaktansa; yalnızca bir aletin virtüözü olmanın hayalini kurmuş Fatih Erkoç. “Müziğe 3-4 yaşlarımda babamın hediye ettiği keman ile başladım. Babam udiydi. 13 yaşında konservatuara başlayana kadar Türk sanat müziğiyle yoğruldum. Bu nedenle, keman ve ud da çaldım. Konservatuara başladım, hocalar trombonu seçtiler. Herkesin yardımcı sazı piyanoydu. İkinci bir saz istediler, ellerimin büyüklüğünden kontrbasa kaydım. Kontrbas çalmam, basgitar çalmama neden oldu. Yurtdışında birçok orkestraya basgitar çaldım.”
     <br/>
     <br/>
     CAZ, POP VE SANAT MÜZİĞİ ARŞİVİ
     <br/>
     <br/>
     Kulaklarımızın böylesine özgün bir sesle tanışması ise bir gece Liman Lokantası’na çağrılmasına uzanıyor: “O gece ekstraya gitmiştim. Suat Ateş Orkestrası’ndaydım. Bir sene sonra ‘Ben de şarkı söyleyeyim mi Suat Ağabey?’ dedim.” Suat Ateş’in cevabının sonrası…
     <br/>
     <br/>
     En çok caz müziği yapmayı sevdiği hâlde, Fatih Erkoç’un henüz caz albümü yok. Yakın zamanda, Ercan Saatçi’yle birlikte ‘arşiv şarkıları’ projesi için kollarını sıvayacağının müjdesini veriyor: “Burada bir albüm caz; bir albüm pop, bir albüm Türk sanat müziğinin seçkin eserlerinden oluşacak.”
     <br/>
     <br/>
     Sanatçı kimliği bir yana, söyleşi başındaki gerginliğiyle bizi sukut-u hayale uğratan; keyifli bir seyre dalan söyleşi sonunda bu gerginliği hatırlattığımızda ‘özür dilemeyi bilen” ve hayranlarının “aidiyet sorunu yaşayan popçulardan biri olduğu” yorumuna katılacak olgunluğa sahip bir kişilik… İçinde yer aldığı dünyada her fırsatta eşine olan sevgisinden asla ödün vermeyen bir sevgili... Hayat, Fatih Erkoç’u iftiharla sunar…
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27471), [web.archive.org (arşiv bağlantısı)](http://web.archive.org/web/20071126065324/http://www.aksiyon.com.tr:80/detay.php?id=27471)
