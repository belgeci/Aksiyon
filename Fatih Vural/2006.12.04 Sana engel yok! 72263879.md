# Sana engel yok!

*Fatih Vural 2006.12.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Engelli eğitimine yarım asır önce, ABD öncülüğünde başlayabilen Türkiye’de 2005’e kadar sosyal güvencesi olmayanlar eğitim alamıyordu. Hükümet, yeni atılımlar peşinde.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061207141003im_/http://www.aksiyon.com.tr/resim/626/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Bana bir şey olup da, çocuğumun arkada kalması çok zor. Allah’tan tek dileğim, ikimiz aynı anda ölelim. Hiçbirimiz arkaya kalmasın. Çünkü acısına dayanamam. Çocuğumla ikimiz bir beden gibiyiz.” Bu sözler, 21 yaşındaki Elif’in annesine ait. Halen İzmir’de yaşayan ve doğum anında yapılan bir doktor hatası nedeniyle oksijensiz kalarak hayatı boyunca taşıyacağı yükün altına giren Elif, bir özel eğitim merkezinde aldığı fizyoterapi çalışmalarıyla yürümeyi başardı. Yine de ‘eğitiminin sonu yok’ düşüncesinin doğruluğu, Elif’in bir gün akranları gibi konuşup, okuma-yazma öğreneceği umuduyla yaşayan annesinin yüzünde okunuyor.
   <br>
    <br>
     Tıpkı Elif ve onun ailesi gibi Türkiye’deki milyonlarca engellinin yaşadığı acı gerçekliğin yadsınamayacak boyutlara ulaştığını, 2002’de ilk kez yapılan Türkiye Özürlüler Araştırması ortaya koymuştu. 68 milyonu aşan nüfusunun yüzde 12,29’u engelli olan ülkemizde bu oran 8 buçuk milyon insana tekabül ediyor. 2000’e kadar, nüfus sayımlarında engellilere ilişkin bir parametre dahi açmayan Türkiye, Dünya Sağlık Örgütü’nün Üçüncü Dünya Ülkeleri’nin engelli sayısına göre kendini konumlandırdı. Bir benzetme yapılırsa, hasta tanınmadan teşhisi kondu. Buna ön ayak olan ise ABD idi.
     <br/>
     <br/>
     YARIM ASIR SÜREN AYIP
     <br/>
     <br/>
     İkinci Dünya Savaşı sonunda, ABD’nin Türkiye’ye en önemli katkılarından biri de akademisyenler vasıtasıyla zihinsel engellilere yönelik ilk sistematik hazırlığın içine girmesiydi. 1952’de Gazi Eğitim Enstitüsü’nde Özel Eğitim Bölümü’nü açan Prof. Dr. William Kwaraceus’un ardından Prof. Dr. Christina Ingram’ın gelişi, özel eğitimin bu topraklardaki ilk tohumları oldu. 1955’e gelindiğinde ise Prof. Dr. Dalton Bier ve Dr. Mithat Enç’in ortak çalışmalarıyla pilot bölge seçilen Ankara’da ilk rehberlik ve özel alt sınıf çalışmaları başlatıldı. Orhan Çaplı, Doğan Çağlar gibi akademisyenler de ABD’de ihtisaslarını yaptıktan sonra engelli eğitiminin kurumsallığı yönünde ilk adımları attı.
     <br/>
     <br/>
     Devletin üzerine aldığı engelli eğitimi, 1991’de engelliliğin önemli bir toplumsal problem olarak tanımlanmasıyla yeni bir çehreye kavuştu. Bu, Emekli Sandığı’na bağlı çalışanların ve yakınlarının özel eğitim giderlerinin devlet tarafından karşılanması anlamına geliyordu. Özel eğitimin miladı sayılabilecek bu olay, bugün ‘özel özel eğitim kurumu’ yani devlete bağlı olmayan engelli eğitim ve rehabilitasyon merkezleri açılmasına zemin hazırladı. Sosyal Hizmetler ve Çocuk Esirgeme Kurumu’na bağlı ve çoğunlukla ağır derecede engellilerin rehabilitasyon hizmeti aldığı yerde, çocuğuna özel eğitim aldıramayan ailelerin varlığı, sosyal devlet düşüncesini kırılmaya uğratmıştı. 1997’de SSK’lı ailelerin çocuklarının da özel eğitim alabilmesi karara bağlandı.
     <br/>
     <br/>
     Şüphesiz bu kararın alınmasında engelli üyelerin olduğu ailelerin oynadığı rol büyüktü. İzmir’de yaşayan 35 yaşındaki spastik engelli Sevil’in annesi bu mücadelenin en yakın tanıklarından biri. “Sevil’in küçüklüğünde bu tip okulları araştırdım; ama yoktu. 11 yaşına geldiğinde özel bir okula gittim. SSK para ödemiyordu. Kardeşi de o zaman koleji kazanmıştı. Bir seçim yapmak zorundaydık. Babası kardeşinin özel okula gitmesini, ben ise Sevil’in o özel okula başlamasını istiyordum. İkisine de imkan sağlayamadık. O zaman, bu konuda imza toplayıp kampanyalar düzenledik. SSK’ya gidip baskılar yaptık ve haksızlığa uğradığımızı söyledik. Bir sene özel okula gittikten sonra SSK, giderlerimizi karşılamaya başladı.”
     <br/>
     <br/>
     1 TEMMUZ 2005: ENGELLİ EĞİTİMİNİN MİLADI
     <br/>
     <br/>
     Özel eğitim ve rehabilitasyon merkezlerinin açılması, devletin üzerinden büyük bir yükü kaldırsa da, anayasal güvence altına alınan eğitimde fırsat eşitliği, Bağ-Kurlu ya da sosyal güvencesi olmayan aileler üzerinde tecelli etmiyordu. 3 Kasım 2002’de yapılan seçimde iktidara gelen AK Parti’den Lokman Ayva’nın Meclis’e girmesi kimilerince yeni bir dönemin başlangıcıydı. Zaman, umutları yeşertmek için fazla bekletmedi ve 1 Temmuz 2005 tarihli 5378 sayılı “Özürlüler ve Bazı Kanun ve Kanun Hükmünde Kararnamelerde Değişiklik Yapılması Hakkında Kanun” yüz binlerce engelli ailesine yalnız olmadıklarını daha 1. maddesiyle müjdeliyordu: “Bu kanunun amacı; özürlülüğün önlenmesi, özürlülerin sağlık, eğitim, rehabilitasyon, istihdam, bakım ve sosyal güvenliğine ilişkin sorunlarının çözümü ile her bakımdan gelişmelerini ve önlerindeki engelleri kaldırmayı sağlayacak tedbirleri almaktır.”
     <br/>
     <br/>
     KIRIK YAŞAMLARIN HİKÂYESİ
     <br/>
     <br/>
     Ülkemizde Başbakanlık bünyesinde engellilerle ilgili koordinasyonu gerçekleştiren Özürlüler İdaresi Başkanlığı’nın başındaki Abdullah Gönen, yıllardır süren haksızlığı, bir ayrımcılık olarak değerlendiriyor: “Eğitim, insanın en temel ve anayasal hakkı. Bu kanun çıkana kadar özürlü nüfusunun belki yarısından fazlası özel eğitim alamıyordu. Bu alandaki ayrımcılığın net ifadesi buydu.” Çıkarılan kanun, devletin engelli politikasının en temel göstergelerinden biri olan kurumsal dağınıklığı da ortadan kaldırmayı amaçlıyor. Bu nedenle, devletin ve özel eğitim kurumlarının SHÇEK ve MEB bünyesinde sürdürdükleri özel eğitim faaliyetlerinin tümü MEB’e devredildi. 2007’nin sonuna kadar SHÇEK’e bağlı çalışan özel eğitim kurumlarının geçişi tamamlanmış olacak. Gönen’e göre bu aslında bir zihniyetin yıkılması demek: “Devlet, engelli vatandaşlarına hasta olarak değil, eğitilebilir insanlar olarak bakmaya başlıyor.”
     <br/>
     <br/>
     Engelli ailelerinin en büyük sıkıntısı, kendilerinin ölümünden sonra çocuklarının akıbetine dair bilinemezlik… Engelli çocuğun varlığı, aile üyeleri daha hayattayken problem olmaya başlıyor; hatta bir ailenin yıkılmasına kadar giden dramlar yaşanabiliyor. Nerezoğlu Ailesi de bunu yaşayanlardan. İstanbul Fatih’teki Özel Oxford Özel Eğitim Merkezi’ne devam eden, 7 buçuk yaşındaki down sendromlu Beril’in annesi Filiz Hanım, bunu birebir yaşamış: “3 buçuk aylık hamile olduğum dönemde bebeğimin down sendromlu olacağını öğrendim. Ne olursa olsun, onu aldırmak istemedim. Beril, 7 aylıkken doğdu. Her şey çok güzel giderken, 3 buçuk yaşında lösemiye yakalandığını öğrenince, büyük bir şok yaşadık.” Bundan sonra aile üyelerinin tümünün hayatı değişmiş. “Çocuğumun hastalığını öğrendikten sonra eşimden ayrıldım. Bana hiçbir desteği olmuyordu. Beril ve kardeşiyle birbirimize sarıldık. Çoğu zaman kendimi yalnız hissettim; ama kendi ailemin desteğini aldığım için çok şanslıyım.” Beril, uzun süren tedavinin sonunda hastalığını yüzde 90 oranında yenmiş. Anne, geçmişi yine de unutamıyor: “3 buçuk yaşına kadar özel eğitim kurumuna gittik. Hastalandıktan sonra, 4 yıl eğitimine ara verdik. Down sendromluların yüzde 40’ı bu hastalığa yakalanıyormuş. 8 ay öncesine kadar Beril maskeyle dolaşıyordu. Maske çıktıktan sonra insan içine girmeye başladı.”
     <br/>
     <br/>
     Türkiye’deki sorunlardan bir diğeri de engelli ailelerin rehabilitasyonu. Yurtdışı örneklerle karşılaştırıldığında, ülkemizde engelli çocuğuyla yalnız bırakılmış aileler çıkıyor karşımıza. Almanya’da engelli çocuğun varlığı öğrenildiği andan itibaren, çocuğun sorumluluğu devletin üzerine biniyor. Evden özel eğitim için alınan çocuk, yine devlet tarafından eve bırakılıyor. Tedavi hizmeti için bir aile doktoru ikame edilebildiği gibi, ailenin rızası olduğu takdirde çocuk yatılı bir okula verilebiliyor. Filiz Nerezoğlu, kızı Beril’in çok güçlü bir çocuk olduğunu söylüyor: “Kemoterapi görürken ağladığımda, ‘Sakın ağlama anne’ diyordu. 3 buçuk yaşında o kadar çaba gösteriyordu ki beni avutmak için...” Kızına dönüp “Ama biz başardık değil mi anneciğim?” demesine Beril’in verdiği cevap, başını sallamak oluyor.
     <br/>
     <br/>
     ENGELLİLER HUKUKU NİHAYET OLUŞTURULDU
     <br/>
     <br/>
     Abdullah Gönen, devlet olarak bu trajedilere duyarsız kalmayacakları inancını taşıyor: “Devletin aylık ödeme yaptığı, yeşil kart kapsamındaki yoksul engelli ve aile sayısını 228 bin kişiden 400 bine çekiyoruz. Bu insanların aldığı aylık, 65 yaşını dolduran yoksullara verilen aylıkların aynısı yani 67 YTL idi. Özürlülük oranı yüzde 40-70 arasında olanlar için bu ücret 130 YTL oldu. Özürlülük oranı yüzde 70-100 arasındakilerin maaşlarını ise 203 YTL yaptık.” Yeni uygulamayla birlikte engellilerin maaş alabilmesi için 18 yaş zorunluluğu da kaldırıldı. Ayrıca engelli çiftlerde kadının, yarı maaş alma durumu da ortadan kaldırıldı.
     <br/>
     <br/>
     30 Temmuz 2006’da kabul edilen yönetmelikte bakıma muhtaç engellilerle ilgili yapılan yeni düzenlemelere göre, akrabaları tarafından bakılan engelli birey için asgari ücret tutarında ödeme yapılırken, bu tutar yatılı bakım merkezinde günde 24 saat kalan engelliler için iki asgari ücrete kadar yükseliyor. 2007 bütçesinde devletin bu uygulamaya ayırdığı para 248 milyon YTL olacak. Gönen, daha yolun başında olduklarını itiraf ediyor: “Bu alanda 15 yönetmelik yayımlandı. Özürlülük hukukunu oluşturduk. Hukuktan mahrum bir devlet olamazdı. Mesela hâlâ ulaşabilirliği yok özürlülerin. Kamu binalarına gidin özürlü ulaşımına uygun mu, değil mi? 2012 Temmuz’una kadar bu problem de kalmayacak.”
     <br/>
     <br/>
     Engelli bireylerin eğitimiyle ilgili SHÇEK, MEB ve özel kuruluşların yanında dernek, sivil toplum kuruluşları ile yerel yönetimler de faaliyet gösteriyor. Ama bunlar içinde en kapsamlı çalışmaları yapanlar ise özel eğitim merkezleri. Bu alanda önemli bir sektör oluşmuş durumda. Hatta kimi zaman işin maddi yanı da öne çıkabiliyor. Geçtiğimiz yaz Denizli’de ortaya çıkarılan vurgun da bunun en somut örneğiydi. Kentteki bazı özel eğitim ve rehabilitasyon merkezlerinin SSK ve Emekli Sandığı’na bağlı ailelerin normal çocuklarını engelliymiş gibi gösterip, 900 çocuğa usulsüz ve sahte rapor düzenlendiği valilikçe açıklanmıştı.
     <br/>
     <br/>
     DEVLETİN AÇIĞINI ÖZEL SEKTÖR KAPATIYOR
     <br/>
     <br/>
     Ege Üniversitesi Eğitim Fakültesi Öğretim Üyesi Yrd. Doç. Dr. Mustafa Özekes bu vurgunun, sağlık raporu veren hastanelerden bağımsız olamayacağı düşüncesinde. Yeni düzenlemeyle, raporlar iki aşamalı hale getirildi. Buna göre, hastaneden alınan raporların ardından ayrıca MEB bünyesindeki Rehberlik ve Araştırma Merkezleri’nden (RAM) de rapor alınması gerekiyor. Özekes, tüm eğitim kurumlarının MEB bünyesinde toplanmasının iyi bir uygulama olduğunu; ama bir şeyin unutulmaması gerektiğini düşünüyor. “MEB, bu işe eğitim diye baktığı için rehabilitasyon yönünü kaçırıyor. MEB kökenli insanların varlığı, hafif zihinsel engelli çocuklarda işe yarasa bile, ağır vakalar için yeterli değil. İki haftalık kursla, sınıf öğretmenini özel eğitim öğretmeni yaparsanız, büyük sorunlarla karşılaşırsınız. O halde, bu insanlara iki haftalık kurslar değil de, üç-altı aylık, kredili yöntemle kurslar verilebilir.”
     <br/>
     <br/>
     Türkiye’de, engellilerin çoğu özel eğitim merkezlerinden istifade ediyor. Bunlar içinde devletin ilköğretim, ortaöğretim okuluna devam eden hafif zihinsel engelli çocuklar da var. Özel eğitimin şartlarına göre, bu çocukların bulundukları sınıfların en fazla 30-40 kişiden oluşması; ayrıca bu sınıflarda en fazla 2-3 engelli öğrencinin barındırılması gerekiyor. 1987’de kabul edilen ‘kaynaştırma eğitimi’ne rağmen, bu şartlar neredeyse hiçbir devlet okulunda yok. Bu alana ilişkin öğretmenlere kısa süreli verilen eğitimler, öğrenci-öğretmen iletişimini yetersiz kıldığından, özel eğitim kurumlarının varlığı mecburi bir hal alıyor. Mustafa Özekes’e göre bunun aşılması lâzım: “Kaynaştırma diye bir eğitim var. Ama çocuklara ilgi gösterecek öğretmen yok. Bu çocuklar sınıf başarısını düşürdüğü için öğrencilerden kurtulmak istiyorlar.” Çözüm önerisi ilginç: “Her okulda, zekâ seviyesi 70 ve yukarısı olan çocuklar için alt sınıflar oluşturulabilir.”
     <br/>
     <br/>
     Özel Oxford Özel Eğitim Merkezi’nin sahibi Türkan Karamehmetoğlu’na göre devletin bu politikasının altında maliyeti azaltmak maksadı yatıyor. “RAM, engellilik düzeyini, seviyesini 70 kabul etti. 70’in altındakiler bundan yararlanabiliyor. Oysa, 70-80 zekâ puanı, özel eğitim gerektirir.”
     <br/>
     <br/>
     ENGELLİLERİ ‘TEK TİP’LEŞTİREN ZİHNİYET
     <br/>
     <br/>
     Devletin engelliler politikasında en eleştirel yönlerden biri de standardizasyona dayalı bakış açısı. Bir engellinin engel derecesi ne olursa olsun, alacağı seansı 6’sı bireysel, 4’ü grup olmak üzere ayda 10 saatle sınırlandırıyor. Bu kadar az bir sürenin yetersizliği, verilen hizmetin verimini de kısıtlıyor. Böylece, ailenin kendi cebinden ödeme yapması ya da özel eğitim merkezinin ücretsiz ders vermesinden başka çare kalmıyor. Karamehmetoğlu’na göre bu durum oldukça sakıncalı: “Ayda 10 seans yetmiyor. Bazılarının hem fizyoterapiye, hem psikolojik desteğe, hem özel eğitime ihtiyaçları var. O zaman, çocukta bir ilerleme kaydedemiyorsunuz. İngiltere’de bir araştırma yapılmış. Haftada 40 saat ders vermişler. Çocuklar ergen yaşa geldiklerinde sağlam çocuklarla neredeyse eşit hale gelmişler. Siz haftada 40 değil ayda 10 seans veriyorsunuz.” Özel kurumların yaşadığı ciddi bir sıkıntı ise eğitim kadrosundaki yetersizlikler. İstihdam edilecek eğiticiler, fizyoterapist, psikolog, psikolojik danışman ve rehber, özel alt sınıf öğretmeni ve özel eğitim öğretmeninden oluşuyor. Her geçen gün sayısı hızla artan özel eğitim merkezleri, ciddi bir arz-talep dengesizliği oluşturuyor. Bunun için farklı çareler bulunmuyor değil. Özel eğitim merkezlerinin diploma üzerinden sözleşme yapması bunlardan biri. Eğitmen, farklı bir alanda çalışsa bile okula hiç gelmeden ona ücret vererek anlaşabiliyorsunuz. Zira devletin yaptığı ödeme, bu eğitmenlerin kontenjanı doğrultusunda gösterilen öğrenci sayısına göre değişiyor. Usta öğreticiler haftada 40 saat ders verebiliyor ki bu da ayda 16 öğrencinin ödemesinin bu çalışanın üzerinden yapılması demek oluyor. Stajyer öğreticilerde bu sayı 8’e düşüyor. Bu uygulamaya giden özel eğitim merkezleri çift yönlü kazanç sağlıyor. Bunlardan birincisi, devletten eksiksiz parasını alması. İkincisi de, diplomasını kiraladığı eğitmene normalinden az ücret ödemesi. Burada diplomasını kiralayan da kazançlı çıkıyor.
     <br/>
     <br/>
     ÖZEL EĞİTİMCİ SIKINTISI AŞILAMIYOR
     <br/>
     <br/>
     Öğretici sayısının az, talep eden kurumların fazla olması eleştiri oklarını devlete ve YÖK’e çeviriyor. Özel Oxford Özel Eğitim Merkezi Genel Koordinatörü Ahmet Faruk Salt, bu alana ilişkin hükümetlerle YÖK arasında yıllardır bir iletişimsizlik yaşandığı görüşünde: “Bugün 50’ye yakın tıp fakültesi varken, fizyoterapi bölümü niye bu kadar az? Üstelik her tarafa fizyoterapist kadrosu koymuş, devlet. Bu sıkıntıların yaşanacağı dünden belliydi.” Türkan Karamehmetoğlu, aynı durumun özel eğitim öğretmenleri için de geçerli olduğunu söylüyor: “Fizyoterapiyle ilgili Türkiye’de 6 tane fakülte var. Toplam 400 tane mezun veriyor. Bu, bir sene içinde açılan okul sayısının yarısı bile değil. Hastanelerde, huzurevlerinde, çocuk esirgeme kurumlarında da zorunlu eleman bunlar. Sonuçta biz çok zorluk çekiyoruz.”
     <br/>
     <br/>
     Devletin öğrenci başına 388 YTL ödeme yaptığı düşünüldüğünde, özel eğitim kurumlarının ciddi bir gelir elde ettiği geliyor akla… Ancak, onlar böyle düşünmüyor. Mustafa Özekes, devletin verdiğini neredeyse vergi olarak geri aldığını savunuyor: “Devlet, özel eğitim kurumlarına 388 YTL veriyor; ama yüzde 8’ini KDV, yüzde 23’ünü Gelir Vergisi olarak alıyor. Buna amortismanı da ekleyince, gelirin yüzde 50’si geldiği gibi gidiyor. Buna çalışanların ücretlerini de ekleyin. O nedenle, en az sayıda elemanla çok çocuğa ulaşmak istiyor ki, kâr payı yükselsin.” Özekes’in çözümü ise basit: “Vergi alınmayabilir, iki kat para verilir; ders saati de on iki saate çıkarsa bu öncelikle çocuğun işine gelecektir.”
     <br/>
     <br/>
     DEVLETİN KANAYAN YARASI: REHBERLİK
     <br/>
     <br/>
     Devletin ücret politikası da eleştiriler arasında. Karamehmetoğlu, herkesin özel eğitim merkezi açmanın ağırlığını kaldıramayacağını belirtiyor. “Uzaktan göründüğü kadar kârlı bir iş değil. Ciddi sermayeniz olmalı. Çünkü devlet paranızı üç ay sonra ödüyor. Bu sırada her ay kiranızı, faturalarınızı, vergilerinizi, elemanlarınızın maaşlarını ödemek zorundasınız.”
     <br/>
     <br/>
     Engelli eğitimi için dönüm noktası sayılan 5378 Sayılı Kanun gereğince Rehberlik ve Araştırma Merkezleri fonksiyonelliği artırılarak, öğrenciye rapor verme yetkisine sahip olmuştu. Yapılan reform, eğitim işlerliğini önemli ölçüde artırsa da ülkemizdeki RAM’lar ciddi bir yetersizlik gösteriyor. Devlet, engelliliğin sosyo-ekonomik şartlarla ciddi bir ilişkisi olduğunu kabul ediyor. Ancak RAM’ların dağılımına bakılırsa, ciddi bir problem var. Başta Güneydoğu ve Doğu Anadolu’daki şehirler olmak üzere birçok ilde yalnızca bir tane RAM bulunuyor. O şehirdeki engelli öğrenci sayısı baz alındığında, devletin ulaşabildiği engelli sayısının sayıca çok az olduğu fark ediliyor.
     <br/>
     <br/>
     İstanbul genelinde 19 RAM var. Yalnızca Fatih ilçesindeki RAM, üç ilçeye bakmakla yükümlü. Bunlar Fatih, Bayrampaşa ve Eminönü. Bu ilçelerdeki engelli çocuklarıyla, 5 çalışan ilgilenmek zorunda. Fatih RAM’da görüşlerini aldığımız bir yetkili günde ortalama 15 çocuğu alabildiklerini söylüyor. İşte bu noktada, bu çocukların sıkıştırılmış zamanlarda yapılan zekâ ölçme ve değerlendirme testlerinin geçerlilik düzeyi de kuşku taşıyor. Fatih RAM’ın sık sık elektriklerinin kesildiği, kaloriferlerinin yanmadığı gibi ciddi problemler yaşadığı iddiası, bu merkezlerin fiziksel anlamda ciddi bir yetersizlik gösterdiğini kanıtlıyor.
     <br/>
     <br/>
     Abdullah Gönen, daha çok eksiklerinin olduğunun bilincinde. Yine de umudun korunması gerektiğini düşünüyor. “Özürlülük nasıl ki var olacaksa, mevzuat da sürekli yenilenecek. Özel eğitim alanında 3-4 büyük problem önümüzde duruyor. Bu düzenlemeler kolay olmuyor. Arsayı aldık, temelini attık. Ama bina zamanla ortaya çıkacak.”
     <br/>
     <br/>
     Devlet sözünü veriyor; engelliler ve yakınları umutla bekliyor. Bakalım zaman onlar için neler getirecek…
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26085), [web.archive.org (arşiv bağlantısı)](http://web.archive.org/web/20061207141003/http://www.aksiyon.com.tr:80/detay.php?id=26085)
