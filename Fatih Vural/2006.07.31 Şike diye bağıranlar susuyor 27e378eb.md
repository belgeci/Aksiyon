# Şike diye bağıranlar susuyor

*Fatih Vural 2006.07.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Gençlik Spor Genel Müdürü Mehmet Atalay: “Konuşursam ortalık ayağa kalkar diyenler, Meclis Araştırma Komisyonu’nda sus pus oldu” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070623143055im_/http://www.aksiyon.com.tr/resim/608/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İtalya'da temyiz mahkemesinin bozduğu kararla Lazio ve Fiorentina, Serie A'ya geri dönerken Juventus için verilen kararın bozulmaması, temiz futbolun adalet ilkesinin çiğnenemeyeceğini vurguluyordu. Çizme'deki yargılama, Türk futbolunun da bozuk sicilinden arınması adına önemli bir adım oldu. Geçmişteki karanlık maçların üzerine gitmekten imtina etmeyen spor basınından gün geçmiyor ki bu yönde haberler eksik olsun! Yazı dizilerine dönüşen ve oluşturduğu şüphe çemberi içine futbol dünyasının önemli aktörlerini sokan basının bu davranışına devlet de kayıtsız kalmayarak, önemli reformların sinyalini verdi. Futbol Federasyonu bünyesinde kurulacak araştırma komisyonu ile Başbakanlık Teftiş Kurulu'nun bu işe el atması, önemli bir adım olarak yansıyor. Bakanlığın açıklaması ise şike, teşvik, şiddet ve ırkçılık gibi konulardaki hassasiyetin artırılması anlamına gelen spor mahkemelerinin kurulmasının yakın olduğunu söylüyor.
   <br>
    <br>
     Özerk Futbol Federasyonu'nun başkanı Haluk Ulusoy'un "Şikeyi belgelemek devletin işidir, federasyonun değil." görüşüne Aksiyon aracılığıyla Gençlik Spor Genel Müdürü Mehmet Atalay'dan cevap geliyor: "Devlet, özerk federasyonlara karışmaz. Karışacaksa da bütün pislikleri açığa çıkarır." Bakandan sonra, Türk sporunun en yetkin ikinci ağzı olan Atalay, ligin başlamasına bir hafta kala gündemden düşmeyen şike olaylarına ilişkin Aksiyon'a önemli açıklamalarda bulundu.
     <br/>
     <br/>
     -İtalya'daki 'kirli ayaklar' operasyonundan sonra, Türkiye cephesinde eski sayfalar aralanadursun, yeni sayfalar karşımıza çıkıyor. Sizce Türk futbolu kirli mi ya da ne kadar kirli?
     <br/>
     <br/>
     Bir kere, İtalya'yı tebrik etmek gerekiyor. Dünya şampiyonu olduktan sonra, çok kolay örtbas edilebilecek bir durum hâsıl olduğu halde bu yolu seçmediler. Tarihe not düştüler. Ortaya çıkan rüzgâr, dünyayı kasıp kavuracak. Türkiye'de esen rüzgârlar da bunu gösteriyor. Türkiye'de şike var mı, varsa ne düzeyde, bunu ciddi biçimde araştırarak göreceğiz. Çok ciddi iddialar ortaya atılıyor. Bu iddiaların doğruluğu, çok kısa zamanda neticelendirilmeli. Kim olursa olsun, gözünün yaşına bakılmadan sonuçlar ortaya çıkarılmalı ve şu mesaj verilmeli: "Haksız kazanç, haksız puan, haksız şampiyonluklar örtbas edilmeyecektir. Kimsenin gözünün yaşına bakılmadan cezası verilecektir. Bu konuda da kararlılığımızı ilan ediyoruz." Bunu dedikten sonra, bu tip iddiaların ya da olayların tamamının biteceğini düşünüyorum. Lig, şaibe altında kalıyor. Temiz toplum adına bu yükü taşıyamayız. Bana göre İtalya'nın aldığı kararlardan sonra bu yükü taşımaya çalışanlar da altında kalacaklardır.
     <br/>
     <br/>
     OLAYLAR GERÇEKSE SUÇLULAR CEZALANDIRILMALI
     <br/>
     <br/>
     -Meclis Araştırma Komisyonu'nun bulgulara rastlayamadığı; dolayısıyla yaptırım uygulayamadığı bir ortamda, bundan sonra atılacak adımlar daha zor olmayacak mı?
     <br/>
     <br/>
     Meclis Araştırma Komisyonu çok ciddi bir araştırma yaptı. Orada görev yapan milletvekillerini tebrik etmeliyiz. Çok ince detaylara kadar indiler. Ben de sık sık konuk oldum. Değerlendirme toplantılarına katılıp görüşlerimi belirttim. İnsan, kendisi bu sonuçtan olumsuz etkilenince hemen gerekli tepkiyi gösteriyor. Hemen fırtınalar koparıyor. 'Konuşursam ortalık ayağa kalkar' diyen insanlar, Meclis Araştırma Komisyonu'na geldiğinde sus pus oldular. 'Ben bu sonuca tahammül edemiyorum' diyen hocalar da, gazeteciler de geldiler, orada konuşmadan gittiler. Bunlar bana göre henüz bu işin olamayacağını düşünen, 'Konuşursam başıma bir şey mi gelir?' endişesini taşıyan insanlardı. Türkiye'de sporun kirlilikten kurtulması için ciddi adımlar atan bir hükümet var. Hükümet, futbolun özerkliğine müdahil olmadan, bu konuyla ilgili aktörlerin etkin olmasını bekliyor. Meclis’te, çıkacak sonuçlara destek olacak, kararlı bir irade var. Medyada da bugünlerde bu yönde yayınlar yapılıyor. Bu olaylar gerçekse suçlular cezalandırılmalı, değilse de iddialar kalkmalı.
     <br/>
     <br/>
     -'Konuşursam ortalık ayağa kalkar' diyen insanların, Meclis Araştırma Komisyonu'nda sus pus olmalarını nelere bağladınız?
     <br/>
     <br/>
     Mağlupken konuştuğunu galipken de konuşabilmeli bu insanlar. Spor ahlâkı, biliyorsanız, açıklamanızı gerektirir. Birtakım temizlik operasyonlarında yer alabilmeniz için kirliliğe hiç bulaşmamanız da gerekiyor. Böyle bir durum da var.
     <br/>
     <br/>
     -Federasyon üzerinde oldukça etkili olan A.Gücü Başkanı Cemal Aydın, dün yaptığı bir açıklamada "Kimse bana şike teklif edemez. Edecek adamın nikâhlı karısını alırım." ifadesini kullandı. Futbol cemaatine örnek olacak isimlerin, bu tip edep dışı söylemlerine yönelik müeyyideleriniz olacak mı?
     <br/>
     <br/>
     Cemal Aydın'ın konuşmalarını dinlemedim. Kendisi, Kulüpler Birliği başkanlığı yapmış, çok değerli spor adamlarından biridir. Ankara'da çok yakın çalışma imkânı bulduk ve doğruları savunma konusunda heyecanını hep gözlemledim. Neler söylediğini bilmiyorum. Kendisi aynı zamanda bir hukukçu olduğu için, her kelimenin ne anlama geldiğini de iyi bilir. Bu konuda kendisini sıkıntıya sokacak, huzuru bozacak şeyler söyleyeceğini düşünmüyorum. Bir şeyi söylemeliyim. GSGM olarak bakanımızın yaptığı çalışmaların altyapısını hazırlıyoruz. Fransa, İngiltere, Almanya, İtalya gibi devletlerin şiddetle ilgili mevzuatlarını araştırarak, kendimize uygun olan kısımlarından yararlanıyoruz. Bakanımızın isteği doğrultusunda spor mahkemelerinin kurulmasıyla ilgili de bir çalışma başlattık. Sayın bakan, Şenes Erzik ve ben, bir toplantı yaptık ve Şenes Bey'den birtakım bilgiler istedik. Bize edindiği dokümanları gönderecek ve  katkı sağlayacak. Bahsettiğim ülkelerdeki büyükelçilerimiz de mevzuatları tarayacak.
     <br/>
     <br/>
     -Bahsettiğiniz spor mahkemeleri nereye bağlanacak?
     <br/>
     <br/>
     Bağımsız olacak. Onun dışında futbolun ve 44 federasyonun kendi disiplin ve ceza kurulları var. Ayrıca bir de tahkim kurulları var. Federasyonların verdiği kararlarda son sözü Tahkim Kurulu söyler. Kararları kesindir. Şikeyle, şiddetle, dopingle ve ırkçılıkla mücadele için çok ciddi bir destek söz konusu. Bununla ilgili tüm düzenlemeler yapılacak. Irkçılık ve şiddetle ilgili bir yasamız var ve bu, Avrupa'nın birçok ülkesinde dahi yok. Kanunun yine de uygulamada eksikleri görülüyor. Görevini eksik yapan kuruluşlar var. Her kurumun görevini yapmasını istiyoruz.
     <br/>
     <br/>
     -Bakan M. Ali Şahin, şikeyi tespit edemiyoruz itirafında bulunuyor. İtalya'da şüpheli uzun süreli dinlenirken, bizde neden bu tip uygulamalar yapılamıyor?
     <br/>
     <br/>
     Telefonlar, mahkeme kararıyla dinlenebiliyor. İsterseniz, tedbir konularak telefonlar dinlenebilir ve o zaman sonuçlara çok daha rahat ulaşabilirsiniz. Ama tabii bu sadece telefon dinlemekle olmaz.
     <br/>
     <br/>
     ŞİKE ÇOK ZOR BİR OLAY
     <br/>
     <br/>
     -Federasyon Başkanı Haluk Ulusoy, "Şikeyi kanıtlamak devletin işi. Önümüze belgeleri getirsin. Biz de cezalarını keselim." diyor. İtalya örneğinde de bu böyleydi.
     <br/>
     <br/>
     Bir federasyon için şike çok zor bir olaydır. Pek çok materyal onların elinde yoktur. Ama o konuda kanaat oluştuğunda da karar verilebilir. Buna sadece Futbol Federasyonu'nun yapabileceği bir iş olarak bakmayalım. Ama Federasyonun dışarıda kalamayacağı bir iştir. Federasyonun ilgili, uzman kişileri, işin üzerine giderse çok önemli sonuçlara ulaşabilirler.
     <br/>
     <br/>
     -İtalya'daki olaylarda tepeden bir hareket göze çarpıyordu. Olayları organize eden kişiler yönetici sınıfından oluşurken, futbolcuların ismi geçmiyordu. Bizde ise iddiaların ortasında futbolcular yer alırken, çete türü basit birlikteliklerden bahsediliyor. Aradaki bu fark neden kaynaklanıyor?
     <br/>
     <br/>
     İtalya'da Paolo Rossi de ceza almıştı. Orada da futbolcu işin içinde olabiliyor.
     <br/>
     <br/>
     -Rossi, 1980'deki olaylarda ceza almıştı. Vurgum, son olaylar üzerineydi aslında…
     <br/>
     <br/>
     Şampiyonluk, madalya gibi bir amaç varsa o olayın içinde hocası da, futbolcusu da yer alabiliyor. Bizde de kimlerin var olduğunu bilmiyorum. Ama tespit etmenin çok zor olmadığını düşünüyorum.
     <br/>
     <br/>
     İTALYA'DAKİ OLAYLAR BİZİM İÇİN MİLAT OLACAK
     <br/>
     <br/>
     -Türkiye'de geçtiğimiz yıl ortaya çıkarılan vakalar, daha ziyade bahisle ilgiliydi. Bu alandaki yasal boşlukların, futbolcu manipülasyonuna yol açtığını düşünüyor musunuz?
     <br/>
     <br/>
     Bizim ülkemizde problemler olduğunda müdahale şansınız olan konular var. Nedir? Spor Toto, bize bağlı bir birim. İddaa diye bir oyun oynatıyor. Bu oyunu oynatırken, bakıyorsunuz ki anlaşmalı olabilecek bir maça ciddi biçimde yüklenme oluyor. Bahsin belli oranları var. Böyle bir durumda Spor Toto'nun bilgisayarları, maç üzerindeki anormal bahis talebiyle ilgili uyarılıyor. O zaman, o maçı İddaa oyunundan çıkarabiliyorsunuz. Daha önce bu tür olaylar oldu. İki sezon önceki A.Sebat-Kayseri maçında bu başımıza geldi. Daha önce başka bir takımın maçında da yaşamıştık. Bu maçlardan şüphelenerek, İddaa'dan çıkardık. Teknolojiyle çok şeye vâkıf olabilirsiniz. GSGM'nin görevi normalde, futbolda şikeyle savaşmak değil. Birinci derecede görevimiz olmamasına rağmen, bunu tespit edebildik. Demek ki birtakım mekanizmalar geliştirilebiliyor.
     <br/>
     <br/>
     -Bahsi devlet eliyle oynatmak ne gibi sonuçlara gebe?
     <br/>
     <br/>
     İddaa ismiyle bahis oynatma hakkı GSGM'ye verilmiştir. Biz de Spor Toto üzerinden bunu oynatıyoruz. Kulüplerimizin buradan yılda 250 trilyonu bulan geliri söz konusu. İddaa'nın yıllık bütçesi de bir buçuk katrilyon civarında. Amatör branşlara, spor tesislerine, SHÇEK, Kredi Yurtlar Kurumu ve Savunma Sanayi Fonu'na çok ciddi bir destek veriyoruz. Sporla ilgili kısımları yapmaya devam edeceğiz. Yasal düzenlemeyle, futbolun dışındaki branşlarda da müşterek bahis oynama yetkisi alıyoruz. Bu branşlar, basketbol, voleybol, motosiklet ve güreş olacak.
     <br/>
     <br/>
     -Türkiye'de devletin şikeyi kanıtlayabilecek gücü mü yok ya da işin içinde derin ilişkiler mi var?
     <br/>
     <br/>
     Sanmıyorum. Bu iş kararlılıkla alâkalıdır. Devletin ya da hükümetin, federasyonun iç işlerine ya da özerkliğine karışmayacak bir şekilde kontrolcü, takipçi olması gerekiyor. UEFA ve FIFA'nın bu konuda ne kadar hassas olduğunu biliyoruz. Onun için devlet güçsüz değil. Devlet müdahil olduktan sonra bunları ortaya çıkarır. Ama, ilgili kurumlar üzerine düşeni yapıp birtakım bilgilere ulaştığında gereğini yerine getirmeli. Her zaman belge olmayabilir. Devlet, spor mahkemelerini kurarsa bağımsız mahkemeler de işin içine girecek, böylece işimiz daha kolaylaşacak.
     <br/>
     <br/>
     -İtalya 1927'de tespit edilen ilk şike vakasından bu yana gözünün yaşına bakmadan 4 kulübü küme düşürdü. Bizde yasadışı bahis oynayan Gökdeniz Karadeniz örneğinde bile ceza 10 aydan 6 aya indirildi. Böyle bir durum, karamsar bir tablo sunmuyor mu? Sadece Gökdeniz değil sorun. Başka etkenler de var. Şunu bilin ki, artık hiçbir şey eskisi gibi olmayacak. İtalya olayı, bir milattı. Bu milattan sonra şikenin ya da iddiaların üzerine daha kararlı gidilerek, ciddi yaptırımlar uygulanacak.
     <br/>
     <br/>
     -Yeni söylentilerin sonrasında harekete geçecek Başbakanlık Teftiş Kurulu’nun işlevi ne olacak?
     <br/>
     <br/>
     Buradaki müfettişler yapacakları soruşturmanın ardından rapor hazırlayacak. O raporlar, mahkemeler ve Futbol Federasyonu'na aktarılacak. Onların hazırlayacakları çok önemli bir kaynaktır ve gereği yapılacaktır.
     <br/>
     <br/>
     -Futbol Federasyonu'nun yeni kuracağı araştırma komisyonunun başına geçmesini istediği eski başkan Levent Bıçakcı'nın bu teklifi yasal zeminlerin düzgün olmaması nedeniyle reddetmesini nasıl karşılıyorsunuz?
     <br/>
     <br/>
     Levent Bıçakcı değerli bir hukukçudur. UEFA Tahkim Kurulu Başkanvekili olarak da önemli görevler almaktadır. Kendisinden, ciddi adımlar atmasını bekliyoruz.
     <br/>
     <br/>
     KÜME DÜŞÜRMEYE NİYE CESARET EDİLEMESİN Kİ?
     <br/>
     <br/>
     -Suç unsuru ortaya çıkarıldığı takdirde, Türkiye'de bir takımın şampiyonluk unvanının geri alınması, küme düşürülmesi gibi uygulamalara cesaret edilebilir mi?
     <br/>
     <br/>
     Niye edilemesin? Burada hiçbir engeli olamaz. Bir futbolcu ya da takım ceza alacağı takdirde yapılacak lobi faaliyetlerinde bile kimse yanlışı savunamaz. Böyle olduğu zaman karşılarına kocaman bir kitleyi alırlar. O zaman, o kitlenin sözü geçer. GSGM'de büyük futbol kulüplerinin basketbol ve yüzmede yaptığı yanlışları biliyoruz. Bunlarda hiç taviz vermedik. Kararı, ilgili kurullara bıraktık. Bu kararlara, o çok büyük kulüpler de rıza gösterdiler. Futboldaki isyanı orada yapamadılar. Siz orada adil olduğunuza inandırırsanız, kimse bir şeyi değiştiremez.
     <br/>
     <br/>
     -Şehir takımlarında siyasal bir eklemlenme söz konusu. Daha önce, belediye başkanı, kulüp başkanı olabiliyordu. Günümüzde ise milletvekilleri, o şehrin takımının fanatizmini yapabiliyor. Denizli ve D.Bakır'da bunları yaşadık. Bu bağlamda, çıkacak kararlarda, milletvekilli baskısıyla karşılaşılır mı?
     <br/>
     <br/>
     Sanmıyorum. Herkesin konuşma hakkı var. Ama kimse adalet önünde bir yanlış yapamaz. Herkes adaleti kabul edecektir. Siz yeter ki adaleti uygulayın ve eşit davranabilme iradenizi gösterebilin.
     <br/>
     <br/>
     -Eski bir basın mensubu olarak, son çıkan olaylarda basının tavrını nasıl yorumluyorsunuz?
     <br/>
     <br/>
     Basının davranışı, temiz toplumun yolunu açtı. Bu çıkışlara ihtiyacımız var.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24919), [web.archive.org (arşiv bağlantısı)](http://web.archive.org/web/20070623143055/http://www.aksiyon.com.tr:80/detay.php?id=24919)
