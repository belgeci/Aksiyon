# F.Bahçe’yi yıldırım çarptı

*Fatih Vural 2007.05.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Fortis Türkiye Kupası’nda, Beşiktaş maçındaki olaylar sonunda PFDK, Fenerbahçe’ye tarihî bir fatura çıkardı. Denizli maçında yaşananlar sonrasında Fenerbahçe ile Federasyon kavgası sertleşeceğe benziyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090131212432im_/http://www.aksiyon.com.tr/resim/648/76.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090131212432/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090131212432/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090131212432oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090131212432oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Siyasi düzlemde gün be gün yaşanan sarsıcı gelişmelere paralel olarak, Profesyonel Futbol Disiplin Kurulu da (PFDK), Fortis Türkiye Kupası yarı finalinde oynanan Fenerbahçe-Beşiktaş maçına ilişkin aldığı cezai kararlarla, Türk futbolunun en önemli gündemini oluşturdu. Kurulun aldığı kararların bir kısmı Tahkim Kurulu’nun kapısından dönse de, Fenerbahçe ve Futbol Federasyonu arasındaki gerginlik beslenmeye devam edeceğe benziyor.
   <br>
    <br>
     Çiçeği burnunda yönetici Ali Koç’un Fenerbahçe’nin elendiği maçın ardından hakem Selçuk Dereli’ye yönelik, “Beşiktaş’ı 2 maçta da ezdik. Ama futbola girdiğimden beri makul olmaya çalışmama rağmen, bugün şerefsizler, hırsızlar emeğimizi çaldı.” gibi ağır ifadeler kullanmasına PFDK çok ağır bir fatura çıkardı ve Ali Koç’u 2 yıl hak mahrumiyeti, 30 bin YTL para cezasına çarptırdı. Daha önemlisi, Fenerbahçe Başkanı Aziz Yıldırım’a kesilen bir yıl hak mahrumiyeti ve 20 bin YTL’lik para cezası. Bu karar, Futbol Federasyonu ile Aziz Yıldırım arasındaki köprünün atılması şeklinde de okunabilir ki, Fenerbahçe Asbaşkanı Şekip Mosturoğlu’nun, “Türkiye Kupası’na artık genç futbolcularla katılacağız. Ayrıca kulübümüze gelen yüz binlerce fakstan sonra Fenerbahçe’yi ligden çekmeyi gündemimizde tutuyoruz.” cümlelerinin bir gün sonrası, Fenerbahçe-Denizlispor maçında yaşanan olaylar bunu ortaya koydu. LİG TV kameralarının kabloları kesilerek, yayın hakları engellenmek istendi. Futbol yazarı Zeki Çol’un da dediği gibi son bir ayda yaşanan bu üçüncü çirkin olayın son dakikada önüne geçilebildi ve eksik kamerayla canlı yayın hakkı sağlanabildi.
     <br/>
     <br/>
     ZİCO’YA TAHKİM MORALİ
     <br/>
     <br/>
     Denizlispor maçının ertesinde PFDK’nın aldığı kararla, Fenerbahçe yöneticilerinden Murat Özaydınlı’yı 6 ay, Mahmut Uslu’yu da bir ay hak mahrumiyetine çarptırdı. Mahmut Uslu’nun cezaya konu olan konuşması, Fenerbahçe’nin mağduriyetine, devletin, özellikle de bakan Mehmet Ali Şahin’in seyirci kaldığı yönündeydi. Her iki grubun da Federasyon Başkanı Haluk Ulusoy’a karşı oldukları düşünüldüğünde, Mahmut Uslu’nun sözlerinin manidarlığı dikkat çekici.
     <br/>
     <br/>
     Soğukkanlılığıyla tanıdığımız hatta bu özelliği nedeniyle maç içindeki müdahalede bulunamadığı için taraftarca eleştirilen teknik direktör Zico dahi Beşiktaş’a elendikleri maçın sonrasında yaptığı basın toplantısında çığırından çıkmıştı. Vestel Manisa ve Denizli gibi mutlak üç puan kazanması gereken maçlarda galip gelemeyen ve son dört haftaya üç derbiyle girecek olan, böylelikle şampiyonluk şansını da tehlikeye sokan Fenerbahçe Teknik Direktörü Zico’nun bu çıkışının bedeli de, bir maç men cezası olmuştu. Tahkim Kurulu’nun ‘’Açıklamaların eleştiri kapsamında kaldığı, eleştiri sınırlarını aşmadığı, sportmenliğe aykırı hareket olarak nitelenebilecek yoğunluğa ulaşmadığı’’ görüşü sonucu bu cezanın kaldırılması, camianın derin bir nefes almasını da beraberinde getirdi. Tabii en çok da 100. yılda elinde kalan yegâne başarı şansı şampiyonluk olan, aksi halde bavulunu toplayacak Zico’nun...
     <br/>
     <br/>
     İÇERİDE HUZUR ARANIYOR
     <br/>
     <br/>
     Tahkim Kurulu’nun verdiği kararlar içinde Fenerbahçe’yi en fazla mutlu edeni ise PFDK’nın verdiği seyircisiz oynama cezasının, saha kapatma cezasına çevrilmesi. Trabzonspor ile tarafsız bir sahada karşılaşacak Fenerbahçe için seyirci sayısı dikkate alındığında en kuvvetli ihtimal, İzmir Atatürk Stadı olarak beliriyor.
     <br/>
     <br/>
     Fenerbahçe’yi zor bir ay bekliyor… Öyle ki takımın, ön libero mevkiinde görev yapan, kritik maçların adamı Mehmet Aurelio, Beşiktaş maçı sonrasında stadın otoparkında, vatandaşı Ricardinho’ya yönelik ‘şiddetli eylemlerinin’ bedelini 2 maçla ödeyecek. Deniz Barış’ın formsuz bir görüntü çizdiği ön libero mevkiinin tek alternatifi Stephan Appiah. Ancak geçen hafta yaşanan olaylar, Appiah için Fenerbahçe defterinin kapandığı şeklinde yorumlanıyor. Sol dizindeki sakatlığı nedeniyle forma giyemeyen Appiah’ın, Denizlispor maçının devre arasında arkadaşlarına moral vermek için indiği soyunma odasında Başkan Aziz Yıldırım’ın “Sen kendi işine bak. Millet bacağı kopsa sahaya çıkıyor, sen en kritik dönemimizde sakatsın.” azarına muhatap olması, kulübün kendi içinde de problemler yaşadığının göstergesi. Kaptan Ümit Özat ile Başkan Aziz Yıldırım arasındaki gerginlik de bunlardan biri…
     <br/>
     <br/>
     100. yıla en azından iki kupa hedefiyle giren F.Bahçe’de, Türkiye Kupası hedefi tutmadı. Camia şimdi de, geçtiğimiz yıl olduğu gibi son anda şampiyonluğun kaybedilmesinden çekiniyor. Böyle bir durumda takımda çok önemli kararlar alınması, federasyona açılan savaşın şiddetinin artırılacağı tahmin ediliyor. Futbol Federasyonu’nun geçtiğimiz yıl yaptığı seçimde Haluk Ulusoy’a destek vermeyen Fenerbahçe yönetimi, zaman içinde federasyonla sıkça karşı karşıya geldi. Haluk Ulusoy’un, Beşiktaş Başkanı Yıldırım Demirören’in eşiyle akraba (amca çocukları) olması; Demirören’in geçtiğimiz yıl kazandıkları Türkiye Kupası’nı, Haluk Ulusoy’un hasta yatağındaki babası Saffet Ulusoy’a götürmesi uzun süre konuşuldu. Beşiktaş Başkanı’nın “6 yıllık Ulusoy döneminde bir kere şampiyon olabildik. Bu mu kayırma?” sorusuyla, üçgenin üzeri örtüldü derken, Kayseri maçı sonrası Fenerbahçe yöneticisi Mahmut Uslu’nun “Bizim amcamız yok ki?” sorusu çıkageldi.
     <br/>
     <br/>
     F.BAHÇE İLE FEDERASYONUN ARASINI AÇANLAR... Fenerbahçe ve Federasyon arasındaki gerilimin sebeplerinden biri de, Sarı Lacivertli kulübün eski yöneticisi, şimdinin Futbol Federasyonu Yönetim Kurulu Üyesi Tahir Kıran. Kıran’ın geçtiğimiz yıl verdiği “Fenerbahçe şampiyon olamaz… Aziz Yıldırım, geçen sezon Galatasaray’ın rakiplerine teşvik primi verdi…” gibi beyanatlar sonrasında, Fenerbahçe yönetimi Kıran’ı  kulüp üyeliğinden ihraç etmiş ve Federasyon’a yönelik savaşında bir de Tahir Kıran cephesini açmıştı. Bunun dışında,  hakemlerden dolayı yaşadıkları mağduriyeti sezon içinde çok defa vurgulayan  ve Futbol Federasyonu’nu Olağanüstü Genel Kurul’a götürebilmek için imza kampanyası başlatan Bursaspor Başkanı Levent Kızıl’ın Yıldırım’la yakınlığı ve Fenerbahçe sempatisi de biliniyor.
     <br/>
     <br/>
     Bilindiği üzere, UFEA Kupası’nda Fenerbahçe-Az Alkmaar maçına gelmek isteyen Federasyon Başkanı Haluk Ulusoy’a, Fenerbahçe yönetimi “Gerginliği azaltmak için federasyon tarafından atılmasını beklediğimiz ilk adım, bugüne dek hiçbir kritik maçımıza gelmeyen başkanın, kulübümüzün son derece kritik bu maçına gelmesi değildir.” cevabını vermişti. Ulusoy’un tavrı ise maça gitmemekten yanaydı. Futbol Federasyonu’ndan yapılan “Başkanımız hasta olduğu için Şükrü Saracoğlu’na gidememiştir.” açıklamasına rağmen, Fenerbahçe yönetiminin çektiği rest, bir umut olasılığını daha bitirmişti.
     <br/>
     <br/>
     Fenerbahçe’nin Kulüpler Birliği’nin toplantılarına, aldığı kararlara iştirak etmemesi, kulüp yöneticilerinin “Bize bizden başka dost yok.” biçimindeki açıklamaları, Türk futbolundaki kutuplaşmayı gözler önüne seriyor. Fenerbahçe, bu kutuplaşmanın bedelini göze almışa benziyor. En son PFDK’nın yöneticilere kestiği faturanın yeni bir sayfa açtığını, mücadelelerini sertleştireceklerini ise 100. yıl nedeniyle büyük bir toplulukla Anıtkabir’e çıkan Aziz Yıldırım söylüyor: “Milyonlarca taraftarının desteğinden güç alan bir spor kulübünün yöneticileri olarak, artık köklü çözümler üreteceğiz. Bundan hiç kimsenin şüphesi olmasın. Zaman zaman devletin sorumlu kademelerinin bile çare bulamadığı federasyon ve hakemler için köklü çözümleri üretecek adımları atmaya, sesimizi duyurmaya, 3 Mayıs’ta Anıtkabir’de en büyük Fenerbahçeli Atatürk’ün huzurunda buluşarak başlıyoruz.” Siz de bu sözlerden, “Devletin yapamayacağını, biz yaparız.” anlamı çıkarmıyor musunuz?
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=27349), [web.archive.org (arşiv bağlantısı)](http://web.archive.org/web/20090131212432/http://aksiyon.com.tr:80/detay.php?id=27349)
