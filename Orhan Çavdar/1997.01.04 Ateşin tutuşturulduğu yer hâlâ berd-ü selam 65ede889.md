# Ateşin tutuşturulduğu yer hâlâ berd-ü selam

*Orhan Çavdar 1997.01.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Başı irade, sonu inayettir bu yolun. Nice iradeler inayete teslim olamadığından yollarda kalmış,
  </font>
 </div>
 <div id="newsText">
  <font class="detail-text">
   kendisine hayat hakkı bile tanınmayan kimsesizler ise üzerine üşüşen topyekûn hasım dünyaya rağmen Allah'ın inayetiyle maksadına ulaşmıştır. Zahiri şartlar açısından gücün bütün ünitelerini elde edip çevresi üzerinde baskı kuranların, gerçek rabbanilerle yüz yüze geldikleri zamanki durumlarını sade diliyle Yunus şöyle tasvir eder: " Bir sinek bir kartalı kaldırdı vurdu yere/ Yalan değil gerçektir ben de gördüm tozunu." İşte Urfa,   Halilürrahman'ın yakıcı hayat serencamının şahidi olarak bu hakikati sakinlerine bütün çarpıcılığıyla anlatıyor:
   <br>
    <br>
     Yangın yerine dönmüş yüreğiyle yıldızlardan, aydan, güneşten deliller getiren Hz. İbrahim kavmi içinde yalnızdır. Gözünü aralarında serpilip büyüdüğü insanlara dikmiş bir yiğittir. Onların nazarlarını faniden Bakii Ezelî'ye çevirmek hayatının gayesi olmuştur. Her fırsatı kollamakta, eline geçen her imkanı yüreğini yakıpkavuran gerçeklerle kavmini buluşturma yolunda değerlendirebilmek için çırpınmaktadır. Bu yolda başarılı da olmuştur. Düşündüğü son taktiği gerçekleştirince, insanlar: "Bunu İbrahim denilen genç yapmış olmalı" sonucuna varmakta gecikmezler. Putları kırıp, baltayı büyük putun üzerine asan Hz. İbrahim, inancı taklitten öteye geçmeyen insanları tahkik ortamına çekmeyi başarmış olmalı ki, bu fevkalade metodla ani  şoka tutulanlar bir an hakikati  vicdanlarında  hissedip; kendi kendilerine:  "... doğrusu siz haksızsınız" dediler. Sonra toparlanarak döndüler ve "Birşey yapacaksanız şunu yakın da tanrılarınıza yardım edin!" fikrine iştirak ettiler.
     <br>
      <br>
       Derken ateş tutuşturuldu. Sebepler açısından yapacak bir şey kalmamıştı. İşte nârın berd ü selama çevrilmesine sebep olan şey belki de o esnada Hz. İbrahim'in dudaklarından dökülen " Allah bize yeter. O ne güzel vekildir" cümlesi idi. Ateşin alev ve harareti vücudunu yalarken bile rabbine itimadı zerre kadar sarsılmayan bir insanın itminanını bizim aklımız nasıl alır? Bize düşen Yavuz Sultan Selim gibi,
       <br>
        <br>
         "Hâleti aşkın safâsın ehli hâl olan bilir
         <br/>
         <br/>
         Kim kemâlin kadrini ehli kemâl olan bilir" diyerek o kemale ulaşmak için iştiyak arzetmek olsa gerek.
         <br/>
         <br/>
         "Allah bize yeter. O ne güzel vekildir" cümlesi ile ortaya konan tevekkül öyle bir iman ve itminanın ifadesidir ki, Mekke müşriklerinin Arap kabileleriyle ittifaklar kurup müminleri Medine'de boğmak üzere hazırlandıkları haberi "İnsanlar sizin için toplanıyorlar, korkun!" şeklinde gelince, Kainatın Efendisi Hz. Muhammed Mustafa (s.a.v.) ve O'nun "Canımız, malımız, evlad ü ıyâlimiz sana feda olsun. Yeter ki sen Medine'ye gel ya resulallah" diyen güzide ashabı tarafından tekrarlanmıştı. Meyve tohumunu en güzel şekilde tarif ediyordu. Mekke diye bir şehrin olmadığı bir zamanda hanımı Hacer ve ciğerpâresi İsmail'i kimsesiz bir vadiye bırakıp tevekkül içinde dönen Hz. İbrahim'in ektiği tohumdan Hz. Muhammed gülü açmıştı.
         <br/>
         <br/>
         Urfa, ibret almak isteyenlere dünya kartallarının sonunu bütün çarpıcılığı ile takdime devam ediyor. Ateşin tutuşturulduğu yer bugün hâlâ berd ü selam. Hz. İbrahim'in makamı ziyaretçilerle dolup taşıyor. Kavmini cehaletten iman ve irfanın aydınlığına taşımanın ızdırabı içinde planlar kurduğu mekanlarda şimdi mabedler yükseliyor. Mağaraların karanlık dehlizleri minarelerden yükselen nidaların aksisedasıyla dolup taşıyor. Nemrud'un saltanatından geriye ise iki sütun kalmış. Onlar da Hz. İbrahim'in hakkaniyetine şahitlik ediyor.
         <br/>
         <br/>
         Hz. İbrahim'in doğduğu mağaranın yanıbaşındaki camiin eyvanları altında bir de mütevazı makam var. Kendi tevazuuyla Bid'atüzzaman, başkalarının takdiriyle de Bediüzzaman'ın nâşı gömülmüştü oraya. Ölüsüne bile tahammül edemeyenler naşını taşıyınca Urfa'da sade bir makam kaldı. Bir de         kendi tabiriyle başına "görülmedik eza ve çekilmedik cefalar getirenlere imanlarını kurtardıkları takdirde hakkını helal ettiğini bildiren engin şefkati ve arkadan gelenlerin önünü aydınlatan, çağı aşan düşünceleri şekillendiren, aynı zamanda  mekanla makamın tenasübünü gösteren şu prensip: Meşrebimiz Haliliye mesleğimiz hıllettir. Hıllet ise en yakın dost, en vefakar arkadaş, en güzel takdir edici yoldaş ve en civanmert kardeş olmak iktiza eder. Bu hılletin üssü'l esası, samimi ihlastır."
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2122-atesin-tutusturuldugu-yer-h%C3%A2l%C3%A2-berd-u-selam.html), [web.archive.org (arşiv bağlantısı)](http://web.archive.org/web/20131018025355/http://www.aksiyon.com.tr/aksiyon/haber-2122-atesin-tutusturuldugu-yer-h%C3%A2l%C3%A2-berd-u-selam.html)
