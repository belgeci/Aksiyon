# Ya devlet başa ya da yine devlet başa

*Hamdi Yılmazer 2005.11.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070608113134im_/http://www.aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Devlet kelimesi akla ilk gelen manasından farklı alanlarda da kullanılmıştır. Mesela millî ruhumuzla yoğrularak yetişmiş bir kimse kendi evinden bahsederken “fakirhane” der; muhatabının evini anarken “devlethaneniz” demeyi tercih eder.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Bu ifade tarzı konuşanın ahlakından süzülen tevazu ve mahviyeti gösterdiği gibi muhatabına azami mertebede saygı duyduğunu da açıkça ortaya koyar. Suni değildir. İnsan yaratılışının Kur’an ve Sünnet-i Seniyye vasıtasıyla hayata adapte edilişinden doğmuş fıtri bir yoldur. Bu yolda yürüyenler kendine yakışanı yapar. Muhatabına göre değişim göstermez. Şakasında, ciddiyetinde, ilişkilerinde ve dahi siyasetinde fıtri çizgilere uygun hareketten doğan bir incelik vardır.  Ferdi olarak başarılmış bu nezaket, toplumda hissedilir hale geldikçe etkisini gösterir; kurum ve kuruluşlar arası ilişkilere de yansır. Nihayetinde en üst kuruluş olarak devletin doğası, fertlerin yüksek ahlakını oluşturan tonları yansıtmaya başlar. Tarih Hz. Ömer’in şahsında “Eğer Dicle üzerindeki köprülerden birinde, bir koyunun ayağı incinirse Allah onu Ömer’den sorar” cümlesinin ifade ettiği dozda mesuliyete sahip devlet adamlarını tanımıştır.
    <br>
     <br>
      Bir de kendisini devlet zanneden tipler vardır. İnsani boyut kaybolmuş, devlete ait celadet ve haşmetin tamamı onda toplanmıştır sanki. Bu tiplerin en kabası asker olmayanlar arasından çıkıyor. Konuşmaya başladıkları anda hepsi aynı dili kullanıyor. Profesörle taksi şoförünü, ilahiyatçıyla tanrı tanımazı, tekke mensubu görünenle terbiyeden nasibini hiç alamamış olanı ayırt etme imkânı kalmıyor. Tavırlar, davranışlar aynı; üslup tekdüze…  Her şeyi bilir, ikinci bir ihtimale asla izin vermez. Onunla olmayanlar, ya da farklı düşünenler ne derse desin üzerlerine aynı etiket yapıştırılır:
      <br/>
      <br/>
      İşbirlikçi vatan haini!
      <br/>
      <br/>
      ***
      <br/>
      <br/>
      Yukarıdaki iki tipten ilki kurucudur. Tek başına da olsa güzelliklerden bir meşher inşa etmenin ızdırabını çeker. İkincisi ise konucudur. Hazır yapı bulduğu zaman üstüne konmak ve dilediğince kullanmak ister.
      <br/>
      <br/>
      Birinciler birleştiricidir; ikinciler ise ayrıştırıcı.
      <br/>
      <br/>
      Birinciler uzlaştırır; ikinciler çarpıştırır.
      <br/>
      <br/>
      Birinciler tehlike zamanlarında risk alır, elini taşın altına koyar, gerekirse her türlü menfaatinden fedakârlık eder. İkinciler fedakâr kişiler bulur ve kullanır; sonuçta onun için en üstte kalmak önemlidir.
      <br/>
      <br/>
      Birinciler hakkın peşindedir, ikinciler hırslarının peşinde…
      <br/>
      <br/>
      Birinciler hak yerini bulsun da kimin eliyle olursa olsun der; ikinciler benim elimle olmadıysa hak yerini bulmamıştır, der.
      <br/>
      <br/>
      Bu açıdan bakınca tarih, haklı ile hırslının sergüzeşt-i hayatından ibarettir. Ve bu sergüzeşt Azazil’in Hz. Adem ile Havva’ya söylediği ilk yalanla başlar. Hz. Âdem tövbe eder kurtulur. Azazil inadında ısrar ederek şeytan olur. Şeytan hırs ateşiyle insana daha fazla musallat olmayı seçer ve Hz. Âdem’in çocuklarına yönelir.  Âdemoğullarından ona ilk kulak veren Kabil’dir. Şeytana uymanın neticesinde Kabil, dünya hayatında hırslıların ilki olmuştur. Emek verip layık olmak için çalışacağına, hakkı kendinde görüp haklıya yaşama fırsatı tanımamayı tercih ederek kardeşini öldürmüştür. Böylece hırslıların ilki aynı zamanda katillerin de ilki olmuştur. Hırslılar çoğaldıkça öldürmeler de çoğalmış, işin ucu toplu katliamlara ve soykırımlara kadar vardırılmıştır.
      <br/>
      <br/>
      ***
      <br/>
      <br/>
      Tarihimizde haklılarla hırslıların sergüzeştine, devlet yönetimi açısından da seçme örnekler vardır. Mesela toplumun sağlam olduğu zamanda, layık olanın devlet başkanlığına gelmesi problem olmamış, Hz. Ebu Bekir (ra) ve Hz. Ömer (ra) vazifelerini hakkıyla yaparak Huzur-u Rahman’a yürümüşlerdir. Hz. Osman dönemine gelindiğinde normal yollardan heveslerine ulaşamayanlar örgütlenmiş, devletin içinde alttan alta büyüyerek hilafet merkezine yürümüşlerdir. Hz. Osman’ın evini muhasara eden çapulcular arasında orada asla olmaması gereken kimseler de bulunmaktadır. Psikolojik ortamın insanları nasıl savurduğunu göstermesi bakımından önemli olan bu nokta Hz. Osman’ı öldürmek için eve girilince tam bir drama dönüşür. Hz. Osman tevekkül içinde Mushaf okumaktadır. İçeriye girenler olunca başını kaldırır. Karşısına dikilenler arasında belki de bebekliğinden beri tanıdığı birisi durmaktadır. Ve o şahıs asla orada olmaması gereken birisidir. Hz. Osman gözlerini ona çevirir ve şöyle der: “Baban seni burada görse ne derdi.”
      <br/>
      <br/>
      Hz. Osman devlet başkanı olarak gücünü kullansaydı ne olurdu? Mısırdan kalkıp gelen bir avuç çapulcu Medine’ye girip halifeyi şehid edebilir miydi? Sonuçta Hz. Osman halifeydi, devletin güvenliğini düşünerek askeri kullanabilirdi ama yapmadı. Hırslılar kan dökerek amaçlarına ulaştı.  Hırsın acı tohumu toplumun sinesine yayıldı ve fitneler kol gezmeye başladı.
      <br/>
      <br/>
      Aynı şey Sultan 2. Abdülhamit için de anlatılır. Hareket ordusu İstanbul’a geldiği zaman bugünkü muhafız alayının karşılığı olan koruma birliklerinin komutanı “Sultanım emir verin bunlara haddini bildirelim” der. Sultan izin vermez; kardeş kanı dökülmesine razı değildir. Ordu saraya girer, sıra padişahın indirilmesine gelmiştir. Vazifeden hal’ edildiğini tebliğ için gelenler arasında hiç olmaması gereken kişiler vardır. Nitekim Kolağası olarak Hareket ordusuyla birlikte gelen Atatürk de askerin fazla siyasileştirildiğini, eğitim ve talimden geri kaldığını görerek partiden ayrılır. Hürriyet, eşitlik, adalet sloganıyla ihtilal yapan İttihat ve Terakkiciler 5-6 yıl içinde ülkenin paramparça olduğunu acı acı seyrederler.
      <br/>
      <br/>
      Şimdi de ciğersûz bir durumla karşı karşıyayız. Bazıları Amerika ve AB’nin Türkiye’yi böleceğini söyleyerek milleti birbirine düşürecek fitneler çıkarıyor; sürekli içerden hedef gösteriyor. Hükümetleri acımasızca yıpratma örneklerini çok yaşadı bu millet ama bu sefer başlatılan yıpratma kampanyası hükümetlerle sınırlı değil. Bir taraftan terör azdırılırken, bir taraftan da muasır medeniyet seviyesini hedef gösteren Atatürk’ü istismar edenler Atatürkçülüğü rozet meselesine indirerek dâhilde kavga konusu yapıyor. Genelkurmay Başkanının şahsında milletin omurgasını oluşturan orduyu yıpratıyor. Askerin komutanına karşı güvenini sarsmaya çalışıyor. Oysa ülkenin tehlikede olduğunu söyleyenlerden ne beklenir? Birlik beraberlik çabası mı, yoksa ülkenin ana kurumlarını yıpratma hamleleri mi?
      <br/>
      <br/>
      “Türk’e Türk’ten başka dost yoktur” diyen arkadaşlara küçük bir hatırlatma: Yanındaki Türk’e iyi bak; “haklı” mı, yoksa “hırslı” mı?
      <br/>
      <br/>
      “Vatan namustur” diyen dostlara da küçük bir öneri: Sultan Abdülhamit’in hal’inden sonrasını ibretle bir kere daha gözden geçirelim. Âdem Yavuz Arslan’ın nefis araştırmasının ardından Hamit Gündüz, dinimizin rahatça anlatılıp yaşanabilmesi için tek kelime etmeyip misyonerlik yaygarasını ayyuka çıkaranlara, “Bu senaryonun Derviş Vahdeti’si var mı” diye sormuştu. İsterseniz o dosyayı bir kere daha okuyun.
      <br/>
      <br/>
      Bu ülkenin, terörle de, dışardan gelen düşman tehdidiyle de baş edecek kurumları ve gücü vardır. Yeter ki, hırsı aklına galebe çalanlara fırsat verilmesin.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22878), [web.archive.org (arşiv bağlantısı)](http://web.archive.org/web/20070608113134/http://www.aksiyon.com.tr:80/detay.php?id=22878)
