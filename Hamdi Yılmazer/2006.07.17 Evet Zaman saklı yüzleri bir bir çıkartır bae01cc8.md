# Evet… Zaman saklı yüzleri bir bir çıkartır

*Hamdi Yılmazer 2006.07.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061010190919im_/http://www.aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Köşe yazarı olup da gizli kalmak mümkün mü? Çölaşan'ın mustafi general Reha Taşkesen'le ilgili haberini okuyunca şaşırdım kaldım. Sanki o bildiğimiz Çölaşan gitmiş bambaşka bir gazeteci ortaya çıkmıştı. TSK'nın kurumsal yapısı, emir komutanın gerekleri, askerliğin disiplini gibi şeyleri es geçmiş, özel hayata, kişinin özel hayatının gizliliğine önem vermiş!.. Böyle hızlı bir değişim mümkün mü diye düşündüm; sonra Ertuğrul Özkök gibi, "zaman denilen musahhihe" bırak.
  </font>
  <!--- Baslik, Spot, Resim kutusu ---------->
  <p>
   <font class="content">
    Bakalım herkes için aynı tavrı gösterecek mi dedim.
    <br>
     <br>
      “İnsan dilinin altında saklıdır’ derler ya, çok doğru! Hele bir de yazıyorsa saklı kalması mümkün değil.
      <br/>
      <br/>
      Ne var ki, "İnsan hafızası unutkanlıkla malûldür" kaidesi imdada yetişir ve yazdığı halde saklı kalabilen insanlar çıkabilir.
      <br/>
      <br/>
      Hatta bir de zaman ayarını çok iyi yaparak sakladığı şeyleri haklılık sebebi olarak kullanma mahareti bile sergileyebilir.
      <br/>
      <br/>
      Ama nereye kadar?
      <br/>
      <br/>
      Bugün olmazsa yarın herkesin gerçek yüzü ortaya çıkar. Her şeye rağmen gizli kalmayı başaranlar da ahirette bütün ayrıntılarıyla tanınır hale gelir…
      <br/>
      <br/>
      Konuya dinî açıdan bakanlar şöyle diyebilir:
      <br/>
      <br/>
      Günahların, kusurların gizli kalması daha iyidir. Günahı ifşa etmek makbul bir şey değildir.
      <br/>
      <br/>
      Çok doğru.
      <br/>
      <br/>
      Bu doğru, hafif meşreplerin dilinde "Günah da gizli, sevap da" şeklini alır.
      <br/>
      <br/>
      Benim kastım o değil.
      <br/>
      <br/>
      Olduğundan farklı görünen ve bu farklı görüntünün suretini ince ayarlarla hakka uydurarak gerçek yüzünü saklayanlardır.
      <br/>
      <br/>
      Böyleleri, sakladıkları yüzleriyle insanların samimiyetini, doğruluğunu ve güvenini istismar ederek cemiyet hayatına zarar verirler.
      <br/>
      <br/>
      Son yıllarda yaşanan olaylar bu anlamda öyle fotoğraflar kazıdı ki zihinlere, "Ne yüzler örtermiş meğer bir incecik perde" demekten insan kendini alamıyor.
      <br/>
      <br/>
      Böyle giderse, hayâlı insanlar gözlerini ayakucuna dikerek yürümek ve kulaklarını tıkamak zorunda kalacak galiba. Bu görüntülere rağmen bir şey yokmuş gibi davranmak gerçekten çok büyük bir kemal istiyor.
      <br/>
      <br/>
      Bir de o görüntüleri allayıp-pullayarak yazanlar yok mu!...
      <br/>
      <br/>
      ***
      <br/>
      <br/>
      Emin Çölaşan müstafi general Reha Taşkesen olayını "birinci elden" haber yapmış. Taşkesen, Sabah gazetesinden Metehan Demir'e de istifa olayını anlatmış.
      <br/>
      <br/>
      Taşkesen'nin sözlerine değil, Çölaşan'ın yazdıklarına şaşırdım.
      <br/>
      <br/>
      Neden mi?
      <br/>
      <br/>
      Çünkü yıllardan beri Çölaşan'ın bildik bir yaklaşım şekli var. Mesela, seçilmişleri en ağır cümlelerle eleştirmesine rağmen atanmışlara toz kondurmamak gibi. Hele devlet kurumları ve özellikle TSK söz konusu olunca yılmaz bir savunucu havasına girer.
      <br/>
      <br/>
      Hâlbuki devlet hepimizin devleti ve TSK hepimizin göz bebeği. Ama Çölaşan öyle herkesin devleti ve ordusu demez. O ne diyorsa odur. Bu yaklaşımı tetikleyen psiko-sosyal temeller mutlaka vardır. Ama bir konunun bilimsel olarak açıklanabilir olması onu itici olmaktan kurtarmıyor.
      <br/>
      <br/>
      Doğrusu ben de Çölaşan'ın bu tarzını itici bulurdum. Fakat Taşkesen haberini okuyunca hayret ettim. Çünkü Taşkesen'in sözleri arasında öyle cümleler vardı ki, eğer onu bir başkası söylemiş olsa Çölaşan'ın elinden kurtulma imkânı kalmazdı.
      <br/>
      <br/>
      Fakat sanki o bildiğimiz Çölaşan gitmiş bambaşka bir gazeteci ortaya çıkmıştı. TSK'nın kurumsal yapısı, emir komutanın gerekleri, askerliğin disiplini gibi şeyleri es geçmiş, özel hayata, kişinin özel hayatının gizliliğine önem vermiş!..
      <br/>
      <br/>
      Böyle hızlı bir değişim mümkün mü diye düşündüm; sonra Ertuğrul Özkök gibi, "zaman denilen musahhihe" bırak. Bakalım herkes için aynı tavrı gösterecek mi dedim.
      <br/>
      <br/>
      Sonuçta geçmişteki acı hatıraları kurcalayarak değil, gelecek için omuz omuza çalışarak çatlakları kapatıp, devletimizi ilelebet payidar kılabiliriz.
      <br/>
      <br/>
      ***
      <br/>
      <br/>
      Çölaşan'ın Taşkesen haberiyle aynı gün Ertuğrul Özkök ilginç bir başlık atmıştı yazısına: "Derin komplocuların iflası"
      <br/>
      <br/>
      Merak edip, okudum. Yazıda Danıştay cinayetinin türban yüzünden işlendiğinin kanıtlandığını anlatıyor ve ardından da ekliyor:
      <br/>
      <br/>
      "Meslek ve düşünce hayatımda hep şuna inandım. En büyük müttefikim zamandır. İşte yine o adil müttefik geldi ve elimden tuttu… O yüzden benim için en güzel mahkeme zamandır. Davamı hep orada açarım."
      <br/>
      <br/>
      Özkök'ün son cümleleri ne kadar güzel. Keşke söylediği tipte insanlardan daha fazla bulunsa. Onlar ufukları ve öngörüleri açısından zamanı aştıkları için haklılıklarının anlaşılması gerekli zamanın geçmesine bağlıdır. Bu insanlardan öyleleri vardır ki, hayatları boyunca anlaşılamamış olmanın ıstırabını yaşar. Hatta öldükten bir iki asır sonra ancak anlaşılır.
      <br/>
      <br/>
      Keşke diyorum, keşke…
      <br/>
      <br/>
      Ama yutkunmadan edemiyorum. Çünkü "kanıt" olarak ortaya konulan şey bu güzel cümleleri taşıyacak güçte değil.
      <br/>
      <br/>
      Özkök, zamanın kendisini haklı çıkardığı iddiasını savcının iddianamesinden aldığı iki cümleye dayandırmış.
      <br/>
      <br/>
      Adı üstünde iddianame.
      <br/>
      <br/>
      Ayrıca bu memlekette çok değil, daha birkaç ay önce Van Cumhuriyet Savcısı Ferhat Sarıkaya'nın hazırladığı iddianame üzerine kopan fırtınalar yaşandı.
      <br/>
      <br/>
      Ve o fırtınalı ortamda Ertuğrul Özkök, "Eğer bahsedildiği gibi derin devlet olsaydı şık bir şekilde bu savcının oralara gelmesi engellenirdi." anlamına gelecek cümleleri keşke yazmamış olsaydı.
      <br/>
      <br/>
      Çünkü Ertuğrul Özkök'ün etkisini bilen "derin komplocular" daha şimdiden "kanıt" olarak sunduğu iddianame ve mahkeme süreci hakkında o "şık" müdahaleleri aramaya başlamıştır.
      <br/>
      <br/>
      Davamızı zaman denen musahhihe açmak geçekten çok güzel, ama aynı zamanda çok da zor bir şeydir. Çünkü zamanın kadrajlanması mümkün değildir.
      <br/>
      <br/>
      O yüzden geriye dönmenin faydası yok. İkide bir türbana dolanmanın da.
      <br/>
      <br/>
      ***
      <br/>
      <br/>
      Herkesten alınacak bir ders mutlaka vardır.
      <br/>
      <br/>
      Mesela, İlhan Selçuk bunu uygular. Hasan Cemal'in Cumhuriyet gazetesini anlatan kitabı üzerine Doğan Medya'nın yaptığı haberlere çok içerlemiş ve Aydın Doğan'a bir açık mektup yazmıştı. Ardında da Ertuğrul Özkök'e "Sen akıllı bir adamsın" anlamında imalarda bulunmuştu.
      <br/>
      <br/>
      Bence bu imalar yerini buldu. Ertuğrul Özkök, "Cemaat ve Cemiyet" şeklinde toplumu tasnif eden sosyolojik yazılar yazmaya başladı.
      <br/>
      <br/>
      İlhan Selçuk, yaptığı imanın yansımasını mı gördü bilemiyorum, bu tasnifi hemen benimsedi. Ama nedense, bu konuda defalarca yazan Ertuğrul Özkök'e değil de kendi "sosyolog yazarına" atıfta bulunmayı tercih etti. Tabii Doğan Grubu da Cumhuriyet'ten bir şeyler aldı. Mesela, Zaman Gazetesinin tirajı konusunda Cumhuriyet'teki hikâyeleri tekrarlamaya başlamak gibi…
      <br/>
      <br/>
      Sanıyorum İlhan Bey için bu tasnifin önemi cemiyeti daha ilerde görmekten kaynaklanıyor. Böylece gerici demeden maksadını ifade edebilecek. Aynı zamanda isim geçirmeden birilerini de ima etmiş olacak.
      <br/>
      <br/>
      İnsanın aklına takılıyor. Birilerini geride görerek itmek mi, yoksa toplumun ilerlemesi için uğraşmak mı gerek?
      <br/>
      <br/>
      Ertuğrul Bey en azından o yazıları yazarken Başbakanı cemaat evinden cemiyete çağırmıştı.
      <br/>
      <br/>
      Sonraki gelişmeler gösterdi ki, cemiyetin kapıları şifreli imiş.
      <br/>
      <br/>
      Ertuğrul Bey'in "Dikkat! Felakete gidiyoruz" yazısına göre 'Küresel Tutumlar Anketi'nin sonuçları Türkiye'nin durumunun felakete gittiğini gösteriyormuş. Kısaca söylenecek olursa düşmanlık duyguları çok güçleniyormuş. Araplardan, Endonezya'dan ve Pakistan'dan çok çok gerilere gitmişiz.
      <br/>
      <br/>
      Özkök haklı olarak uyarıyor. AKP'lileri değil sadece, bu duruma sebep olanlar arasında ulusalcıları da özellikle anıyor.
      <br/>
      <br/>
      Bense iki şeyi merak ediyorum:
      <br/>
      <br/>
      Birincisi, bir de "Ulusal Tutumlar Anketi" yapsaydık karşımıza ne çıkardı?
      <br/>
      <br/>
      İkincisi de bizim "Cemiyet" mensupları, öykündükleri ilişki ağlarına dâhil oldukları zaman ne muamelesi görüyor? Cemaat mi? Yoksa Cemiyet mi?
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=24803), [web.archive.org (arşiv bağlantısı)](http://web.archive.org/web/20061010190919/http://www.aksiyon.com.tr/detay.php?id=24803)
