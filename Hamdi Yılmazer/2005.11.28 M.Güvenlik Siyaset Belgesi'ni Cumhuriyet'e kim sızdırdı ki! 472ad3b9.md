# M.Güvenlik Siyaset Belgesi’ni Cumhuriyet’e kim sızdırdı ki!

*Hamdi Yılmazer 2005.11.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060528201647im_/http://www.aksiyon.com.tr/images/yazar_30.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060528201647im_/http://www.aksiyon.com.tr/resim/573/52.jpg" vspace="10"/>
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bazı olaylar, gerçekleri farklı boyutlarıyla ortaya çıkarıyor. Van Yüzüncü Yıl Üniversitesi Rektörü Yücel Aşkın’ın içeri alınması da bunlardan biri. Kısaca hatırlamak gerekirse, rektörün evinde yapılan aramada çeşitli tarihî eserler ele geçmiş, bir de kasa söz konusu edilmişti.
  </font>
  <!--- Baslik, Spot, Resim kutusu ---------->
  <p>
   <font class="content">
    Tarihî eserler Aşkın’ın koleksiyoncu olmasıyla açıklanmaya çalışılmıştı. Kasa ise olayı tamamen farklı boyutlara taşıdı. İçinde neler vardı bilemiyorum. Ama ortaya çıkardığı şeyler dikkate değerdi.
    <br>
     <br>
      Öncelikle Van’da neler olduğunu araştırmak yerine yaşananların skandaldan başka bir şey olmadığına inandırma telaşı ortaya çıktı. YÖK Başkanı rektörleri topladı. Adalet Bakanlığına ve Van’a yürüdüler. Bu gidiş devletin önemli kurumlarından ciddi tepkiler alırken, bir taraftan da “Öğrenciler yürümeyince rektörler yürüdü” yaklaşımlarını arkasında buldu. Destekçi taraf, olayı, planlı bir sürecin devreye girmek zorunda kalan kısmı olarak yorumluyordu. Yani tertip sırası bozulmuş olsa da temennide bir sapma yoktu, onlara göre. Bu bir kararlılık göstergesiydi.
      <br>
       <br/>
       Aşkın meselesi adliyeye intikal etmiş olmasına rağmen, bir anda adalete emanet edilemeyecek kadar önemli bir konu oluverdi! Her zamanki gibi irtica gündeme geldi. Medreseden çağdaş bir üniversite çıkarmak istediği için bunlara maruz kaldığı söylendi. Okuldan uzaklaştırdığı irticacılar hatırlatıldı. Savcıya, polise ne lazımsa söylendi. Neden adalete itimat edilmediğini, hâkimlerin serinkanlılıkla görevlerini yapmalarına engel olacak psikolojik ortamlar oluşturulduğunu olay aydınlatıldıkça öğreneceğiz.
       <br/>
       <br/>
       Bu arada Aksiyon ve Zaman’da yer alan bir haber dikkatleri üzerine çekti. Jandarma raporuna dayandırılan habere göre rektör, irticacı oldukları gerekçesiyle bazı öğretim üyelerini üniversiteden uzaklaştırırken Kürtçü kimliğiyle bilinen kişileri yönetime getirmişti. İşte, Aşkın olayının farklı gerçekleri ortaya çıkartan yönü de bundan sonra belirginleşmeye başladı.
       <br/>
       <br/>
       Mesela, Emin Çölaşan bile, Allah’tan korkun, dedi. Benim için daha da önemlisi, TSK hakkında yazdıklarını keyifle okuduğum Mehmet Ali Kışlalı’nın konuya dâhil olmasıydı. Kışlalı, asker hakkında yazdığı zaman gerçekten de dengeli ve başka ihtimallere kapı açmayacak netlikte yazıyor. Kurumun saygınlığına gölge düşürmeden meseleyi kamuoyuna intikal ettirebiliyor. Bu yönünden dolayı askerle ilgili konularda Kışlalı’nın ne yazdığına bakmak zorunda hissederim kendimi. Bu sefer de öyle oldu. “Jandarma İstihbaratı” başlığını görünce okuma gereği hissettim. Konu rektör Aşkın’la ilgili olunca, yazı Mehmet Ali Kışlalı tarzının tamamen dışına çıkmıştı. “’Fethullah hocanın gazetesi’ olarak tanınan Zaman” girişiyle başlayan yazıda Kışlalı şöyle diyordu:
       <br/>
       <br/>
       “Şimdi ‘jandarma istihbarat raporu’ ortaya yepyeni ve ağır suçlama getiriyor.
       <br/>
       <br/>
       “Bu tür gizli askeri raporlar kamuoyuna sızmaz. Buna asker asla izin vermez. Ama burada işin içine, siyasi ve dini kimliği herkes tarafından bilinen bir bakana bağlı kurum giriyor. İçişleri Bakanlığı’nın bu gizli askeri istihbarat raporundan haberdar olmaması olası değil. Siyasi ve dini eğilimler dolayısıyla da raporun ‘Fethullah hoca gazetesi’nde yayımlanması yadırganamaz.” (Radikal, 12/11/2005)
       <br/>
       <br/>
       Kışlalı iki noktaya dikkat çekiyor. Birincisi, her tarafa yayılmış olan raporun çıktığı yerle ilgili zannı, diğeri ise yayınlandığı yer. Zaman’da yayımlanmasını yadırgamadığına göre, başka gazeteler böyle bir raporu elde etse de Kışlalı’ya göre yayımlamazdı. Aynı raporların irtica ile ilgili kısmı rahatlıkla yayımlanıyor. Ama Van gibi bir yerde Kürtçülüğü öne çıktığı istihbar edilen kişilerin rektör tarafından önemli kadrolara getirildiği ile ilgili kısmının yayımlanmayacağı düşünülüyor. Nitekim öyle de oldu. Ertuğrul Özkök, beş bölümden oluşan raporun kendilerine de ulaştığını ama andıçlardan ağızları çok yandığı için bu raporu yayımlamadıklarını yazdı. Özkök’ün yaklaşımı, irticacı olarak fişlenen insanlar açısından da ferahlatıcı bir adım. Neticede Hürriyet’in yaşanan acı olaylar sonucunda geldiği yeri ifade ediyor.
       <br/>
       <br/>
       Kışlalı’nın, “bu tür gizli raporların kamuoyuna sızmasına asker asla izin vermez” yaklaşımını Cumhuriyet tek taraflı olarak değerlendirir ve şöyle sorar: O rapor Zaman’a nereden gitmiş ki! Yazanın maksadını bütün açıklığıyla ortaya koyan bu tür sorular Cumhuriyet’te sıkça sorulur.
       <br/>
       <br/>
       “Ordu millet el ele” sloganlarıyla bu günlere gelmiş devrimciler açısından bu sorunun bir mantığı vardır. Mesela, altmışlı yıllarda el ele tutuşanlar bugün nerededir? Tabii ki birçoğu emekli olmuştur. Bazıları da başarılarının gereği mesleğinde ilerlemiş olsa da yaşları icabı yolun sonuna yaklaşmıştır. Yetmişli, seksenli yıllardakilerse daha yolun başında ve ortalarındadır. El ele yürüyenler arasında bilgi ve belge alış verişi doğal olarak gerçekleşmez mi?
       <br/>
       <br/>
       Hayır, öyle şey olmaz.
       <br/>
       <br/>
       Neden?
       <br/>
       <br/>
       Çünkü, Cumhuriyet’e sızmaz, onlar araştırarak bulur.
       <br/>
       <br/>
       Mesela, gizlilik derecesi çok çok yüksek olan Milli Siyaset Belgesini Mustafa Balbay araştırarak bulmayı başarmış ve 27 Haziran 2005 tarihli Cumhuriyet’te yayımlamıştır. Manşetten verilen haberin devam sayfasını bildiren kısım şöyle yazılmıştır: MUSTAFA BALBAY’ın araştırması 6. sayfa’da.
       <br/>
       <br/>
       Balbay Kırmızı Kitabı nerede araştırmış ki!
       <br/>
       <br/>
       Süleymaniye Kütüphanesi’nde mi, yoksa Milli Kütüphane’de mi?
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### S. Küçük, 05-Aralık-2005
> Haberin kaynağı değil, doğruluğu önemli: 
> Jandarma raporunu ele geçirmek, Milli Güvenlik Siyaset Belgesi'ni ele geçirmekten daha kolay olsa gerek... Benim için haberin kaynağı değil, doğru olması önemlidir. Rektör hakkındaki iddia doğru mu? Bunun için ne yapıldı? Rektörler ne zamandan beri bölücü ve ayrılıkçı gruplar için referans olmaya başladı? Bu anlaşıldığında doğuda terör olaylarının sonu gelecek, faili meçhuller çözülecek ve haberciliğin ideolojiye kurban edilmesi önlenecek.

### Murat Göksu, 29-Kasım-2005
> Kim sızdırdı?: 
> Sahi, Milli Güvenlik Siyaset Belgesi’ni Cumhuriyet’e kim sızdırdı? Ciddi devlet kurumları elindeki belgeye sahip çıkmakta bile aciz kalmakta.

Kaynak: [www.aksiyon.com.tr](http://www.aksiyon.com.tr:80/detay.php?id=22913&yorum_id=6822), [web.archive.org (arşiv bağlantısı)](http://web.archive.org/web/20060528201647/http://www.aksiyon.com.tr:80/detay.php?id=22913&yorum_id=6822)
