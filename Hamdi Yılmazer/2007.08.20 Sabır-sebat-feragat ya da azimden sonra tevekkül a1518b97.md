# Sabır-sebat-feragat ya da azimden sonra tevekkül

*Hamdi Yılmazer 2007.08.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071104164337im_/http://www.aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Geçen haftaya kadar AKP’nin önünde iki ihtimal vardı. Birincisi sabır, sebat ve feragat. İkincisi de azim ve tevekkül içinde yola devam etmek. Her iki şıkkın da kendine göre tutarlı tarafları vardı. Şimdi ihtimal teke indi. Gül, adaylığını açıkladıktan sonra tek yol görünüyor. Asla sarsılmadan, azim ve tevekkül içinde yola devam etmek. Çünkü Çankaya’nın yollarını barikat kurmak isteyenlerin döşediği taşlardan temizleyip güllerle donatmak hiç de kolay olmayacak.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Demokrasi kolay bir oyun değil. Hele “Dün dündür. Bugün bugündür.” deyip, geçemiyorsanız. Seçmenin hissiyatı ve seçimlerde ortaya çıkan tabloyu yok sayamıyorsanız… Hele bir de demokrasi çarkı lehinize işlediği halde milletten vize alamamışların hazımsızlık yaşadığı ortadaysa… Ve bunlar bir de halkın iradesine başvurmayı “çok da önemli değil; ama demokrasinin gereği işte” kabilinden görüyorsa… Yani demokrasiyi özümseyememiş, özde demokrat olamamışsa…
    <br>
     <br>
      Hele bir de demokratikleşme yolunda mesafe kat edildikçe milletin kendisini ifade etme ve inandıklarını yaşama imkânı bulmasından rahatsız olan bir damar cumhuriyetçilik şemsiyesine sığınıp, gerilimi tırmandırıyor; her gelişmeden bir rejim problemi çıkartarak tehlike gonglarına tokmak indiriyorsa…
      <br/>
      <br/>
      Yetmiyor, bir de kurumlar arası ve kurumlar içi örgütlenme yoluna giderek milletin iradesiyle devletin temellerini karşı karşıya getirmekten çekinmiyorsa….
      <br/>
      <br/>
      Hatta bunu milleti yontmak için bulunmaz bir fırsat gibi görüyorsa…
      <br/>
      <br/>
      İşte o zaman kendi derdini aşmış; milletinin, devletinin ve ülkesinin menfaatlerini kendi çıkarlarının önünde tutan insanlara önemli bir iş düşüyor.
      <br/>
      <br/>
      Ve bu iş “derdi başka” olanlardan asla beklenemez.
      <br/>
      <br/>
      Sadece, hiçbir beklentiye girmeden…
      <br/>
      <br/>
      Aksine annesinin ak sütü gibi hak etmiş olduğu şeylerden feragat ederek…
      <br/>
      <br/>
      Geleceğe bakabilenlerin yapabileceği bir iştir…
      <br/>
      <br/>
      ***
      <br/>
      <br/>
      AKP ortaya koyduğu performansla bu konuda ümit kıvılcımları saçtı. Sayın Erdoğan’ın “Koltuğa değil, hizmete talibiz” yaklaşımı yeni bir tarz-ı siyasetin temel taşı gibiydi adeta.
      <br/>
      <br/>
      Şartlar ayarlanamamış olmalı ki, cumhurbaşkanlığı seçiminde aynı temel üzerinden yürüyüşe devam edilemedi.
      <br/>
      <br/>
      Şartların ayarlanamamasından doğan sonuçlar neticede kaderin içinde yer alır ve kader de rıza ister.
      <br/>
      <br/>
      Sayın Abdullah Gül’ün sabrı da, sebatı da müsellemdir.
      <br/>
      <br/>
      Gerektiğinde feragat etmekten çekinmeyeceğini düşünmek de zor değil.
      <br/>
      <br/>
      Ama şartlar farklı bir noktaya getirdi.
      <br/>
      <br/>
      Burada şu soruyu sormak gerekiyor:
      <br/>
      <br/>
      Gül aday olmasaydı problem ortadan kalkar mıydı? Ortamı gerenler “AKP gerekeni yaptı, biz de uyumlu davranmalıyız” der miydi?
      <br/>
      <br/>
      Hayır, tam aksine…
      <br/>
      <br/>
      “İşte böyle… Ne dediysek o!... Tuttuk ve kopardık!.. Varan iki: Olacakları izlemeye devam edin!...” zafer kazanmış olma haleti ruhiyesiyle meydanlara yığmaya çalıştıkları kalabalıklara moral pompalayarak programlarını devam ettireceklerdi.
      <br/>
      <br/>
      Ancak, AKP’nin seçeceği herhangi bir isim onların zafer sarhoşluğuna gölge düşürecek, hatta başarısız kılmak için çok önemli bir adım olabilecekti. Sayın Gül’ün feragati de kaymağı, balı olacaktı. Milleti tehdit olarak algılayanların meydana getirdiği gerilimi en güzel şekilde tatlıya bağlayacak adımlar art arda gelebilecekti.
      <br/>
      <br/>
      Takdir başka türlüymüş.
      <br/>
      <br/>
      Şimdi tek ihtimal var: Milli Şairimiz Mehmet Akif Bey’in ifadesiyle “Azimden sonra tevekkül.”
      <br/>
      <br/>
      Yani, “Bir kere de azmettin mi, artık Allah’a dayan ve yürü”
      <br/>
      <br/>
      ***
      <br/>
      <br/>
      Neden tevekkül?
      <br/>
      <br/>
      Çünkü herkes bilir ki CHP’nin tavrı sadece Sayın Baykal’dan kaynaklanmaz. Hatta bu dönemde Baykal’ın bulunması başlı başına bir şanstır.
      <br/>
      <br/>
      Baykal’ın ille de çekilmesini isteyenlere iyi dikkat edilirse bunun sebebi rahatça anlaşılır.
      <br/>
      <br/>
      Sonra CHP’nin bağlı bulunduğu gelenek dikkate alınarak, Köşk’ün bütün programlarını boykot etme düşüncesi değerlendirilirse Çankaya yolunun taşlardan arındırılıp, güllerle donatılmasının kolay olmayacağı görülür.
      <br/>
      <br/>
      Süresi bitmiş bir cumhurbaşkanına, yeni cumhurbaşkanının seçimine on beş gün kala kabine takdim ediliyor. Yaşanmış süreç dikkate alınırsa bu hareketin “Dostça ayrılalım” manasında başbakanın kibar bir jesti olduğu hemen anlaşılır. Bu durumda Sezer’e yakışan tavrın ne olacağı da bellidir: “Benim sürem doldu. Yeni hükümet yeni bir cumhurbaşkanıyla çalışacak. Doğrusu bakanlar kurulunun imzasını ona bırakmaktır” diyerek geri çevirmektir.
      <br/>
      <br/>
      Yani kendisine gösterilen jesti nezaket gösterip jestle karşılamasıdır.
      <br/>
      <br/>
      Ne yazık ki, Cumhuriyet gazetesinin “Sezer’i baypas edecekler” yaygarasıyla başlatılan panik havasının “jest mi, rest mi”ye dönüşmesini netice veren kaba mantığın kolay yumuşamayacağı ortadadır.
      <br/>
      <br/>
      Ve bu mantık Sayın Sezer’e nezaketi yakıştıramamakta, belki de daha kötüsünü düşünüp, onun psikolojisine tesir ederek kaba davranmasını sağlamayı ummaktadır.
      <br/>
      <br/>
      Aynı mantığın Sayın Genelkurmay Başkanı Org. Yaşar Büyükanıt’ın “İlkelerimiz var. Kavga etmeyiz” sözünü, “İlkelerimiz var” tarafından alıp, CHP’nin tavrıyla yan yana getireceği, hatta sonunu da Büyükanıt’ın “ilke” kelimesine bağlayacağını öngörmek için ufku çok açık bir insan olmak gerekmiyor.
      <br/>
      <br/>
      Güya devletçi ve devletin bekası için çırpındığını iddia etmekten geri durmayan bu kaba mantığın, askerin prensipleri arasında üste itaatin ne kadar merkezî bir yeri olduğu ve cumhurbaşkanının askerin başkomutanı sıfatına sahip olduğu hiçbir zaman aklına gelmeyecek.
      <br/>
      <br/>
      Bu durumda azim ve tevekkülden sonra sabır ve sebatla, asla sarsılmadan, güller dağıtarak yürümeye devam etmekten başka yol görünmüyor.
      <br/>
      <br/>
      Düzeltme: Geçen haftanın yazısında geçen Erguvaniler kitabının baskı tarihi sehven 1997 olarak yazılmıştır. Doğrusu Nisan 2007’dir.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28191), [web.archive.org (arşiv bağlantısı)](http://web.archive.org/web/20071104164337/http://www.aksiyon.com.tr:80/detay.php?id=28191)
