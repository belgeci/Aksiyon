# Şerli bir azınlığın karanlık savaşı

*Hamdi Yılmazer 2007.10.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071221021203im_/http://www.aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Nisan ayıyla birlikte ilginç bir döneme girdik. Kimileri muhtıra dedi, kimileri örtülü darbe… 22 Temmuz’a kadar devam eden süreç, Cumhurbaşkanlığı seçiminden sonra tamamen başka bir renge büründü. Rengi kara, adı savaş bu sürecin. İlk açıklayan ise Serdar Akinan.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    ‘Karanlık Savaş’ tabiri ilk defa Genelkurmay Başkanı Org. Yaşar Büyükanıt tarafından dile getirildi. Tarih 31 Mayıs’ı gösteriyordu. Harp Akademileri’nde gerçekleştirilen güvenlik sempozyumunun açılış konuşmasında Genelkurmay Başkanı, “Güvenliğin yeni boyutları ve uluslararası örgütler” konusunu ele almış, “… Dünya, sıcak ve soğuk savaş gibi evrelerden, karanlık savaş dönemine girmiş bulunmaktadır.” demişti.
    <br>
     <br>
      Ardından da karanlık savaş kavramına şöyle bir açıklama getirmişti:
      <br/>
      <br/>
      “Karanlık savaş olarak isimlendirilebilecek dönemde, ekonomik manipülasyonlar, mikro-etnik kışkırtmalar, ülkelerin rejimlerini ve düzenlerini yeniden tanımlamalar, ülkelere aşılanan renkli başkaldırılar ve ülke isimlerinin önüne eklenmeye çalışılan akıl dışı sıfatlar, ‘karanlık savaş’ olarak isimlendirilmeye çalışılan yeni yaklaşımlar olarak tanımlanabilir. Bu stratejilerin güvenlik açısından yeni tehditler yarattığı unutulmamalıdır. (…) Bu kapsamdaki tehditleri iç tehditler, bölgesel tehditler ve küresel tehditler olarak üç halkada ama bağımsız değil, birlikte ele almalıyız. Terörizmin küresel niteliği, mücadelenin de küresel bir anlayışla yapılmasını gerektirmektedir. Bunun için: ‘barış ve güvenlik, ya her yerde ya da hiçbir yerdedir’ anlayışının, uluslararası ortamda terörizmle mücadelenin ortak anlama ve kavrama biçimi olması gerekmektedir.”
      <br/>
      <br/>
      Detayları merak edenler konuşmanın tam metnine Genelkurmay Başkanlığı’nın resmî internet sitesinden ulaşabilir.
      <br/>
      <br/>
      Yukarda yaptığımız alıntıdan da anlaşıldığı gibi Genelkurmay Başkanı konumunun gerektirdiği usul ve üslupla Türkiye’yi de içine alan küresel bir güvenlik olgusuna dikkatleri çekiyor.
      <br/>
      <br/>
      Ne var ki, konuşmanın üzerinden üç gün bile geçmeden Serdar Akinan köşesinde “Karanlık savaşta taraf olmak” başlıklı yazısında “Genelkurmay’a son derece yakın bir kaynaktan” naklen, akla ziyan bir açıklamayı okurlarına ulaştırıyordu.
      <br/>
      <br/>
      Malum, isim vermeden “bir üst düzey komutan” mahreçli yayımlanan haber ve yorumlar 28 Şubat döneminin sevimsiz bir hatırasıdır.
      <br/>
      <br/>
      Gazeteci bilgi almak istiyor; kaynak ise isminin zikredilmesini istemiyor. Verilen bilgi de “bomba gibi” olunca gazeteci yazmadan edemiyor. Gazeteci aklı hemen çözüm üretip, “bir üst düzey komutan” klişesiyle problemi aşıp, haberi yayımlıyor.
      <br/>
      <br/>
      Sırası gelmişken bir “üst düzey komutan” mahreçli haberlere dair bir hikâyeyi nakletmeden geçemeyeceğim. Tabii Serdar Beyi tenzih ediyorum. Onunla ilgili herhangi bir imada bulunma kastım yok.
      <br/>
      <br/>
      28 Şubat döneminin toz-duman günlerinden birindeyiz. Nazımın geçeceğini düşündüğüm bir gazeteci arkadaşa sordum. Haberinde geçen üst düzey komutan kim? Kimseye söylememe sözü verirsem açıklar mısın?
      <br/>
      <br/>
      “Bir korgeneral” dedi.
      <br/>
      <br/>
      “Adı yok mu?” dedim.
      <br/>
      <br/>
      “Yok; çünkü ben yazdım onları” dedi.
      <br/>
      <br/>
      Yüzüne şaşkın şaşkın baktığımı görünce devam etti. “Ortamı görmüyor musun? Onlardan birisine sormuş olsam bunlardan başka ne söyleyecekti ki!”
      <br/>
      <br/>
      Evet, işte böyle… Kelimesi kelimesine aynen böyle…
      <br/>
      <br/>
      “Bir üst düzey” ya da Serdar Akinan’ın ifadesinde yer alan şekliyle “Genelkurmay’a son derece yakın” gibi muğlâk ifadeler ‘Karanlık Savaş’ın tabiatına yüzde yüz uyabilecek bir karartma ihtiva ediyor.
      <br/>
      <br/>
      Şimdi Serdar Bey’in 3 Haziran 2007 tarihli yazısında naklettiklerine geçebiliriz:
      <br/>
      <br/>
      “Bu ülkenin güvenliğinden sorumlu en yetkili ağzın konuşmasının meali nedir? Son günlerdeki gelişmeler ışığında bu yaklaşımı (yani karanlık savaşı H.Y.) nasıl okumak gerekir?”
      <br/>
      <br/>
      Genelkurmay’a son derece yakın bir kaynağa sordum. Bakın nasıl yorumluyor...
      <br/>
      <br/>
      “Londra borsasında bir manipülasyon yapılıyor ve bir günde 10 milyar dolar bu ülkeden çıkıyorsa ve bu operasyonun ardında TC kimliği taşıyan biri varsa... Bu isim yakında bu ülkenin yönetim kadrolarından birine adaysa...”
      <br/>
      <br/>
      “Türkiye’de bir milyar dolar üzerindeki belli ihaleler piyasa değerinin yüzde 30 altına birilerine peşkeş çekiliyorsa ve bu şahıslar TC kimliği taşıyorsa...”
      <br/>
      <br/>
      “Bu ülkede bir medya grubu el değiştiriyor ve karar mekanizmalarında çalışanların şahsında veya birinci derece akrabalarında tek bir etnik köken şartı aranıyorsa ve tüm bu operasyonun asıl sahibi TC kimliği taşıyorsa...”
      <br/>
      <br/>
      “Ülkenin en etkili isimlerinden birini gelişmelerden haberdar edip ona pozisyon aldıran ekip de TC kimliği taşıyorsa...”
      <br/>
      <br/>
      “Ve tüm bu TC kimliği taşıyanlar aynı etnik kökene sahip ve bir kollektif içinde hareket ediyorsa...”
      <br/>
      <br/>
      “O kollektif, karanlık savaşta taraftır...”
      <br/>
      <br/>
      “Siyaset aygıtında kilit dişliyi teslim aldığını sanan o kollektif direniyor. Ama beyhude... Ordu 12 Nisan’da aslında savaş ilan etti. 27 Nisan’da ve önceki gün yapılan konuşmanın satır aralarında bu ilanın nedenlerini bulmak pekâlâ mümkün. Bu savaş konvansiyonel bir üslup içinde olmayacak zira karşı taraf bu metodu terk etti.”
      <br/>
      <br/>
      Günlerdir yazmaya elim varmıyordu ama ne gördüğümü paylaşmak zorundayım.
      <br/>
      <br/>
      Ülkede örtülü darbe oldu, hükümet üstüne alınmıyor.”
      <br/>
      <br/>
      Sizin de anladığınız gibi bu yazı 22 Temmuz seçimlerine 50 gün kala yazılmış ve seçim öncesi sürecin vahametini anlatmaya çalışıyor. Son derece net ve kesin cümlelerin kaynağı da Genelkurmay’a son derece yakın birisi. Yani asker değil; ama Genelkurmay Başkanı’nın satır aralarından savaş planı çıkartabilecek kadar da yakın birisi!
      <br/>
      <br/>
      İster istemez insanın merakı tahrik oluyor. Bu kaynak kim olabilir ki, diye düşünmeye başlıyorsunuz.
      <br/>
      <br/>
      Neyse…
      <br/>
      <br/>
      Meslek icabı basını takip ediyoruz. O günlerde aynı gazetede Güler Kömürcü Hanım da Abdüllatif Şener konusunu kurcalayıp duruyor. Kurcalıyor derken, her zaman olduğu gibi başka bir ihtimale asla izin vermeyecek cümleler ve hitaplar kullanarak yapıyor.
      <br/>
      <br/>
      Üslup işte… “Erken uyarı sistemi” sadece Türkiye’nin kolay kolay erişilemeyecek bina ve kişilerinden değil, okyanus ötesinin bile en gizli yerlerinden haberleri ne eder, nasıl yapar ama mutlaka alır ve “Bak ey okur”, “Kaydet ey okur!”, “Duyamıyorum, bağır ey okur!” ünlemeleri eşliğinde yazar.
      <br/>
      <br/>
      Derken Haziran’ın yedinci günü yine gazetelere bakıyorum. Bir de ne göreyim, “erken uyarı sistemimiz” “Karanlık savaşın ekonomi manipülatörü kim?” başlığıyla çıkmasın mı karşıma.
      <br/>
      <br/>
      Önce Serdar Akinan’a iltifatlarını cömertçe sıralamış, sonra da gizli övünme işlevi görebilecek şekilde “gözden kaçmış olabilir” gerekçesini zikredip, Serdar Bey’in yukarda naklettiğimiz paragraflarını almış. Tabii köşesine alarak bilgileri önce asla gözden kaçmayacak bir kıymete ulaştırmış, sonra da satır aralarına bazı açıklayıcı notlar düşmek suretiyle ustalığın hakkını vermeyi ihmal etmemiş.
      <br/>
      <br/>
      Ve sonra da Londra borsasında manipülasyon yaparak ülkeden 10 milyar doların çıkmasını sağlayan kişinin Mehmet Şimşek olduğunu açıklamış.
      <br/>
      <br/>
      İşte bu cümleleri okuyunca nerden geldi aklıma bilmiyorum. ‘Genelkurmay’a son derece yakın olduğu söylenen bu kaynağın bir ucu Güler Kömürcü’ye çıkmasın?’ sorusu beynimde dolaşmaya başladı.
      <br/>
      <br/>
      Hani şöyle ricalar olur ya, ‘Güler kızım! Sizin gazetede yazdırabileceğin başka kimseler yok mu? Biraz yazar çeşitliliği sağlasak. Hem paslaşarak bir konuyu birkaç defa yazıp kamuoyunun gündeminde daha fazla yer almasını temin etsek. Hı ne dersin?’ Ya da ‘Kabiliyetli görüyorum. Elime geçen bilgilerin bir kısmını veriyorum. Yetiştiriyorum işte iyi çocuk türünden övünmeye düşkün olanlar vardır ya!
      <br/>
      <br/>
      Kafamda bu sorularla dolaşırken, Serdar Bey’i biraz araştırma ihtiyacı hissettim. İnternetin elverdiği ölçüde yaptığı işlere göz attım. Hakkında yazılanlara ve kendi yazdıklarına baktım. Bende samimi ve ülkenin dertlerini ciddiye alan bir insan izlenimi uyandırdı. Hatta Emin Şirin ‘Ahmet Hakan bu tarafa geçti. Serdar da onun yerine karşı tarafa geçebilir’ tahminini köşesinde dile getirmiş. Belki bir gün karşılaşır ve daha yakından tanıma imkânı bulurum, düşüncesiyle yazarları bırakıp tekrar yazılara döndüm.
      <br/>
      <br/>
      Bir de ne göreyim! Karanlık savaşın çirkin yüzü kara delik gibi önüne çıkanı yutacak hamlelere hazırlanıyor ve öncelikle Genelkurmay karargâhını tahrike çalışıyor.
      <br/>
      <br/>
      Nasıl mı?
      <br/>
      <br/>
      Şimdi. 27 Nisan’da Genelkurmay sitesinde e-bildiri yayımlandı mı? (Bazıları muhtıra dedi, Serdar Bey’in kaynağı da darbe demiş.)
      <br/>
      <br/>
      Evet.
      <br/>
      <br/>
      Kömürcü’ye bakılırsa, işte bunun üzerine Mehmet Şimşek hemen harekete geçmiş. Türkiye’den 10 milyar doların çıkmasını sağlamış. Böylece Genelkurmay’ın bildirisine 10 milyar dolarlık bir fatura keserek anında cevap vermiş.
      <br/>
      <br/>
      Yani, Güler Hanım ve Serdar beyin Genelkurmay’a çok yakın olduğu iddia edilen kaynağı demiş oluyor ki, ‘Eeee, şimdi Genelkurmay bunu yutup Sayın Şimşek’in mebus olmasına izin mi verecek?’
      <br/>
      <br/>
      İkinci olarak bu iki yazı Sayın Büyükanıt’ın sözleri ve uygulamalarıyla asla bağdaşmayacak iddialar ortaya atıyor.
      <br/>
      <br/>
      Karanlık savaşın 22 Temmuz sonrasına bakan ikinci perdesi ve Org. Büyükanıt’la bağdaşmayacak iddialarına haftaya devam edelim. Ama unutulmasın diye önce Serdar Beyin naklettiği bölümde 5 defa geçen T.C. kimliği, 2 defa geçen aynı etnik köken ve 3 defa geçen kolektif kelimelerini kayda geçelim.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28628), [web.archive.org (arşiv bağlantısı)](http://web.archive.org/web/20071221021203/http://www.aksiyon.com.tr:80/detay.php?id=28628)
