# TSK şârihlerinin ettikleri

*Hamdi Yılmazer 2006.03.27*

<div>
 <p>
  <font>
   TSK şârihi gazetecilerin yazdıklarına bakınca, “İnananlar var ki yazıyorlar” diyorum. Sonra dönüp yazılanlara bakıyorum; değişen hiçbir şey yok! Hal böyle olunca da askere davetiye çıkarmasınlar da ne yapsınlar?
   <br/>
   <br/>
   Org. Yaşar Büyükanıt, lafını esirgemeyen bir komutan. Sessizliğiyle değil, kritik zamanlarda yaptığı çıkışlarla gündeme geldi. Şemdinli olaylarının ardından Astsubay Ali Kaya için “Tanırım, iyi çocuktur” beyanı da bunlardan biri. Sıcağı sıcağına yapılan bu açıklamanın bir benzeri de Savcı Ferhat Sarıkaya’nın hazırladığı iddianamenin ardından geldi. Org. Büyükanıt “Mahkemeye çıkarım. Kendi avukatlığımı da kendim yaparım” demişti. Hukuk karşısında bir problemi olmadığını bilen, icraatlarından emin bir insanın özgüveni olarak değerlendirilebilecek bu çıkış, Genelkurmay açıklamasının ardından yapılan yorumlarla tam tersine döndü. Açıklama anlaşılmıyormuş gibi bazı gazeteciler cümle cümle şerh etmeye başladı. Sanki ortada kriptolu bir metin vardı ve şifreler bir bir çözülüyor, çözüldükçe de işler karışıyordu. Eğer şerhçi gazetecilerin yazdıkları ciddiye alınsa, Org. Büyükanıt’ın ilk anda yaptığı açıklamanın arkasında olmadığı, yargılanmaktan çekindiği, bu sebeple gerilim istediği sonucuna varmak mümkün.
   <br>
    <br>
     İş bununla da kalmadı. Şerhçiler tarafından bazı devlet kurumlarının, şahısların, sivil toplum hareketlerinin isimleri sıralanarak hedef gösterildi ve kısaca “28 Şubat’tan sonra şimdi de Mart soğukları kapıda” mesajı verildi.
     <br>
      <br>
       Şemdinli’ye bağlı olarak devam eden gelişmeleri birçok açıdan analize tâbi tutmak mümkün. Ancak tartışma zemini kaydığı için bu konuda derinleşme çabalarının faydası şüpheli hale geldi. Bu sebeple zemini kaydırarak müzakere ortamını yok eden, fikirlerin çarpışmasını önleyerek beyin fırtınalarının oluşumunu engelleyen sebeplere bakmak belki de daha isabetli olacak.
       <br>
        <br>
         ŞUURALTI PATLAMALAR
         <br/>
         <br/>
         Ormanın yanması için bazen bir kıvılcımın yetmesi gibi, toplumun bir kesiminin şuuraltı rahatsızlıkları da bir çift sözle, ya da bir hareketle patlayıp etrafı dağıtmaya azmediyor. Ferhat Sarıkaya’nın hazırladığı iddianame de işte böyle bir etki yaptı. Ve ortaya çıkan tepki gösterdi ki toplumun bu kesimi hâlâ hıncını alamamış!
         <br/>
         <br/>
         Sanki dünya 1950 yılında durmuş. DP ile başlayan demokrasi ve çok partili sistemde halkın kendisini bir parça ifade etme fırsatı yakalaması büyük bir hata olmuş! Siyasetçilerin millete kulak vermesi tarifi imkânsız zararlar vermiş de şimdi başa dönülüp kalınan yerden devam edilecek.
         <br/>
         <br/>
         Peki, bu nasıl olacak? Tabii ki ordu sayesinde!.. Neden ordu? Toplumun bu kesimi kendisi bir çare üretemiyor mu?
         <br/>
         <br/>
         Onlar eskiden üretilmiş çareleri ezberlemiş. Şimdi yeniden o konuya dönmek istemiyorlar. Antika değeri olan eski üretimin diktesini yeterli görüyorlar!
         <br/>
         <br/>
         Ordu ne yapacak ki?
         <br/>
         <br/>
         Milletin tercihini askıya alarak bunların önünü açacak!
         <br/>
         <br/>
         Ordu bunu birkaç defa yapmadı mı?
         <br/>
         <br/>
         Yaptı!
         <br/>
         <br/>
         Sonrasında millet yine de bunlara hayır demedi mi?
         <br/>
         <br/>
         Evet.
         <br/>
         <br/>
         Öyleyse bir kere daha deneyince ellerine ne geçecek?
         <br/>
         <br/>
         Umut işte!
         <br/>
         <br/>
         İyi de ordu bunu tekrarlar mı?
         <br/>
         <br/>
         Kim bilir onu da zaman gösterecek. Ben şu TSK şârihi gazetecilerin yazdıklarına bakınca, “inananlar var ki yazıyorlar” diyorum. Sonra dönüp yazılanlara bakıyorum; değişen hiçbir şey yok! Hal böyle olunca  askere davetiye çıkarmayıp da ne yapsınlar?
         <br/>
         <br/>
         MADALYONUN ÖTEKİ YÜZÜ
         <br/>
         <br/>
         Diğer taraftan bakınca görünen şu: Genelkurmay başkanı fikirlerin çarpışmasına duyulan ihtiyaçtan bahsediyor. En aykırı fikirleri bile anlayışla karşılamanın, ihanetle suçlamamanın önemini vurguluyor. Devlet kurumları arasındaki uyumun zaruretine dikkat çekiyor. Türkiye’yi birinci sınıf devlet olarak gösteriyor.
         <br/>
         <br/>
         Bizim şerhçileri işin içine karıştırmadan olayın bu yüzüne bir göz atalım. Org. Hilmi Özkök Harp Okulu mezunu olmasaydı bugün bulunduğu makama gelemezdi. Yani askerî okullarda eğitim gördü. Kurmay subay olmadan paşa olamayacağına göre Harp Akademilerini bitirdi. Kıta komutanlıkları ve karargâh görevleri yaptı. Terörün azılı yıllarında 7. Kolordu komutanı olarak terörle mücadelenin içinde bulundu. O görevlerde başarılı olmasa terfi edip Genelkurmay başkanı olamazdı. Org. Yaşar Büyükanıt da aşağı yukarı aynı safahattan geçti ve şimdi Genelkurmay başkalığının en yakın adayı.
         <br/>
         <br/>
         BÜYÜKANIT’A BİÇİLEN ÇERÇEVE!
         <br/>
         <br/>
         Org. Özkök, birinci sınıf ülke olmanın gereği olarak çatışmanın fikirlerde olmasını ve bu çatışmadan daha ileri fikirlerin doğmasını gerekli görüyor. Sağlıklı bir ilerlemenin böyle bir yolla elde edileceğine inanıyor. Devletin TSK’dan ibaret değil, TSK ile birlikte devlet kurumlarının tamamından oluştuğuna dikkat çekerek kurumlar arası uyumun birinci sınıf devlet olmadaki rolünü işaretliyor. İşin önemli bir yanı da, bu tavsiyeleri geleceğin komuta kademesini oluşturacak kurmay subaylara yapıyor.
         <br/>
         <br/>
         İddianame kriziyle ortaya çıkan şuuraltı ise Org. Özkök’ün görüşlerinin tam tersini istiyor. Amaca ulaşabilmek için de Org. Yaşar Büyükanıt ilginç bir yere konuluyor. Şerhlerden anlaşıldığına göre Büyükanıt göreve gelince çatışma, fikirler arası olmaktan çıkıp, TSK ile bazı devlet kurumları, şahıslar ve sivil toplum hareketleri arasında cereyan etmeye başlayacak. Emniyet dersini alacak, bürokraside kendilerinden olmayanlara yol verilecek, özel teşebbüs ve sivil toplum hareketlerine de haddi bildirilecek! Yani Türkiye, konuşan, tartışan, ileri bir demokrasi olma yolunda yürüyen çağdaş bir ülke olmaktan çıkıp, karşı tarafın konuşmasına tahammül edemeyen, kuvvet kullanarak sindirmeyi seçen bir üçüncü dünya diktatörlüğüne dönüşecek!
         <br/>
         <br/>
         Neden böyle bir hayale kapılıyorlar ki?
         <br/>
         <br/>
         Bunlar, sınıflar arası çatışmanın yol açacağı devrimlerden başka ilerlemenin bir yolunun olabileceğine inanamıyorlar. Fikirlerin çarpışmasından doğacak hakikatler pek inandırıcı gelmiyor. Çünkü biraz Fransız tipi tepeden inmeci biraz da Marksist bir karışım oluşturdukları için “düşman” asli ihtiyaçları arasında yer alıyor. İlhan Selçuk’un ifadesiyle “sevgiliden” bile daha çok ihtiyaç duyulan şey “düşman”. Onun için de ne söylendiğine değil, kimin söylediğine bakıyorlar. Söyleyen kendilerindense mesele yok. Onlardan değilse, söylenen doğru olsa bile söyleyen mutlaka takiyyecidir. Onu düşman bellemek gerekir. Bu babın en belirgin örneğini Emin Çölaşan oluşturmakta. Şahıslarla uğraşmayı bırakıp da fikirleri tartışma noktasına bir türlü gelemedi. Fikirlerle uğraşsa fikir üretme zahmetine katlanmak gerekecek. Hedef göstermek gibi kolay bir iş varken, bunca zahmete katlanmaya değer mi?
         <br/>
         <br/>
         DÜŞMAN BULUNAMAZSA NE YAPILIR?
         <br/>
         <br/>
         Düşman asli ihtiyaçlardan görüldüğü için bulunamazsa icat edilir. İcat işleminin de, tarihî örneklere uygunluk gibi püf noktaları vardır. Mesela, şerhçilerin sözlerine bu açıdan bir göz atalım: Derler ki, “iddianamenin arkasında PKK ile Gülen taraftarları varmış.” Bu “savdan” hareketle savcı didik didik edilmiş. Çocukluk yıllarına kadar gidilmiş. Bütün irtibatları gözden geçirildiği gibi eşi bile araştırılmış. Sonuç “savı” doğrulamamış. Önemli değil; “sav” doğru, sonuç yanlış olmalıdır. Neden derseniz tarihî şablona göre öyle olması gerekmektedir. Hangi tarihî şablon denilirse şöyle bir örnek verilebilir:
         <br/>
         <br/>
         Şeyh Said isyanı çıktığı zaman Said Nursi Van’da bulunuyormuş. Nursi bu isyanı doğru bulmadığı gibi birçok kimsenin isyana katılmasına mani olmuş. Gerekçesi şu imiş: “Bin yıldır İslam’ın bayraktarlığını yapmış bu kahraman milletin evladına kılıç çekilmez.” Nursi böyle demiş ama isyan bastırılınca isyancı muamelesi görmüş ve mecburi ikamete tâbi tutulmuş. Hakkın rahmetine kavuşuncaya kadar da bu hali devam etmiş. Hapislere atılmış, hücrelerde yatırılmış ve aleyhinde 700 dava açılmış. Nursi maruz kaldığı zulümlere metanetle katlanmış. Kendisine yakışmayacak reaksiyoner tavırlara da asla meyil etmemiş.
         <br/>
         <br/>
         TSK şerhçiliğine soyunanlar da işte bu şablonu alıyor, Şeyh Said’in yerine PKK’yı, Said Nursi’nin yerine de Gülen Hareketini yerleştiriyor. Ne alakası var ki, diye soranlara her halde şunu derler: Şeyh Said bölücüydü, PKK da bölücü. Nursi dindardı, Gülen de dindar. Birisi çıkıp da, “Neticede Şeyh Said de dindar bir insandı. Haydi diyelim ki, onun örgütlediği kitleleri Nursi’nin sonradan değerlendireceği vehmi galip geldi de böyle yaptılar. PKK Marksist-Leninist bir örgüt. Gülen hareketiyle nasıl bir arada zikredilebilir?”
         <br/>
         <br/>
         Böyle bir sorunun cevabı da şöyle olmalıdır: “Senin o dediğin düşünenler için problem teşkil eder. Düşman arayanlar için değil!..”
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2065 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23715), [web.archive.org (arşiv bağlantısı)](http://web.archive.org/web/20070807130142/http://www.aksiyon.com.tr:80/yazdir.php?id=23715)
