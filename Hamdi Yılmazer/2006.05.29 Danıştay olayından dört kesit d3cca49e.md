# Danıştay olayından dört kesit

*Hamdi Yılmazer 2006.05.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070404104442im_/http://aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Danıştay’da işlenen cinayetten sonra gelişmeler bambaşka noktaları ortaya çıkardı. Başlangıcından itibaren bu menfur olayı değerlendirirken aklıma Gaffar Okkan suikastı geldi. Merhum Okkan, Mumcu’yu anma törenine gidecekken valilikten bir telefon almış ve törene valiyle birlikte gitmek üzere makamından ayrılmıştı. Az sonra şehrin orta yerini savaş meydanına çeviren o menhus suikastla karşı karşıya kaldı ve hayatını yitirdi. Telefon gelmeseydi Okkan yine aynı güzergâhı mı kullanacaktı bilmiyorum. Ama insanın aklına takılıyor. Şok edici olaylar mı birbirini tetikliyor, yoksa olayların hemen ardından devreye girenler mi yönlendirici oluyor?
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    ‘Sivil darbe ne demek?’ Ve sağduyuya çağırmayacaksak neye çağıracağız?
    <br>
     <br>
      Yukarıdaki iki soru, geçen haftaki yazının son cümleleriydi. Teknik bir hatadan dolayı sayfada yer alamadı. Sorular yazar Ali Sirmen’e yöneltilmişti. Ali Sirmen “sağduyu” çağrılarına tepki gösterirken Danıştay cinayeti sonrasında yapılan ilk yönlendirmelerin asılsız olduğu henüz anlaşılmamıştı.
      <br/>
      <br/>
      “Tekbir getirdi ve Allah’ın askeriyim diyerek kurşun yağdırdı.” yönlendirmesiyle başlayan yüksek tansiyon ciddiyetini koruyordu. Sirmen’in sağduyu çağrılarına tepkisini duyunca gerçekten çok şaşırdım ve merak ettim. Sirmen neye çağıracaktı acaba.
      <br/>
      <br/>
      Şimdi olayların harareti dindi. Gelişmeler bambaşka noktaları ortaya çıkardı. Başlangıcından itibaren bu menfur olayı değerlendirirken akılıma Gaffar Okkan suikastı geldi.
      <br/>
      <br/>
      Merhum Okkan, Mumcu’yu anma törenine gidecekken valilikten bir telefon almış ve törene valiyle birlikte gitmek üzere makamından ayrılmıştı. Az sonra şehrin orta yerini savaş meydanına çeviren o menhus suikastla karşı karşıya kaldı ve hayatını yitirdi.
      <br/>
      <br/>
      Telefon gelmeseydi Okkan yine aynı güzergâhı mı kullanacaktı bilmiyorum. Ama insanın aklına takılıyor. Şok edici olaylar mı birbirini tetikliyor, yoksa olayların hemen ardından devreye girenler mi yönlendirici oluyor?
      <br/>
      <br/>
      Bu tür sorulara takılma sebebim şu:
      <br/>
      <br/>
      Danıştay cinayetini öncesi ve sonrasıyla birlikte masaya yatırınca dört ayrı kesit göze çarpıyor.
      <br/>
      <br/>
      Birinci kesit: Alttan Cumhuriyet gazetesinin göründüğü, siyah bir zemin üzerine kâh soldan kâh sağdan yazılan “Tehlikenin farkında mısınız?” kampanyası. Bu kampanyada sembolik bir dil kullanılarak büyük ama belirsiz bir tehlikeye dikkat çekiliyor, diğer taraftan da bir gazete olan Cumhuriyet, rejim olan Cumhuriyet’le özdeşleştiriliyordu. Gazete olan Cumhuriyet’in yaptığı şeyin sadece bir reklâm olmadığı bir süre sonra İlhan Selçuk tarafından yazıldığı belirtilen başyazı ile ortaya çıktı. Selçuk Cumhurbaşkanı ile görüşmüş ve bu görüşmeyi “Zorunluluk gereği” dile getirmişti. Yazıdan anlaşılan AK Parti’nin Cumhurbaşkanını seçememesi için Sezer’in üzerine ne düşerse yapacağıydı. Böylece siyah zemin üzerine yeşil harflerle yazılarak ifade edilen tehlikenin ne olduğu da anlaşılmıştı.
      <br/>
      <br/>
      Sezer’in Cumhurbaşkanı olduğu ve tarafsızlığını koruması gerektiğini dile getirenlere karşı Cumhuriyet’e, böyle bir durumda Cumhurbaşkanının tarafsız olamayacağı ve tarafının belli olduğu ifade edildi. Aynı günlerde Doğu Silahçıoğlu’nun “Ayetullah Fethullah” başlıklı yazısı yayınlandı ve İlhan Selçuk bu yazının her tarafa ulaştırılması gerektiğini yazdı. Bu olayları takip eden günlerde Cumhuriyet gazetesine art arda MKE yapımı olduğu belirtilen el bombaları atılmaya başladı. Hürriyet’in attığı başlıkla ifade edilecek olursa, “Dalga geçer gibi” birer ikişer gün arayla atılan bombalar Allah’tan patlamamış, can ve mal kaybına sebep olmamıştı. Yalnız, “atarken tekbir getirdiği” söylenen bombacılardan biri güvenlik kameraları tarafından görüntülenmişti. Meslektaşlar Cumhuriyet’e yapılan saldırıları kınarken İlhan Selçuk “Hedef Cumhuriyet” yazısıyla yine iki Cumhuriyeti özdeşleştirmişti.
      <br/>
      <br/>
      Birinci kesitin sonu: Danıştay cinayetinin ardından yakalananlar para karşılığında Cumhuriyet’e bomba attıklarını itiraf ettiler. Onlardan birisi şu ilginç cümleyi sarf etti: Bombaların patlamayacağını biliyorduk!...
      <br/>
      <br/>
      İkinci kesit: Güvenlik kameralarının tamire gönderildiği bir günde, cinayeti işleyecek kişi enlini kolunu sallaya sallaya binaya girdi. Toplantı halindeki heyetin üzerine mermi yağdırdı. Olayın ardından “Tekbir getirdi ve Allah’ın askeriyim dedi.” haberi yayıldı. Genelkurmay Başkanı, Meclis Başkanı, Başbakan, bakanlar ve daha başkaları cinayeti kınadı. Fakat Cumhurbaşkanı ve CHP Genel Başkanı Baykal’ın açıklamaları farklıydı. Baykal saldırı Danıştay’a ve anayasayadır, diyordu. Sezer ise “Danıştay’a yapılan saldırının aslında Laik Cumhuriyet’e yapıldığını, saldırıya neden olanların tutum ve davranışlarını yeniden gözden geçirmesi gerektiğini” belirterek “Laikliği çeşitli biçimlerde yorumlayarak içini boşaltıp demokrasiyi, dolayısıyla devlet rejimini yıkmaya kimsenin gücü yetmeyecektir.” diyerek cinayete hükümetin tutum ve davranışlarının sebep olduğunu anlamak isteyenlerin rahatlıkla o yöne çekebileceği bir açıklama yaptı. Bununla da yetinmeyerek rektörlere “Cumhuriyete ve laikliğe sahip çıkılması memnuniyet verici.” dedi, ardından da “Bundan sonra kampuslarınızda kalmakla yetinmeyin.” çağrısında bulundu. Rektörlerin de Sezer’e “Umudumuz sizsiniz” dediği öğrenildi.
      <br/>
      <br/>
      Bu açıklama, olay öncesi İlhan Selçuk’un yazısı ve Sezer’in “safı” hakkında Cumhuriyet’te yazılanlara uygun düştüğü gibi, tamamen farklı da yorumlanabilir. Mesela, “Tekbir getirdi, Allah’ın askeriyim diyerek ateş etti” iddiası anında Sezer’e ve Baykal’a ulaşmış olabilir. Bu durumda hem Baykal hem de Sezer aldıkları ilk bilgiye göre bir açıklama yaparak Cumhuriyet’in yazdıklarıyla paralel bir durum arz etmiş olabilir.
      <br/>
      <br/>
      Danıştay Başkan Vekili Tansel Çölaşan’a ait olduğu söylenen “tekbir ve Allah’ın askeri olma” iddiasını yalanlama konusunda Tansel Hanım herhangi bir açıklama yapmadı. Fakat iddianın doğru olmadığı ortaya çıktıktan sonra da Tansel Hanım’ın kocası aynı cümleleri köşesinde tekrar yazdı.
      <br/>
      <br/>
      İkinci kesitin sonu: Saldırıda yaralanan Danıştay üyeleri böyle bir şey olmadığını, bu iddianın yalan olduğunu açıkladılar. Tansel Hanım Danıştay Başkan Vekili olarak böyle bir şeyi kendisi uydurmayacağına göre acaba bu iddiayı ona söyleyen biri mi vardı?
      <br/>
      <br/>
      Üçüncü kesit: CHP Genel Kurulunda Kemal Anadol Danıştay saldırısından hükümeti sorumlu tutarak olayı “İkinci Kubilay olayı” olarak niteledi. Fikret Bila “Cumhuriyete karşı rövanş siyasetinin yanlışlığı” üzerine bir yazı yazdı. Vakit gazetesinden çıkan bir haberin hedef gösterme olduğu söylenerek Vakit’e dava açıldı. Bu arada Sabah’tan Yılmaz Özdil, andıç vakasında mağdur edilen gazetecileri hatırlatan ilginç bir yazı yazdı: İçimizdeki Vakitçiler. Cumhurbaşkanını vizyonsuzluğundan dolayı eleştirenlere kızıyor ve yazıyı şu cümlelerle bitiriyordu. “İlla ajan provokatör aranıyorsa bu ülkede… Vakit’i boşverin. İçimizdeki vakitçilere bakın.”
      <br/>
      <br/>
      Özdil’i okuyunca iki şeyi düşündüm. Bu ithamı kimler üstüne alındı. İkincisi de Ertuğrul Özkök bu yazıyı okuyunca ne düşündü. Özdil “cemaate” mi mensup, yoksa “cemiyete” mi?
      <br/>
      <br/>
      Bu arada Anıtkabir’e yürüyenler ve Kocatepe’ye cenaze namazı için gelenler laiklik sloganı atıyorlardı. Namaza gelenler cami adabını hiçe sayarak devletin bakanlarının üzerine yürüdü ve bir avukat devletin bakanının üzerine su attı. Bu olaylar olurken Tufan Türenç 19 Mayıs günü yayınlanacak yazına şu başlığı uygun görmüştü: “Türkiye bu iktidardan kurtulmak zorunda.”
      <br/>
      <br/>
      Üçüncü kesitin sonu: Cumhuriyet’in “Zorunluluk gereği” yazısını fazlasıyla hatırlatan bu tablo Sezer’e göre organize değildi. Halkın doğal tepkisiydi. Emin Çölaşan da ısrarla “İnanın organizeli değildi.” deme gereği hissediyordu. Jargonu müsaade etse “vallahi billahi” diyecek kadar ısrarlıydı. Bu cümlenin söylenmesine neden gerek duyulduğu düşünmeye değer. Ama benim merak ettiğim ilkokul çocuklarını önlükleriyle gördüm. Belediye işçileri de bol miktarda mevcuttu. Okulda ve mesaide olması gereken bu kişiler oraya izinsiz mi gelmişti? Yoksa cenazeye katılmaları mı “organize” edilmişti? Galiba Ankara dışındaki şehirler organize edilememişti denilmek isteniyordu!
      <br/>
      <br/>
      Dördüncü kesit: Katilin bağlantıları tespit edildi ve ilginç isimler ortaya çıktı. Kıbrıs gazisi olup madalya aldığı halde disiplinsizliğinden dolayı ordudan atılmış bir yüzbaşı, dengesi yerinde olmadığı söylenen bir avukat, para karşılığı toplanmış sokak insanları… Başbakan bu olayı “ihanet çetesi” olarak isimlendirdi. Demek ki organizasyonun ciddi olduğu ortaya çıkmıştı. İlk günlerdeki hava tersine döndü. Şimdi olayın medya planlamasını yapanlar havayı tersine çeviren başarılı çalışmalarından dolayı polisi karalama derdine düştü. Olayların seline kapılmayıp her zamanki ciddiyetiyle haberler yaparak gündeme damgasına vuran Zaman gazetesini de çekiştirmeye başladılar.
      <br/>
      <br/>
      Dördüncü kesitin sonu: Bulunduğu yerlerde uyumsuzluk yapmış, rahatsız tipleri toplayıp Danıştay’ı bastıracak, bir gazeteye bomba attırarak hükümeti devirmeye yeltenecek kadar hain eylem planları yapabilen odaklar var. Demek ki çok daha dikkatli olmak gerekiyor.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24383), [web.archive.org (arşiv bağlantısı)](http://web.archive.org/web/20070404104442/http://aksiyon.com.tr:80/detay.php?id=24383)
