# Dindarlar, ulusal solcular ve cumhurbaşkanlığı meselesi

*Hamdi Yılmazer 2007.08.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071104164324im_/http://www.aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Seçimler skoru yeniledi ama niyetleri ve zihinlerde gizli olanı silmeye yetmedi; yetmez de… Günler geçtikçe gizli gündemler yeniden uç vermeye başladı. İlk göze çarpan şey, AKP’nin geride kalan acı tecrübeden sağlam bir ders çıkarmasını engellemek üzere dedikodu çarkının dönmeye başlaması.
   <br>
   </br>
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Farklı hedeflere yönelmiş kişiler aynı yoldan gidebilir mi?
    <br>
     <br/>
     Aynı yoldan gidenler aynı hedefe ulaşacağına göre bu sorunun cevabı “Hayır” olmalıdır.
     <br/>
     <br/>
     Basit bir mantıkla görülebilen sonuçlar, insanların şiddetli arzu, heva, heves, hırs ve rövanş alma gibi tutkularıyla sarmalanınca görülemez, çözülemez, içinden çıkılamaz zor bir probleme dönüşmektedir.
     <br/>
     <br/>
     Hele bir de kurallara uymadığı halde sonucu belirlemek isteyen kuvvetli aktörler varsa,  işte o zaman hava iyice dumanlanır ve yolun sonu görünmez hale gelir.
     <br/>
     <br/>
     Türkiye bu filmi çok seyretti.
     <br/>
     <br/>
     Ve şöyle bir sonuç cümlesi kayda geçildi: Türkiye’de cumhurbaşkanlığı seçimi her zaman çok önemli olmuştur.
     <br/>
     <br/>
     Cumhurbaşkanlığı seçimi kadar Çankaya Köşkü’nün insanlarda uyardığı iştiha da her zaman çok önemli olmuştur.
     <br/>
     <br/>
     Demirel’in ifadesiyle “Vazgeçilecek şey midir? O fırsat insanın ömründe bir defa karşısına çıkar.”
     <br/>
     <br/>
     İşte yolların ayrıldığı yer de burası zaten. Kimileri için asla vazgeçilmesi düşünülemeyecek amaçlar kimileri için basit bir araçtan ibaret kalıyor.
     <br/>
     <br/>
     Önemli olan sizin kimlerden olduğunuzdur.
     <br/>
     <br/>
     Tayyip Bey “Biz hizmete talibiz, koltuğa değil” diyerek dindar bir insanın hedefine yönelik çizgiyi net bir şekilde koymayı başardı.
     <br/>
     <br/>
     Çünkü onun bağlı bulunduğu değerler sistemine göre, nihai hesap görülürken koltuklar değil hizmetler sayılacaktır.
     <br/>
     <br/>
     Koltuk hizmet için bir araçtır. Hizmeti tek bir koltuğa bağlayıp, ‘Her şey onunla kaim. O olmazsa yapılacak şeyler biter’ noktasına gelmek, çıkmaz sokağa girmek gibidir. Denize ulaşmak isteyen sular kıvrıla kıvrıla akar. Tam hızını alıp çağlamaya başlamışken karşısına çıkan kayayı sökmekle uğraşıp, vakit kaybetmez. İkiye ayrılıp sağından ve solundan akar gider…
     <br/>
     <br/>
     Dindar bir insan, değil Çankaya’ya, dünyaya bile sığamaz. O ebedi bir hayatı kazanma peşinde dünyanın topyekûn ziynetlerinden geçebilmeyi hedefler. Araçlara takılmamaktan kastım önem vermemek değil, onları her şey olarak görmemektir. Yoksa araçlar aynı zamanda sebepleri meydana getirdiği için önemlidir. Sebeplere yapışmakta gösterilen gevşeklik neticeden mahrumiyete götürebilir.
     <br/>
     <br/>
     Burada durum farklı. Hükümet kanadının herhangi bir gevşekliği söz konusu değil. Sadece farklı sebeplere yapışıp, başka ihtimali asla kabullenmemek üzere şartlanmış kitlelerin aynı koltuğa yönelik niyet, yöntem, etki gücü ve yapmak isteyeceği şeylerin tamamını, neticeye tesiri açısından hesap edip, değerlendirmekte ihtilafa düşenleri işaret etmek istiyorum.
     <br/>
     <br/>
     Hedeflenen netice; birliğini pekiştirmiş, iç problemlerini aşmış, daha güçlü ve daha müreffeh bir Türkiye ise derdi başka olanlarla boy ölçüşme sevdası vakit kaybından başka bir şey getirmeyebilir.
     <br/>
     <br/>
     Derdi başka olanlar birkaç yıldır cumhurbaşkanlığı seçimlerini engellemek için olmadık çalışmalara girmişti. Nokta dergisi bunların bir kısmını gün yüzüne çıkardı. İstedikleri olmayınca bu sefer halkı örgütleyerek sonuca varmak istediler. O da olmadı.
     <br/>
     <br/>
     Aynı çevreler Tayyip Bey’in böyle bir fırsatı asla tepmeyeceğini düşünerek politika geliştirirken “Çankaya’ya barikat kurar, Köşk’e asla sokmayız” türünden tehditler savuruyordu. Sonuçta onlar da gördü ki seçtirmemeyi başarmış olmak bir şey getirmiyor. Daha başka bir şey lazım!
     <br/>
     <br/>
     Şimdi avantajlı taraf AKP. Hem seçimin avantajını hem de karşısındakilerin tüm taktiklerini görmüş olarak sürecin başında duruyor.
     <br/>
     <br/>
     Seçimler skoru yeniledi ama niyetleri ve zihinlerde gizli olanı silmeye yetmedi; yetmez de… Günler geçtikçe gizli gündemler yeniden uç vermeye başladı.
     <br/>
     <br/>
     İlk göze çarpan şey, AKP’nin geride kalan acı tecrübeden sağlam bir ders çıkarmasını engellemek üzere dedikodu çarkının dönmeye başlaması.
     <br/>
     <br/>
     Hatırlanacağı gibi bu çark ilk turunu atarken 22 Temmuz öncesinde “Erdoğan kendi yerine aday yaparak Gül’ü fena halde harcadı” cümlesini üretti. Hedefin seçim öncesinde AKP içinde çatlak meydana getirerek seçim sonucunu etkilemek olduğu açıktı.
     <br/>
     <br/>
     Tutmadı.
     <br/>
     <br/>
     Aynı çark argümanlarını değiştirerek seçimden sonra da aynı şekilde dönmeye devam etti.
     <br/>
     <br/>
     Yeni malzeme Tayyip Bey’in “Gül’ün iradesi benim için önemlidir” açıklaması ile Abdullah Bey’in “Seçmenin mesajını görmezden gelemem” açıklamasını çatıştırmak üzerine kuruldu.
     <br/>
     <br/>
     Bu arada AKP’ye yakın taraflardan yükselen “Seçmenin mesajı açık. Gül seçilmezse AKP bir daha asla bu oyu alamaz” yaklaşımında ısrar eden bir grup, mevcut propagandanın karşı tarafını oluşturmaya başladı.
     <br/>
     <br/>
     Böylece Tayyip Bey’in de Abdullah Bey’in de dışında “asla olmamalı” ve “mutlaka olmalı” grupları teşekkül etti.
     <br/>
     <br/>
     “Mutlaka olmalı” diyenlerin iyi niyetli yaklaşımının Abdullah Bey’in beşeriyetinde belli ölçüde tesirli olduğunu var sayarak iki gruba bakalım.
     <br/>
     <br/>
     Malum “asla olmazcılar”ın vitrinini ulusalcı, ulusal solcu, Nur Serter gibi bir miktarını 28 Şubat’ın etkisiyle tanıdığımız müdahaleci ve ne yazık ki bir miktar da milliyetçi-muhafazakâr oluşturuyor. Bunlar nasıl bir araya gelip ortak işler yapıyor derseniz… Tayfun Er’e göre bu işin sırrı “Erguvaniler”de gizli. Erguvaniler, “Türkiye’de iktidar doğanlar” alt başlığını taşıyan bir kitap. Nisan 1997 tarihinde basılmış ve bir ayda üç baskı yapmış.
     <br/>
     <br/>
     Tayfun Bey sol cenahta yer alan ama kendi ifadesiyle doğduğu çevreden edinmiş olduğu Sünni-Hanefi geleneğin izlerini taşıyan bir devrimci mühendis. İyi felsefe okumuş. Erguvanilere merakı Mahir Çayan’ın oligarşiye yaptığı vurgulara kadar gidiyor. Türk oligarşisinin emekçiler üzerindeki ezici etkisini ortaya çıkarmak için çalışmış.
     <br/>
     <br/>
     Yani zulüm çarkını ifşa etmek istemiş. Askerlerden, bürokratlardan, iş adamlarından,  gazetecilerden, tarikat şeyhlerine kadar bol miktarda isim saymış. Ama bence başarılı olamamış. Hani CHP-DSP, DYP-ANAP birleşmelerinde kimler etkili oldu, kimler bozdu konusu bile tam ortaya çıkartılamıyor, sıkışınca hemen başka bir isim ortaya atılarak konu saptırılıyor ya işte öyle… Bu erguvanilerle ilgili, kim araştırmaya kalksa bir sürü isim sıralayıp konunun özünden kopuyor. Elde sadece “hiçbir şey” kalıyor.
     <br/>
     <br/>
     Tayfun Bey metot olarak belli isimleri merkeze alıp, onun etrafında dolaşmayı benimsemiş. En başa Berrin Nadi’yi uygun görmüş. Berrin Hanım, İlhan Selçuk’tan önce Cumhuriyet’teki en etkili isim. Hatta Cumhuriyet’in tepetaklak gidişi onun ölümünden sonra oldu.
     <br/>
     <br/>
     Berrin Hanım şöyle bir hatıra anlatıyor:
     <br/>
     <br/>
     “Çocukluğumuz Reşat Nuri’nin romanlarındaki gibi geçti. Dadılar, kalfalar, mürebbiyeler… Konağımız çok büyüktü. Bir köşesinde  ‘Türk Yurdu’ dergisi çıkardı. Ziya Gökalp de bizim konağın müdavimlerindendi.”
     <br/>
     <br/>
     Nasıl ama?
     <br/>
     <br/>
     Türkçüler bir Batıcı “Erguvani”nin konağında çalışıyor. Demek ki İlhan Selçuk çabalarken biraz da işin köküne güveniyormuş, dedim içimden…
     <br/>
     <br/>
     İşte, “Gül mü? Asla olmaz.” cenahı tıpkı erguvaniler gibi… Askerler, iş adamları, solcular, Kemalistler, eski PKK’cılar, gazeteciler, milliyetçiler, tarikatçılar, İslamcılar…  Saymakla bitmiyor. Karmakarışık ve gölgesi kendinden büyük bir ucubeden ibaret.
     <br/>
     <br/>
     Ve bu ucubenin karşısında “ezdirmeyiz, yedirmeyiz, millet sözünü söyledikten sonra defter kapanmıştır” cenahı sağdan saydırarak Abdullah Bey’in iradesini koltuğa kilitleyecek çıkışlar yapmaya devam ederek “Koltuğu kaptırmayız” diyenlerle aynı darboğaza itiyor.
     <br/>
     <br/>
     Soruyu tekrar soralım: Hedefi farklı olanlar aynı yoldan gidebilir mi?
     <br/>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28135), [web.archive.org (arşiv bağlantısı)](http://web.archive.org/web/20071104164324/http://www.aksiyon.com.tr:80/detay.php?id=28135)
