# Kök problemi ve Fethullah Gülen

*Hamdi Yılmazer 2006.04.10*

<div>
 <p>
  <font>
   İlk zamanlarda AKP iktidarı ile Gülen Hareketini aynileştirmek ana strateji için önemli bir taktik olarak görülüyordu. Hatta görevde bulunan bir üst düzey yargıç, Cumhuriyet gazetesinde, Gülen’in hukukî durumu üzerinden AKP’nin kapatma davasıyla karşı karşıya kalabileceğini bile yazdı. Şimdi ise durum değişmiş olmalı ki, ayrıştırma girişimleri başladı. Aynileştirme sadece AKP ile de sınırlı değildi. Yeri geldi ABD ile yeri geldi Vatikan’la aynileştirmeler yapıldı. Bakalım ayrıştırma sevdaları nereye kadar gidecek.
   <br/>
   <br/>
   Neden çözülemediği bir türlü anlaşılamayan bazı problemler vardır. Oysa problemin devamı, anlamamak ya da yanlış anlamak gibi sebeplerden kaynaklanmaz. Aksine konu çok iyi anlaşılmakta, çözüm yolu bilinmekte ama problemin devamı yönünde bilinçli tercihler yapılmaktadır.
   <br>
    <br>
     Problemi sürdürme yönünde tercih kullananların, bir süre sonra toplumdan tepki görmesi muhakkak olduğu için iki şeye başvurmaları kaçınılmaz olur: Kuvvet ve olduğundan farklı gösterme.
     <br>
      <br>
       “Olduğu gibi” göründüğü zaman savunulması imkânsız olacak hususların mecburen kuvvete dayandırılması baskıyı da beraberinde getirmektedir. Ülkemizde bir kısım solcuların askerle birlikte devrim yapma ısrarı bunun tipik bir örneğini teşkil eder. “Ordu-Millet el ele!” sloganları bu tipik örneğin dışa vurumudur.
       <br>
        <br>
         MEDYA ARACI
         <br/>
         <br/>
         “Farklı gösterme”nin dışa vurumu medya vasıtasıyla olmakta, kamuoyu yanlış bilgilendirilerek amaca ulaşılmak istenmektedir.
         <br/>
         <br/>
         Mesela, “derin araştırmalarıyla” bilinen Mustafa Balbay sık sık Muhterem Fethullah Gülen hakkında yazanlardandır. 31 Mart tarihinde yine köşesini Sayın Gülen’e ayırdı ve 1998 yılında Nuh Mete Yüksel’in Gülen hakkında soruşturma başlattığını, soruşturma sonunda dava açılmasına karar verildiğini, dava açıldıktan sonra da Sayın Gülen’in yurtdışına gittiğini yazdı.
         <br/>
         <br/>
         Balbay’dan naklettiğimiz cümlelerde geçen “soruşturma başlatılması” ve “dava açılması” doğru, onun dışındaki iki bilgi yanlış. Soruşturma 1998 yılında başlatılmadı. Sayın Gülen de dava açıldıktan sonra yurtdışına gitmedi.
         <br/>
         <br/>
         İŞİN DOĞRUSU
         <br/>
         <br/>
         Takip edenler bilir ki, Cumhuriyet’in Sayın Gülen konusuna ilgisi “çok özel”dir. Dolayısıyla da verilen bilgilerde aslına uymayan bir durum varsa, bunun mutlaka bir başka “anlamı” olduğu düşünülür.
         <br/>
         <br/>
         Önce doğru bilgileri verip sonra Balbay’ın tarzına geri dönelim.
         <br/>
         <br/>
         Sayın Gülen 1999 yılının Mart ayında yurtdışına çıktı. Soruşturmaya gerekçe teşkil eden program Gülen’in çıkışından 3 ay sonra yayınlandı. Soruşturmanın tamamlanarak davanın açılması ise bu tarihten bir yıl sonra oldu. Yani Gülen, dava açılmadan bir buçuk yıl evvel yurtdışına çıkmıştı.
         <br/>
         <br/>
         Net bir şekilde söylenecek olursa, yurtdışına çıktığı tarihte Sayın Gülen’in açıkladığı seyahat gerekçesinden başka hiçbir hukuki sebep yoktu.
         <br/>
         <br/>
         Öyleyse Balbay ve onun gibiler neden ısrarla Sayın Gülen’in dava açıldıktan sonra yurtdışına gittiğini yazıyorlar? Maksatları nedir?
         <br/>
         <br/>
         Aslında fazla düşünmeye gerek yok. Çünkü dolaylı anlatımla yetinmeyip, maksatlarını açıkça yazdıkları da oluyor: Hukuken problemli olduğu için gitti. (Onlar toplumun gözünde küçük düşürmek için farklı bir ifade kullanıyorlar.)
         <br/>
         <br/>
         Bütün baskılara rağmen mahkemenin adalette ısrarı, mahkûmiyetin verilmesine engel olmuşsa da, bu tür yazarlar “hukuki durumundan dolayı ülkeye dönemediğini” yazarak, “olduğundan farklı gösterme” çabasını, “kanun karşısında problemli bir insan imajı oluşturma” yönünde sürdürmüşlerdir. Hatta daha da ileri giderek “gelirse havaalanında tutuklanacak” türünden cümlelerle hukuken hiçbir dayanağı olmayan iddialar ortaya atarak heveslerini açıkça göstermişlerdir.
         <br/>
         <br/>
         Zaten bu türden yaklaşımlar ve onlara bağlı problemlere dikkat edince hepsinin aynı kökten geldiği görülmektedir: Hevâ!
         <br/>
         <br/>
         Hevâ’nın karşısında bulunan kök ise “Hüdâ” dır.
         <br/>
         <br/>
         HEVÂÎLER BİRLEŞEMEZ
         <br/>
         <br/>
         İlhan Selçuk, “Tarikat Koalisyonu ve Ulusal Koalisyon” yazısında “Dinci koalisyonun karsısında alternatif olarak bir ‘ulusal koalisyon’” oluşturamamaktan şikâyet etti. (07.04.2006)
         <br/>
         <br/>
         Karşısına aldığı tarafı, “tarikat” gibi bir isimle anarak kanun kuvvetine sırtını dayamayı tercih eden Selçuk, “hevâ”nın sonuçlarını da fiilen göstermiş oldu. Selçuk’un bu tavrı, şikâyet ettiği hususun beliğ bir cevabını oluşturuyor aynı zamanda. Şikayet cümlesi şöyle: “Bizim kesimde ise burnunun ucunu göremeyen takımı ya da tayfası en yakınındakilere saldırmayı bireysel doyumu için bir marifet sayıyor...”
         <br/>
         <br/>
         Selçuk “bireysel doyum” tespitinde haklı olsa da, şikâyet konusunda haklı olamaz. Çünkü, “Ulusal Koalisyon” oluşturamamak “kök probleminden” kaynaklanıyor. “Hevâ” kökünden türeyenler benzer özellikler gösterir ama herkesin hevâsı kendine göre olduğu için koalisyon çatısı altında bir araya gelmeleri mümkün değildir. Onlar, “hüdâ”nın karşısında olurken bile karşı olma sebepleri ayrı ayrıdır. Onların bu durumunu Kur’an şöyle anlatır: “Sen onların hepsini bir zannedersin, hâlbuki kalpleri ayrı ayrıdır.” Her biri kendi hülyasının peşinde koşmaktadır.
         <br/>
         <br/>
         İşte bu yüzden, “ulusal egemenlik”, “vatanın bölünmezliği”, “ulusal çıkarların korunması” gibi yüksek sorumlulukların, kökünde “hevâ” bulunanlar tarafından yerine getirilmesi imkânsızdır. Bunlar, “hüdâ” kökünün meyveleridir. Vatan sevgisi, millî değerler, birlik ve beraberlikle oluşturulan güçlü bir devlet yapısı, “hüdâ”dan tabii olarak filizlenir. Zorlamaya gerek duyulmaz. Hevâîlere gelince, onların bu tür konularda istihdamı için mutlaka iradelerini aşan bir kuvvet tarafından bir araya getirilmeleri şarttır. Attila İlhan da yazılarında bu konuya ince ince imada bulunurdu.
         <br/>
         <br/>
         AYNİLEŞTİRME  STRATEJİLERİ
         <br/>
         <br/>
         Hevâî alanı biraz daha görebilmek için Balbay’ın yukarda bahsi geçen yazısına dönelim. Yazının başlığı şöyle: “Erdoğan İktidar İçin Gülen’i İtiyor mu?”
         <br/>
         <br/>
         İktidarda kalmakla Gülen’i itmenin ne alakası var, denilebilir.
         <br/>
         <br/>
         Alaka şuradan geliyor: İlk zamanlarda AKP iktidarı ile Gülen Hareketini aynileştirmek ana strateji için önemli bir taktik olarak görülüyordu. Hatta görevde bulunan bir üst düzey yargıç, Cumhuriyet gazetesinde, Gülen’in hukukî durumu üzerinden AKP’nin kapatma davasıyla karşı karşıya kalabileceğini bile yazdı. Şimdi ise durum değişmiş olmalı ki, ayrıştırma girişimleri başladı. Aynileştirme sadece AKP ile de sınırlı değildi. Yeri geldi ABD ile yeri geldi Vatikan’la aynileştirmeler yapıldı. Bakalım ayrıştırma sevdaları nereye kadar gidecek.
         <br/>
         <br/>
         Neticede hevâ kantarının topuzu yok. Öyle de tartıyor böyle de!...
         <br/>
         <br/>
         Cumhuriyet ve medyadaki şürekası üzerinden bu değişiklikleri gün be gün takip etmek mümkün. Tabii ki, hevânın bin bir çeşidini de…
         <br/>
         <br/>
         SEÇME SÖZLERDEN
         <br/>
         <br/>
         Yalan, müdâhaneci; hakikat, ciddî ve müstağnî; yalan, zevzek ve hoppa; hakikat vakur ve muhteşemdir.
         <br/>
         <br/>
         Yalanın, hilenin, hırsızlığın, iftiranın yaygınlaştığı ülkeler harap; böyle ülkelerin ahalisi fakir, askerleri de ihtilâlcidir.
         <br/>
         <br/>
         Yalan hangi kıyafete girerse girsin, kendini mâşerî vicdandan saklayamaz. Hele Hakk’ın nuruyla bakan erbab-ı firâset nazarında asla!..
         <br/>
         <br/>
         Vicdan-ı umumî bir denize benzer; yalanlar tâ ortasına kadar sızsalar dahi, yine onları toplar, sahile atar.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2076 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23866), [web.archive.org (arşiv bağlantısı)](http://web.archive.org/web/20060422145441/http://www.aksiyon.com.tr:80/yazdir.php?id=23866)
