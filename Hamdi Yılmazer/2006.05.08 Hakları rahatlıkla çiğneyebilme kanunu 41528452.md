# Hakları rahatlıkla çiğneyebilme kanunu

*Hamdi Yılmazer 2006.05.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070614030923im_/http://aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Rekabet gücünü kaybedenler çareyi yıpratma, karalama ve suçlu duruma düşürerek engelleme girişimlerinde arar. İşte burası "hukukîlik" ile "kanunîlik" ayrımının baş gösterdiği yerdir. "Kanun namına" yeni fikirlere, çözüm üretici çabalara ve genç kuşakların özgün ataklarına "suçlu" muamelesi yapılır. Artık haklar ihlal edilir, özgürlükler çiğnenir ve adaletin yerine nice yanlışlar yapılır.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Hukuk bir gün size de lazım olur’ sözü bizde genellikle canı yananlar tarafından söylendi. Belki de bu yüzden yeterince etkili olmadı. Çünkü canı yananlar rahata erince, diğer mağdurları görmez oluyordu.
    <br>
     <br>
      Başına gelmeden iyice fark etmemek, başından savınca da unutmak insanoğlunun kötü adetlerindendir aslında. Kur'an, deniz ortasında fırtınaya tutulunca Allah'a dua eden, sonra da Allah'ın inayetiyle kurtulup kıyıya ulaşınca söylediklerini bir çırpıda unutan adam örneğini verir bu konuya.
      <br/>
      <br/>
      Hadisenin bir de kamplara ayrılmışlığa bakan tarafı var. Memleketimizin laik-antilaik, ilerici-gerici, modern-mürteci gibi daha birçok şeklini sayabileceğimiz karşıtlıkların mücadelesine maruz kalmış tarafı var.
      <br/>
      <br/>
      Taraflar kendi mutlak galibiyetlerini memleketin bahtını açacak yegâne yol bildiği için karşı tarafın hukukunun çiğnenmesi konusunda duyarlı olma gereği hissetmiyor.
      <br/>
      <br/>
      "Hukuk bir gün size de lazım olur" diyenlerin, rahata erince aynı şeyi yapıp, başkalarına destek vermeyeceğini düşünüyor. Zaten genellikle de bu düşüncenin doğruluğu fiilen ispatlanıp duruyor.
      <br/>
      <br/>
      Tabii bir de kamplaşmadan faydalananlar var. Onların menfaati karşıtlıkların devamına, hatta yer yer artan şiddette çatışmasına bağlı.
      <br/>
      <br/>
      Onlar için bazı kanunlar ne kadar muğlak, bazı suçların tanımı ne kadar yoruma açık olursa o kadar iyi oluyor.
      <br/>
      <br/>
      Çarkın alışılmış döngüsü, yoruma açık yönlerin sağladığı açık alanlar sayesinde aksamadan devam ediyor.
      <br/>
      <br/>
      ***
      <br/>
      <br/>
      Dünya fani!
      <br/>
      <br/>
      Doğan ölüyor… En sarsılmaz yapılar bile zaman seline dayanamayıp aşınıyor, sonra da yıkılıyor. En güzel sistemler çöküyor. Gidenin yerine gelen, ölenin yerine de doğanlarla hayat devam ediyor.
      <br/>
      <br/>
      Bunun adı "fena."
      <br/>
      <br/>
      Dünya fani olsa da bu gidiş bekaya.
      <br/>
      <br/>
      Bu yüzden fani dünyanın bir de bekaya bakan yüzü var.
      <br/>
      <br/>
      'Fena'ya takılıp kalanları zaman bir değirmen gibi öğütüyor. Bekaya gözünü dikenler ise zamanın bir saniyesini bile kaçırmamanın telaşını yaşıyor.
      <br/>
      <br/>
      Bu tatlı telaşa düşmüş kişilerin esas aldığı şey, "iki günü birbirine denk olan ziyandadır" düsturu. Yarının ayrı bir gün olduğunu ve bugüne benzemeyeceğini bilirler.  Öyle bir bilgi ki bu, onları başkalarıyla oyalanmaktan, karşıt fikirlerle çatışmaktan, çatışmaların doğurduğu zaaflardan faydalananların hesaplarından uzak tutar. Onlar zamanla yarışmakta, her günü ayrı bir kitap gibi okumaya çalışmaktadırlar.
      <br/>
      <br/>
      Böyle bir tarzın şaheseri Hz. Peygamberin hayatıdır. Ve şu değerlendirme onu çok güzel yansıtmaktadır: "Efendimiz 63 yaşında refiki alaya yürüdü. Çünkü dünyanın bir insana kemal kazandırma adına verebileceği ne varsa 23 yıllık nübüvvet hayatında hepsini tahsil etmiş, dünyadan alabileceği bir şey kalmamıştı."
      <br/>
      <br/>
      ***
      <br/>
      <br/>
      Fenaya takılanlar telaşlanır, bekaya gözünü dikmişlerin kendi düzenlerini bozacağından korkar ve birtakım önleyici tedbirlerin alınmasında ısrar ederler. Fakat ne düşünürse düşünsünler, asıl problemin "dünde kalmışlık" olduğunu görmedikleri için çözüm bulmakta zorlanırlar.
      <br/>
      <br/>
      Çözüm üretilemeyince bu sefer yıpratma, karalama ve suçlu duruma düşürerek engelleme girişleri başlar.
      <br/>
      <br/>
      İşte burası "hukukîlik" ile "kanunîlik" ayrımının baş gösterdiği yerdir.
      <br/>
      <br/>
      Hayatın akışını yakalama mücadelesi, mevcut durumu koruma telaşına yerini terk edince, kanunlar da ister istemez, insanların haklarını korumak ve adaleti temin gibi amaçlardan sapar.
      <br/>
      <br/>
      Artık gelişmeler tehlike, gelişmelere bağlı olarak ortaya çıkan yeni durumlar da tehdit olarak görüldüğü için kanunlar, 'dün'ün, "bugün" ve "yarınlarda" da varlığını devam ettirme arzusuna meşruiyet sağlamak için var olur.
      <br/>
      <br/>
      Dünde kalmışlar "kanun namına" der, yeni fikirlere, çözüm üretici çabalara ve genç kuşakların özgün ataklarına "suçlu" muamelesi yapma yetkisini kendilerinde görür.
      <br/>
      <br/>
      Artık kanun namına haklar ihlal edilmeye başlanır, özgürlükler çiğnenir ve adaletin yerine birçok yanlış iş yapılır.
      <br/>
      <br/>
      Hani derler ya, "Hukuk bir örümcek ağına benzer. Küçük sinekler yapışır kalır. Büyük sinekler deler geçer."
      <br/>
      <br/>
      Ağdaki delikler öylesine artar ki memlekette hiç küçük sinek kalmadığı zannedilir.
      <br/>
      <br/>
      Ömrünü "harp meydanlarında, esaret zindanlarında ve memleket hapishanelerinde" mecburi ikamete tabi tutularak geçirmiş bir mağdurun ifadesiyle "Zulüm, adalet tacını giymiştir artık."
      <br/>
      <br/>
      ***
      <br/>
      <br/>
      Bütün bunları anlatmaya ne gerek var?
      <br/>
      <br/>
      Malum aylardır gündemdeki yerini koruyan bir Terörle Mücadele Kanunu var.
      <br/>
      <br/>
      İşte bu TMK son günlerde farklı bir taraftan çekiştirilmeye başlandı. İşin ilginç tarafı, TMK önce sır gibi saklandı. Sonra da gazetelere düşüp çarşaf çarşaf yayınlandı. Adalet Bakanı sayın Çiçek, bu bir kanun değil, tasarı bile değil, sadece tasarı taslağı dedi.
      <br/>
      <br/>
      Dolayısıyla daha yolun başındaki bir metni herkese vermenin ne âlemi vardı.
      <br/>
      <br/>
      Bakan söylediklerinde haklıydı ama "tasarı taslağı" denilen metnin içerdiği maddeler de yenilir yutulur şeyler değildi. Haklı olarak enine boyuna tartışıldı. Aradan aylar geçti…
      <br/>
      <br/>
      TMK tasarısı Bakanlar Kurulu tarafından imzalanarak Meclis Adalet Komisyonuna gönderildi. İşte o esnada önce Deniz Baykal TMK'nın Apo'ya af getirdiğini iddia ederek hükümete yüklendi. Ardından birileri ayağa kalktı ve "Bu kanun asıl Gülen'e yarıyor." dedi.
      <br/>
      <br/>
      İnsan şaşırıp kalıyor!
      <br/>
      <br/>
      Gülen'in bir mahkûmiyeti mi var?
      <br/>
      <br/>
      Hayır.
      <br/>
      <br/>
      Eğitim gibi, hoşgörü ve diyalog gibi, Abant Platformu, Avrasya Platformu gibi çalışmalarla farklı görüşten insanları bir masa etrafından buluşturmak, farklı fikirleri seviyeli bir müzakere ortamında karşılaştırıp, ortak bir metin üzerinde uzlaşabilmek gibi temrinlerin terörle ve terörizmle bir alakası mı var?
      <br/>
      <br/>
      O da yok.
      <br/>
      <br/>
      Öyleyse "kanun asıl Gülen'e yaradı" diyenlerin amacı ne ki, insanlara mahrem alan bile bırakmayan maddelerle dolu taslak tartışılırken hiç sesleri çıkmıyordu. Şimdi ise "silahsız terör" suç olmaktan çıkarılırsa falanın işine yarar diye kıyameti koparıyorlar!
      <br/>
      <br/>
      Belli ki onlar, terörle mücadelenin hukuki alanını belirlemek üzere bir kanun hazırlanmasını değil, aksine kanun vasıtasıyla bertaraf etmek istedikleri kesimleri terör kapsamına aldırmak istiyorlar.
      <br/>
      <br/>
      Bu arada zaman akmaya devam ediyor. Dün geçti. Bugünü de yarınlar takip edecek.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24161), [web.archive.org (arşiv bağlantısı)](http://web.archive.org/web/20070614030923/http://aksiyon.com.tr:80/detay.php?id=24161)
