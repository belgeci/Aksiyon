# Türkçe olimpiyadı gösterdi ki asıl bilinmesi gereken bir başka dil var

*Hamdi Yılmazer 2006.06.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070807044504im_/http://www.aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Dilin parçalanmışlıktan kurtarılıp, dil birliğinin sağlanması lazım. Dilde birlikten maksadım, Gaspıralı'nın kastettiği dil birliğinden önce yapılması gerektiğine inandığım bir şey. Beden dili ile konuşulan dilin parçalanmışlıktan kurtarılarak birleştirilmesi. Yani sıdkın sağlanması. Düşünceler, niyetler, hayaller… ile konuşulan cümleler arasında tam bir uyum olması.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Salı gününü Çarşambaya bağlayan gece Kızılcahamam sanki semavîleşmişti. Lisan dağarcımız bu güzelliği hakkıyla ifade edebilecek cümleleri kurmaya yetmiyor. Adeta herkes "hayret"e varmıştı. Bu yüzden olsa gerek kürsüye davet edilen Zekai Tunca Bey'in "Ne diyeceğimi bilemiyorum. Düğümlendim…" sözü dilden dile dolaşmaya başladı. Düşüncelerini almak istediğim kişiler tek kelime söylüyordu artık: "Düğümlendim."
    <br>
     <br>
      Evet, Dördüncü Uluslararası Türkçe Olimpiyadı'nın yarı final gecesinde herkes düğümlenmişti…
      <br/>
      <br/>
      Ve orada en zor şey jüri üyesi olmaktı. Bu çocukların birini diğerine nasıl tercih edebilecekler diye uzun uzun düşündüm. Çünkü ekiplerin her birinde kendine has öyle hususiyetler vardı ki…
      <br/>
      <br/>
      Siz bu yazıyı okurken, olimpiyadın finali yapılmış, ödüller sahiplerini bulmuş olacak; ama yarı final gecesinde seyredenleri büyüleyen enstantanelerden bir çoğu final gecesini seyredenler tarafından görülemeyecek.
      <br/>
      <br/>
      BİR "BEN" VAR BURADA BENİ DE KAPSAYAN
      <br/>
      <br/>
      Yabancı bir dili iyi derecede bilmek kişiye ayrıcalık kazandıran özellikler arasında yer alıyor. Lisanın önemini anlatmak için "Bir lisan bir insan" deniliyor dilimizde. Bu sözün duygu birliğine bakan tarafını Kızılcaham'da yaşayarak görme fırsatı buldum. Türkçe konuşan bir zenci, ya da Uzakdoğu’dan bir çekik gözlü veya bir Belarus'lu yabancı olmaktan çıkıyor. Zenciden, çekik gözlüden ve Belarus'ludan oluşan müşterek bir "ben" doğuyor. Bu rengarenk benliği yaşamak apayrı bir duygu.
      <br/>
      <br/>
      Bu duyguyu yaşamadan evvel, "Amerikalılar İngilizce bilmeyenleri pek ciddiye almaz" diyen dostlarımı içten içe yadırgar ve bu tavrı Amerikalıların tekebbürüne verirdim. Şimdi anlıyorum ki, dille başlayan ve duygu birliğine ulaşan apayrı bir derinlik var. Bu derinlik renklerden, ırklardan ve ülkelerden doğan farklılıkları aşarak apayrı bir birliğin kapılarını aralıyor. Beni de içine alan daha kapsamlı, daha engin bir "ben"in farkına vardırıyor. Zenciyi de çekik gözlüyü de insan kendisinden bir parça gibi görmeye başlıyor o zaman.
      <br/>
      <br/>
      "AKIL OLMAZLARIN ZORU İÇİNDE"
      <br/>
      <br/>
      Akıl bu, yerinde durmuyor. Gecenin tatlı atmosferini çağrışımların açtığı pencerelerle yırtmaya başlıyor. Ana dili Türkçe olanların kendi içinde yaşadığı ayrılıkları, hatta hıyanetle suçlayacak kadar ileri giden düşmanca tavırları gerip önüme koyuyor.
      <br/>
      <br/>
      Dile bu kadar da fazla önem atfetme. Aynı dili konuştukları halde bir türlü anlaşamayanları düşün, diyor.
      <br/>
      <br/>
      Çağrışımlar birbirini takip etmeye başlıyor. Gaspıralı İsmail Bey'in "Dilde birlik, fikirde birlik, işte birlik" düşünceleri geçiyor aklımdan. Gaspıralı İsmail vefat edeli 92 sene olmuş. Geçen bunca yıl boyunca bizler hangi ortak işleri yapmışız? Hangi fikirlerde ittifak sağlamışız?
      <br/>
      <br/>
      Gaspıralı'yı Avrasya Birliği fikrinin düşünce babası görenlere bakıyorum. Söylemlerini ve olaylar karşısında takındıkları tavırları incelemeye çalışıyorum. Sorular akmaya devam ediyor: Birlik çabası mı, yoksa küresel dalganın mikro-milliyetçiliği harekete geçirerek Türkiye'yi parçalayacağı endişesi mi daha hakim?
      <br/>
      <br/>
      Bizi birbirimizden kuşku duyar hale getiren nedir? Ya da ana dilimiz neden fikirde ve işte birlik yollarını açmaya yetmiyor?
      <br/>
      <br/>
      İngilizce konuşanlar bizim ülkemizde, bizim dilimizi konuşanlarla anlaşma yolları bulup, bizi endişeye sevk edebilirken, biz birbirimizi düşman görür hale geliyorsak burada eksik olan nedir? Her olayın üzerine bastığımız "Dış güçler" etiketi aslında neyin itirafı oluyor?
      <br/>
      <br/>
      İŞTE O DİL
      <br/>
      <br/>
      Madagaskarlı ya da Ganalı bir zenci çocuğu benimle aynı "ben"in parçaları haline getiren şey neden ana dili Türkçe olanların ayrı ayrı benliklere bölünmekten kurtularak bir millî birlik "ben"inde yani tam anlamıyla "millet" olma şuurunda bir araya gelmesine yetmiyor?
      <br/>
      <br/>
      Aslında Ahmet Selim Bey bu soruların cevabını kılı kırk yarma titizliğiyle "Keyfiyet" köşesinde veriyor. İşin keyfiyet tarafını Ahmet Selim Bey'e arz ederek kendi açımdan görebildiklerimi terennüme başlıyorum:
      <br/>
      <br/>
      Anlaşmayı engelleyen şey dilin parçalanmış olması. Parçalanmış dil duyguda, fikirde ve işte birlik sağlamaya yetmiyor.
      <br/>
      <br/>
      O zaman önce dilin parçalanmışlıktan kurtarılıp, dil birliğinin sağlanması lazım. Dilde birlikten maksadım, Gaspıralı'nın kastettiği dil birliğinden önce yapılması gerektiğine inandığım bir şey. Beden dili ile konuşulan dilin parçalanmışlıktan kurtarılarak birleştirilmesi. Yani sıdkın sağlanması. Düşünceler, niyetler, hayaller… ile konuşulan cümleler arasında tam bir uyum olması.
      <br/>
      <br/>
      İşte çocukların konuştuğu dilde bu var ve çok etkili oluyor. Onlar sadece ve sadece yarışmaya katılacakları şiir ya da şarkıyı en güzel bir Türkçeyle hissederek okumaya kilitleniyorlar. Bedenleri, kalpleri, kafaları ve dilleri aynı şeyi söylüyor.
      <br/>
      <br/>
      HAYALLERLE GERÇEKLER ARASINDAKİ FARK
      <br/>
      <br/>
      Düşünülen ile söylenen aynı ise mesele yok. Ama dil düşünüleni olduğundan farklı takdim için kullanılıyorsa, gerçek niyetler ustalıkla gizleniyorsa sıdk kayboluyor. İki ayrı dil ortaya çıkıyor. Birisi söylenen, diğeri ise söyleyenin niyetini okuma imkanı bulabilirsek anlayabileceğimiz bir dil. İşte böyle bir dilin kullanıldığı yerde fikir birliğine de, iş birliğine de ulaşmak imkansız hale geliyor. Her şeye rağmen ortak işlere başlansa bile bu devam etmiyor. Çünkü elde edilmek istenen ile söylenen arasında fark var.
      <br/>
      <br/>
      Bu durumda eğer birlik istiyorsak, herkesin intikam, haset, çıkar, aldatma, iktidar vb. duygulardan sıyrılıp doğruları ister hale gelmesi lazım. Ya da bizim beden dilini ve söylenen cümlelerin satır aralarından asıl niyetleri okuyacak hale gelmemiz lazım. Kısaca söylenecek olursa buna firaset sahibi olmak deniliyor. Firaset sahibi olmak, aldatılmaktan korunabilmek için önemli. Birlik ise bundan çok daha fazlasını istiyor.
      <br/>
      <br/>
      Hayallerle gerçekler arasındaki mesafe ne kadar büyükse yapılacak şey de o kadar çok oluyor. Birlik gerçekler üzerine bina ediliyor.
      <br/>
      <br/>
      Hayaller ve gerçekler derken BTP Genel Başkanı Sayın Haydar Baş'ın ekonomi tarifi aklıma geldi. İktisadın tarifine itiraz edip, kökten değiştirmek ilk anda çarpıcı gelebilir. İnsanların ihtiyaçları sınırlı, imkanlar sınırsızdır demek, çarpıcı olabilir. Ama gerçekler böyle mi? İnsanların duygularının gerçekten bir sınırı var mı? Ya da eğitimden geçirilerek insanların en azından çoğunluğunu kanaatkar hale getirmek mümkün mü? Böyle olsaydı "Kullarımdan şükredenler ne kadar da az" (34/13; 67/23) ayetiyle insanların hırsına dikkat çekilir miydi?
      <br/>
      <br/>
      Spot cümlelerle gerçek ihtiyaçları karşılamak mümkün değil. Eğer gerçekten büyük işler başarmak istiyorsak önce sıdka, özde ve sözde bir olmaya ihtiyaç var.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24587), [web.archive.org (arşiv bağlantısı)](http://web.archive.org/web/20070807044504/http://www.aksiyon.com.tr:80/detay.php?id=24587)
