# Cin külahı III: Kemalist milliyetçilik Saddam’la türdeş midir?

*Hamdi Yılmazer 2007.07.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071104164240im_/http://www.aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071104164240im_/http://www.aksiyon.com.tr/resim/659/49.jpg" vspace="10"/>
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Geleceği öngörürken geçmişi unutmak mümkün olmadığı için arşivleri karıştırıyor, karıştırdıkça ‘vay be!...’ demekten kendimi alamıyorum. İlhan Selçuk, Alparslan Türkeş’i Barzani’yle aynı kefeye koymuş ve asla başarılı olamayacak fikre sahip kişiler olarak çizip atmış. Atatürk milliyetçiliğini ise Bolşevik devrimine dayayıp Saddam’ın Baas milliyetçiliği ile omuz omuza verdirmiş!...
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    ‘Barzani ile Türkeş’ 1976 yılının 28 Ocak günü işte bu başlığı atmış İlhan Selçuk. Ardından şöyle demiş:
    <br>
     <br>
      “Yazımızın başlığını gören okur, ilk bakışta küçük bir duraksama geçirebilir: -Acaba Türkeş ile Barzani arasında ne gibi bir ilişki veya bağlantı vardır?”
      <br/>
      <br/>
      Okuru fazla uğraştırmak istemeyen Selçuk, önce sonucu söylemiş: “Her ikisinin de çağı geçmiş ve aşılmış bir milliyetçilik anlayışının ardından koştuklarını söylemek olasıdır.”
      <br/>
      <br/>
      Milliyetçilik kavramının üzerine, son kullanım tarihi yüz yıl önce bitmiştir mührünü bastıktan sonra ammaaaa demiş:
      <br/>
      <br/>
      “Jön-Türklerle tohumları atılan milliyetçilikle Atatürk milliyetçiliği arasında çarpıcı bir ayrılık görülür.”
      <br/>
      <br/>
      Ardından devam etmiş: “Osmanlı İmparatorluğunda yaşayan çeşitli milletlerin milliyetçiliği, kaynak ve desteklerini başlangıçta Avrupa’nın kapitalist devletlerinde buluyorlardı. Rum ve Ermeni milliyetçileriyle birlikte Jön-Türklerin Paris ve Londra’dan kaynaklanmaları bir rastlantı değil; tarihsel koşullar gereğidir. Batı emperyalistleri, şarklı küçük unsurları ‘böl ve yönet’ politikasını uygulamak için kullanmayı şiar edinmişlerdi.”
      <br/>
      <br/>
      Şimdi buraya dikkat!
      <br/>
      <br/>
      “Ama yine de ‘feodal ve müstebit Abdülhamit’e karşı başkaldırmaları, tarihsel zamanlama içinde ilerici nitelik taşır.”
      <br/>
      <br/>
      Nasıl ama?
      <br/>
      <br/>
      Emperyalistlerin amaçları doğrultusunda, bizim olan devleti parçalayacağının altı çizildiği halde, Marksist tarih görüşüne sığınarak Jön-Türklerin ‘ama yine de’ kapsamına nasıl sokulduğunu gördük mü?
      <br/>
      <br/>
      Şimdi gelelim yazının püf noktasına: “Kemalist milliyetçilik ise 1917 devriminden sonra oluşup, Sovyetlerce desteklenmiştir; emperyalizme karşı mazlum ülkelerin ilk direniş bayrağıdır; sosyalist devrimle ikiye çatlayan yeryüzü düzeninde ‘Üçüncü Dünya’nın habercisidir; ilk kurtuluş savaşını başarıya ulaştırmıştır.”
      <br/>
      <br/>
      Gördük mü?
      <br/>
      <br/>
      Emperyalist ülkelere karşı Kurtuluş Savaşı veren askerlerimizin Sovyetlerle anlaşıp, düşmana karşı destek sağlamasından değil, Sovyetler’in, Kemalist Milliyetçiliği desteklemesinden bahsediliyor.
      <br/>
      <br/>
      Neden?
      <br/>
      <br/>
      Çünkü Kemalist Milliyetçilik İlhan Selçuk’a göre tez-antitez geriliminden doğarak “Üçüncü Dünya”yı oluşturacak sentez değildir.
      <br/>
      <br/>
      Kemalist Milliyetçiliğin önemi, yeryüzü düzenini ikiye çatlatan Sosyalist Devrim’in etkisinde gelişmiş ilk kurtuluş savaşı olmakla sınırlıdır. Bu sebebe bağlı olsa gerek ki, “Misak-ı Milli sınırlarını” aynı zamanda Atatürk milliyetçiliğinin sınırları olarak ifade ederek şöyle der İlhan Usta:
      <br/>
      <br/>
      “Demek ki, Atatürk milliyetçiliği Ulusal Kurtuluş Savaşından kaynaklanır; ırkçılığa dayanmaz; dış Türkler serüvenciliğine karşıdır; Milli Misak sınırlarıyla çevrilidir; Amerikan güdümünden kaynaklanan Atatürk milliyetçiliği düşünülemez.”
      <br/>
      <br/>
      Sovyet güdümünde bir Atatürk milliyetçiliği düşünülebilir mi?
      <br/>
      <br/>
      Bu sorunun cevabı yukarda nakledilen satırlarda açıkça geçtiği için biz başka bir noktaya temas edelim:
      <br/>
      <br/>
      Küreselciliğe karşı Kemalizm’i teklif eden arkadaşlar İlhan Usta’ya şöyle bir soru yöneltse:
      <br/>
      <br/>
      Bolşevik devriminin Küba’ya kadar ulaştığı gibi, Atatürk devrimleriyle küreselleşmeye mukabil yeni bir karşı dalga oluşturarak o bahsettiğin “Üçüncü Dünya”yı kurabilir miyiz?
      <br/>
      <br/>
      Böyle bir soruya İlhan Usta’nın cevabı ne olurdu?
      <br/>
      <br/>
      “Evet” diyemezdi bence. Çünkü ona göre “Üçüncü Dünya”, Bolşevik devriminin bir sonrasını ifade ediyordu ve bu süreçte Kemalist milliyetçiliğe düşen “Milli Misak sınırlarıyla çevrili” bir alanda, “Amerikan güdümünden uzak”, “Anadolu insanlarını özgürlük ve bağımsızlıkları içinde bütünleştiren bir çağdaş yoruma” kavuşturmaktan ibaretti. Başka coğrafyaları ve oradaki insanları güdecek bir etki beklemiyordu Kemalist milliyetçilikten ustamız…
      <br/>
      <br/>
      <br/>
      İDEOLOJİ İMAN HALİNE GELİRSE
      <br/>
      <br/>
      Sosyalist devrimin etkisiyle özgürleşen ulusların ABD güdümüne girmesi, suyu tersine akıtmak gibi geliyordu İlhan Usta’ya o zamanlar. İhtimal vermese de tedbiri elden bırakmıyor ve şöyle yazıyordu:
      <br/>
      <br/>
      “Tarih deneyleri, kurtuluş savaşlarının emperyalist güçlere ve emperyalizmin kuklası yönetimlere karşı başarı kazandıklarını gösteriyor; ilerici ve antiemperyalist bir yönetime karşı kurtuluş savaşı sözkonusu değildir. Böyle bir eylem başarıya ulaşamaz.”
      <br/>
      <br/>
      Ne kadar kesin cümleler değil mi? Ustamız masa başından konuşmuyor. “Tarih deneyleri” -ne demekse- işte o deneylerin sonuçlarına dayanarak konuşuyor. Örneği de şöyle:
      <br/>
      <br/>
      “Son örnek Irak’taki Barzani yenilgisidir. Bağdat’taki ilerici Arap rejimine karşı; ABD, CIA ve İran Şahı’na dayanarak başkaldıran Barzani yenik düşmüş; sonunda Şah’a sığınmıştır.”
      <br/>
      <br/>
      Marksist tarih tezi, İlhan Ustaya, Barzani’nin asla başarılı olamayacağını söylüyor, o da iman ediyordu. Malum Irak’taki ilerici(!) Arap rejiminin adı BAAS’tı. BAAS hareketi, annesi Yahudi, babası Hıristiyan olan Mişel Eflak’ın, Selahaddin el-Bitar ve Fransa’da eğitim görmüş küçük bir grup burjuva aydınıyla 1943 yılında Şam’da kurduğu Arap Diriliş Partisi’yle başlamış, Alevi-Arap milliyetçilerinin Zeki el-Arsuzi liderliğinde oluşturduğu Arap Diriliş Hareketi ve Ekrem Havrani tarafından kurulan Arap Sosyalist Partisi ile birleşerek 1953 yılında Arap Sosyalist Diriliş Partisi adını almıştı. Baasçılar kısaca söylenecek olursa radikal bir siyasi hareketti ve amaçları da tek bir sosyalist Arap toplumu oluşturmaktı.
      <br/>
      <br/>
      Hareketin askerî kanadı 1968 yılında Irak’ta 1970 yılında da Suriye’de darbe yaparak yönetimi ele geçirdi. (Aynı yıllarda bizdekiler 9 Mart’ta takılıp kaldı. Hâlâ o takıntıyı aşmaya çalışıyorlar.) Darbeden sonra Suriye’de Hafız Esad devlet başkanı olurken, Irak’ta Devrim Komuta Konseyi oluşturuldu. Konseyin Başkan Yardımcılığına getirilen isim daha sonra hepimizin çok iyi tanıyacağı Saddam Hüseyin’den başkası değildi.
      <br/>
      <br/>
      Saddam Hüseyin iç problemlerin çözümüne yönelik bir hamle başlatarak 1970 yılında Kürtlere otonomi verdi. Bir süre sonra anlaşma bozuldu ve Kürt gruplarla Irak yönetimi arasında savaş çıktı.
      <br/>
      <br/>
      İşte İlhan Usta, sosyalist oldukları için Baasçıları kutsuyor ve Mustafa Barzani’nin asla başarılı olamayacağına iman ederek şöyle yazıyordu:
      <br/>
      <br/>
      “Bugün Türkeş milliyetçiliğiyle Barzani milliyetçiliğinin nitelik açısından özdeşliği; komando eylemleriyle anarşik eylemlerin bir bütünü tamamlayan iki akım niteliği kazanması, dikkat çekicidir. Emperyalizmin çok işine yarar böylesine sıcaklıkla kucaklaşan çelişkiler…”
      <br/>
      <br/>
      İşte böyle…
      <br/>
      <br/>
      İlhan Usta 1976 yılı itibariyle milliyetçiliği ikiye ayırıyor:
      <br/>
      <br/>
      Birincisi; İngiltere ve Fransa’dan beslenen Jön-Türk milliyetçiliğidir. Bu milliyetçilik çağı geçmiş ve aşılmış olmasına rağmen Amerikanın yedeğinde Türkeş ve Barzani tarafından devam ettirilmeye çalışılsa da “tarih deneyleri” asla başarılı olamayacağını göstermektedir.
      <br/>
      <br/>
      İkincisi, 1917 Bolşevik devrimi tarafından desteklenen Kemalist milliyetçiliktir. 70’li yıllar itibariyle Kemalist milliyetçiliğin devamı Ulusçu sol, bugünkü adıyla da Türk solu veya Ulusalcılık’tır. Arapların ulusal solunu ise Baasçılar yani Saddam Hüseyin’ler temsil ediyordu.
      <br/>
      <br/>
      Şimdi ne olacak?
      <br/>
      <br/>
      Bolşevik devrimi ve ona bağlı olan Baasçılık çöktü. Barzani’nin oğlu Irak Kürtlerinin başında! Yine bir Kürt olan Celal Talabani de Irak devletinin başına geçti.
      <br/>
      <br/>
      Bizim İlhan Usta ise bir taraftan asla başarılı olamayacağına inandığı Türkeş’in milliyetçilerine sarılıyor; diğer taraftan da sandık deliğinden kürekle kazılmış bir çukur gösterip ekliyor: “Gömün…”
      <br/>
      <br/>
      Neyi gömüyorsun İlhan Usta? Sen kendi çökmüş ideolojini göm.
      <br/>
      <br/>
      Ve eğer yapabiliyorsan, milliyetçiliği dışarıya dayamadan bir kere de bu milletin özüne uygun olarak düşünmeyi dene!...
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27970), [web.archive.org (arşiv bağlantısı)](http://web.archive.org/web/20071104164240/http://www.aksiyon.com.tr:80/detay.php?id=27970)
