# Üç örnek üzerinden Danıştay cinayetinde sergilenen tablo

*Hamdi Yılmazer 2006.05.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070405130026im_/http://aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   AK Parti hükümetini daha kurulduğu günden itibaren indirmek için örgütlenme çalışması yapanları seyrettik gün boyu. Sendikalardan ilkokul çocuklarına kadar herkes mevcuttu. Bir hukuk adamının cenazesi üzerinden öfkeyi köpürtüp, Milli İrade’ye yönlendiren zihniyetin eseri kendisini tüm detaylarıyla görücüye çıkarmıştı. Sadece iktidar değil, muhalefet partilerinin liderleri de aşağılandı. Bu resmi çizenler çözüm olarak ne düşünüyor olabilir?
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Dinç Bilgin’i dinledik… Medya patronlarının ve önemli köşe yazarlarının 28 Şubat döneminde neler yaşadığını içerden görmüş olduk. Medyanın “merkezi” sergilediği kudretli görüntülerin arkasında bambaşka gerçeklere sahne oluyormuş meğer!..
    <br>
     <br>
      Dinç Bilgin zirvelerin ardından hapishaneyi de gördü. O dönemin şanlı gazetecilerinden bazıları da vatanseverliğin bedelini (!) işsiz kalarak ödemekten yakındı. Onlardan bazıları yakınmakla yetinmedi. Eski günlerin özlemiyle olağan dışı durumların yeniden yaşanması için elinden geleni yaptı...
      <br/>
      <br/>
      Fırsatları erken sezen ve ona göre pozisyon alarak her zaman zirvede kalabilenler de oldu onlardan. Süreçlerin hazırlanışından itibaren içinde bulunduğunu, hatta yönlendirdiğini iddia edenler de…
      <br/>
      <br/>
      İyi haber alabilen ve aldığı haberi doğru değerlendirmeyi başarabilenlerin olayları doğru okuması son derece tabiidir. Asıl fark, sonrası için alınacak pozisyondan doğar.
      <br/>
      <br/>
      Pozisyon alarak fark atmayı beceren iki örnek tip vardır:
      <br/>
      <br/>
      Birincisi, doğruları ve yanlışları umumun menfaatini gözeterek, yerinde dile getirmeyi sorumluluğun gereği kabul eden gerçek aydınlardır.
      <br/>
      <br/>
      İkincisi, konjonktürel doğruların ötesine geçemeyen, doğru ve yanlışları kendi menfaatleri açısından değerlendirerek her devrin adamı olabilenlerdir. Devirler arası geçişi “gerektiğinde özür dileyebilme” erdemini kullanarak yaparlar. Aynı konuda birden fazla özür dileme durumuna düşmekten doğan kabahati önemsemezler. Çünkü bizim halkımız iyi niyetli ve unutkandır!..
      <br/>
      <br/>
      Gerçek aydınlar bedel ödüyor. Kazanan hep diğerleri oluyor. Sözde kalan doğruluk ne kadar doğrudur diyen çıkabilir.
      <br/>
      <br/>
      Şöyle sorayım: Sokrates fikir namusuna sahip gerçek bir mütefekkirdi. Öldürdüler. Onu öldürenleri hatırlayan var mı? Ama Sokrates hâlâ düşünceleri etkilemeye devam ediyor.
      <br/>
      <br/>
      Hayatı doğumla ölüm arasında yanıp sönen bir şuleden ibaret görenlerle ölümsüzlüğe inananların doğruları arasında epey fark var.
      <br/>
      <br/>
      Ertuğrul Özkök’ün “Biat medyası” ve “Cumhuriyetin 11 Eylülü” yazılarını okuduktan sonra yeniden Dinç Bilgin’i hatırladım. O zamanki ifadesiyle söylenecek olursa “Kartel medyasında” bu sefer daha kötü şeyler oluyor galiba, dedim. Sonra aklıma Kocatepe’deki cenaze namazını şova çevirenlerin koyduğu isim geldi. Ertuğrul Özkök’ün son zamanlardaki ilginç çıkışlarını da düşününce “Mütareke” basınının ulusalcılarla ittifakı çıkarlarına daha uygun görmeye başladığı, yakın bir ihtimal olarak göründü.
      <br/>
      <br/>
      Biraz geriye gittim. Beyaz Türklerin tasfiyesi ve HSYK’nın Ferhat Sarıkaya hakkında verdiği ihraç kararıyla ilgili yazdıklarına tekrar baktım. Pozisyon değişikliğinin başladığı tarih net olarak görülüyordu.
      <br/>
      <br/>
      Dinç Bilgin’in açıklamalarından sonra Ertuğrul Bey’i anlamamak mümkün mü? Böyle zamanlarda kartel medyasında çalışmak çok zor olmalı!
      <br/>
      <br/>
      Elbette Özkök’ü anlıyoruz. Ama onların da anlaması gereken şeyler var. Mesela, Anıtkabir ve Kocatepe Camiinde seyrettiğimiz tablonun çözüm değil kaosun habercisi olduğunu anlamak gibi. AK Parti hükümetini daha kurulduğu günden itibaren indirmek için örgütlenme çalışması yapanları seyrettik orada. Sendikalardan ilkokul çocuklarına kadar herkes mevcuttu. Hâkim unsur öfkeydi ve bu öfkeyi bir hukuk adamının cenazesi üzerinden köpürtüp, Milli İrade’ye yönlendiren zihniyetin eseri kendisini tüm detaylarıyla görücüye çıkarmıştı. Sadece iktidar değil, muhalefet partilerinin liderleri de aşağılandı. Bu resmi çizenler çözüm olarak ne düşünüyor olabilir?
      <br/>
      <br/>
      Şimdi biraz daha geriye gidelim ve Sayın Genelkurmay Başkanına, bulunduğu makamdan sonra herhangi bir ikbal beklentisi olmadığı konusunda açıklama yapma gereği hissettiren süreci hatırlayalım. Sonra Kara Kuvvetleri’nin bröve değişikliğini bahane ederek TSK’nın en üst düzey komutanlarını Atatürk’ü silmekle suçlayacak kadar ileri giden örgütlü faaliyeti hatırlayalım. Gerekirse bir de İlhan Selçuk’un, Cumhurbaşkanı görüşmesinin ardından yazdığı Vak’a-yı Hayriye yazısını okuyalım. Malum Vak’a-yi Hayriye Yeniçeri ocağının kaldırılmasına deniliyor.
      <br/>
      <br/>
      Medya üzerinden yürütülen bu faaliyetlerin hedefi hükümete yönelince sahaya inildi. Adalet Bakanı Cemil Çiçek’in de dediği gibi, Danıştay Cinayetini işleyenlerin hedefi Laik Cumhuriyet değil, AK Parti hükümetiydi. Katili yakalanmış bir cinayetin sorgusunu bile beklemeden ismini koyup, ardından kızıl kıyametler koparmanın başka ne anlamı olabilir ki?
      <br/>
      <br/>
      Şimdi birisi Ertuğrul Özkök’ün yazısından, ikisi de gün boyu canlı yayın yaparak öfkeyi yayma çabası gösteren bir kanalın konuklarından olmak üzere üç örnek üzerinden kaosu görüntüleyelim.
      <br/>
      <br/>
      Özkök diyor ki: Bu ülkede dinci olduğu için kimse öldürülmedi. Oruç tutuyor diye rahatsız edilmedi. Namaz kıldığı için kimsenin yakasına yapışılmadı. “Neden türban takıyorsun diyen” fanatiklerin tacizine, saldırısına uğramadı. Ama namaz kılmadığı için, oruç tutmadığı için saldırıya uğramak Anadolu’nun şu veya bu kasabasında, şehrinde neredeyse sıradan polis olayı haline geldi.
      <br/>
      <br/>
      Merkez Bankası’nın başkanı belli olduğu zaman da Ertuğrul Bey evin önündeki çamurlu ayakkabıları yazmıştı.
      <br/>
      <br/>
      Özkök, Hürriyet’te çıkan haberler üzerinden bir Anadolu değerlendirmesi yaptığı için böyle diyor. Ve yine Hürriyet’te çıkan haberler üzerinden dindarların çok rahat olduğunu söyleyebiliyor. Ama gerçek öyle mi? Namazından, orucundan, dindarlığından ve türbanından dolayı sıkıntı çeken yok mu?
      <br/>
      <br/>
      Kütüphanemde babamın kitapları var. Yüzlerce defa toplanmış ve her defasında beraat etmiş kitaplar. Ciltlerinin sırtı rutubetten yırtılmış ve sayfaların bir kısmının rengi değişmiş. Neden mi? Çünkü köye jandarma geleceği duyulunca her defasında bu kitaplar gömülmüş ve günlerce torağın altında kalmış. Hakkında defalarca bilirkişi raporlarıyla zararlı bir şey olmadığı belirtilmiş olmasına rağmen...
      <br/>
      <br/>
      O dönemler geçti denilebilir. Bir örnek de başörtüsünden vereyim. Çünkü başörtüsü Özkök’ün yazılarında özel bir yere sahiptir.
      <br/>
      <br/>
      Tesettürlü Hanımefendi ODTÜ matematiği birincilikle bitirmişti. Hocaları ısrarla asistan olarak üniversiteye intisap etmesini istiyordu. Ama o öğretmenliği tercih etti. Öğrenciliği kadar öğretmenlikte de başarılıydı ve talebeleri tarafından çok seviliyordu. Derken 28 Şubatlı günler geldi çattı. Artık örtüsüyle derse giremeyecekti. Hanımefendi kız lisesinde öğretmendi. Ama yine de örtüsünü açmak çok ağır geliyordu. Eğitimin önemini bildiği için başını açıp derse girmeye karar verdi. Sınıfa doğru yürürken adım adım ölüme gittiğini hissediyordu. Sınıfın kapısını araladı ve yere bakarak içeri süzüldü. Öğrenciler gayri ihtiyari “aaaa!” demişti. O an hanımefendi üzerine muazzam bir ağırlığın indiğini hissetti. Vücudunun bir kısmı felç olmuştu. Aradan on yıl geçti. Hanımefendi hâlâ kendisine tam olarak gelebilmiş değil. Ve bunun gibi daha neler var…
      <br/>
      <br/>
      Özkök bunları anlamak istemez mi? Ve bu insanların inançlarına saygının gereği olarak, toplumun içinde inandıkları gibi yaşayabilecekleri dar da olsa bir alan açmayı düşünmez mi?
      <br/>
      <br/>
      İkinci örnek Müdafa-i Hukuk’çu Özgen Paşa’dan. Cenaze günü spiker hanım canlı yayında Necati Özgen Paşa’ya soruyor: Efendim AK Parti’nin gizliden gizliye sistemi değiştirme amacı var mı? Özgen Paşa cevap veriyor: İmam kökenli bir adam TRT’ye atanmış diyorlar. Bu nedir? İşte bu delil değil mi? Aldığı eğitimle hiç alakası yok!
      <br/>
      <br/>
      Sonra Özgen Paşa devam ediyor: Nur suresindeki ayeti okuyun. Ben Kur’an’ı okudum. Hepimiz müslümanız. Orada türban yok. Hatta abdest uzuvlarının kapatılması gerekmez. Kadınla erkek bir arada abdest alabilir, namaz kılabilir. Yaşar Nuri’nin kitabında okudum, gidin okuyun.
      <br/>
      <br/>
      Şimdi imam kökenli birinin TRT’ye atanmasına karşı çıkan Özgen Paşa Kur’an’ı yorumlayacak eğitimi nereden almış ki?
      <br/>
      <br/>
      İşte problem. Halbuki imam kökenli birisi ilave eğitimler almış ve TRT’yi değil Türkiye’yi bile yönetecek idari kabiliyete sahip olabilir. Bir paşa da askeri eğitimle yetinmemiş Kur’an’ı yorumlayacak kadar İslami ilimlerde mütehassıs hale gelmiş olabilir. Bunu neden normal karşılamıyoruz ki? İmam kökenli birinin TRT’ye atanması sistemin ele geçirilmesiyse bir askerin Kur’an yorumlamasının adı ne?
      <br/>
      <br/>
      Üçüncü örnekse Cumhuriyet yazarı Ali Sirmen’den.
      <br/>
      <br/>
      Özgen Paşa’dan önce Sirmen canlı yayına bağlandı ve son derece öfkeli bir sesle, “Herkes ‘sağduyu’ diyor. Ne sağduyusu!” dedi ve kendine göre bir takım şeyler saydı. Ardından da ekledi. “Memlekette bir sivil darbe oluyor. Başındaki kişiyi de söylerim ama beni mahkemeye verirler!”
      <br/>
      <br/>
      Sivil darbe ne demek? Ve sağduyu değilse peki ne?
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24318), [web.archive.org (arşiv bağlantısı)](http://web.archive.org/web/20070405130026/http://aksiyon.com.tr:80/detay.php?id=24318)
