# Kâbusla gelen ihanet

*Hamdi Yılmazer 2006.03.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060527011234im_/http://www.aksiyon.com.tr/images/yazar_30.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bir Türk, Almanya’da Türk çocukları için okul açmaya çalışanları Alman makamlarına ispiyon ediyor. İlgili ülkelerin bürokratlar, "Türkiye'den gelip sizinle ilgili dosyalar veriyorlar. Biz sizleri biliyor ve faydalı buluyoruz. Neden size karşı bu tür işler yapılıyor?" sorusunu yer yer soruyordu. Gizliden gizliye yapılan bu ispiyonların bir gün Cumhuriyet gazetesinde açıkça itiraf edileceği hiç aklıma gelmezdi.
  </font>
  <!--- Baslik, Spot, Resim kutusu ---------->
  <p>
   <font class="content">
    Anayasaya göre Türkiye Cumhuriyeti'nin nitelikleri sayılırken laiklik, demokrasi ve sosyal hukuk devleti olması özellikle vurgulanır. Ferhat Sarıkaya'nın iddianamesi üzerinden başlatılan tartışmalarda da görüldüğü gibi, devletin vasıflarından demokrasi ve sosyal hukuk devleti olma yönü kriz anında ilk yok sayılan kısım olmaktadır. Geriye kalan laiklik, cumhuriyetle birleştirilerek bir "laik cumhuriyet" terkibi oluşturulur. Kömürü elmasa çevirmeye muktedir görülen bu terkip, kıymetli bir hazine gibi cumhuriyetçilikten asla ödün vermeyeceğini söyleyen kişilerce kordon altına alınır ve akredite olmayanlar asla o kordona dâhil edilmezler.
    <br>
     <br>
      Şablona göre karşı tarafta 'laik demokrat'ların bulunması gerekmektedir. Ama laikçi cumhuriyetçilerin arzusu buna müsaade etmez.
      <br>
       <br/>
       Yeni konsept
       <br/>
       <br/>
       Bizde siyasi yelpazenin, merkezden marjinale kadar tüm çeşitleri kapsayacak şekilde sağ-sol karşıtlığı üzerine bina edilmiş olduğu malum. Gelinen nokta itibariyle bu ayrımın "Cumhuriyetçiler" ve "demokratlar" şeklinde olması, mevcut anlayışları ifade etmesi bakımından daha uygun görünüyor. Ama bizde öyle olmadı. Doğu Bloku'nun çökmesinin ardından eksenini kaybeden sağ-sol karşıtlığı yeni bir yapılanma sürecine girdi ve kendilerini "ulusalcı" olarak adlandıranlar kendilerinin dışındakileri tek sepete doldurup, hiçbir fark gözetmeden "küreselci" olarak isimlendirdi. Kökten yanlış olan bu ayrımda "ulusalcılar" her ne kadar kendilerini "küreselleştirme" adı altında yürütülen "Amerikan emperyalizmine" karşı bağımsızlık sevdalısı gösterse de davranışlarıyla ortaya koydukları gerçekler durumun hiç de öyle olmadığını haykırıyor; ve tam aksine "Bush'un kadrolarıyla" düşünce ve eylem itibariyle türdeşlik sergilediklerini gösteriyor. Aradaki fark büyüklük-küçüklük farkıyla düşman seçiminden ibaret. Bush ekibi dünyayı şekillendirmeyi düşünüyor ve düşmanını dış dünyadan seçiyor, bizimkiler ise Türkiye ölçeğiyle sınırlı düşündükleri için düşmanını içerden seçerek Türkiye'yi yeniden şekillendirmek istiyor.
       <br/>
       <br/>
       Dolayısıyla da, "cumhuriyetçi" ve "demokrat" gibi Türkiye Cumhuriyeti'nin anayasal niteliklerine uygun bir şekilde ülkenin daha iyi yönetilebilmesi için rekabete girmiş farklı yaklaşımları ifade eden ayrıma razı olmuyor. Onun yerine ulusalcı-küreselci ayrımında ısrar ederek kendilerinden olmayanları ulusal egemenliğe tehdit oluşturan dış bağlantılı kimseler olarak ayırıyor, milletin büyük bir kısmını dışlayarak mimliyor. Sonra da kendilerinden menkul bu sonucu gerçeklerin yerine koyarak hükmünü veriyor: "Ulusal egemenlikten taviz vermeyen vatanseverlerin içimizdeki hainlere karşı mücadelesi!..."
       <br/>
       <br/>
       Şimdi bu peşin fikirliliğin, "Irak’ta nükleer silah var" iddiasını ortaya atarak Irak'a girmekten farklı bir tarafı var mıdır?
       <br/>
       <br/>
       İkinci olarak da, kendisinden farklı düşünenleri 'hıyanet' gibi ağır bir suçla itham edenlerin ispat gibi bir yükümlülüğü yok mudur?
       <br/>
       <br/>
       Bizim "demokratik ve sosyal hukuk devleti" olma vasfını es geçip, sadece "laikliği" esas alan "laikçi cumhuriyetçiler", (bu tabir ulusalcılıktan daha tutarlı geliyor bana) açısından hukuk kendi tezlerini gerçekleştirmenin araçlarından biridir. Onun için iddia ederler ama ispat yükümlülüğü asla hissetmezler. Aksine hukukun üstünlüğünü savunan, hakkı yükselterek haksızlığın önünü almak isteyen hukuk adamaları onlar açısından kuşku uyandırır.
       <br/>
       <br/>
       Bu sebeple, bizim laikçi cumhuriyetçilere göre, savcı Ferhat Sarıkaya'nın hazırladığı iddianameyi bırakıp, eşinin başörtüsünden, doğduğu eve ve oradan da milliyetçi bir kişi olmasına ve hatta oynadığı okey oyununa kadar araştırmaları genişletmek yadırganacak bir durum değildir. İddiaların ispatını istemek gibi çağdaş tavırlarsa çok "light" kaçar.
       <br/>
       <br/>
       "Laik” Türklerin kâbusu
       <br/>
       <br/>
       Ulusalcı-küreselci ayrımının özündeki çarpıklık bakın nelere sebep oluyor:
       <br/>
       <br/>
       Ahmet Arpat'ın 19 Şubat 2006 tarihli Cumhuriyet gazetesindeki yazısının başlığı şöyleydi: "Hocaefendi Artık Rüyalarıma Giriyor!"
       <br/>
       <br/>
       Niye ki, derseniz, sebep şu:
       <br/>
       <br/>
       Türkiye'den Halil isminde bir Türk vatandaşı Stuttgart'a gitmiş. Orada halkı kaynaştırmış. Türk çocuklarının ihtiyacı için bir okul açmaya onları ikna etmiş. Anadolu insanı Halil Hoca'yı inandırıcı bulmuş ve aralarında para toplayarak bir okul açmışlar. Milletvekili Cem Özdemir de bu faaliyetler konusunda yardımcı olmuş.
       <br/>
       <br/>
       Şimdi Ahmet Arpat çileden çıkmasın da ne yapsın!
       <br/>
       <br/>
       Yazıdan anlaşıldığına göre çileden çıkmadan önce "laik" Türk olarak, bu çalışmaları belediyelere ve Alman politikacılara gammazlayanlara tanık olmuş. Onlarla beraber mi imiş, başkalarından mı duymuş, belli değil. Ama Almanların radikal İslamcılarla uğraşıp, Halil Hoca ve arkadaşlarının okul açmasını engellememesi çok ağırına gitmiş. O üzüntüyle yatağına girmiş ve kâbus gibi bir rüya görmüş.
       <br/>
       <br/>
       Düşünebiliyor musunuz!... Bir Türk, Almanya'da Türk çocukları için okul açmaya çalışanları Alman makamlarına ispiyon ediyor!
       <br/>
       <br/>
       Hikmet Çetinkaya da 25 Şubat 2006 tarihli yazısında Halil Hoca'nın İspanya'ya gittiğini yazarak Ahmet Arpat'la omuz omuza veriyor!
       <br/>
       <br/>
       “Hain kim” ihtilafı
       <br/>
       <br/>
       Okulların bulunduğu bazı ülkelerin bürokratları, "Türkiye'den gelip sizinle ilgili dosyalar veriyorlar. Biz sizleri biliyor ve faydalı buluyoruz. O insanlar neden size karşı bu tür işler yapıyor?" sorusunu yer yer soruyordu. Bizler de duyuyorduk. Bir gün gizliden gizliye yapılan bu ispiyonların Cumhuriyet gazetesinde açıkça ve bir maharetmiş gibi itiraf edileceği hiç aklıma gelmezdi.
       <br/>
       <br/>
       Şimdi, Cumhuriyet’in yayınladığı, Bulgaristan ve Türk Cumhuriyetlerindeki okulların da kapatılacağı söyleniyor, haberlerini yeniden hatırladım ve kendi kendime sordum: Arpat'ın bahsettiği "Laik" Türkler o ülkelerde bir ispiyon seferberliği mi başlattı acaba?
       <br/>
       <br/>
       Sonra düşünmeye başladım:
       <br/>
       <br/>
       Uyuşturucu kurbanı olmuş, hapislere düşmüş, anne-babasının eğitimsizliği ve ilgisizliği yüzünden geri zekâlı çocukların gittiği okullara yönlendirilmiş ya da çok rahat üniversiteye gidebilecekken ilgisizlikten meslek liselerine yönlendirilmiş Türk çocuklarının dramı Arpat ve Çetinkaya'nın hiç rüyasına girmiş midir?
       <br/>
       <br/>
       Ve kendisini ulusalcı görüp, kendisi gibi düşünmeyenleri hain sayanlara küçük bir soru: Şimdi burada hain kim? Gurbetteki vatandaşlarımızı hayra yönlendirerek, çocuklarımız için okul açmaya ikna edip, sonra da o okulun açılmasını sağlayan Haliller mi, yoksa bu hayırlı gayretleri ispiyonlayanlar mı?
       <br/>
       <br/>
       FIKRA GiBi...
       <br/>
       Bir zamanlar din görevlisi olarak hizmet vermiş bir hoca sonradan siyasete girmeye karar vermiş ve bir ulusalcı partiden aday olmuş. Seçim çalışmalarını eskiden Mao'cu olarak bilinen bir başka ulusalcı parti ile aynı bürodan yürütüyorlarmış. Tabii bu beraberlik birtakım garipliklerin de yaşanmasına neden oluyormuş.
       <br/>
       <br/>
       Mesela, duadan ya da tespihten kalkıp gelmiş bir insan diğer partinin ağzı anason kokan mensubu ile yan yana gelince tüm huzurunu kaybediyormuş.
       <br/>
       <br/>
       Bir gün seçim çalışmalarına destek olan yakınlarından birisi hocaya sormuş: Hocam bu insanlarla bizim ne işimiz var? Niye bunlarla beraberiz?
       <br/>
       <br/>
       Hoca cevap vermiş: Memleketimiz kritik bir dönemden geçiyor. Bizim bu insanlarla safımız bir. Onun için beraber olmak lazım. Bunda bir mahzur yok.
       <br/>
       <br/>
       Yorum: Edebinden dolayı hocaya ses çıkarmayan partili içinden şöyle demiş: Galiba biz "safız", onlarsa "bir"!
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Yusuf Yıldırım, 16-Mart-2006
> Herkes talip olduğu şeyin peşinde: 
> Elhamdülillah ahirete talibiz ve Rabbin rızasını kazanmak için koşturanlarla beraberiz. Onlar ise dünyayı istiyor. Bildikleri ya da anladıkları hayat bu olduğu için ahiret hayatına inançları olmadığı için mücadeleleri hep burada kazanmak üzerine oluyor. Anladığım kadarı ile bizi de bu gayrete getiren onların oyunları ve bize karşı anlaşılmaz tutumlarıdır. Herhalde onlar olmasa idi meseleyi bu kadar sahiplenen de olmazdı; bu kadar mücadele ortaya koyamazdık. Allah onlardan da hidayetini esirgemesin.

### Mehmet Arslan, 16-Mart-2006
> Bu ilk değil: 
> 1994 yılında Arnavutluk’a okul açmaya gittiğimizde aynı şeyi yaşadım. Okulu hazırladık. Açılış arifesinde, Arnavutluk Milli Eğitim Bakanı Prof. Yuli Veysiyu bana gülen ama aynı zamanda soran bir ses tonuyla şunları söyledi: “Biz iki aydır sizi takip ediyoruz; hiçbirinizden yanlış bir konuşma ya da hareket görmedik. Ama elçiliğiniz ısrarla ‘Bu okulu açtırmayın, bu adamlar tehlikeli. Yarın başınıza bela olurlar’ diyor. Merak etme. Biz karar verdik, bu okul açılacak; ama bu tutumun sebebini merak ediyoruz.” Ben de dedim ki “Siz görüyorsunuz, başka hiçbir şey diyemeyeceğim; çünkü diyeceğim sözler kişilere değil devletime değecek. Takdir sizin.” Anlayacağınız bu ilk değil.

### Sibel Kara, 15-Mart-2006
> Allah ispiyonculardan korusun bizi: 
> Hamdi Yılmazer'in bu yazısını çok beğendim. Bahsettiği ispiyonculardan Allah bizi korusun. Köşesinde “Fıkra Gibi” başlıklı bir bölüm açmış. Bu bölümün her hafta devam etmesini bekliyoruz.

Kaynak: [www.aksiyon.com.tr](http://www.aksiyon.com.tr:80/detay.php?id=23567&yorum_id=8633), [web.archive.org (arşiv bağlantısı)](http://web.archive.org/web/20060527011234/http://www.aksiyon.com.tr:80/detay.php?id=23567&yorum_id=8633)
