# Ertuğrul Özkök’ün ‘makulü’nde olmasa da ‘makulde’ uzlaşmak şart

*Hamdi Yılmazer 2006.06.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070405130226im_/http://aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Ertuğrul Özkök'ün rotasını daha net görebilmek için Mayıs ayında yazdığı yazıların çıktısını aldım. Ara vermeden arka arkaya okudum. Bilmiyorum, Ertuğrul Bey'in böyle bir alışkanlığı var mı?
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Yoksa tavsiye ederim. Mesela, TESEV'in muhafazakârlık anketini yayınladığı günden itibaren yazdıklarını bir okusun. Bakalım ne düşünecek! Cemiyet zekâsını işletip, "Birilerine canın sıkılıyorsa, yaz iki yazı, ordu gelsin işi bitirsin" diyecek mi?
    <br>
     <br>
      Zor bir döneme girdik. Zorluk sadece Cumhurbaşkanlığı seçimiyle sınırlı değil. Kökü derin Türkiye'nin tabii deviniminden ve dip dalgalarının yönünden duyulan rahatsızlıklara kadar gidiyor. Bu sebeple fay hatlarında görülmeye başlanan gerilimi Cumhurbaşkanlığına bağlamak, tespitin, görünen yüzle sınırlı kalınarak yapılması anlamına gelir.
      <br/>
      <br/>
      Böyle bir dönemde herkese daha  fazla sorumluluk düşüyor. Sorumluluk, gerilimin gevşetildiği zaman değil; enerjiye dönüştürecek açılımları bulduğumuz zaman tam olarak yerine getirilmiş olacak. Daha güçlü bir Türkiye ve birbirine kenetlenmiş bir millet için buna ihtiyacımız var.
      <br/>
      <br/>
      Her şeye rağmen ülkede çok güzel gelişmelerin olduğunu ifade etmek kadir bilmenin gereğidir.
      <br/>
      <br/>
      Bununla beraber vazife, engelleri aşarak güzellikleri tamamına erdirebilmeye bağlı. Yükselen tansiyon, artan gerilim, bazen dengeli hareket etme iradesini elden alacak dozaja ulaşabiliyor. Böyle zamanları istismar edip, grup çıkarlarını kollama eğilimine girenler olabiliyor. Bence istismarı bırakıp, dengeleyici roller üstlenerek "makulde buluşmaya" katkı sağlamak vatanseverliktir.
      <br/>
      <br/>
      "Makulde buluşmak" Hürriyet Genel Yayın Yönetmeni Ertuğrul Özkök'ün zikrettiği çerçeveye sığmıyor. Herkesin kendine göre bir makulü olacaksa "makulde buluşmak" nasıl olacak?
      <br/>
      <br/>
      Makul hattının bir ucunda vatandaşlıkta eşitlik varsa diğer ucunda da hukuk karşısında herkesin eşit olması vardır. Ondan sonrası da her vatandaşın kabiliyeti ve gayreti ölçüsünde rekabet hakkının korunmasıdır.
      <br/>
      <br/>
      Bu köşede Ertuğrul Özkök'e yer yer atıflar yapmayı gerekli görüyorum. Çünkü Türkiye'de sorumluluk taşıyanları sıralasak epeyce önlerde yer alır. Başbakandan uzlaşmacı tutumunun devamını istediği gibi bizlerin de Özkök'ten benzer şeyler bekleme hakkımızın olduğuna inanıyorum. Onların da bizden aynı beklentiye girme hakları olduğu gibi…
      <br/>
      <br/>
      Bu sebeple Özkök'ün rotasını daha net görebilmek için Mayıs ayında yazdığı yazıların çıktısını aldım. Ara vermeden arka arkaya okudum. Bilmiyorum, Ertuğrul Bey'in böyle bir alışkanlığı var mı? Yoksa tavsiye ederim. Mesela, TESEV'in muhafazakârlık anketini yayınladığı günden itibaren yazdıklarını bir okusun. Bakalım ne düşünecek!
      <br/>
      <br/>
      Benim gayem Ertuğrul Bey'in ifadesinde yer alan "cemiyeti" anlamaktı. Son zamanlarda Ertuğrul Bey Türkiye'yi "cemiyet" mensupları ve "cemaat" mensupları olarak ayırıyor. Başbakanı cemaat evinden çıkıp cemiyete gelmeye davet ediyor. Davet ince ve kibar bir dilden ziyade stresli ve acıtıcı bir üslupla yapılıyor.
      <br/>
      <br/>
      Hemen bir şeyler söylenecek olsa, Başbakanı geren şeyler gibi Ertuğrul Özkök'ü de geren şeyler var galiba, denilebilir.
      <br/>
      <br/>
      Olabilir.
      <br/>
      <br/>
      Zor bir dönemden geçiyoruz.
      <br/>
      <br/>
      Ama her şeye rağmen Özkök'ün sorumluluğu daha itidalli olmayı gerektiriyor.
      <br/>
      <br/>
      Ertuğrul Bey'in zekâsından kimsenin şüphesi yok. Yetenekleri de müsellem. Böyle bir zekâ "cemiyet ve cemaat" gibi sosyolojik kavramlar üzerinden ifade ettiği farklı maksatların gizli kalmayacağını da bilir. Zaten biliyor da…
      <br/>
      <br/>
      Öyleyse neden yatsıya bile kalmadan sönecek mumlar yakma telaşına düşüyor. Bir cemiyet mensubu olarak tamamen "cemaat" kalıplarına uygun işler yapıyor. Buna gerek var mı?
      <br/>
      <br/>
      Mesela, Muzaffer Tekin'in Danıştay üyelerini katleden kişiyle irtibatının çıktığı gün Hürriyet, Tekin'in Kıbrıs gazisi olduğunu yazıp, o günlerdeki resimlerini yayınlıyor. Hürriyet'te Tekin'in disiplinsizlik nedeniyle ordudan ihraç edildiği bilgisi yok mu? Gaziler yanlış yapmaktan korunmuş kutsal kişiler midir? Hürriyet böyle yapmakla cemaat evine sığınmış olmadı mı?
      <br/>
      <br/>
      Özkök bununla da kalmıyor. Çatır çatır habercilik yapanları "orduyla arasında psikolojik sorunlar bulunan kitleler" olarak damgalayarak kendisini inkara kadar gidiyor. Andıçlanan gazetecilere "kapılarımız size ardına kadar açık" dediği iddia edilen Doğan Medyanın Ertuğrul Özkök'ü, şimdi tam tersini yaparak gazetecilik yapanları andıçlıyor. Hem de ordunun attığı bir kişiyle ilgili haberleri orduya karşı olmak gibi göstererek!...
      <br/>
      <br/>
      Demek ki, cemiyet zekâsı bunu gerektiriyor. Birilerine canın sıkılıyorsa, yaz iki yazı, ordu gelsin işi bitirsin.
      <br/>
      <br/>
      Özkök'ün yerinde olsaydım yazdıklarımı okuyup, tekrardan düşünmeyi denerdim. Mesela "Başörtülü Beyaz Türkler" yazısından başörtülülerin ve onların yakınlarının ne anlayacağını düşünürdüm.
      <br/>
      <br/>
      Evet "makulde buluşmak" lazımdır. Ama bunu söyleyenler, insanları "herkesin makulü kendine" dedirtecek bir tavır sergiliyorlarsa orada durup düşünmek lazım. Hele bir de "makul" benim bulunduğum yerdedir. Kendini bende eritmedikçe 'makul'e ulaşamazsın havasında ise o zaman yapacak daha çok şey var demektir. Problemleri diyalogla çözmek isteyenlerin bu tavırları görerek yeni bir diyalog yolu bulma zarureti kendisini göstermiş demektir.
      <br/>
      <br/>
      <br/>
      <br/>
      ŞAŞIRDIM KALDIM
      <br/>
      <br/>
      <br/>
      <br/>
      Müslüman Hıristiyan diyaloğunu Türkiye'nin sinsice Hıristiyanlaştırılması olarak görenler var. Bunlardan bazıları bu iddiada bulunmayı ileri görüşlülüğün çok önemli bir göstergesi olarak da takdim ediyor.
      <br/>
      <br/>
      Böyle düşünen ve düşüncesini ısrarla yaymaya çalışanlardan birisi hakkında bir bilgiye ulaştım. Şaşırdım kaldım.
      <br/>
      <br/>
      Bilgiyi veren arkadaş dedi ki bizimkiler size kızıyor ama kendileri de bir taftan Hıristiyanlarla görüşüyor. Hatta geçenlerde bir patrikhane mensubu onlardan birinin şeker hastası olduğunu öğrenmiş. İyi gelir diye zeytin yaprağı göndermiş. Muhtereme söyleyin bu yaprakları kaynatıp suyunu içsin, demiş.
      <br/>
      <br/>
      Ne denir?
      <br/>
      <br/>
      Bu ne perhiz bu ne zeytin suyu!...
      <br/>
      <br/>
      En azından Hıristiyanlarla görüşme korkusunu attıklarına sevindim. Hastalığına gelince Allah şifa versin.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24465), [web.archive.org (arşiv bağlantısı)](http://web.archive.org/web/20070405130226/http://aksiyon.com.tr:80/detay.php?id=24465)
