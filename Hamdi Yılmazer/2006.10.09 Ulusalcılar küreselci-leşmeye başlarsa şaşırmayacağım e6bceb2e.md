# Ulusalcılar küreselci-leşmeye başlarsa şaşırmayacağım

*Hamdi Yılmazer 2006.10.09*

<div>
 <p>
  <font>
   Anti Amerikacı olduğunu avaz avaz ilan eden ulusalcı arkadaşlar yeni bir döneme girdiler. Artık birilerini Amerikanın adamı olarak yaftalayıp, işin ucunu daha da ileriye götürerek pirim toplama dönemi sona eriyor. Hatta Soros'un finanse ettiği vakıfların içerde yürüttüğü yıkıcı ve bölücü faaliyetleri dile dolamayı yavaş yavaş azaltmaya da başlayacaklardır. Onun yerine yine "irtica" heyulasına can simidi gibi sarılıp iktidara ve mütedeyyin insanlarımıza hücumu artıracaklardır.
   <br/>
   <br/>
   İlginç bir haftayı geride bıraktık.
   <br>
    <br>
     Önce beklentiler yükseltildi. Halkın dikkati Necdet Sezer ve Org. Büyükanıt'ın yapacağı konuşmalara çekildi. Eski tabirle öyle bir iktiran vardı ki dikkat kesilmemek mümkün değildi.
     <br>
      <br>
       1 Ekim'de Cumhurbaşkanı konuşacak, 2 Ekim'de Genelkurmay Başkanı konuşacak ve bu konuşmadan 7 saat sonra Başbakan Amerika'da W.Bush'la görüşecekti.
       <br>
        <br>
         Daha önce kuvvet komutanlarının yaptığı konuşmalar da tahminleri yönlendirme bakımından fazlasıyla tesir icra edecek mahiyette gerçekleşmişti.
         <br/>
         <br/>
         Bu arada ilginç bir ayrıntı ortaya çıktı.
         <br/>
         <br/>
         Başbakan ABD'ye uçmadan önce Genelkurmay Başkanıyla görüşerek ortamı germenin ekonomi açısından iyi olmayacağını söylemiş ve yumuşatma istemişti.
         <br/>
         <br/>
         İşte bu istek konuyu daha bir kritik hale getirdi.
         <br/>
         <br/>
         Orgeneral Büyükanıt'a şahin rolü biçenlerin keyfine diyecek yoktu. Çünkü onlara göre böyle bir istek tam da aranan fırsatı veriyordu.
         <br/>
         <br/>
         Yani ki, Büyükanıt yapacağı sert konuşmayla Başbakanı kaale almadığını göstermekle kalmayacak, Tayyip Erdoğan'ı Türkiye'yi temsil edemez hale getirecekti!..
         <br/>
         <br/>
         Medyada çok ünlenen tabirle tam manasıyla düğmeye basılmış olacaktı.
         <br/>
         <br/>
         Biraz düşündüm.
         <br/>
         <br/>
         Fikirlerine sonsuz saygı duyduğum bazı kıymetli okurlarımın beğenmediği o kalın gözlüklerimi şöyle bir yokladım.
         <br/>
         <br/>
         Allah, Allah… dedim.
         <br/>
         <br/>
         Milli değerlerden, vatandan, ulusal egemenlikten vs başka bir şey bilmediğini iddia eden bu arkadaşlar nasıl oluyor da milli iradenin seçtiği ve devleti temsilen giden, Türkiye Cumhuriyeti Başbakanını bir başka devlet başkanı ile yapacağı görüşmeye sırtına hançer saplayarak göndermekten haz duyabiliyor?..
         <br/>
         <br/>
         Devlet ve milletin haysiyetini iki paralık edecek şeylere nasıl da razı olabiliyorlar?..
         <br/>
         <br/>
         Devlet umuru görmüş, dolayısıyla da devlet adamı ciddiyetine sahip olması gereken Org. Yaşar Büyükanıt'tan böyle bir davranışı nasıl bekleyebiliyorlardı?..
         <br/>
         <br/>
         Şaşırmamak elde değildi.
         <br/>
         <br/>
         Sonuçta günler birbirini takip etti ve beklenen konuşma yapıldı.
         <br/>
         <br/>
         Muhtevadan umduğunu bulamayanlar başladı yorumlarla eğip, bükmeye:
         <br/>
         <br/>
         Büyükanıt ne demek istedi?
         <br/>
         <br/>
         Aslında kimleri kastetti?
         <br/>
         <br/>
         Yok, belgelerle her şeyi ortaya koydu…
         <br/>
         <br/>
         Benim dinlediğim ve metnini okuduğum kadarıyla konuşmada sadece sorular sorularak, "Evet, bunlar var" denilmiş oluyordu.
         <br/>
         <br/>
         Belgeler neredeydi? Kimlere gösterildi? Doğrusu bilemiyorum.
         <br/>
         <br/>
         Biraz da bu konuyu düşündüm ister istemez ve aklıma bir örnek geldi.
         <br/>
         <br/>
         Hatırlayabildiğim kadarıyla konu yine irtica idi ve Ceviz Kabuğu'nda E.Org. Kemal Yavuz bir takım iddialarda bulunuyordu.
         <br/>
         <br/>
         Tabii, Cevizoğlu ne de olsa gazeteci. "Efendim, bu söylediğiniz şeyin belgesi var mı?" diye bir anda soruverdi. Gazetecilik refleksi işte…
         <br/>
         <br/>
         Bu refleksi ihtiyatla karşılayan Kemal Yavuz kısa bir süre durdu, düşündü ve şu tarihi cümleyi söyledi: "Efendim şahsımı temin ederek söylüyorum."
         <br/>
         <br/>
         Galiba, vatan için serden geçtiğini iddia eden bu tür arkadaşlar da, Genelkurmay tarafından bir şey söylenmişse eğer, o konuda bir de belge aramayı abes görüyorlar.
         <br/>
         <br/>
         Bu da "çağcıllığın" ve "bilimin önderliğine" inanmışlığın kendine özgü bir boyutu olsa gerek. İrtica ithamı altındakiler bu ayrıntıları nereden bilsin!..
         <br/>
         <br/>
         Doğrusu, Genelkurmay Başkanı ve diğer devlet büyüklerinin her sözünün belge değerinde olmasını gönlüm çok ister. İster istemesine ama bilimsellik de şüphe ister…
         <br/>
         <br/>
         ***
         <br/>
         <br/>
         Haftanın sonu başbakanın konuşmasıyla noktalandı: İrticaın tarifi yapılmalı, irticai faaliyetler varsa somut olarak ortaya konulmalı ve bu konular kamuoyu önünde değil, MGK gibi olması gereken yerlerde konuşulmalı ya da başbakanla ikili görüşmelerde dile getirilmelidir. Çözüm mercii hükümettir ve somut şeyler olursa hükümet gerekeni yapar.
         <br/>
         <br/>
         Evet bir hafta aşağı yukarı böyle bitmiş olsa da olaylar bitmiyor.
         <br/>
         <br/>
         Şimdi tevil ve tefsir dönemi başladı. Güdümlü yazarlar çeşitli yorumlarla "işin aslı bu" deme yarışına girdiler.
         <br/>
         <br/>
         Yorumları şöyle kendimce sıralayıp tasnif ettim. Biraz da psikolojik açıdan bakmaya çalışarak küçük bir çalışma yaptım. Ulaştığım sonuç şu:
         <br/>
         <br/>
         Bu filimde herkes kendisini başrol oyuncusu zannediyor. Hatta yapımcılığı ve yönetmenliği de fahri olarak üstleniyor.
         <br/>
         <br/>
         Öyle yazılar çıktı ki, eğer bir parça inandırma ihtimali bulunsa Paşanın konuşmasını ben hazırladım diyen bile çıkacak.
         <br/>
         <br/>
         Sanki Genelkurmay başkanı bunların hazırladığı planların icracısı ya da "Her şeyi söylemek benim konumuma yakışmaz. Ben diplomatik konuşayım siz maksadı halka iyice açıklayın, hedefler gösterin" dediği can dostları.
         <br/>
         <br/>
         Ne yaparsın? Yalan dünya işte…
         <br/>
         <br/>
         Herkes bir şeyle oyalanıyor.
         <br/>
         <br/>
         ***
         <br/>
         <br/>
         G tipi yazarları kendi psikolojileri ile baş başa bırakıp genel görüntüye bakarsak şöyle bir öngörüde bulunmak mümkün:
         <br/>
         <br/>
         Anti Amerikacı olduğunu avaz avaz ilan eden ulusalcı arkadaşlar yeni bir döneme girdiler. Artık birilerini Amerikanın adamı olarak yaftalayıp, işin ucunu daha da ileriye götürerek pirim toplama dönemi sona eriyor.
         <br/>
         <br/>
         Hatta Soros'un finanse ettiği vakıfların içerde yürüttüğü yıkıcı ve bölücü faaliyetleri dile dolamayı yavaş yavaş azaltmaya da başlayacaklardır. Onun yerine yine "irtica" heyulasına can simidi gibi sarılıp iktidara ve mütedeyyin insanlarımıza hücumu artıracaklardır.
         <br/>
         <br/>
         AB'ye karşı olmaları da yerini "AB'ye girelim ama onurlu bir giriş yapalım" söylemine iyice terk etmeye başlayacak.
         <br/>
         <br/>
         Çünkü, "Amerikan emperyalizmine karşı" olma iddiasıyla ulusalcıların içinde yer alan milliyetçi ve mukaddesatçıların dışındakilerin ne ABD ile ne de AB ile bir problemi var. Hareketin omurgasını da bunlar oluşturuyor.
         <br/>
         <br/>
         Onlara göre zaten Türkiye Cumhuriyetinin yönü batıya çevrilidir. Onların problemi Türkiye'nin AB'ye girişini AKP'ye kaptırma korkusundan ibaret bir iktidar mücadelesi.
         <br/>
         <br/>
         Dolayısıyla artık olay ulusalcı-küreselci bağlamından sıyrılıp, gerçek hüviyetine kavuşacak gibi görünüyor. Yani küresel ilişkiler AKP iktidarına bırakılamayacak kadar ciddidir.
         <br/>
         <br/>
         Bu ciddi görev tam ifa edilerek Türkiye'nin küresel temsili sağlanmalıdır. Bu büyük ve stratejik vizyon, çenesindeki sakalı, tarikat dokusu ve daha başka dini temelleri üzerinden siyasete girerek kendilerini Atatürkçü göstermeye çalışanlarla birlikte yerine getirilemeyecek kadar seçkin bir misyondur.
         <br/>
         <br/>
         İşte bundan dolayı, bilumum milliyetçi, mukaddesatçı ve diğer dini dokusu baskın gruplar usta bir manevrayla geldikleri yerin üzerine boca edilerek, hedefe varma işlemi başlatılabilir.
         <br/>
         <br/>
         "Taş yerinde ağırdır" derler ya... İşte bütün mesele bundan ibaret.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 169 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr/yazdir.php?id=25539), [web.archive.org (arşiv bağlantısı)](http://web.archive.org/web/20061010191016/http://www.aksiyon.com.tr/yazdir.php?id=25539)
