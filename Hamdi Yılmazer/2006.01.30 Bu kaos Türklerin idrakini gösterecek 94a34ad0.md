# Bu kaos Türklerin idrakini gösterecek

*Hamdi Yılmazer 2006.01.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070807043013im_/http://www.aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Gizlenen gayr-i Müslimlerden kimi bıktığı için kimi de Ortadoğu'ya inen kuvveti gördüğünden kimliklerini açıklamaya başladı. Bazı Türkler bu durumu hızla Hıristiyanlaştırıldığımıza yorarak bağırıyor. Bazı Türklerse düşman haline gelmiş anasırı, millet-i sadıka yapan ruhun peşinde…
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Etrâki bîidrak (anlayışsız Türkler) Osmanlı Devleti'nin son döneminde kullanılan meşhur bir istihfaf cümlesiydi. Türkleri aşağılamak maksadıyla telaffuz edilen bu söz, gayr-i Müslimler tarafından kullanılırdı. Müslüman olup da Türk olmayan Osmanlı vatandaşları aynı medeniyet içinde mütalaa edildiğinden "anlayışsızlık" babında ayrıca zikirlerine gerek görülmezdi.
    <br>
     <br>
      O günleri, elimizdeki bilgilerin aydınlattığı kadarıyla yorumlamaktan başka çare yok. Neyse ki, yeni gelişmeler görüntünün biraz daha netleşmesine yardım edeceğe benziyor. Mesela, bazı Ermeni vatandaşlarımızın yazdığı kitaplar ve internet siteleri üzerinden yaptığı yayınlarla gündeme getirilen "Gizli Ermeniler" meselesi gibi. Halbuki 1800'lerin başında aynı Ermeniler "millet-i sâdıka" namıyla anılırdı.
      <br/>
      <br/>
      Eskiden gizlilik denilince sadece Sabataycılar hatırlanırdı. Şimdi Ermeniler de eklendi. Yeni ihtimalleri göz önünde bulundurarak "Gizli Gayr-i Müslimler" demenin daha uygun olabileceğini düşünürken, hayalim çocukluk günlerime götürdü beni…
      <br/>
      <br/>
      İlköğretim yıllarım Ermeni vatandaşlarımızın yaşadığı bir mahallede geçmişti. Arkadaşlarımız arasında tabii olarak Ermeni çocuklar da vardı. Haçik'le yediğimiz içtiğimiz ayrı gitmezdi mesela. Marta teyze evinde gömlek yakası diker, Türk kızlarından çıraklara iş öğretirdi. Anadolu'dan göç etmiş aileler Marta teyzeden dikiş öğrenen kızlarını bir "Singer" makineyle ödüllendirerek, fason işlerle geçimlerini rahatlatmaya çalışırdı. Hayat insanca gelişen ilişkilerin sıcaklığında akar giderdi. Elinden düşmeyen sazıyla mahallenin neşesini tamamlayan Avdis'i unutmak mümkün değil. Açık yürekli bu insanın çocuklarına verdiği isimler yadırganınca, "Fransa'ya gitmek istiyorum da, daha kolay kabul etsinler diye orada bulunan iki nehrin adını verdim" derdi.
      <br/>
      <br/>
      Avrupa'ya kapağı atabilmek için İşçi Bulma Kurumunun kapısında bekleyen binlerce vatandaşın hayali gibi gelirdi Avdis'in sözleri bize. Fransa'nın Ermeni meselesine ve Güneydoğuya ilgisini fark edecek yaşta değildik o zamanlar.
      <br/>
      <br/>
      Beşinci sınıfın sonlarına doğru şaşırtıcı bir bilgiye ulaştım. Yıllardır aynı sıraları paylaştığım Yusuf aslında Ermeni'ymiş. Birden soğuduğumu hissettim. Duygularım karmakarışık olmuştu. Haçik'e duyduğum yakınlığı Yusuf'a karşı hissedemiyordum artık. Daha sonra Müslüman isimleriyle anılan pek çok tüccar gördüm. Yazıhanelerinde ayetler ve İslam sanatlarının şaheserlerinden seçilmiş tablolar asılıydı. Ermeni, Yahudi, Rum ya da Süryani tüccarların bu davranışı ticaretin bir cilvesinden ibaret görülüyordu.
      <br/>
      <br/>
      ***
      <br/>
      <br/>
      Şimdi elimdeki bilgilere bakıyorum ve hayatın tabii akışında kurulan sıcak ilişkilerle ona farklı açılardan müdahale edenlerin "kurgusundan" doğan kabalığı ayırt etmeye çalışıyorum. En azından gizlice çocuklarını dedelerimize emanet eden komşuların güveni ile Müslümanları ahırlara doldurup yakanların vahşetini karıştırmamak için uğraşıyorum. Önümde Kemal Yamak Paşa'nın anıları var. Gözüm şu cümleye takılıyor: "Psikolojik harekât bir destek harekâtıdır. Eğer desteklenecek bir harekât yoksa daha ileri gitmek bazı kozları yok eder."
      <br/>
      <br/>
      Desteklenecek harekât yoksa ne yapmak lazım?
      <br/>
      <br/>
      Yamak Paşa'nın teklifi şöyle: "Faaliyet sürdürülecek, ulaşılan seviye korunup geliştirilecek ve emre hazır tutulacak."
      <br/>
      <br/>
      "Anlayışsız Türkler" sözüne tekrar dönüyorum. O günlerde İngilizler batıdan, Ruslar da doğudan üzerimize geliyor. Fransa ve İtalya güneyden topraklarımıza dalmış. Balkanlardan inen eski tebaa ile Yeşilköy'de anlaşma yapmışız. Aynı medeniyetin farklı milliyetlerden oluşan parçaları elde ettikleri maddi üstünlükle bizim medeniyetimizi tasfiye etmek ve topraklarımızı paylaşmak için harekâtı çoktan başlatmış. Bu harekâtı desteklemek üzere psikolojik boyutlar da tamamıyla devrede.
      <br/>
      <br/>
      Milliyetçilik propagandası içimizdeki farklı etnik yapıların ayrılık isteğini tetikliyor. Rumlar İngilizlerin yedeğinde Batıdan ilerlerken, Ermeniler de Rusların yedeğinde doğuda olmadık mezalime imza atıyor. Mazlumlarsa Türk'üyle, Kürt'üyle bütün Müslümanlar…
      <br/>
      <br/>
      Yani "anlayışsızlar"…
      <br/>
      <br/>
      Başkalarının inisiyatifinde ortaya çıkan gelişmeleri takip edebilmek için kah sağa kah sola dönmekten kurtulup da yol almayı beceremeyenler…
      <br/>
      <br/>
      Allah'tan Rusya'nın yaşadığı ihtilalle, İngilizlerin de başka sebeplerle ileri harekâtı durma noktasına gelmiş. Arkalarındaki kuvvet çekilince bize "idraksiz" diyenler Müslüman görünerek kendilerini gizlemiş. Biz de fırsatı iyi değerlendirip, bağımsızlığımızı yeniden perçinlemişiz. Kurtuluş Savaşı ile de onların durmaya yüz tutmuş olan ileri harekâtlarının baskısını kırmışız. Ama nedense 30 Ağustos'la gelen zaferin, bizim ileri harekâtımızı tetiklemesi sağlanamamış. Düşmanlarımızın tersyüz olmuş durumlarına rağmen psikolojik harekât hamlelerinin vehmi altında ezilmeye devam etmişiz! Şeyh Said isyanını da, Menemen olayını da İngiliz piyonlarına bağlayarak açıklamaktan kendimizi alamamışız…
      <br/>
      <br/>
      "Yedi düvel" karşısında kazanılan zaferin, milleti daha büyük hedefler doğrultusunda coşturmak için neden kullanılamadığı araştırmaya değer bir konu olarak duruyor. Hem de Kurtuluş Savaşı’ndan kısa bir süre sonra her taşın altında aradığımız İngilizlerin ve onlara ilaveten Fransız ve Rusların başı, Hitler ve Mussolini ile belaya girmiş olmasına rağmen!..
      <br/>
      <br/>
      İşin acı tarafı, gayr-i Müslimlerin ağzından düşürmediği "Etrak-ı bîidrak" sözü kendi elitlerimiz tarafından kendi milletimize reva görülmeye başlanmıştır artık. "Nerede hata yapıyoruz?" sorusu ise asla sorulmamaktadır. Aksine millet, yenilikleri algılamaktan aciz görülmekte ve mürteci, mandacı, gerici, bölücü kavramları üzerinden kendisine kesilen faturaları ödemek zorunda bırakılmaktadır.(*) Bu yaklaşımın, ülkemizin aleyhinde sürdürülen psikolojik harekâta yaptığı katkı da araştırılmamış konulardan biridir.
      <br/>
      <br/>
      ***
      <br/>
      <br/>
      Birinci Körfez Savaşı'nın ardından yeni bir dönem yaşanıyor. ABD hem Doğu Bloku'ndan boşalan alanlarda hem de Ortadoğu coğrafyasında yeniden yapılandırma faaliyetlerini başlattı. Brzezinski'nin dediği gibi "gerekirse aynı anda iki veya daha fazla cephede birden savaşarak gücünü gösterme" tarzını siyaset olarak benimsedi. Uygulamasını da Irak ve Afganistan'a girerek yaptı. Tabii ki, psikolojik harekât da bütün unsurlarıyla çalışmaya başladı. Tezkere, çuval ve kırmızı çizgiler gibi olaylarla, gelişmelerin etkisini biz de ülke olarak derinlemesine hissettik.
      <br/>
      <br/>
      Aslında 90'lı yılların sonuna doğru ABD'deki düşünce kuruluşlarında Türkiye'ye dair 'düşük yoğunluklu savaş senaryoları'nın tartışıldığı medyada yer almıştı. Aynı yıllarda Türkiye'de ise bölücü terörün belinin kırıldığı açıklanarak, irtica tehdidi üzerinde yoğunlaşılıyordu.
      <br/>
      <br/>
      Terör örgütünün beli kırıldığı açıklandıktan sonra örgütün etkilediği insanları kazanmaya yönelik tatmin edici çalışmalar yapılmış mıydı?
      <br/>
      <br/>
      Bu soruya rahatlıkla "evet" demek mümkün değil.
      <br/>
      <br/>
      Diğer taraftan 28 Şubat kararlarıyla irticaa yönelik bir dizi tedbir alınıp uygulamaya da konuldu.
      <br/>
      <br/>
      Peki problem bitti mi?
      <br/>
      <br/>
      Maalesef!
      <br/>
      <br/>
      Terörün üstesinden gelindiğini söyleyenler şimdi Filistin vakasının benzeriyle karşı karşıya bırakılmak istendiğimizi açıklıyor. Yani daha dün Kıbrıs'ta aynı devlet, aynı vatan ve aynı mukaddesat için omuz omuza çarpıştığımız kardeşlerimizi kanlı örgüt bize karşı ayaklandıracak!
      <br/>
      <br/>
      Beli kırılan, elebaşı yakalanan örgüt bunu nasıl başardı?
      <br/>
      <br/>
      (!..)
      <br/>
      <br/>
      İlginç olan taraf, şimdi dikkatler örgüte değil, halka çekilerek Türk-Kürt kavgası kızıştırılıyor. "Halk yapar mı ki", diyorsanız, Yamak Paşa’nın naklettiği psikolojik harekâtla ilgili şu cümleye bir göz atalım: "Onlara ne yapmaları gerektiğini söylemek gerekmez. Nasır'ın dediği gibi, halk yığınlarını gerekli davranışlara itecek psikolojik şartları oluşturmak yeter."
      <br/>
      <br/>
      Bu arada gizlenen gayr-i Müslimlerden kimi bıktığı için, kimi de Ortadoğu'ya inen kuvveti gördüğünden kimliklerini açıklamaya başladı. Bazıları da gerçekten Müslüman oldu.
      <br/>
      <br/>
      Bazı Türkler bu durumu hızla Hıristiyanlaştırıldığımıza yorarak bağırıyor.
      <br/>
      <br/>
      Bazı Türklerse düşman haline gelmiş anasırı, millet-i sadıka yapan ruhun peşinde… Ortadoğu'yu yeniden "Binbir Gece Masallarının Ülkesi" yapabilmek için harıl harıl çalışıyor.
      <br/>
      <br/>
      Misyonerlerin emperyal amaçlarla yaptığı faaliyetlerin etkisini, objektif olarak araştırmak da galiba gene AKSİYON'a düşüyor.
      <br/>
      <br/>
      (*) Kemal Yamak Paşa'nın babasının 1940 yılında oğlunu askerî okula gönderirken verdiği nasihat milletin vicdanından yükselen sesin tercümanı olarak anılmalıdır. (Gölgede Kalan İzler, Kemal Yamak, Doğan Kitap, s.34)
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23277), [web.archive.org (arşiv bağlantısı)](http://web.archive.org/web/20070807043013/http://www.aksiyon.com.tr:80/detay.php?id=23277)
