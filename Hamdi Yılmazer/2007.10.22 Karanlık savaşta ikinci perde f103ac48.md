# Karanlık savaşta ikinci perde

*Hamdi Yılmazer 2007.10.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071229070552im_/http://www.aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Derin zannedilsin diye suyu bulandırmak kabilinden, inandırabilmek için Genelkurmay’ın nüfuzunu kullanmak isteyenler maksadına ulaşamıyor. Neticede mum yatsı olmadan sönüveriyor. Karanlık ruhlar kendi karanlıkları içinde görünmez hale geliveriyorlar… Galiba onların bu durumunu bildiği için Genelkurmay da bu tür durumlarda açıklama yapma gereği duymuyor.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Genelkurmay’a son derece yakın olduğu söylenen bir kaynağın Serdar Akinan’a verdiği bilgileri geçen hafta nakletmiş, kısacık bir metinde “TC kimliği” ifadesinin 5 defa, “aynı etnik köken” ifadesinin 2 defa ve karanlık savaşın düşman tarafını ifade etmek için kullanılan “kolektif” kelimesinin de üç defa geçtiğine dikkatleri çekmiştik.
    <br>
     <br>
      Sonra bu bilgilerin Sayın Genelkurmay Başkanı’nın sözleri ve uygulamalarıyla bağdaşmasının mümkün olamayacağını bu hafta açıklamak üzere yazıyı bitirmiştik.
      <br/>
      <br/>
      Bu durumda zihinlere şöyle bir sorunun takılacağını tahmin ediyorum:
      <br/>
      <br/>
      Türkiye’de Genelkurmay üzerinden bir konu, Genelkurmay’ın iradesi dışında gündeme getirilip tartışma mevzuu yapılabilir mi? Kolayca “evet” denilmesi mümkün olmayan böyle bir soruyu sorma mecburiyeti doğuran hadiseler meydana gelirse, genellikle dış güçler açıklamasıyla konu sınır dışı edilir.
      <br/>
      <br/>
      Yani bu tür tartışmalar genellikle TSK’yı yıpratmak isteyen dış güçlerin içerdeki uzantılarına hamledilir ve behemehâl ihanet kapsamında değerlendirilir.
      <br/>
      <br/>
      Son zamanlarda bu durumun istisnaları ortaya çıkmaya başladı.
      <br/>
      <br/>
      Kendisini sistemin asıl çocuğu gören bazı zevat Genelkurmay’ı itham altında bırakacak kadar ileri sözler edebiliyor.
      <br/>
      <br/>
      Mesela bunlardan biri -ki ben hâlâ o soruya hayret ederim- 12 Nisan günü yapılan basın toplantısında Cumhurbaşkanı seçimine yönelik olarak, istediği nokta vuruşu alamayan Emin Çölaşan’ın Genelkurmay başkanına “Başbakan, Hilmi Özkök Paşa’ya ‘hocam’ diye hitap ederdi. Siz böyle bir hitabına maruz kaldınız mı?” sorusunu pat diye, yöneltebilmesidir.
      <br/>
      <br/>
      Tabii ki orada bulunan ve televizyonlardan toplantıyı canlı olarak seyreden herkes bu sorunun ne manaya geldiğini çok iyi anlamıştı.
      <br/>
      <br/>
      İkinci ve daha şiddetli olanı ise bröve hadisesidir. Malum Org. Yaşar Büyükanıt Kara Kuvvetleri Komutanı, Org. Hilmi Özkök de Genelkurmay Başkanı idi. Türkiye’de birden kızılca kıyamet koptu ve bir kısım medyanın bir kısım yazarları TSK’nın en üst düzey komutanlarının Atatürkçülüğünden şüphe edercesine yazıp-çizdiler. Konu, hatırlanacağı gibi Kara Kuvvetleri Komutanlığı için hazırlattırılan yeni brövede Atatürk resminin yer almamasıydı.
      <br/>
      <br/>
      Atatürkçülüğünden şüphe edilemeyecek bir TSK vardı, bu bir kısım yazar-çizer takımı onu da tartışma konusu yaptı. Sonunda yeni bröveden vazgeçilerek gürültüyü bitirme yolu tercih edildi. Halbuki KKK hariç, Genelkurmay Başkanlığı ve diğer kuvvetlerin brövesinde Atatürk yer almıyor. Neyse ki, ruhlarındaki huysuzluğu dışa vurmak için Atatürkçülüğü resim-heykel kültüne çevirmekten çekinmeyen bu kesimin aklına diğer kuvvetler gelmedi.
      <br/>
      <br/>
      Şimdi de karanlık savaş konusunda aynı tiyatro oynanıyor.
      <br/>
      <br/>
      Kim bunlar ve bu işi nasıl başarıyorlar?
      <br/>
      <br/>
      Serdar Akinan’ın ifadesinde yer alan şekliyle söyleyecek olursak “Genelkurmay’a son derece yakın bir kaynak” gibi muğlak ifadelerin içinde saklanan,  yakınlık izlenimi verip, medyanın haber arzusundan yararlanarak iş yapan bazı karanlık odaklar…
      <br/>
      <br/>
      Erman Toroğlu’nun “Kodu mu oturtan Genelkurmay Başkanı” tabiri bu odakların hissiyatına tam tercüman olmuştu. Ne var ki, Org. Büyükanıt onların hayal dünyalarındaki resme uygun davranmadı. Ve ilk tepki yukarıda anlatıldığı şekliyle Çölaşan’dan geldi: “Siz de hocam hitabına maruz kaldınız mı?”
      <br/>
      <br/>
      Cumhurbaşkanı seçimi ve milletvekili seçimleri süresince değişik şekillerde ortaya çıkan tepkiler nihayet karanlık savaşta karar kıldı.
      <br/>
      <br/>
      Medyanın haber bulma arzusuna bir de gündelik davranıp, süreçleri iyi takip etmeme zaafı eklenince karanlığın savaşçılarına gün doğuyor ve başlıyorlar ortalıkta cirit atmaya.
      <br/>
      <br/>
      Şimdi gelelim Akinan’ın naklettiği “T.C. kimliği”, “etnik kök” ve “kollektif” kelimeleri üzerine kurulmuş karanlık savaş açıklamasının, Org. Yaşar Büyükanıt’ın sözleri ve davranışlarıyla bağdaşması mümkün olmayan taraflarına:
      <br/>
      <br/>
      Org. Büyükanıt Genelkurmay başkanı olduktan sonra ilk açıklamasını 30 Ağustos Zafer Bayramı vesilesiyle yapmış ve orada şöyle demişti:
      <br/>
      <br/>
      “Bu tehditler karşısında, hiçbir etnik temele dayanmayan ve Anayasamızda açıkça belirtilen, soydaşlık değil yurttaşlık esasına dayanan ve Ulu Önderimiz Atatürk’ün, ‘Türkiye Cumhuriyeti’ni kuran Türk halkına Türk ulusu denir.’ veciz ifadesinde yerini bulan Atatürk milliyetçiliği ve laiklik, bilim ve aklın parlak ışığı ile bütün bu karanlık güçleri boğarak bizi aydınlık bir geleceğe ulaştıracaktır.”
      <br/>
      <br/>
      Şimdi Genelkurmay Başkanı’nın bu açıklamasını okuduktan sonra T.C. kimliği taşıyan kişilerin yani “yurttaşlarımızın” devletten ihale almasını, ‘etnik köken’leri dikkatlere sunularak karanlık savaşın tarafı olmakla suçlayan “Genelkurmaya son derece yakın kaynak” doğru söylemiş olabilir mi?
      <br/>
      <br/>
      İkinci olarak da, ihale aldığı söylenenlerle aynı etnik kökenden olanları Org. Büyükanıt, kendi cebinden masraflarını karşılamak suretiyle getirtip, GATA’da tedavi ettirerek, gönüllerini kazanmak istememiş miydi? Devletin şefkat elini göstererek yöre halkının teröre destek vermesini önlemeye çalışmamış mıydı? Ve yöre halkı tarafından bu konu kamuoyuna duyurulunca “Vay be! Org. Büyükanıt Diyarbakır’da görevliyken neler yapmış” diyerek alkışlanmamış mıydı?
      <br/>
      <br/>
      Medya organlarımızda günlerce yazılmış bu örnekler arşivimizde dururken, “aynı etnik kökenden olan” ve “T.C. kimliği” taşıyan insanların devletten ihale alması gerekçe gösterilerek, hükümet karanlık savaşta karşı taraf olarak ilan edilebilirse, bu konunun inandırıcılığı olur mu?
      <br/>
      <br/>
      Yetmiyormuş gibi bir de 27 Nisan e-bildirisinin borsada meydana getirdiği olumsuz etkiyi Mehmet Şimşek Bey’e kesip, ‘Eeee, şimdi ordu bu adamın önemli bir makama getirilmesine seyirci mi kalacak?’ türünden kara haber taşıyıcılığı yapmak ne fayda sağlar?
      <br/>
      <br/>
      Zaten seçim öncesi, hayal dünyalarında bambaşka neticeler kurgulayanların kendi “kolektiflerine” moral vermek maksadıyla ürettiği bu türden sanal şeylerin akıbeti, seçim sonucunda hüsran olarak ortaya çıktı.
      <br/>
      <br/>
      Ne var ki, “sonucun değil, sürecin önemli olduğunu” söyleyenler, Cumhurbaşkanı seçimine kadar geçen süre ve sonrasında derin bir sükût ve atfı-cürüm faslı yaşadıktan sonra yeniden “karanlık savaşa” döndüler.
      <br/>
      <br/>
      Nasıl mı?
      <br/>
      <br/>
      Suçlamalara cevap teşkil edeceğini umdukları bazı açıklamalar ve planda yapılan bazı değişikliklerle…
      <br/>
      <br/>
      AKP’nin yüzde kırk yedi oy aldığı ve Mehmet Şimşek’in de bakan olduğu bir ortamda eski davul çalınmaz ya, değil mi?
      <br/>
      <br/>
      Bize ayrılan sayfalara sığamadık maalesef. Dolayısıyla karanlık savaşın seçim sonrası kazandığı keyfiyet haftaya kaldı.
      <br/>
      <br/>
      Şimdilik karanlık savaş yazarlarının bir cümlesini nakledelim:
      <br/>
      <br/>
      “Evet, bugün (12.10.2007) bayramın ilk günü. Sizleri bu ‘karanlık’ pardon iç karartıcı konularla fazla sıkmadan... Bayram için en iyi dileklerimi sunuyorum efendim.”
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28688), [web.archive.org (arşiv bağlantısı)](http://web.archive.org/web/20071229070552/http://www.aksiyon.com.tr:80/detay.php?id=28688)
