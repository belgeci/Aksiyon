# Şerif Mardin olayı ve muhteşem bir manzara

*Hamdi Yılmazer 2007.10.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071216055413im_/http://www.aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bir tarafta Şerif Mardin’i zorlayan kafalar, diğer tarafta secdeye kapanmış dua dua yalvaran kafalar… Bir mübarek ramazan ayında iç içe yaşanan âlemlerden sadece iki suret takdim etmek istedim…
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Önce Şerif Mardin olayı:
    <br>
     <br>
      Mardinlerin gelin kızı Ayşe Arman çok konuşulan bir röportaja imza attı. Ailenin uluslararası üne sahip ismi Şerif Mardin’le konuşarak gündemi mahalle baskısına ve Malezya mukayesesine çevirdi.
      <br/>
      <br/>
      Ne dedi ki, Mardin, gündemi bu derece etkiledi?
      <br/>
      <br/>
      Aslına bakılırsa sadece bir muhtemel durumu dile getirmekle yetindi. Onu söylemek için Şerif Mardin olmak gerekmiyordu.
      <br/>
      <br/>
      İşte meselenin püf noktası da burası zaten.
      <br/>
      <br/>
      Her ne kadar gelin kız Ayşe Arman’ın maksadıyla, ailenin bilge kişisi Şerif Bey’in maksadı uyuşmasa da, ormanda yangın çıkarmak isteyenlerin beklediği kıvılcım çakılmış oldu.
      <br/>
      <br/>
      Buna bir açıdan “gazeteci kendisine düşen görevi başarıyla tamamladı” da denilebilir.
      <br/>
      <br/>
      Şerif Bey, TÜBA’nın anlaması da anlatması da zor vetosuyla karşılaşarak, Türkiye’nin, gerçeği sadece ideolojik boyuttan ibaret gören yüzünü tanımamış olsaydı, muhtemelen ‘Ben ne dedim ki bunca kıyamet kopardılar?’ diye kara kara düşünecekti.
      <br/>
      <br/>
      Artık o Türkiye gerçeğinin bilimsel gerçekle hiç uyuşmadığını iyi biliyor ve hesaplarını ona göre yapıyor.
      <br/>
      <br/>
      Türkiye’de yaşanan sosyal gerçekliğin, bir sosyolog olarak tespitini yaptıktan sonra bilimsel gerçeği fazla incitmemeye gayret ederek, ideolojik odaklara küçük bir rüşvet vermekten kurtulamıyor.
      <br/>
      <br/>
      Artık buna aile baskısı mı denir, aşiret baskısı ya da merkez baskısı mı denir bilemiyorum.
      <br/>
      <br/>
      Sadece aklıma takılan şu soruyla uğraşıyorum:
      <br/>
      <br/>
      Bilim adamından yapılan bu temkinli jest, ideolojide fani olmuşları tatmine yetecek mi? Başkasına asla tahammül edemeyen bir zihniyet, hocanın jestini -tabir caizse- bir istiğfar olarak kabul edip, affetmek için yeterli görür mü?
      <br/>
      <br/>
      Şahsen benim şüphelerim var.
      <br/>
      <br/>
      Başlamışken arkasını getirelim. Durulan yerin, bilimsel sonuçlardan çok daha önemli olduğunu iyice anlasın. Bunun için açıklamalarının devamını sağlamak için elden gelen her şeyi yapalım, anlayışıyla hareket edeceklerini biliyorum.
      <br/>
      <br/>
      Yani Ayşe kıza yahut ona yakın kimselere daha çok iş düşecek.
      <br/>
      <br/>
      Bilmek için zamana ihtiyaç duyduğum bir konu var.
      <br/>
      <br/>
      Mardin Hoca sonuçta bilime ve onun neticelerine mi, yoksa ideolojiye ve onun kampına mı “evet” diyecek?
      <br/>
      <br/>
      Yakın geçmişte sivrilen bazı akademisyen görüşlerini biraz kurcaladım ve Mardin Hoca’nın ilmi kişiliği ile yan yana getirdim.
      <br/>
      <br/>
      Mesela Malatya Rektörü Fatih Hilmioğlu’nun seçimlerden önce sarf ettiği “Yüzde doksan beşle de gelseler gerekeni yaparız” manasındaki sözünü aldım.
      <br/>
      <br/>
      Ardından son günlerde yaptığı açıklamayla dikkat çeken Amasya Üniversitesi Rektörünün açıklamalarının yanına koydum. Amasya Rektörü Zafer Eren diyor ki:
      <br/>
      <br/>
      “Ben üniversiteyim. Rehberim bilimdir. Ben bilimin sesiyim. Ben bu toplum için cumhuriyet için konuşmak, fikrimi açıklamak zorundayım.”
      <br/>
      <br/>
      Ne kadar güzel değil mi?
      <br/>
      <br/>
      İnsan bu cümleleri okuyunca aklına Şems’den yalan haber getiren adama Mevlana’nın cübbesini hediye edişi geliyor. “Efendim bu adam yalan söylüyor” diyenlere, Mevlana şöyle demiş: “Ben zaten yalanına cübbemi verdim. Doğru söylese canımı da verirdim.”
      <br/>
      <br/>
      Üniversitelerimizin bilimin sesi olduğunu ve ideolojik davrananların bilimi boğmak istediği zamanlarda, başta rektörler olmak üzere bilim adamlarımızın çıkıp, “Bunu yapamazsınız!” dediğini hayal edebiliyor musunuz?
      <br/>
      <br/>
      Benim hafızamda, kriz dönemlerinde cübbelerini giyip, Anıtkabir’e yürüyüşlerinden başka bir hatıra bulunmuyor.
      <br/>
      <br/>
      Zaten Sayın Eren de bu güzel cümleleri şöyle bağlamış: “Türk toplumu aldatılıyor. Yapılmak istenen değişikliklerle cemaat kültürünün önü açılıyor.”
      <br/>
      <br/>
      Sonra da şöyle devam etmiş: “Kanımızla canımızla emperyalizme karşı savaşarak kurduğumuz cumhuriyeti ve temel ilkelerini değiştirmek o kadar kolay değil. Sonuna kadar mücadele eder, bunun için gerekeni yaparız.”
      <br/>
      <br/>
      İşte bilimin sesi bu!...
      <br/>
      <br/>
      Halkın yüzde kırk yedisinin oyunu alarak iktidara gelmiş bir partinin, AB giriş süreci ve Türkiye’deki gelişmeleri kapsayacak şekilde bir Anayasa yapma girişimini değerlendirme tarzı bu!
      <br/>
      <br/>
      Ne bilimsel bir eleştiri ne de olumlu bir teklif var ortada.
      <br/>
      <br/>
      Sadece tehdit var. Hem de halkın seçtiklerini işgalci düşmanların yerine koyarcasına bir benzetme yaparak!
      <br/>
      <br/>
      İşte Sezer’li dönemin rektörleri biliminin sesi olmaktan bunu anlıyor.
      <br/>
      <br/>
      Sizce Şerif Mardin bu tabloda kendisine rahat edebileceği bir yer bulabilir mi?
      <br/>
      <br/>
      Ben zannetmiyorum.
      <br/>
      <br/>
      İşte o yüzden zamana ihtiyaç var.
      <br/>
      <br/>
      Her şeyin doğrusu zamanla ortaya çıkacak.
      <br/>
      <br/>
      MUHTEŞEM BİR MANZARA
      <br/>
      <br/>
      Bir süredir yazılara ara vermiştim. Bencillik mi bu bilemiyorum. Ama biraz da kendime bir şeyler anlatmak şart olmuştu. Sürat Turizm’in umre organizasyonlarından birisine iştirak edip, mukaddes diyarlara doğru yöneldim.
      <br/>
      <br/>
      Her şeyin daha güzeli olabileceğini kabul ettikten sonra şunu söylemeliyim ki, organizasyon gerçekten güzeldi. En güzel tarafı da umreyi adeta asrısaadetin içine yerleştirmek istiyormuşçasına yaptırma gayretini görmekti.
      <br/>
      <br/>
      Gezdirilen mekânlar ve orada yaşanmış olayların yerinde anlatılması fevkalade bir etki yapıyordu. Hurma bahçesinde kahvaltı yaparken, bir an, sanki ağacın tepesinde Selman-ı Farisi var ve sohbetin tesiriyle ağaçtan aşağıya atlayacakmış gibi bir hisse kapıldım. Kendi kendime şöyle söyledim:
      <br/>
      <br/>
      Bu tur, gönüllü bir grupla ve 15 gün olarak organize edilse Efendimizin hayatının ve İslam’ın saadet asrının önemli bir kısmı, mekânların ve atmosferin yardımıyla rahatlıkla anlatılıp, işlenebilir.
      <br/>
      <br/>
      İşte bu düşüncelerle bir akşam vakti Mescid-i Haram’ın üst katındaki metâfa çıkmıştım. Merhum Mehmet Akif’in resmettiği ‘Sudanlı’nın bir benzeri karşımda duruyordu sanki. Eksik olan sadece “Nedir o? Yoksa nurun mu ya Resulallah” diyerek ruhunu teslim etme sahnesiydi.
      <br/>
      <br/>
      Bir de karşımda duran sakalı kınalı şahsın Afganlı oluşundan kaynaklanan küçük bir fark vardı.
      <br/>
      <br/>
      Hacerü’l Esvedin karşısına geçmiş ve ellerini açarak duaya öyle bir kilitlenmişti ki…
      <br/>
      <br/>
      Ne dediğini bilemiyordum. “Allah’ım ne istiyorsa kabul et” demekten de kendimi alamıyordum. Her şavtın başlangıcında yanında durup isti’lamda bulunuyor ve ona yakın durmaya çalışarak adeta istimdat ediyordum. Kaçıncı şavttaydı hatırlamıyorum. Onun biraz gerisinde bir Hanımefendi gözüme ilişti.
      <br/>
      <br/>
      Hicabından adeta görünmez hale gelmişti. Kaddi bir yay gibi bükülmüştü. O da Hacerü’l Esved’e kilitlenmiş, yaşın yaşın ağlıyor ve gönlünden geçenleri şerh ediyordu. Ne bir ses ne de bir hıçkırık vardı. Ama Anadolu’da kullanılan bir tabirle “oğunduğunu” hissediyordum.
      <br/>
      <br/>
      Düşündüm, bir de İzmir’de, kapı aralığından böyle bir manzara seyretme imkânı bulmuştum. Gecenin bir yarısında kulağıma bir uğultu gelmiş ve o tarafa yönelmiştim. Bir de ne göreyim, içi güveç gibi kaynayan bir ulu insan adeta secdeye yığılmıştı. Dua cümleleri hıçkırık girdaplarına kapılıyor, nefesi boğazına tıkanıyordu. Ne kadar sürdü bilemiyorum. Onun Rabbiyle arasında cereyan eden bu ilişkinin seyrine güç yetiremedim ve oradan ayrıldım.
      <br/>
      <br/>
      Tarihî ve tabiî pek çok güzellik gördüm. Mabetleri gezdim. Ama hiç birisi kalbini ve kafasını mâsivâdan arındırıp, rabbine dua dua yalvaran insan manzarası kadar etkili gelmedi bana.
      <br/>
      <br/>
      Hz. Peygamberi anlatırken söylenen “Secde ettiği zaman onda Allah tecelli ederdi” cümlesi geldi aklıma. Düşüncesine bile güç yetiremedim bu cümlenin…
      <br/>
      <br/>
      Ve seyri bu kadar etkili oluyorsa yaşanması nasıldır acaba, demekten kendimi alamadım.
      <br/>
      <br/>
      Sonra, veren “O” olduktan sonra ümitlenmek için çok sebep var, dedim ve sustum…
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28570), [web.archive.org (arşiv bağlantısı)](http://web.archive.org/web/20071216055413/http://www.aksiyon.com.tr:80/detay.php?id=28570)
