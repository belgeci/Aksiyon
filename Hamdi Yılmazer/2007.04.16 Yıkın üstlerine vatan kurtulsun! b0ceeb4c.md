# Yıkın üstlerine vatan kurtulsun!

*Hamdi Yılmazer 2007.04.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070503071918im_/http://www.aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bence 12 Nisan tarihî bir gün oldu. Faturayı bir kesime yollayarak vatan kurtaracak cephenin saldırganlığını ve çatışma arzusunu meşrulaştırmak için sorulan soruların hepsi havada kaldı. Ve nedense, TSK’nın yıpratılmasından rahatsız oluyormuş gibi yaparak soru soran gazeteci, Şemdinli’yi, saunayı, Atabeyleri sayarken malum bröve krizini, Genelkurmay Başkanı makamında bulunduğu yıllarda Org. Hilmi Özkök’e yapılanları saymadı. Sanki onlar başka bir ülkenin ordusunu yıpratıyordu.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    ‘Perinçek ile beraberliğimizi eleştirenler daha evvel de kavga ettiğimiz için eleştiriyordu’ diyor, Mehmet Gül Bey.
    <br>
     <br>
      Yani eleştirenlerde bir tuhaflık var, Mehmet Bey’e göre.
      <br/>
      <br/>
      Milli Gazete ve Yeniçağ yazarı Hasan Ünal, bu beraberliğin ne kadar önemli olduğunu anlatıp Mehmet Gül’ün sözüne destek veriyor.
      <br/>
      <br/>
      Yaşım müsait değil ama okuyup değerlendirebildiğim kadarıyla kavga dönemlerini düşününce şöyle bir kanaate vardım:
      <br/>
      <br/>
      Eğer Hasan Ünal 1980 öncesi çatışma dönemlerinde köşe yazarı olsaydı ya Perinçek tarafında ya da Mehmet Gül tarafında durarak, gençlerimizi birbirine kırdıran bu kavganın vatan için ne kadar önemli olduğunu yazardı.
      <br/>
      <br/>
      Birlik beraberlik çok güzeldir. Birmiş berabermiş gibi yapmak için ise aynı şeyi söylemek mümkün değil.
      <br/>
      <br/>
      Birlik fikir ister, proje ister…
      <br/>
      <br/>
      O projenin kavgalı kesimlerin hepsi için büyük faydalar temin edeceği hususunda görüşmeler yapıp ikna etmeyi ister.
      <br/>
      <br/>
      Söz konusu vatan ise, o ikna edici görüşmelerin halka açık olması da gereklidir. Yani medyada enine boyuna tartışılmalıdır ki halka mal olsun.
      <br/>
      <br/>
      Eğer yirmi birinci yüzyılın başında kavgalı tarafları birleştiren bir fikir ve proje ortaya atılmışsa bunun komşu ülkeleri rahatlatıcı, husumeti giderici boyutları da olmalı ki, “kömür” birliğinden AB’ye gidiş gibi geleceğe uzanan bir umut sürecini beraberinde getirebilsin.
      <br/>
      <br/>
      Böylece “Türk Birliği”, “Bağımsız ve lider ülke”, “Avrasya Birliği” vb sözler miting meydanlarında atılan yaldızlı sloganlardan öteye geçebilsin.
      <br/>
      <br/>
      Sayın Mehmet Gül ve Perinçek’i bir araya getiren böyle bir fikir ve proje var mıdır?
      <br/>
      <br/>
      Varsa kim tarafından ortaya atılmıştır?
      <br/>
      <br/>
      Benim bildiğim kadarıyla, Dugin’in ana kara esasına dayanarak geliştirdiği, Moskova’yı merkeze alıp, Fransa’dan Çin’e kadar uzanan, kuzey yayı niteliğinde bir Büyük Avrasya Projesi var.
      <br/>
      <br/>
      Perinçek de sonradan oğlu vasıtasıyla bu proje ile ilişkilendi.
      <br/>
      <br/>
      Mehmet Gül ve Perinçek isimlerini bir araya getiren bir nazariyenin varlığını bilmiyorum.
      <br/>
      <br/>
      Ortada ulusalcılık denilen sol eksene oturmuş, biraz da milliyetçiliğin ırka bakan tarafından ilave edilerek seyreltilmiş bir ucube ortada duruyor.
      <br/>
      <br/>
      Her ne kadar millî tarafı güçlü kesimler arasında bulunan badem bıyıklı bir arkadaşımız, “Bu oluşumu Attila İlhan’la beraber biz başlattık, birileri falanlara yaklaşırken biz de filanlarla anlaştık” gibi beylik cümlelerle konuyu sahiplense de ulusalcılığın sağlam fikirlere istinat eden bir tarafı yok.
      <br/>
      <br/>
      Hem düşünmek gerek.
      <br/>
      <br/>
      28 Şubat günlerinde milliyetçiliğin, irticaın yanı başında bir iç tehdit olarak anılacakken ulusal sol eksene bağlanıp tehdit olmaktan çıkarılması ne mânâya geliyor?
      <br/>
      <br/>
      İşte bu tür mühendislik faaliyetlerini gördükçe diyorum ki, ulusalcılık, iç siyasete bakan, kısa vadeli bir kolaj çalışmasından ibaret.
      <br/>
      <br/>
      Dolayısıyla amaca ulaşılırsa dizaynırlar tarafından bitirilecek ve yeni projeler devreye girecek.
      <br/>
      <br/>
      Beklentilere cevap veremezse, başka projelere yerini terk edecek.
      <br/>
      <br/>
      İşte o yüzden Gül’e sormak istiyorum. Kavgaları nasıl aştınız? İlk adımı kim attı? Hangi ortamlarda buluşup, neleri tartıştınız?
      <br/>
      <br/>
      Hangi noktalarda uzlaştınız? Daha başka kimlerle uzlaşabileceğinizi düşünüyorsunuz?
      <br/>
      <br/>
      Mesela “düşman” tanımınız Perinçek ile uyuşuyor mu?
      <br/>
      <br/>
      Birliğe beraberliğe kimse kötü demez. Perinçek’le de daha başkalarıyla da keşke bir noktada uzlaşıncaya kadar konuşup tartışma imkânı olsa.
      <br/>
      <br/>
      Ama maalesef!
      <br/>
      <br/>
      Perinçeklerin bağlı bulunduğu gelenek uzlaşmayı değil çatışmayı esas alıyor.
      <br/>
      <br/>
      Çatışma noktalarına bakınca hiç de öyle dışardan hedefler görünmüyor. İsviçre şovları, dikkatle seyredenleri iknaya yetecek malzemeler vermiyor. Çünkü sonuç getirici değil, puan getirici işlere müşteri oluyor.
      <br/>
      <br/>
      Kala kala elde yine aynı şey kalıyor.
      <br/>
      <br/>
      Cumhurbaşkanlığı seçimi ve genel seçimlere endekslenmiş, adil olmayan bir mücadele…
      <br/>
      <br/>
      Dahası Meclis aritmetiğinin ekseriyetinin milliyetçi muhafazakâr insanlardan oluşmasını sağlayan, toplumdaki değişimin yönünden doğan rahatsızlık…
      <br/>
      <br/>
      Dolayısıyla toplum tabii mecrasında, tarihî değerlerine ve kültürüne uygun şeyleri seçerek gelişimini devam ettiriyor.
      <br/>
      <br/>
      Bu durumdan rahatsız olan tasarımcılar da alternatiflerini hazırlayarak önlem almaya çalışıyor.
      <br/>
      <br/>
      Ve henüz iki şıkkı belirginleşmiş bir projeyi hep birlikte izliyoruz:
      <br/>
      <br/>
      Birincisi, geçmişte sağ-sol ayrımını kavga konusu yapanların, şimdi sağda ve solda yerini alarak kavga etmiş insanlardan bir “ulusal cephe” oluşturması. ABD ve AB’nin Türkiye’yi bölmek üzere iş birliği yaptığı iddia edilen içerdeki “bedhahların” arkasına toplumun tabii gelişim dinamiklerini yerleştirerek hedef kitleyi belirlemesi.
      <br/>
      <br/>
      Bu düzeneği ne zaman görsem hayalim hep aynı tabloyu resmeder, sol böğrüme ince bir şey saplanmış gibi olur ve kulaklarımda hain bir kahkaha çınlar durur…
      <br/>
      <br/>
      Malum, Malkoçoğlu derler müthiş bir akıncı vardır. Attığını vurur, tuttuğunu koparır. Yerinde tek başına orduları devirir. İşte bu müthiş Türkün düşmanı bir keresinde nişanlısını kaçırır ve bir direğe bağlar. Ön tarafına insan heykeli şeklinde otları yığar ve tam kızcağızın kalbine denk gelecek yere bir gül yerleştirir. Amansız bir takiple düşmanı yakalayan Malkoçoğlu Cüneyt, düşmanın düzeneğiyle karşılaşır. Teklif şudur. Otların üzerine yerleştirilmiş gülü vur ve nişanlını al. Kızcağız otların arkasında kıvranmakta ama ağzı bağlı olduğu için sesini duyuramamaktadır. Müthiş akıncı hemen davranır ve sadağından bir ok çeker. Attığı gibi gülün tam ortasından vurur.
      <br/>
      <br/>
      Ve işte tam o anda vadiyi dolduran pis bir kahkaha duyulur. Eli, kolu ve vücudu bir orduya yeten akıncının nasıl oluyorsa kafası çalışmamaktadır. Kahkahayı duyunca bunun bir tuzak olabileceğini düşünür ve vurduğu hedefe doğru koşar. Bir de ne görsün! Nişanlısını kendi elleriyle kalbinden vurmuştur.
      <br/>
      <br/>
      Final: Düşman keyfinden kahkahalar atmakta Malkoçoğlu ise yeni intikam yeminleri yapmaktadır. Tabii ki intikam hırsıyla hareket edişinden yararlanan düşman bu sefer de Malkoçoğlu’na anasını kalbinden vurdurmazsa…
      <br/>
      <br/>
      İkincisi ise, “dahili bedhahların” arkasına yerleştirilen toplumun tabii dinamikleri, sürekli zan altında bırakılarak ağzı bağlanmaya çalışılır.
      <br/>
      <br/>
      Yerli yersiz, delilli delilsiz her şey onlara atfedilir.
      <br/>
      <br/>
      12 Nisan günü Sayın Genelkurmay Başkanının basın toplantısında da bir durum açıkça ortaya çıktı. Türk askeri hukuka bağlı hareket ediyor. Devletinin gücüne inanıyor. Ama birileri bazı noktaları sürekli kaşıyarak askeri toplumla karşı karşıya getirmek istiyor. Gazetecilerin sorularında bu açıkça ortaya çıktı. Şemdinli’den başlayarak her şeyi, toplumun tabii dinamiklerini işler hale getiren harekete kesmek isteyenler istediği cevabı alamadı.
      <br/>
      <br/>
      Ama nedense, TSK’nın yıpratılmasından rahatsız oluyormuş gibi yaparak soru soran gazeteci, Şemdinli’yi, saunayı, Atabeyleri sayarken malum bröve krizini, Genelkurmay Başkanı makamında bulunduğu yıllarda Org. Hilmi Özkök’e yapılanları saymadı. Sanki onlar başka bir ülkenin ordusunu yıpratıyordu.
      <br/>
      <br/>
      Bence 12 Nisan tarihî günlerden birisi oldu. Kurgulanan cephenin saldırganlığını ve çatışma arzusunu meşrulaştırmak için sorulan soruların hepsi havada kaldı.
      <br/>
      <br/>
      Ve bir şey net olarak ortaya çıktı. Her olayı aynı adrese havale ederek TSK’yı Türkiye’nin başarılı olmuş ve uluslararası başarılara ulaşmış bir sivil toplum hareketine hasım yapıp elini oğuşturmak ve “vadiyi kahkahayla doldurmak” isteyen “akıllılar” var.
      <br/>
      <br/>
      Ama hesabı bozan bir şey var. O sivil toplum hareketi devletine güveniyor. Ordusunu peygamber ocağı görüyor. Kendisine saldıran, iftira atan ve karalayan kesimler dişlerini gıcırdatsa da misliyle mukabelede bulunmayı doğru bulmuyor. Bu devletin ve hükümetin işidir. Vatandaşları arasında adaleti sağlayacak bir devletimiz ve hukuk sistemimiz var. Saldırıları tespit edip, yakalayacak askerimiz ve polisimiz var. Eğer biz, kendi işimizi sanki devlet yokmuş gibi kendimiz görmeye kalkarsak anarşi olur, diyor. Rabbine tevekkül edip, yoluna devam ediyor.
      <br/>
      <br/>
      Bakalım bu arada “Malkoçoğlları” bu sefer ne yapacak!...
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27205), [web.archive.org (arşiv bağlantısı)](http://web.archive.org/web/20070503071918/http://www.aksiyon.com.tr:80/detay.php?id=27205)
