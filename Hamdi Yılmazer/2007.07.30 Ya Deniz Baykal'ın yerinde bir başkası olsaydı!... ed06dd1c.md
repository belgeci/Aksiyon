# Ya Deniz Baykal’ın yerinde bir başkası olsaydı!...

*Hamdi Yılmazer 2007.07.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071104164252im_/http://www.aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Şöyle bir empati yapıp, Şeyh Edebali’nin nasihatleriyle siyasete yeniden başlangıç yapan Baykal ile son altı ayda seyrettiğimiz Baykal portresi arasındaki inanılmaz farkı anlamaya çalışalım. CHP’nin geleceğini marjinal gruplardan arındırarak halkla bütünleştirmekte gören Baykal’ın öngörüleri mi değişti yoksa ideolojilerini dogmalaştıran marjinaller, baskı grupları oluşturarak Baykal’ı öngördüğü istikametin tersine gitmek zorunda mı bıraktı? Ne dersiniz?
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    ‘Anadolu insanının ilmi yoksa da irfanı vardır.’
    <br>
     <br>
      Yüz yıl önce söylenmiş bu söz, halkımızın karmaşık hadiselerin içinden doğruları seçebilme yeteneğini ifade ediyor.
      <br/>
      <br/>
      Aradan geçen bir asırda çok şeyler değişti.
      <br/>
      <br/>
      Bazı şehirlerimiz fevkalade sanayileşti. Birçok ilde üniversite açıldı. Köyden çıkıp, ekmek aramak için Avrupa’ya giden gurbetçilerimiz, dünyaya açılan tüccar ve sanayicilerimiz Ankara’nın dışında kalan kocaman bir dünyadan haberler taşıdı köylerine…
      <br/>
      <br/>
      Toplumdaki değişimi, iletişim araçlarındaki baş döndüren gelişmeleri dikkate almadan, üretim araçlarındaki değişiklikle açıklamaya çalışmak mümkün değil artık…
      <br/>
      <br/>
      Yani, Anadolu insanın irfanına bilgi de eklendi.
      <br/>
      <br/>
      Ve işte bu irfan sahibi bilge halk ‘mühendislik faaliyetlerinin’ tamamını gördükten sonra 22 Temmuz günü sözünü veciz bir şekilde söyledi:
      <br/>
      <br/>
      ‘Hükümetlerin meşruiyet kaynağı olarak ben varım.’
      <br/>
      <br/>
      “İki çuval kömürü alınca bütün şikâyetlerini unutup AKP’ye oy verdiler.” diyerek milleti hafife alanlar anlamasa da kamu vicdanı, toplum mühendislerinin öngörülerinin çok ilerisinde seyrediyor.
      <br/>
      <br/>
      AKP Milli Görüş geleneğini aşıp, Soğuk Savaş döneminin sağ-sol anlayışını da geçerek çok iddialı bir bayrak açtı: Toplumsal Merkez!
      <br/>
      <br/>
      Sağda ikinci kuşak tarafından gerçekleştirilen bu atağın benzerini solda denemek Soğuk Savaş döneminin tecrübeli siyasetçilerine nasip oldu.
      <br/>
      <br/>
      Merhum Bülent Ecevit ‘İnançlara saygılı laiklik’ anlayışını geliştirerek solun halkla arasındaki mesafeyi kapatmak istedi. Siyaseti bırakıp köşesine çekilen Deniz Baykal da ısrarlı çağrılarla yeniden CHP’nin başına döndüğü zaman Şeyh Edebali’nin Osman Bey’e nasihatlerini dile getiriyor, partiyi marjinal gruplardan arındıracağını söylüyordu.
      <br/>
      <br/>
      Ne var ki sol tabana dünyanın değişen yüzünü anlatabilmek o kadar da kolay değilmiş.
      <br/>
      <br/>
      ***
      <br/>
      <br/>
      Şöyle bir empati yapıp, Şeyh Edebali’nin nasihatleriyle siyasete yeniden başlangıç yapan Baykal ile son altı ayda seyrettiğimiz Baykal portresi arasındaki inanılmaz farkı anlamaya çalışalım.
      <br/>
      <br/>
      CHP’nin geleceğini marjinal gruplardan arındırarak halkla bütünleştirmekte gören Baykal’ın öngörüleri mi değişti yoksa ideolojilerini dogmalaştıran marjinaller, baskı grupları oluşturarak Baykal’ı öngördüğü istikametin tersine gitmek zorunda mı bıraktı?
      <br/>
      <br/>
      Önce emsallerine tercümanlık etsin diye Hulki Cevizoğlu’nun 2006 Ağustosu’nda yazdığı şu cümleyi hatırlayalım: “Ama ne yazık ki, kendilerinden büyük atılımlar beklenen birçok siyasi partinin pasif ve etkisizliğini de tarihe kaydetmek zorunlu. (Onlar şimdi, ‘armut piş, sandıkta ağzıma düş’ diye bekliyor. Tekrar belirtelim, nafile bekleyiş!...)”
      <br/>
      <br/>
      Cevizoğlu, Ağustos 2006 itibariyle CHP’nin tavrını pasif buluyor ve sandığa gömüleceğini tahmin ediyordu. Öngörülerine olan güveni, bağımsız milletvekili adayı olarak seçimlere girecek kadar cesaretlendirdi Cevizoğlu’nu. Ama bu sefer kısmet değilmiş.
      <br/>
      <br/>
      Bu arada CHP tavrını değiştirerek şahinleşmeye başladı. Tuncay Özkan’ın kanalını açma çağrılarını takip eden daha bir düzine seremoniyle Nur Serter’li, Türkan Saylan’lı ve de Şener Eruygur’lu oluşumları şemsiyesi altına alıp, Cumhurbaşkanlığı seçimlerine doğru sertliğini arttırarak yol aldı.
      <br/>
      <br/>
      Hatta mecliste sen varsan, devlet kurumlarında da ben varım anlamına gelecek çıkışlar yaptı ve sonuçlarını da aldı.
      <br/>
      <br/>
      Ama sıra sandığa gelince, marjineller hariç, bu tutumun millet tarafından hiç de tasvip edilmediği ortaya çıktı.
      <br/>
      <br/>
      Şimdi geriye dönelim ve 2006 Ağustos’una kadar devam eden toleranslı ve yıkıcı olmayan Baykal’ın bir de ‘dine saygılı laiklik’ ya da Şeyh Edebali’nin nasihatleri çizgisinde CHP’yi halkla kucaklaştıracak politikalar ürettiğini düşünelim.
      <br/>
      <br/>
      Marjinal kesimler engellemeyi bırakıp Baykal’a destek olsaydı…
      <br/>
      <br/>
      Laiklik kavga konusu olmaktan çıkarılabilseydi…
      <br/>
      <br/>
      Bir de Soğuk Savaş döneminin solundan kurtulup, Avrupa’daki örneklerinde olduğu gibi bir sosyal demokrasi söylemi geliştirilerek parti programına yansıtılabilseydi…
      <br/>
      <br/>
      Seçimde alınan sonuç ne olurdu?
      <br/>
      <br/>
      Bundan daha kötü olur muydu?
      <br/>
      <br/>
      Bence olmazdı.
      <br/>
      <br/>
      ***
      <br/>
      <br/>
      “Baykal hakkında nasıl bu kadar hüsnü zanda bulunuyorsun? Siyasi tansiyon yükselince pekâlâ eski hizipçiliğine dönmüş olabilir!” diyenler ya da içinden böyle geçirenler olacaktır.
      <br/>
      <br/>
      Ben seçim sonuçlarını görünce Baykal’ın çekilmesi için kampanya başlatanlara bakmakla yetiniyorum. Sonra da soruyorum: Baykal’ın yapmadığı ne kaldı ki bunlar Baykal çekilsin diye ısrar ediyorlar?
      <br/>
      <br/>
      Bir de CHP’nin Erzurum mitinginde açılan ve Baykal’a hakaret ihtiva eden pankartlara bakıyorum.
      <br/>
      <br/>
      Hüsnü zan için yeterli ipucu görebiliyorum.
      <br/>
      <br/>
      ***
      <br/>
      <br/>
      Dip dalgasından bahsedenler, Cumhuriyet mitinglerindeki havaya kapılarak halkın gümbür gümbür arkalarından geleceğini haykıranlar, hele İzmir Gündoğdu Meydanı’nı sembol haline getirenler yanıldı.
      <br/>
      <br/>
      Yanılanlar Baykal’ın çekilmesini istiyor şimdi.
      <br/>
      <br/>
      Ve işte yine o meşhur sorunun yeri geldi:
      <br/>
      <br/>
      Niye ki?
      <br/>
      <br/>
      Her şeye rağmen Baykal’a yaptıramadıkları bir şey mi var?
      <br/>
      <br/>
      CHP’yi halkla barıştırmak isteyen Baykal yerinde duruyor mu yoksa?
      <br/>
      <br/>
      Ne dersiniz?
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28029), [web.archive.org (arşiv bağlantısı)](http://web.archive.org/web/20071104164252/http://www.aksiyon.com.tr:80/detay.php?id=28029)
