# İrtica çeşitlemeleri

*Hamdi Yılmazer Bilinmeyen-tarih*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061025175756im_/http://www.aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Son zamanlarda irtica haberleri boy gösteriyor. Ahmet Ünlü Hoca’nın Malta’da denize girerken çekilen görüntüleri, din dersinde hurafe iddiaları almış başını gidiyor. Haberlerin veriliş şekli ve muhtevasına bakınca ortada “cehalet” denilemeyecek kadar çok ciddi bir gayretin söz konusu olduğu görülüyor. Sahi, bu tür haberleri yayımlamaktaki ısrarın arkasında ne var acaba?
  </font>
  <!--- Baslik, Spot, Resim kutusu ---------->
  <p>
   <font class="content">
    Son zamanlarda yayımlanan irtica haberlerine bakınca insan ne diyeceğini şaşırıyor. Bir tarafta cehalet diz boyu; ama diğer taraftan da “cehalet” denilip geçilemeyecek derecede bu tür haberleri yayımlama ısrarı var.
    <br>
     <br>
      Mesela, Ahmet Ünlü Hoca’nın Malta ve İsviçre tatili ile ilgili haberleri seyrediyorum. Hoca, “Biz kadınların olduğu yerde denize giremiyoruz. Erkekler şortla girdiği için onların olduğu yerde de denize giremiyoruz.” diyor.
      <br/>
      <br/>
      Araya giren ses, “Hocayı dinleyen müritler denizden mahrum olurken, o Malta’da en lüks otellerde tatil yapıp, denizde yüzüyor” diyor ve yüzerken çekilmiş görüntüler ekrana yansıyor.
      <br/>
      <br/>
      Bir kare de fotoğraf düşüyor ekrana…
      <br/>
      <br/>
      Ahmet Ünlü eşi ve çocuğu ile birlikte kalabalığın içinde yer alıyor resimde. Kalabalığın içinde sırtı açık bir kadın görülüyor. Açık kısım kırmızı bir çember içine alınarak dikkatlere arz ediliyor.
      <br/>
      <br/>
      İşin acayip tarafı, bu haberi daha birkaç ay önce olmadık görüntüleri yayınlanan Ali Kırca sunuyor.
      <br/>
      <br/>
      Ve haberde Ünlü’nün sırtı açık bir kadınla aynı teknede nasıl bulunabileceği sorgulanıyor!..
      <br/>
      <br/>
      Bütün bunlara Ahmet Ünlü ne diyor?
      <br/>
      <br/>
      Evet, yaptıklarım takva açısından yanlıştı…
      <br/>
      <br/>
      İlk anda “sadece o kadar mı?” denilebilir. Ama dikkat edilirse o konumdaki birisi için bu açıklama aslında her şeyi söylüyor.
      <br/>
      <br/>
      Ahmet Ünlü ailesiyle gitmiş neyse ki... Birisi çıksa Yunan adalarında tatil yapan başkalarının da görüntüleri var dese akla kimler gelir? Acaba bu görüntüler sadece “takvaya uymamakla” sınırlı kalır mı?
      <br/>
      <br/>
      Ya bir de bu görüntüler Yunanlılar tarafından çekilmişse…
      <br/>
      <br/>
      Düşünün o zaman olabilecekleri… Ya da olmakta olanları!..
      <br/>
      <br/>
      DİN DERSİNDE HURAFE
      <br/>
      <br/>
      Yayınlar üzerinden hareket edilerek hükümet yetkililerini yıpratma girişimleri de bir başka faslı oluşturuyor.
      <br/>
      <br/>
      Hatırlanacağı gibi, bu faslın ilk örneği Tuzla’dan gelmişti. Tuzla Belediyesi tarafından dağıtılan bir ilmihal kitabından çekilen cümle ortalığı toz duman etmeye yetmiş, ardından da din dersi kitaplarına geçilerek Bakan Hüseyin Çelik topa tutulmuştu. İşin ucu Almanya’lara kadar götürülmüştü.
      <br/>
      <br/>
      Konunun özeti şöyle:
      <br/>
      <br/>
      “11. sınıf Din Kültürü ve Ahlak Bilgisi kitabında abdest suyunun alyuvarların sayısını artırmaktan, tansiyonu dengelemeye birçok yararı olduğu anlatılıyor. Uzmanlara göre bu bilgiler bilimdışı.”
      <br/>
      <br/>
      Bu cümlelerle sunumu yapılan haberin başlığı da şöyleydi: “Ortaöğretimde hurafeli din eğitimi”
      <br/>
      <br/>
      Malum, bu “hurafe” meselesi bir de baktık ki, Cumhurbaşkanının konuşma metnine de girivermiş ve Kur’an kurslarına ilaveten birtakım özel okulların kapatılmasına kadar vardırılmış.
      <br/>
      <br/>
      Bilimselcilik hurafeciliğe böylece savaş açmış ama olay komedi filmlerine senaryo konusu olacak ayrıntılar da içeriyormuş.
      <br/>
      <br/>
      Mesela medyamızın bazı güzide mensupları bu konuyu şöyle anlamış:
      <br/>
      <br/>
      Abdestin bahsedilen faydası, su ile abdest uzuvlarının yıkanmasından değil de, -af buyurun- ma-i müsta’mel denilen, abdestte kullanılmış sudan sağlandığını zannetmiş.
      <br/>
      <br/>
      Sanki kullanılmış su, “şurup” gibi içiliyor! Ya da merhem gibi haricen sürülüyor…
      <br/>
      <br/>
      İşte bu içler acısı bilgi seviyesini görünce insan ne diyeceğini şaşırıyor.
      <br/>
      <br/>
      “Cehaletin böylesi tahsil ile mümkündür” demekten başka söz bulamıyor.
      <br/>
      <br/>
      HİTLER TÜRKİYE’DE GÖRÜLMÜŞ!..
      <br/>
      <br/>
      Akşam’ın haberine göre bir din dersi öğretmeni öğrencilerine “Sonsuz Nur” isimli kitabı tavsiye etmiş. Bu kitabı okuyana beş vereceğim demiş. Sonunda haber yalan çıktı. Haberin kaynağının o okuldan ayrılmış olduğu ve bahsi geçen öğretmenin de o öğrencinin dersine hiç girmediği anlaşıldı. İşte bu olay Fransa’nın Ermeni soykırımı meselesini onaylaması kadar neredeyse abartıldı.
      <br/>
      <br/>
      Milli Eğitim Müdürü “Soruşturma açarız. Hatta o öğretmeni açığa alırız” demiş.
      <br/>
      <br/>
      Okul yönetimi harekete geçmiş. Haberin fotoğrafında kitapla yüzü kapatılmış olan kişiyi bulabilmek için Hitler usulü yöntemler geliştirmiş.
      <br/>
      <br/>
      Ne mi yapmış?
      <br/>
      <br/>
      Bütün erkek çocukların saçlarını ıslattırarak hangisinin kafası fotoğraftakine benziyor diye araştırmış.
      <br/>
      <br/>
      Akşamcılar hemen muhteşem bir gazetecilik başarısı göstererek kafatası ölçümünü en son Hitlerin yaptığını bulmuş ve yeni bir haber patlatmışlar.
      <br/>
      <br/>
      Tabii sonunda haber asılsız çıkınca kimin Hitler olduğu da anlaşılmış oldu.
      <br/>
      <br/>
      Bunları okurken çocukluğuma gittim. Öğretmenlerin tavsiye ettiği kitapları düşündüm. Bizleri okumaya ve öğrenmeye teşvik için birçok öğretmenimiz kitap tavsiye ederdi. Kendimi onlara müteşekkir hissediyorum. Çünkü okuma sevgisi aşılayarak, öğrenmeyi müfredatın çok ötesine taşıyacak arayışlardı bunlar. Başarılı da oluyordu.
      <br/>
      <br/>
      Sonra asılsız çıkmış olsa da, bir din dersi öğretmeninin Hz. Peygamber’in hayatını, siyerin felsefesine de yer yer girerek anlatan harika bir kitabı tavsiye etmesini düşündüm.
      <br/>
      <br/>
      Bunda yadırganacak ne var?
      <br/>
      <br/>
      Bu insanlar, Hz. Peygamber’in hayatını sağlam bir kaynaktan öğretmeye çalışanları neden linç etmek istiyorlar ki dedim.
      <br/>
      <br/>
      Sonrada “Bazan susmak en güzel cevaptır” dedim ve …
      <br/>
      <br/>
      <br/>
      ANAYASA, FATİH ALTAYLI’YA DİYOR Kİ:
      <br/>
      <br/>
      Fatih Altaylı’ya göre Türkiye’de mürteci çok ama irtica tehlikesi yokmuş. Hükümet geçmişinden dolayı öyle görülüyormuş. Aslında irtica ile hiç alakası yokmuş. Türkiye’de her yerde etkin olmaya çalışan daha sofistike bir cemaat tehlikesi varmış. Bunların talebi de öyle kendi anlayışlarına göre var olmak gibi masumane bir talep değilmiş.
      <br/>
      <br/>
      Altaylı isim de vererek yukarıdaki cümleleri dile getiriyor. Açıktan hedef gösteriyor. Kurum isimleri anıyor.
      <br/>
      <br/>
      Yani Altaylı, TC vatandaşlarından disiplinli, çalışkan, terbiyeli, vatanını seven, başarılı insanları önlerine bir takım ekler koyarak sınıflandırarak ayrımcılık yapıyor. Ve açıktan açığa anayasal bir suça imza atıyor. Bakın anayasa ne diyor:
      <br/>
      <br/>
      X. KANUN ÖNÜNDE EŞİTLİK
      <br/>
      <br/>
      MADDE 10. -Herkes, dil, ırk, renk, cinsiyet, siyasî düşünce, felsefî inanç, din, mezhep ve benzeri sebeplerle ayırım gözetilmeksizin kanun önünde eşittir.
      <br/>
      <br/>
      (Ek: 7.5.2004-5170/1 md.) Kadınlar ve erkekler eşit haklara sahiptir. Devlet, bu eşitliğin yaşama geçmesini sağlamakla yükümlüdür.
      <br/>
      <br/>
      Hiçbir kişiye, aileye, zümreye veya sınıfa imtiyaz tanınamaz.
      <br/>
      <br/>
      Devlet organları ve idare makamları bütün işlemlerinde kanun önünde eşitlik ilkesine uygun olarak hareket etmek zorundadırlar.
      <br/>
      <br/>
      Anayasanın girişinde de şöyle yazıyor:
      <br/>
      <br/>
      Her Türk vatandaşının bu Anayasadaki temel hak ve hürriyetlerden eşitlik ve sosyal adalet gereklerince yararlanarak millî kültür, medeniyet ve hukuk düzeni içinde onurlu bir hayat sürdürme ve maddî ve manevî varlığını bu yönde geliştirme hak ve yetkisine doğuştan sahip olduğu;
      <br/>
      <br/>
      Anayasa işte böyle diyor.
      <br/>
      <br/>
      Altaylı da köşesine yerleştirdiği “Ne zaman adam oluruz” kutusuna aynı gün şunu yazmış: “Güçten yana değil, akıldan yana oluğumuz zaman.”
      <br/>
      <br/>
      Bu durumda Altaylı bu güzel ve kanun karşısında tertemiz insanları en büyük tehlike olarak ilan ederken “akıldan” yana mı davranıyor yoksa “güçten” yana mı?
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25601), [web.archive.org (arşiv bağlantısı)](http://web.archive.org/web/20061025175756/http://www.aksiyon.com.tr:80/detay.php?id=25601)
