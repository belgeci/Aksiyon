# Çankaya Köşkü’ndeki dördüncü kişi

*Hamdi Yılmazer 2006.05.15*

<div>
 <p>
  <font>
   Çankaya doruğunda dört kişi var. Nedense dördüncü şahsın adı bir türlü anılmıyor. Mustafa Balbay görüşme talebimizi Köşk’teki resmi üst düzey görevliye açtım diyor. Öncelikle “resmi üst düzey görevli” ne demek oluyor. Köşk’te “gayri resmi üst düzey yetkililer” mi var ki, “resmi” kelimesi vurgulanıyor. İlhan Selçuk da dördüncü şahıstan bahsederken şöyle diyor: “Çankaya’dan bir yüksek görevli…” Her iki Cumhuriyet çalışanının da dördüncü kişinin adını vermemesi ilginç değil mi?
   <br/>
   <br/>
   Cumhuriyet dedi ki: Cumhurbaşkanı anayasal görevini yerine getirmek zorunda kalabilir. Eğer bunu yaparsa kimse taraf tuttuğunu söylemeye kalkmasın. Çünkü böyle söylemek hukuk devleti mantığına ters davranmaktan gayrı bir içerik taşımaz.
   <br>
    <br>
     Ertuğrul Özkök, Cumhuriyet’in isimsiz başyazısına kulak verdi ve bu yazının İlhan Selçuk tarafından yazıldığını belirttikten sonra asıl önemli noktayı açıkladı: İlhan Selçuk bu yazıyı Cumhurbaşkanı Sezer’le görüştükten sonra yazdı.
     <br>
      <br>
       Sezer, Selçuk’u çağırıp açıklama mı yaptı, yoksa Selçuk randevu aldı da görüşme esnasında bu cümleler mi geçti tam belli değil. Balbay, görüşme isteğimizi Köşk’teki resmi üst düzey görevliye açtım. Programa bakıp döndüler, diyor ve ekliyor: “Görüşme yazılmamak üzereydi ama kayıt dışı değildi!”
       <br>
        <br>
         Yazılmamak üzere yapılan bir görüşme olabilecek en şaibeli şekilde yazıldı. Yarı kapalı bir üslup kullanıp, bazı işaretler konularak zihinler bir noktaya yönlendirildi.
         <br/>
         <br/>
         Selçuk’un “bunda yadırganacak ne var” babından yaptığı açıklamaya göre ise Balbay’ın da bulunduğu bir görüşmede medyanın sadece kendisinden bahsetmesi üzücü olmuş. Balbay, İlhan ağabeyini fena halde kıskanmış. Görüşme esnasında Cumhurbaşkanının yanında bir üst düzey görevli de hazır bulunmuş.
         <br/>
         <br/>
         Çankaya doruğunda dört kişi var. Nedense dördüncü şahsın adı bir türlü anılmıyor. Balbay görüşme talebimizi Köşk’teki resmi üst düzey görevliye açtım diyor. Öncelikle “resmi üst düzey görevli” ne demek oluyor. Köşk’te “gayri resmi üst düzey yetkililer” mi var ki, “resmi” kelimesi vurgulanıyor. İlhan Selçuk da dördüncü şahıstan bahsederken şöyle diyor: “Çankaya’dan bir yüksek görevli…”
         <br/>
         <br/>
         Her iki Cumhuriyet çalışanının da dördüncü kişinin adını vermemesi ilginç değil mi?
         <br/>
         <br/>
         Mesela, bir gazeteci olarak normal bir randevu alındıysa neden şöyle denilemiyor: Köşk özel kalemini aradık. Randevuya olumlu cevap verdiler. Görüşme esnasında falan da yanımızda bulundu.
         <br/>
         <br/>
         Açık konuşmak varken gizemli dil kullanmak niye ki!
         <br/>
         <br/>
         SELÇUK’UN DOSTLUK GELİŞTİRME BECERİSİ
         <br/>
         <br/>
         Selçuk-Sezer ilişkisi merak edilmeyecek gibi değil.
         <br/>
         <br/>
         Özkök’ün verdiği bilgilere göre “İlhan Selçuk, Cumhurbaşkanı Ahmet Necdet Sezer’le çok özel ilişki kurabilmiş az sayıda gazeteciden biridir.”
         <br/>
         <br/>
         İnsan sormadan edemiyor. Sezer’in mesafeli duruşu herkesin malumudur. Selçuk bu mesafeyi aşarak Cumhurbaşkanı olduktan sonra Sezer’le “çok özel ilişki seviyesinde” dostluk kurabilmişse Ankara gazetecilerinin kara kara düşünmesi gerek. Öyle değil de bu dostluk daha öncelere dayanıyorsa bu sefer ikinci soru gündeme geliyor. Acaba bu öncelik YÖN’lü yıllara kadar gidiyor mu?
         <br/>
         <br/>
         Bu soruları neden soruyorum?
         <br/>
         <br/>
         Çünkü Selçuk şecaat arz ederken sirkatini de söylüyor: “Çankaya’nın bu tutumunu ‘taraf tutmak’ diye nitelendirmeye çalışmak hukuk devleti mantığına aykırı davranmaktan gayrı bir içerik taşımaz” diyor.
         <br/>
         <br/>
         Yani Sezer, bundan sonra yapacağı şeyler açısından “bir taraf” ile tam bir uyum içinde olacak. Açıklayan Selçuk olduğuna göre bu tarafın neresi olacağı belli. Belli olmayan şey ‘karşı taraf’ta kimlere ne şekilde yer tayin edileceği.
         <br/>
         <br/>
         Böyle bir ayrım yapıp, sonra bir taraftan olmak Sezer’in konumuna uygun düşmeyeceği için Selçuk uyanıklık yapmaya kalkıyor ve “hukuka uygunluk” gibi olabildiğince geniş bir elbise biçiyor.
         <br/>
         <br/>
         Gel de merak etme!
         <br/>
         <br/>
         Cumhurbaşkanı iki gazeteciye bundan sonraki aylarda neleri yapacağını ve nasıl yapacağını ayrıntılı bir şekilde anlattı mı ki, bunlar bir de araştırıp hukuka uygunluğunu “saptadılar!”
         <br/>
         <br/>
         Balbay ve Selçuk ne derse desinler. Bence böyle bir konuşma “Görüşme isteğimizi ilet ama ısrar etme.” tarzında alınmış bir randevuda gerçekleşmez.
         <br/>
         <br/>
         Ortada büyük bir iddia var ve henüz Sayın Sezer konuya dair açıklama yapmadı.*
         <br/>
         <br/>
         Bu yüzden Balbay ve İlhan Selçuk’un yazdıklarıyla yetinme zarureti var. Onların açıklamaları da Sayın Sezer’in konumuna hiç uymayacak kapıları aralamaya son derece müsait.
         <br/>
         <br/>
         PÖRSÜYEN UMUTLARA SEZER DOPİNGİ Mİ?
         <br/>
         <br/>
         Yazılmamak kaydıyla yapılmış bir görüşmenin Cumhurbaşkanını zan altında bırakacak şekilde yansıtılması acil bir ihtiyaçtan doğmuş olabilir mi?
         <br/>
         <br/>
         Bu kanaate nereden varıyorum?
         <br/>
         <br/>
         Emekli Doğu Silahçıoğlu’nun Cumhuriyet’te bir yazısı yayımlandı. Yazının ardından İlhan Selçuk, “duvarlara şu sloganlar yazılacak, falan afişler filan yerlerde dağıtılacak” üslubuyla konuya eğildi. Dedi ki: “O.Doğu Silahçoğlu’nun ‘Ayetullah Fethullah’ başlıklı yazısını okumadınızsa okuyun, dostlarınıza, yakınlarınıza salık verin, bu yazının yayılması için elimizden geleni yapalım, internet sitelerine yansıtalım, yaygınlaşması için çaba gösterelim…”
         <br/>
         <br/>
         Yazısı, bildiri gibi dağıtılmak istenen kişinin ilk cümlesi şöyle: (…) Türkiye’de özgürlükçü (liberal) sağın ve halkçı (demokratik) solun kendi içlerinde bütünleşerek bir iş birliğine ya da birlikteliğe gitme arayışlarının yoğun hale geldiği; bu yolda umutların yeşerdiği bir dönemde; Ankara 11. Ağır Ceza Mahkemesi’nin ‘Cumhuriyet Düşmanı’ bir kişi hakkında aldığı beraat kararı, Türkiye Cumhuriyeti’nin geleceğinden kaygı duyan tüm yurttaşları ‘endişeye sevk etmiştir’!...”
         <br/>
         <br/>
         Mahkemenin oy birliği ile beraat kararı verdiği bir kişi hakkında “Cumhuriyet düşmanı” hükmünü verecek kadar ileri gitmesini ve yazıdaki daha birçok ‘tehâfüt’ü bir tarafa bırakıp “endişe” noktasına bakalım.
         <br/>
         <br/>
         Mahkemenin beraat kararı “özgülükçü sağ” ve “demokratik sol”un iş birliğine gitme konusunda yeşeren umutlarını “endişeye” dönüştürmüş.
         <br/>
         <br/>
         Şimdi bu durumda olayın mimarlarından biri olarak İlhan usta “yazılmamak kaydıyla” yapılmış olsa da, meslek ilkelerinden “ödün verme pahasına(!)” hem de bir tarafında Cumhurbaşkanı bulunan bir görüşmeyi “endişeye dönüşen umutları yeniden yeşertmek için” yazmak zorunda kalmış olabilir mi?
         <br/>
         <br/>
         Tarihler bu fikri veriyor: Selçuk-Sezer görüşmesi 4 Mayıs Perşembe; Mahkemenin Gülen hakkında oy birliği ile beraat kararı vermesi 5 Mayıs Cuma; Selçuk’un isimsiz başyazısı 8 Mayıs Pazartesi… Yazının başlığı da “Zorunluluk gereği…” Silahçıoğlu’nun yazısı 9 Mayıs Salı…
         <br/>
         <br/>
         Bu durumda, Silahçıoğlu’nun açıkladığı “birlikteliği” sağlamaya çalışanlar Selçuk-Sezer görüşmesinin bahsedildiği şekilde geleceğe dönük sırların konuşulabileceği samimiyet seviyesine ulaşmasında pay sahibi midir?
         <br/>
         <br/>
         Ve Sezer’le samimiyet kurmayı başarmış nadir gazetecilerden İlhan Selçuk, Sayın Cumhurbaşkanı ile daha evvel görüştü mü? Görüştüyse hangi tarihlerde?
         <br/>
         <br/>
         Mesela, İlhan Bey 12 Nisan’dan önceki bir tarihte Ankara’ya yolu düşmüşken Köşk’e de bir uğramayı düşündü mü? (Balbay, görüşmenin içeriğini Cumhurbaşkanı’nın 12 Nisan konuşması olarak açıklıyor.)
         <br/>
         <br/>
         Bu sorular önemli. Çünkü bir tanesinin içeriğinden azıcık haberdar olunca önümüzdeki bir yılın planını adeta önümüze serildi...
         <br/>
         <br/>
         Cumhurbaşkanlığından bir açıklama yapılmadığı sürece de Selçuk’un her tarafa çekilebilir yazısı kafaları karıştırmaya devam edecek.
         <br/>
         <br/>
         * Cuma sabahına kadar bir açıklama yapılmamıştı.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1580 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=24238), [web.archive.org (arşiv bağlantısı)](http://web.archive.org/web/20061101004100/http://www.aksiyon.com.tr:80/yazdir.php?id=24238)
