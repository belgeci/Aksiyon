# Kültürlerin istilasına karşı da gayr-i nizami harp çalışması var mı?

*Hamdi Yılmazer 2006.01.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070406021122im_/http://www.aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Kemal Yamak Paşa'nın Özel Harp Dairesi'ni anlatan kitabı daha piyasaya çıkmadan yeni tartışmalar başlattı. Ardından emekli özel harpçilerden Sabri Yirmibeşoğlu'nun açıklamaları geldi. Kitap piyasaya çıkınca detayları öğrenme fırsatı bulacağız. Şimdilik Özel Harp Dairesinin NATO ve ABD ilişkileri ile Gayr-i Nizami Harp konularında yer alan haberler var önümüzde.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    "Özel Kuvvetler Komutanlığı ismiyle varlığını sürdüren Özel Harp Dairesi olmalı mı, olmamalı mı? Ya da başka hangi daireler kurulmalı?" türü sorular vatandaş olarak ilgimizi çekse de devlet adamlarımızın düşünmesi gereken şeylerdir.
    <br>
     <br>
      Entelektüeller askerî konularda fikir yürütebilir elbette. Ama vatandaşlar için önemli olan, ülkemizin güvenliğinden sorumlu kişi ve kurumların vazifesini kusursuz yaptığından emin olmaktır. Devletimizin, vatandaşlarının onurunu kendi onuru bilip dünyanın neresinde TC pasaportu taşıyan bir tek kişi varsa orada, onun arkasında durduğunu görebilmektir. Ordumuzun, dünyadaki gelişmeleri iyi takip edip, Türkiye'ye düşmanlık besleyenlerin göz ucuyla bile bakmaya cesaret edemeyecekleri ölçüde caydırıcı güce kavuşması için gayret ettiğini bilmektir. Bu konuda üzerine düşen ne varsa onu yerine getirmek milletimizin fertleri için mukaddes bir görev olur. "Vatani görev" de kışlada tamamlanan askerlik süresiyle sınırlı kalmaz; dünyanın her yerinde ve ölene kadar devam eder.
      <br/>
      <br/>
      Bu düşüncelerle yaşananlara ve tartışılanlara bakınca sormadan edemiyor insan:
      <br/>
      <br/>
      Türklerin "kahramanları" neden iş işten geçmedikçe piyasaya çıkmaz? İmkânlar sıfır noktasına yaklaşıncaya kadar tehlikeye bigane kalıp, son anda akıl almaz işler yaparlar? Ön alsalar, tehlikeyi gelmeden önce durdursalar olmaz mı?
      <br/>
      <br/>
      Millet de, "yirmiden fazla devlet tarafından psikolojik savaş taktikleriyle üzerine gelinen", "dört yanı düşmanlarla çevrili ülkede" yaşamanın tedirginliğini atarak rahat eder hiç olmazsa. Battık, batıyoruz. Ülke elden gitti, gidiyor gibi söylemler yerini daha atak sözlere ve sloganlara bırakır böylece.
      <br/>
      <br/>
      Yeni bir konsept
      <br/>
      <br/>
      Genelkurmay Başkanının, "vatanseverlik askerlerin tekelinde değildir", manasında bir cümleye ilk defa açıklamasında yer vermiş olması bu açıdan çok önemlidir. Çünkü gayr-i nizami harbi gerektirecek işgaller, sadece yabancı orduların savaş kazanarak başka ülkelerin topraklarını ele geçirmesiyle sınırlı kalmıyor artık. Bugün ekonomik ve kültürel mücadelelerden, medeniyetler arası çatışmalardan söz ediliyor. Özkök Paşa'nın cümlesini, herkes kendi alanında asker gibi disiplinli ve dikkatli davranarak başarılı olursa vatan savunması o zaman tam olarak sağlanmış olacaktır, şeklinde anlamak mümkündür.
      <br/>
      <br/>
      Milletin değerlerini ve kültürünü aşındıran yabancı kültür akımlarını askerlerin sınırda durdurması mümkün değil çünkü. En modern savaş silahlarının işe yaraması da söz konusu değildir.
      <br/>
      <br/>
      Gayr-i nizami harpçiler, acaba,  yabancı kültürlerin istilasına karşı da bir istiklal mücadelesi düşünüyor mu? Bir de bütün kültürleri tehdit eden madde bağımlılığı, nefisperestlik, egoperestlik, şehvetperestlik vb tehditler konusunda ne gibi tedbirler alınıyor?
      <br/>
      <br/>
      Sadece, milletimizi millet yapan temel değerler gözden geçirilse ve bir iç tehdit değerlendirmesi yapılsaydı karşımıza ne çıkardı?
      <br/>
      <br/>
      Mesela milletimizin en temel değeri İslamiyettir. Çok az bir kesim istisna edilecek olursa Türklerin tamamı Müslüman'dır. Hatta Balkanlarda Türklükle Müslümanlık eş anlamlı kelimeler olarak kullanılmaktadır.  Bugün bir Türk Ortodoks Kilisesi varsa da, kilisenin sözcüsü Sevgi Erenerol cemaatlerinin bir aile cemaatinden ibaret olduğunu söylüyor.
      <br/>
      <br/>
      Türklerin Müslümanlığının etkileri sadece Türk milletiyle sınırlı da değildir. Bugün laiklik ve demokrasi gibi konularda Türkiye'nin diğer İslam ülkelerine model olabileceği konuşulmaktadır. Tarihte Türklerin yapmış olduğu hizmetlerin diğer Müslüman milletlerin şuuraltında bıraktığı etki, onları değiştirmeye yetecek kuvvette görülmektedir.
      <br/>
      <br/>
      Milliyetçiler hedef alan çabalar
      <br/>
      <br/>
      Ne var ki, milliyetçilik adına yapılıyormuş izlenimi uyandıracak şekilde hazırlanan bazı çalışmalar Türklükle İslamiyet'i karşı karşıya getirecek yaklaşımlarda bulunmaktadır. Mesela, Erdoğan Aydın Cumhuriyet Kitapları arasında çıkan "Nasıl Müslüman olduk?/Türklerin Müslümanlaştırılmasının Gayri Resmi Tarihi" adlı eserinde Türklerin kılıç zoruyla ve katliamlardan kurtulmak için Müslüman olduğunu ısrarla iddia etmektedir. Aynı yazar, Nokta Yayınlarından çıkan "Aleviliği ne yapmalı?" adlı kitabında da Aleviliği İslam dışı göstermeye çalışmış ve Alevi vatandaşlarımızdan yoğun tepkiler almıştı.
      <br/>
      <br/>
      Herhangi birisi bu tür kitaplar çıkartabilir veya yazılar yazabilir. Böyle şeyler ilk defa oluyor değil. Ancak, asıl yadırganacak şey mukaddesatımızın bekçiliğini şerefle yapan TSK'nın mensuplarından bir Emekli Tümgeneralin kitabında bu iddiaları uzun uzun vermesidir. (*) Hem de "Araştırmacı-yazar Erdoğan Aydın'ın, "Nasıl Müslüman Olduk" adlı yapıtı, tüm gerçekleri gün yüzüne çıkartıyor… İşte vahşet ve zulümle dolu bir geçmişin satır başları:" takdimiyle…
      <br/>
      <br/>
      Tarihî olayların bilinen şeklinin yanlış olduğu iddia ediliyor ve yeni birtakım bilgiler veriliyorsa o iddianın gerçek olduğu vesikalarla ispat edilmeden kabul edilebilir mi? Tarih neticede vesikalara dayanan bir disiplindir. Ama Emekli General Osman Doğu Silaçıoğlu vesikalarla uğraşma gereği duymuyor. Erdoğan Aydın'ın iddialarını tarihî gerçekler olarak ilan ediyor ve uzun uzun alıntı yapıyor.
      <br/>
      <br/>
      Askerlik mesleğinden gelen bir kişinin, "Türkleri ve Alevileri İslam'la problemli hale getirmek mümkün müdür? Eğer mümkünse bu kimlerin işine yarar?" gibi basit ama temel soruları sormadan yanlış bilgileri rahatlıkla kullanması nasıl değerlendirilebilir? Kaldı ki, Silahçıoğlu'nun vesikalara itibar etmeden birtakım bilgileri kesin doğruymuş gibi kullanması bununla sınırlı değil. Mesela, şöyle yazabiliyor:
      <br/>
      <br/>
      "Batılıların 'Kemalistler' diye adlandırdığı Kuvvayı Milliyeciler için 'katli vaciptir' yani 'öldürülmesi gerekir' diye çıkarılan fetva, bu gün de Türk Devriminin bekçileri için geçerliliğini koruyor."
      <br/>
      <br/>
      Silahçıoğlu bunu neye dayanarak ve hangi sorumluluk duygusuyla yazabiliyor?
      <br/>
      <br/>
      Hiçbir belge olmasa bile Türklerin Müslüman olduktan sonraki tarihi tek başına gerçekleri göstermeye yeterlidir. Katliam korkusuyla Müslüman olmuş bir milletin on asır o dinin bayraktarlığını yapması mümkün müdür?
      <br/>
      <br/>
      Silahçıoğlu Türkleri düşünen birisi olarak Avrupa Hunlarının ve Roma'ya giren Atilla ve askerlerinin torunlarının nerede olduğunu söyleyebilir mi?
      <br/>
      <br/>
      Türklerin İslamiyetle buluşunca yeni bir dünya medeniyeti kurma kıvamına erdiğini çok iyi bilen milliyetçiler, milliyetin dinden ayrılmasının mümkün olmadığını da çok iyi bilirler. Buna rağmen milliyetçileri etkileyeceğini zannederek menfi çalışmalar sürdürenler de sonunda bu gerçeği elbette anlayacaklardır.
      <br/>
      <br/>
      (*) Böyle bir kitabın üzerine kahraman ordumuza ait "E. Tümgeneral" unvanını yazmadığı için Silahçıoğlu'na teşekkür hissi duyduğumu ifade etmeliyim.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23157), [web.archive.org (arşiv bağlantısı)](http://web.archive.org/web/20070406021122/http://www.aksiyon.com.tr:80/detay.php?id=23157)
