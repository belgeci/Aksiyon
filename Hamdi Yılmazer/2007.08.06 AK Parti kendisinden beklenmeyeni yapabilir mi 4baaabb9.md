# AK Parti kendisinden beklenmeyeni yapabilir mi?

*Hamdi Yılmazer 2007.08.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071104164307im_/http://www.aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   AK Parti kendisinden beklenmeyeni yapabilmelidir. Çünkü, önce AK Parti’nin kendisi için, sonra Cumhurbaşkanlığı seçimi sürecinde olumsuz tavır takınan taraflar için ve de size güveniyoruz mesajı veren yüzde 46,7’lik seçmen kitlesinin iradesini layık olduğu şekilde değerlendirebilmek için buna ihtiyaç vardır.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Son cümleyi baştan söyleyecek olursak: AKP kendisinden beklenmeyeni yapabilmelidir.
    <br>
     <br>
      Çünkü; önce AKP’nin kendisi için, sonra Cumhurbaşkanlığı seçimi sürecinde olumsuz tavır takınan taraflar için ve de size güveniyoruz mesajı veren yüzde 46,7’lik seçmen kitlesinin iradesini layık olduğu şekilde değerlendirebilmek için buna ihtiyaç vardır.
      <br/>
      <br/>
      AKP’nin ihtiyacı vardır;
      <br/>
      <br/>
      “Yola devam” sloganına eşlik eden bir başka sloganla seçim meydanlarına indi AKP: “Yeter karar milletindir.”
      <br/>
      <br/>
      Demokrat Partinin “Yeter söz milletindir” sloganındaki “söz” yerini ‘karar’a bırakarak aynen tekrarlanmış, bununla AKP, merhum Adnan Menderes’in DP’si ile aynı düzlemde olduğunu ifade etmiştir.
      <br/>
      <br/>
      Doğrusu ilk gördüğüm zaman, daha kat edilmesi gereken çok yol var demekten kendimi alamamıştım.
      <br/>
      <br/>
      Bu sloganla AKP 27 Mayıs çığırtkanlığı yapanlar tarafından belirlenen sahaya girmekle kalmıyor, yapacağı icraatların bir nevi rövanş alma mahiyetinde olacağını söyleyerek seçim sonrasında hassasiyet oluşturma isteğini devam ettirecek kesimlere fırsat vermiş oluyordu.
      <br/>
      <br/>
      Her ne kadar Cumhurbaşkanlığı seçimi sürecinde ortaya çıkan “367 şartı” kararını, milletin seçim sandığında vereceği kararla karşılaştırmak ya da Cumhurbaşkanının halk tarafından seçilmesine dair kanun taslağının referanduma sunulmuş olması kastedilmişse de “Yeter karar milletindir.” cümlesinin ifade ettiği mana bununla sınırlı kalmıyordu.
      <br/>
      <br/>
      Seçim bitti.
      <br/>
      <br/>
      Millet AKP’ye “Yola devam edebilirsin.” dedi.
      <br/>
      <br/>
      AKP’nin şimdi yapması gereken şey DP’yi aşarak “Yeter karar milletindir” cümlesinin ifade ettiği reaksiyon alanından çıkıp, “Hâkimiyet kayıtsız şartsız milletindir” hükmünün aksiyon alanına ulaşmaktır.
      <br/>
      <br/>
      Böylece rövanş derdi olmadığını, aksine bizzat Mustafa Kemal Paşa tarafından Türkiye Cumhuriyetinin temel taşı olarak belirlenmiş bir hükme dayandığını göstermiş olacaktır.
      <br/>
      <br/>
      Aynı zamanda Rektör Hilmioğlu zihniyetindeki kişilerin, mevcut durumu değerlendirirken Atatürk’ten ve cumhuriyetin kuruluş felsefesinden hareket ediyormuş gibi yapıp, kendi tepeden inmeciliklerini “Değil yüzde 35 isterse yüzde 95’le gelsinler, devletin kurumları ve bu millet gereken cevabı verecektir.” diyebilenlerin önüne milletin iradesini, devletin temeli ile omuz omuza vermiş olarak koymak AKP’ye düşmektedir.
      <br/>
      <br/>
      Evet yola devam.
      <br/>
      <br/>
      Birbirine kenetlenmiş, daha müreffeh, daha güçlü ve daha mesut bir Türkiye’ye doğru.
      <br/>
      <br/>
      ***
      <br/>
      <br/>
      Cumhurbaşkanlığı seçimi sürecinde olumsuz tavır takınanların ihtiyacı vardır:
      <br/>
      <br/>
      Köşelerinden açıkça halkı Cumhuriyet mitinglerine çağıranlar, hatta hangi partiye oy vermeleri gerektiğini yazanlar seçimden sonra “kandırıldık” dedi. Demek ki, hükümetten şikâyet edenler doğru söylemiyormuş.
      <br/>
      <br/>
      Aynı sürecin etkisiyle Mumcu ve Ağar meclise girmedi.
      <br/>
      <br/>
      Bazı kesimler açıktan açığa nerelere oy vereceklerini söyleyerek kendi tabanlarına adres gösterdi. Alevilerden aksine hareket edenleri “yol düşkünü” sayacaklarını söyleyenler bile çıktı.
      <br/>
      <br/>
      Buna rağmen Reha Çamuroğlu gibi Alevilerin önde gelenleri AKP’den milletvekili adayı oldu ve seçildi.
      <br/>
      <br/>
      Cumhuriyet mitinglerinde platform kavgası veren, avurtlarını doldura doldura konuşanlar CHP şemsiyesi altına girerek CHP-MHP koalisyonuna dair senaryolar çizerken, Sezer’in hükümet kurma görevini AKP’ye vermek zorunda olmadığını anlatmaktan çekinmiyordu.
      <br/>
      <br/>
      Siyaset dışı insanlar ilk defa meydan gördüğünden midir nedir, kalabalığı görünce AKP’nin bittiğine iyice inanmışlardı.
      <br/>
      <br/>
      Bu hava CHP üzerinden devlet kurumlarına da yansıdı ve aynı beklenti onları da kısmen kuşattı.
      <br/>
      <br/>
      Tuncay Özkan, sonuçları gördükten sonra seçim akşamı meşhur üçlüsüyle değerlendirme yaparken, “Merkez sağın başına Erkan Mumcu getirilmelidir.” diyordu.
      <br/>
      <br/>
      Ne kadar ilginç değil mi?
      <br/>
      <br/>
      Erkan Mumcu uzun süredir devam eden sessizliğini bozdu ve Ağar’a yüklendi. Bu arada “DYP-ANAP birleşmesini Fethullah Gülen Hocaefendi mi bozdu?” şayiası atıldı ortaya…
      <br/>
      <br/>
      Anlaşılan acemi mitingciler Erkan Mumcu’yu elde tutabileceklerine tam anlamıyla inanamıyorlar.
      <br/>
      <br/>
      Bir takım köşelerden ortaya atılan iddialarla Mumcu’yu merkez sağ tabanla itişmeye sokmak istiyorlar.
      <br/>
      <br/>
      Bütün bunları “Demek ki yanıltıldık” diyen köşe yazarlarına ithaf etmek geliyor insanın içinden…
      <br/>
      <br/>
      Bile bile yazıp, sonra da “yanıltıldık” diyerek sıyrılmak için alın size bir avuç keçiboynuzu daha…
      <br/>
      <br/>
      Bu arada beklediğini bulamayan örgütçü azınlık, mitinglerde yakaladıkları havayı devam ettirebilmek için faturayı Deniz Baykal’a kesip kendilerini temize çıkartmayı denedi. İzzettin Hoca bile “Baykal çekilmelidir.” dedi.
      <br/>
      <br/>
      İşte bütün bunları toplayınca ortaya bir sonuç çıkıyor:
      <br/>
      <br/>
      Seçim öncesi süreçte yaşananları anlayışla karşılayıp, ortaya koyacağı performansla milleti ve devlet kurumlarını yanıltanların, bundan sonra atabileceği yanlış adımları baştan önlemek AKP’ye düşmektedir.
      <br/>
      <br/>
      MHP’nin, seçim sonucunda düşünülebilecek muhtemel kriz senaryolarının sermayesi olmamak için sonuçları görür görmez meclise gireceğini açıklaması, AKP’nin atacağı müsamahakâr adımlarla tamamlanmalıdır.
      <br/>
      <br/>
      ***
      <br/>
      <br/>
      Size güveniyoruz diyen yüzde 46,7’lik seçmen iradesinin layık olduğu şekilde değerlendirilebilmesi için ihtiyaç vardır:
      <br/>
      <br/>
      Seçmenin iradesi, seçim öncesi süreçte yaşanan olaylar hakkında çalınan bir hakem düdüğü mesabesinde midir yoksa seçim sonrası icraatlar için akdedilmiş bir ipotek senedi mi?
      <br/>
      <br/>
      Seçmenin istediği nedir?
      <br/>
      <br/>
      Kişiler mi yoksa sonuçlar mı?
      <br/>
      <br/>
      Seçim öncesinde muhalefet, konuyu erken seçime kilitlemek istemişti. Onların istediği gibi olmasa da sonuçta erken seçime gidildi ve muhalefet kaybetti.
      <br/>
      <br/>
      Şimdi de iktidarın, seçim sonuçlarına kilitlenmesi aynı riski taşımaktadır.
      <br/>
      <br/>
      Kişiler elbette ki önemlidir ama oyunu verdikten sonra doğru sonuçları almak da seçmenin hakkıdır.
      <br/>
      <br/>
      Seçim sonucuna kilitlenmiş adımlar, 46,7’nin dışındaki seçmenin teveccühünü kazanacak hamlelerden mahrum bırakma riskini barındırmaktadır.
      <br/>
      <br/>
      AKP’ye cumhurbaşkanı seçtirmek istemeyenlerin arzusu da zaten budur.
      <br/>
      <br/>
      Onların beklediği AKP’nin kendisine yapılanları aklından çıkarmayarak rövanş almaya çalışacağıdır.
      <br/>
      <br/>
      Beklenmeyen şey AKP’nin klasik siyasi çekişme platformundan çıkarak, 46,7’lik seçmen tercihinin Türkiye’nin bütünü ve geleceği açısından aslında ne kadar isabetli olduğunu ispat edecek işler yapmasıdır. İslamî hassasiyetin ve dindar tabanın beklentilerini sadece Türkiye’nin üniversitelerinde değil, dünyanın tamamında problem olmaktan çıkartacak küresel adımlar atabilmesidir.
      <br/>
      <br/>
      Çok ağır olsa da işte bu yük AKP kadrolarının omzunda durmaktadır. Tayyip Bey’in “Biz koltuğa değil, hizmete talibiz” çıkışı iyi bir başlangıç oluşturmuştu.
      <br/>
      <br/>
      Bakalım Türkiye’yi germek isteyenlerin hevesini kursağında bırakıp, siyasete seviye kazandıracak yeni adımlar gelecek mi?
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28080), [web.archive.org (arşiv bağlantısı)](http://web.archive.org/web/20071104164307/http://www.aksiyon.com.tr:80/detay.php?id=28080)
