# Ergenekon'u bilenler tedirgin, az bilenler heyecanlı

*Hamdi Yılmazer 2009.01.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20090324025647im_/http://www.aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Ayışığı darbe planında yasama, yürütme, yargı ve yasalarda düşünülen köklü değişiklikleri gördükten sonra “Sabih Kanadoğlu ile İbrahim Şahin nasıl bir araya geliyor?” di-yenlere şaşırıyorum. Sezer bir kere daha cumhurbaşkanı olsa da genel af çıkarsa demekten kendimi alamıyorum!
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20090324025647/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090324025647/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090324025647oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/aksiyon_siteye_banner_DIT.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090324025647oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Ergenekon davası kapsamında yapılan son dalga operasyonu kimilerini tedirgin etti, kimilerini de heyecanlandırdı. Çünkü örgütlenmenin boyutlarını bilenler ısrarla bu davadan bir şey çıkmayacağını söylüyorlardı. Savcıya Şemdinli Davası’nı hatırlatıp gözdağı vermek, soyunu, eşini, çocuklarını araştırıp “Arkanda kim var?” baskısıyla ezmek istiyorlardı.
    <br>
     <br>
      Devlet memuru, sırtını devletten başka nereye dayar ki? Ve devlet sırtını nereye dayar ki vatandaşından başka? Vatandaş da devletini yönetenlere iradesini nasıl gösterir ki seçim sandığına gitmekten başka?
      <br>
       <br/>
       Ama bazılarını buna inandırmak mümkün değildi; onlar hep arkada başka güçler aradılar. Zaten bu memlekette faili meçhullerin hepsini dış güçlere, kontrol edilemeyen gelişmeleri küresel aktörlere yıkıp içeride düşman avına çıkmak âdettendi. “Ulus devletçi” ve katıksız “bağımsızlık” taraftarı görünmeye özellikle dikkat eden çevreler, dışarıdan uzanan ellerin rahatlıkla cinayetler işleyip, operasyonlar yapıp, hatta ve hatta istedikleri partileri iktidara taşıyabilecek kadar kamuoyunu yönlendirdiğini iddia ettikleri hâlde dış güçlerin oyununu bozacak bir tek adım atmıyorlardı.
       <br/>
       <br/>
       Mesela, Uğur Mumcu, Muammer Aksoy, Bahriye Üçok, Turan Dursun cinayetleri gibi toplumsal mühendislik çalışmalarının arkasındaki failleri ısrarla takip etmediler. Ama onların, devleti tehdit edecek boyutlara ulaşmış ciddi bir irticai tehlike olduğunu ispatlamaya yönelik amaçlarını alıp enine boyuna kullandılar. Yine aynı mühendislik faaliyetleri tarafından organize edildiği her geçen gün daha aşikâr hâle gelen, Sivas Madımak katliamı ve hemen iki gün sonra Kemaliye’nin Başbağlar köyünde isim isim okunarak Sivas’ta yanan insan sayısı kadar Sünni vatandaşımızın katledilmesi hadisesini aydınlatma konusu da unutulup gitti. Aynı maksada yönelik olarak iki yıl sonra İstanbul Gazi Mahallesi’nde bir kahvenin taranmasıyla patlayan hadiseler de öyle…
       <br/>
       <br/>
       Ama Alevi-Sünni çatışması çıkarmak ve irticai tehdidin karşısına Alevileri dikme maksadı da fazlasıyla rağbet gördü. Tıpkı 12 Eylül öncesinde solcuların karşısına ülkücüleri dikmek gibi… Ve insanlar fişlendi, firmalar yeşil ilan edilip ticaret yapamaz hâle getirildi. Bazı kurumlar, okullar, yurtlar sakıncalı dosyalarına alınıp o okullar MEB’e bağlı olduğu hâlde mezunları devlet kurumlarına giremez hâle geldi. Binnaz Hanım’ın “ötekileştirme baskısı”na maruz kalsalar cana minnet sayarlar. Ne acıdır ki hâlâ bu insanlar açık ve seçik olarak “iç düşman”!...
       <br/>
       <br/>
       Şimdi bir düşünelim… Ergenekon savcılarından biri bu okullardan ya da imam hatip lisesinden mezun olsaydı neler söylenirdi? Baskıların boyutuna bakıp şunu rahatlıkla söyleyebiliriz: “Eğer bu dava imam hatip mezunu bir savcıya verilseydi, şimdiye kadar çoktan kapatılıp geçilmişti. Çünkü bir imam hatiplinin maksadı zaten baştan bellidir!..
       <br/>
       <br/>
       28 Şubat öncesi ve sonrasında yaşanan pek çok müessif olayın ardından acımızın büyüklüğü dile getirildi; kararlılık gösterileri yapıldı; ama “dış güçlerin faaliyetleri” azalmadan devam etti! En son 2002 Kasım’ında güya “Dış güçlerle anlaşan AK Parti iktidara taşındı!” O yüzden “ulusal güçler” tek hedefe kilitlendi: AK Parti iktidarını devirmek. Bir yandan “karşı devrim” hikâyeleri aldı başını gitti; bir yandan da komik bir şekilde AK Parti-ABD ilişkilerinin bozulması kös kös beklendi.
       <br/>
       <br/>
       İktidarı ABD taşeronu ilan edip serbest atış yapanlar ABD ile tokalaşıp iktidarı devirebilmek için fırsat kolladılar. Yaşar Büyükanıt’ın genelkurmay başkanı olduktan sonra ABD’ye yaptığı gezinin resepsiyonunda söylediklerini öylesine ballandırdılar ki iktidarı o yüzden taşa tuttuklarını unutup taşeronluğu alabilmek için aşerir durumuna düştüler.
       <br/>
       <br/>
       ABD temaslarından yaklaşık 6 ay önce Danıştay cinayeti işlenmişti ve cenaze töreni Uğur Mumcu’nun cenaze töreninden kopyalanmış gibiydi. Katil Alparslan Arslan, cinayeti başörtüsü kararına tepki olarak işlediğini gösterecek izler bırakmış, mahkemede aynı istikamette ifadeler vererek rolünü oynamaya devam etmişti.
       <br/>
       <br/>
       Bu hadisenin arkasından toplumun inanması istenen senaryo (!) şu idi: İktidarı ele geçiren irtica, güya “silahlı mücadele evresini” başlattı. Yani klasik şablona göre “Son aşamaya gelinmiş, karşı devrim süreci başlamıştı.” “Karşı devrim” ifadesinden de anlaşıldığı gibi söylemin esası “Atatürk devrimlerini hazmedemeyenlerin milleti etkileyerek ihtilal yapacağı” varsayımına dayandırılıyordu.
       <br/>
       <br/>
       Ortadaki tablo, cenazelerdeki kalabalık ve tepkilerin ortaya çıkardığı organizeli görüntü arkada işleyen profesyonel beyinlerin varlığını gösteriyordu. Tecrübe ve profesyonellik sonuca ulaşamayınca deşifre olmaktan kurtulamıyor. Danıştay cinayeti ve arkadan gelen Cumhuriyet mitinglerini planlayan beyinlerin aynı zamanda icra yeteneği açısından da fevkalade olduğu görünüyordu. İcra, birbirinden bağımsız, hatta karşıt görüşte grupları da kapsayacak kadar geniş tabanlı ve çok parçalı planlanmış, legal faaliyetler kullanılarak; deşifre ihtimalinin ortaya çıkaracağı mahzurlar bertaraf edilmek istenmişti.
       <br/>
       <br/>
       Mesela Cumhuriyet gazetesinin “Tehlikenin farkında mısınız?” kampanyası mantık ve uygulama açısından son derece etkili ve kışkırtıcıydı. Neticede kışkırtma amacına ulaştı ve Cumhuriyet’e el bombaları atıldı. Ama faillerin yakalanması, Danıştay cinayetinin ardından ortaya çıkan gelişmelerin Ergenekon’a çıktığını gösterdi. Danıştay davasının Ergenekon’la birleştirilmesi gündeme geldi. Gerçekler görünmeye başlayınca, Cumhuriyet’in avukatları Veli Küçük ve arkadaşlarına inanılmaz sorular yönelttiler.
       <br/>
       <br/>
       Bu da gösterdi ki her parçayı kendi düşüncesine uygun amaçlarla motive edecek kadar detaylı planlar yapılmış, insanlar inandıkları hedefe doğru koşarken aslında nereye koşturulduğunu asla görememişler. Yani profesyoneller kimseye güvenmemiş; aksine tam güvensizlik esasına göre planlarını yapıp idare sanatını tüm incelikleriyle kullanmışlar.
       <br/>
       <br/>
       Silivri yerleşkesinde tutulanları işaret ederek “Bunlar mı darbe yapacak?” sorularının yöneltilmesi planın inceliklerini gösteren bir başka pusula. Söz darbeye gelmişken burada biraz duralım:
       <br/>
       <br/>
       Sarıkız ve Ayışığı darbe planları deşifre oldu. Nokta dergisinin yayımladığı planlarda yasama, yürütme ve yargıya dair düşünülen yeniden yapılandırma, anayasa dahil kanunlarda yapılmak istenen köklü değişiklikler açıkça görülüyor. “O planları gördükten sonra Sabih Kanadoğlu ile İbrahim Şahin nasıl bir araya geliyor?” sorusunu ortaya atanlara şaşırıp dikkatle bakıyorum. Sadece İbrahim Şahin değil, birçok kimse hafıza kaybına uğramış galiba; Sezer bir kere daha cumhurbaşkanı olsa da genel af çıkarsa demekten kendimi alamıyorum!...
       <br/>
       <br/>
       O süreci de kısaca bir hatırlayalım:
       <br/>
       <br/>
       Cumhurbaşkanının devletin başı olduğunu düşünenler cumhurbaşkanını rahatlıkla seçebilecek sayıya sahip AK Parti iktidarını önce erken seçime çağırdı, olmayınca Cumhuriyet mitingleri başladı ve arkadan da e-muhtıra geldi. Ama AK Parti’nin gardı düşmedi. Böylece milleti yürüterek başlatılan süreç de başarısızlıkla noktalandı.
       <br/>
       <br/>
       AK Parti iktidarını Danıştay cinayeti üzerinden karşı devrimi başlatmakla suçlayanlar ABD destekli renkli devrimleri örnek gösterip “İşte böyle yapacaklar.” diyorlardı. Sadece ülke içinde bu evhamı yaymakla kalmayıp milletimizin sınır aşan girişimlerini o ülkeler için renkli devrim yapmak üzere gelmiş ABD uzantıları gibi göstererek kösteklemek için ellerinden geleni yapan “ulusalcılar!”dı bunlar. İçeride ve dışarıda ihtilal yaygarasıyla dikkatleri masum insanların üzerine yoğunlaştırmak birinci adım olacak, sonra iktidarı devirecek süreci -tıpkı Ukrayna, Gürcistan ve Kırgızistanrenkli devrimlerinde olduğu gibi- planlayıp uygulamaya koyacaklardı. Cumhuriyet mitingleri olarak planlanan renkli devrimlerin - “Kasımda başlayıp nisanda noktalamak” dâhil- tarihini bile aynen kopyalayanların yaptığı şey “sarı, turuncu” devrimler serisine “Al devrimi” eklemekten başka bir şey değildi. Ama ABD’ye küfrederken bile ABD yöntemini kullananların bu girişimi de netice vermedi.
       <br/>
       <br/>
       İşte tam da bu süreçler yaşanırken jandarmaya gelen bir ihbar üzerine Ümraniye’de çıkan silahlar Ergenekon davasına giden kapıyı araladı. Ümraniye davası ilerleye ilerleye Ergenekon’a ulaştı. Şimdi örgütü bilenlerde tedirginliğin doğurduğu derin bir sessizlik, az bilenlerde ise artan bir heyecan gözleniyor. Çünkü Özal’a suikast girişimiyle başlayan ve Danıştay cinayetine kadar uzanan ve yukarıda arz edilen hadiseler silsilesi bir kanaati pekiştirmişti:
       <br/>
       <br/>
       Bunların failleri asla bulunmaz. Susurluk ve Şemdinli davalarıyla da ‘mahkemelerden de bir şey çıkmaz’ noktasına taşımıştı kanaatleri. İşte o yüzden Ergenekon davasının başlangıcında örgütü iyi bilenler “Bunlar fasa fiso” diyordu. Koca örgüt iki savcıya kalacak değildi ya! Ama öyle olmadı. 80’li, 90’lı ve 2000’li yılların kuşakları eskilere benzemiyordu. Dolayısıyla da konu iki savcının değil, kontrol edilmekten, gözleri bağlanmaktan hoşlanmayan Türkiye’nin meselesi olmuştu. İnadına AK Parti’ye destek verdiler, inadına yeraltı faaliyetlerinin üzerine gidenleri desteklediler.
       <br/>
       <br/>
       Son dalga da gösterdi ki polis işini iyi yapıyor. Adaleti temsil edenler yürekli davranıyor. Ve aynı hikâyeyi yıllarca dinleyen vatandaş artık gerçekleri görüyor, yalanlara “hayır” diyor.
       <br/>
       <br/>
       İşte o yüzden örgütü iyi bilenler “artık eskisi gibi olamayacağını” görmenin tedirginliğini yaşarken, vatandaş da Türkiye’de bir zamanlar asla olamayacak şeylerin olduğunu gördükçe heyecanlanıyor.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32107), [web.archive.org (arşiv bağlantısı)](http://web.archive.org/web/20090324025647/http://www.aksiyon.com.tr:80/detay.php?id=32107)
