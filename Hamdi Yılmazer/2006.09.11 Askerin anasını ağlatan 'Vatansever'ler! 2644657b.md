# Askerin anasını ağlatan ‘Vatansever’ler!

*Hamdi Yılmazer 2006.09.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061010190926im_/http://www.aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Terör örgütü asla bulamayacağı bir propaganda zeminine kavuştu. Hakkâri'nin dağlarında attığı bir kurşunla Ankara'yı cadı kazanına çevirebileceğini keşfetti. Ankara hesapları teröristlere karşı, "Aslan gibi oğullarım var. İki asker daha yetiştiriyorum" diyen şehit eşi Firdevs Yılmaz Hanımefendi'nin yerine, Neriman Hanım’ı koydu. Hesaplar böyle giderse dedim ve sordum…
  </font>
  <!--- Baslik, Spot, Resim kutusu ---------->
  <p>
   <font class="content">
    Çanakkale Savaşı’nın "eli kınalı askerini" bilmeyen var mıdır? Annesi kına yakıp yollamıştı Peygamber Ocağına ciğerparesini... Komutanı sorunca ortaya çıktı elindeki kınanın hikmetini kınalı askerin de bilmediği…
    <br>
     <br>
      Annesine mektup yazdılar. Bir müddet sonra gelen cevap şöyleydi:
      <br/>
      <br/>
      "Oğlum! Kurban bayramında koçlara kına yakarlar Allah yolunda kurban olsun diye. Evlenen gelin kızlara kına yakarlar eşine kurban olsun diye. Askere gidenlere de kına yakarlar ki vatan ve milletine kurban olsun diye…"
      <br/>
      <br/>
      Eğer, Kilitbahir'in alnına bir yazma gibi asılmış, "Dur yolcu! Bilmeden basıp geçtiğin bu topraklar, bir devrin battığı yerdir" yazısını okurken bugün bile tüylerimiz diken diken oluyorsa, oğlunun eline kına yakarak gönderen anaların yüreğindeki şeamet hislerindendir.
      <br/>
      <br/>
      Yedi düvel değil, karşımızda terörist bir örgüt var şimdi. Zaman zaman kanlı eylemler planlayarak ciğerimizi dağlıyor. Arazinin sarp ve geniş olması vur-kaç tarzını seçen teröristlerle mücadeleyi zorlaştırdığı için sonuç almak kolay bir iş değil. Kalleşçe pusuya düşürülme riskini hiçe sayarak eriyle, rütbelisiyle dağ-bayır dolaşan Mehmetçiğin 23 senedir yılmadan sürdürdüğü mücadele ortada.
      <br/>
      <br/>
      DAĞLARDAKİ KAHRAMANLIK ŞEHRE İNİNCE…
      <br/>
      <br/>
      Ne var ki kahramanlıklarla dolu terör mücadelesi Ankara ve İstanbul'da türlü türlü hallere sokuluyor. Rant yemeye alışmış, alın terini bilmeyen kitleler askerin kahramanlığını da, mukaddeslerimiz arasında çok özel yeri olan şahadeti de alet etmekten çekinmiyor…
      <br/>
      <br/>
      Şehit ailelerinin feryadını en acıklı şekilleriyle kamuoyuna aktarmak bir kısım medyanın en büyük marifeti halini aldı son zamanlarda. Ve bu marifet bilgisayar mühendisi asteğmen Zeki Burak Okay'ın şahadetiyle arzu edilen seviyelere ulaştı. Bir Türk anası, "oğlunun eline kına yakarak" askere gönderen anaların aksine hiç de alışık olunmayan şeyler söylüyordu: "Ben onu düşer diye bisiklete bile bindirmedim. Öldürün diye mi size verdim."
      <br/>
      <br/>
      Org. Büyükanıt'ın dediği gibi "Ateş düştüğü yeri yakıyor. Şehit anasının her türlü tepkisi baş üstünde yer almalıdır." Yanmış bir yüreğin acıları arasından süzülen cümlelerden hareketle birtakım hükümlere varmak elbette ki doğru değildir. Bununla beraber evladını teröre kurban veren anaların şuuraltı reaksiyonlarına uymayan, farklı bir örnek teşkil etmesi bakımından, üzerinde mutlaka düşünülmesi gereken bir tepkidir.
      <br/>
      <br/>
      Bir kısım medyanın böyle dertleri yok. Bu tür tepkileri doğuran şuuraltının, bir gün yaygınlaşarak, referandumda Kıbrıs Türklerinin ortaya koyduğu tavrın aynısını doğuracak sebeplere analık edeceği onları pek ilgilendirmez. Hatta bunu gelişmişliğin göstergesi olarak bile görebilirler!
      <br/>
      <br/>
      Askerlerimizin şahadetini manşetlere taşıma âdetini daha da ileriye götürüp, "manşetten gören gazeteler ve manşetten görmeyen gazeteler" olarak yazılı medyayı ikiye ayıran "vatanseverler(!)" bile çıkmıştı.
      <br/>
      <br/>
      TERS BAKIŞ
      <br/>
      <br/>
      Şimdi son örnek üzerinden ters bir bakışta bulunalım: Terörist, bilgisayar mühendisi, yani gayet vasıflı bir vatan evladını şehit etmiş. Bu etki şehidin annesinde "Ben onu öldürün diye mi size teslim ettim" tepkisinin doğmasına sebep olmuş. Bu söz "şehit analarının hükümete tepkisi" olarak sürmanşetlerde yer almış. Haberi aslanın karnından çıkartamaya muktedir, müthiş gazeteciler başbakana "neden şehit ailesini aramadığını" sormuş. Uzun süredir Ankara'da çatlaklar meydana getirerek hükümeti zaafa uğratmak isteyen planlı çalışmaların oluşturduğu gizli tepki, başbakanın cümlelerine yansımış. Bu cümle de hemen müthiş gazeteciler tarafından medyada layık olduğu yere yerleştirilmiş. Ardından Genelkurmay Başkanı "Şehit anasının her türlü tepkisi başımızın üzerindedir" demiş.
      <br/>
      <br/>
      Sonuç: Şehitlere sahip çıkan bir Genelkurmay başkanının yanında, askerin şehit olmasını ve şehit anasının infialini olağan gören hatta ana tepkisini yadırgayan bir başbakanın bulunduğu Ankara!…
      <br/>
      <br/>
      Şimdi o menfur kurşunu atan terörist bu sonucu seyrederken ne hissediyordur? Kanlı örgüt bu sonuçları gördükçe nasıl moral buluyordur? Bir kurşunla Ankara'yı ikiye bölebilecek bir ortam olduğunu tespit eden teröristler bundan sonrası için acaba ne düşünmeye başlamıştır?
      <br/>
      <br/>
      Şehidin anasının ağıdını manipüle edip, Ankara'da fitne çıkartarak, teröristi kahkahalara boğan "vatansever(!) medya" kime hizmet ediyordur?
      <br/>
      <br/>
      (…)
      <br/>
      <br/>
      BU DA YÜREĞİ YANAN BİR BAŞKA KADIN
      <br/>
      <br/>
      Milletimizin tarihi, aleyhine plan yapanları hayal kırıklığına uğratma örnekleriyle doludur. Bu örnekler bazen ciğerparesini, bazen babasını, bazen de evinin direğini şehit veren kadınlarımızın gösterdiği metanetle tecessüm eder. Yürüyen, canlı bir abide halini alır adeta…
      <br/>
      <br/>
      İşte bu muhteşem tablonun son örneği daha birkaç ay evvel yaşandı. Analarımızın kahramanlığını anlatmak için Çanakkale Savaşı’na kadar gitmeye gerek olmadığını gösteren bu taze örnek şehit J. Yarbay Alim Yılmaz'ın eşi Firdevs Yılmaz'dan başkası değildi. Firdevs Hanımefendi teröristleri güldürmemek için yüreğinde patlayan yanardağları sinesine gömdü. Ve o sineden  "Beyaz giyme tanırlar/ Seni yolcu sanırlar/ Zaten bende talih yok/ Seni benden alırlar" türküsünden başka bir şey sızmadı. Firdevs Hanım'ın eşini şehit edenlere cevabı ise tamı tamına aslını gösteren bir cümleden ibaretti: "Aslan gibi çocuklarım var. İki asker daha yetiştiriyorum."
      <br/>
      <br/>
      Bir kısım "vatanseverlere" sadece bir soru sormak istiyorum: Şehit anasını ağlatarak teröristleri yüreklendirmek mi? Yoksa Firdevs Hanımın abidesini dikerek geleceğe doğru birlik ve beraberlik içinde yürüme kararlılığını göstermek mi? Siz hangi taraftasınız?
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25239), [web.archive.org (arşiv bağlantısı)](http://web.archive.org/web/20061010190926/http://www.aksiyon.com.tr/detay.php?id=25239)
