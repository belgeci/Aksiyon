# Kargaya muhtaç olmamak için Kur’an’dan bir kesit

*Hamdi Yılmazer 2005.12.19*

<div bgcolor="#FFFEF6">
 <font>
  <img border="0" height="1" src="/web/20060104114212im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060104114212im_/http://www.aksiyon.com.tr/resim/576/56.jpg" vspace="5"/>
  </p>
 </font>
 <font class="content">
  Asır suresinde ifade edildiği gibi, hakkı tavsiye edenlerin sabrın tavsiyesine de mutlaka ihtiyaçları olacaktır. Hak yerine "mevsimlik hakları" tavsiye edenler, mevsim değişince neye ihtiyaç duyacaklardır?
 </font>
 <p>
  <font class="content">
   Bazı yazarlar benim için önemlidir. Onları sınıflandırarak okurum. Konuların sınıflar arasında dolaşımı ilginç bir yol izler çünkü. Fehmi Koru ve Tamer Korkmaz gibi işin künhüne iyice vâkıf olmuş usta gazeteciler bu konuda adeta nokta atışlar yaparak tarihe ilginç nükteler armağan etmiştir.
   <br>
    <br>
     Onlarınki kadar incelik ihtiva etmeyen tasnife göre önce işaret verenler görünür. Kıdemliler arasından çıkan az sayıdaki bu eşraf, şifre verir gibi birkaç kelime ile konunun ismini koyar, sonra da kendi üsluplarınca etrafında dolanır, durur. Arkadan tecrübeliler gelir; birikimlerini kullanarak muhtevayı değişik açılardan bilvesile gündeme getirip şifreleri ustaca çözer. Son olarak da, bilinir hâle gelen konuyu, muhataplarını rencide edecek şekilde tekrarlayacaklar sahnedeki yerini alır. Bunların ne kantarında topuz vardır, ne de dillerinde kemik. Hedefi yıpratmak için ne lazımsa yaparlar.
     <br/>
     <br/>
     Son kısma zeyl olarak eklenen ve sabit olmayan dördüncü bir tabaka daha vardır. İhtiyaca ve konunun içeriğine göre değişen bu kesimin görev sonrasında yapması gereken şey, kapının önünde sadakatle beklemeyi bilmektir. Mükâfatları, yazılarında ve konuşmalarında üst tabakalara ait teknik tabirleri rahatça kullanmaktan doğan zevktir. Sermest âşıklar gibi, öylesine mahmur hâle gelirler ki, ne diyorlarsa doğru odur ve asla ikinci bir şıkka yer yoktur. Tabirlerin derin mânâlarına vâkıf olmadıkları için çok defa yanlış kullandıklarını fark edemezler. Kerameti kullanılan kelimeden bildikleri için de sık sık tekrar ederler. Üst tabakaya ait büyüklerden bir de sözlü-yazılarında takdiri özel kişilere yaparlar- takdir gelirse sormayın keyiflerini o zaman.
     <br/>
     <br/>
     Bu tasnif daire şeklinde bir şemayla gösterilirse merkezde işaretçiler, en dışta da değişken zeyller bulunur. Eğer saf şeklinde düşünülürse en arkada işaretçiler ön safta ise zeyller yer alır.
     <br/>
     <br/>
     ***
     <br/>
     <br/>
     İslam'ın potansiyel kaynaklarını terörle berhava etme girişimi ortaya çıkalı, değişken bölüm uygun karakterlerle yeniden tasarlandı. Kullanılan argümanlar da ona göre şekilleniyor. Yani mevcut kadroya ilave edilen mevsimlik işçiler kisvesi, tıraşı, kullandığı kavramlar ve delillerle ön safta kendilerine ayrılan yeri aldı.
     <br/>
     <br/>
     Şimdi artık, işaretlenip ismi konulan şeyler halka ulaşırken bu kisve ve kavramlara da bürünerek renkleniyor.
     <br/>
     <br/>
     Mesela, bakıyorsunuz bir köşe yazısının yarıdan fazlası ayet meallerinden oluşuyor. Söylenen şey diğerleriyle aynı! İnsan gayr-i ihtiyari "acaba" diyor, işaretçiler yıllardır hep Kur'an'ın ruhuna uygun şeyler söylüyordu da biz mi fark etmiyorduk? Yoksa bilgisayar marifetiyle ayetleri döktürüp, alt alta dizenlerde bir benzerlik mi var?
     <br/>
     <br/>
     Kime benziyorlar, denirse, akla Sadr-ı İslam'ın sonunda, mızrakların ucuna Kur'an sayfalarını takarak müminlerin üzerine saldıranlar geliyor.
     <br/>
     <br/>
     Sivriltilmiş dillerin ucundan ayetler dökülürken, gözlerden sanki ateş saçılıyor.
     <br/>
     <br/>
     Muhammed İkbal'den iktibasla, "Tutalım, şahin gibi yükseklerden uçarsın. Hey dost! Aklın başına devşir. Bizleri takip eden avcı tecrübelidir" demekten başka ne söylenebilir ki!
     <br/>
     <br/>
     Marifet ayetleri sıralamak mı? Yoksa anlayıp yaşamak mı?
     <br/>
     <br/>
     İyiyi kötüden, doğruyu eğriden, özü kabuktan, halisi karışıktan ayıran Furkan-ı Hakîm'in aydınlığında yaşamaya çalışanlarla, onu gündelik kavgalarda kalkan olarak kullananların bir olması elbette mümkün değildir.
     <br/>
     <br/>
     Asır suresinde ifade edildiği gibi, hakkı tavsiye edenlerin sabrın tavsiyesine de mutlaka ihtiyaçları olacaktır. Hak yerine "mevsimlik hakları" tavsiye edenler, mevsim değişince neye ihtiyaç duyacaklardır?
     <br/>
     <br/>
     Eğer, nefsin davulunun sesi tok çıksın diye ayetleri sıralama huyundan vazgeçip, anlamaya çalışırsak cevabın "Kargaların rehberliğine muhtaç" duruma düşmek olduğunu görürüz.
     <br/>
     <br/>
     Zira, "Kılavuzu karga olanın..." sözüyle, mümin olduğu halde egosuna yenilip din kardeşine kötülük düşünenlerin peşinden gidenler arasında nükteli bir alaka kurulabilir. Şöyle ki;
     <br/>
     <br/>
     Mâide suresinde, Cenab-ı Hakk’ın emrettiği şeyleri yapmadıkları için İsrail oğullarına, kutsal topraklara giriş izni verilmeyeceği bildirilir ve ardından şu kıssa zikredilir:
     <br/>
     <br/>
     "Onlara, Adem'in iki oğlunun haberini gerçek olarak oku. Hani ikisi de birer kurban sunmuşlardı da, birinden kabul edilmiş, ötekinden kabul edilmemişti. Kurbanı kabul edilmeyen, ‘Andolsun seni mutlaka öldüreceğim’ demişti. Öteki, ‘Allah ancak kendisine karşı gelmekten sakınanlardan kabul eder’ demişti.
     <br/>
     <br/>
     "Andolsun! Sen beni öldürmek için elini bana uzatsan da ben seni öldürmek için sana elimi uzatacak değilim. Çünkü ben âlemlerin Rabbi olan Allah'tan korkarım.
     <br/>
     <br/>
     "Ben istiyorum ki, sen benim günahımı da, kendi günahını da yüklenip cehennemliklerden olasın. İşte bu zalimlerin cezasıdır.
     <br/>
     <br/>
     “Derken nefsi onu kardeşini öldürmeye itti de (nefsine uyarak) onu öldürdü ve böylece ziyan edenlerden oldu.
     <br/>
     <br/>
     “Nihayet Allah, ona kardeşinin ölmüş cesedini nasıl örtüp gizleyeceğini göstermek için yeri eşeleyen bir karga gönderdi. ‘Yazıklar olsun bana! Şu karga kadar olup da kardeşimin cesedini örtmekten aciz miyim ben?’ dedi. Artık pişmanlık duyanlardan olmuştu." (Maide, 27-31)
     <br/>
     <br/>
     Nefsine uyanlar neticede karganın kılavuzluğunda yol almak durumunda kalıyorlar.
     <br/>
     <br/>
     Hakka uyanlarınsa rehberi de belli akıbeti de!..
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Ömer Karabulut, 25-Aralık-2005
> Hoşgeldiniz: 
> Sayın Hamdi Yılmazer... Sizi her hafta ilgiyle okuyorum. Hakkınızda hiçbir şey bilmiyoruz. Önceden ne iş yapardınız, nerelerde yazardınız? Aksiyon ailesine hoşgeldiniz. Biraz M. Nedim Hazar’a, biraz da Mahir Kaynak benziyorsunuz. Yazılarınızda biraz gizem var. Şubat Soğuğu ve Kurtlar Vadisi gibi mesaj veriyorsunuz.

Kaynak: [www.aksiyon.com.tr](http://www.aksiyon.com.tr:80/detay.php?id=23041&yorum_id=1), [web.archive.org (arşiv bağlantısı)](http://web.archive.org/web/20060104114212/http://www.aksiyon.com.tr:80/detay.php?id=23041&yorum_id=1)
