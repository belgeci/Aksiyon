# Saddam’ların ve Savvaf’ların arasında insanca yaşayabilmek

*Hamdi Yılmazer 2006.04.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070606222501im_/http://aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070606222501im_/http://www.aksiyon.com.tr/resim/591/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Olaylara devletler ve hâkim güçler açısından bakanlar tavırlarıyla ve hatta bazen de yazılı ve sözlü olarak şöyle diyor: "Gördünüz mü Amerika'nın yaptığını?" Bu sözün açık anlamı şu: Ya Saddam gibi ulusal acı çektiricilere razı olursunuz ya da Irak'a iyice bakarsınız! Bir tek denklem kurabilen bu mantık, ortamın psikolojik baskısıyla birleşince bunaltıcı olmaya başlar ve insanca yaşamanın sanki hiçbir yolu kalmamış hissine kapılırsınız. Halbuki kullarının önünde deryaları yaran bir kudret var. Ne yazık ki, bu mantık o manaya fazlasıyla yabancı!..
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    George W. Bush, Irak'ta yaşananlardan Saddam Hüseyin'in sorumlu olduğunu ilan etmeye çalışıyor.
    <br>
     <br>
      Sorumluyu netleştirmek sonucu değiştirecek mi?
      <br/>
      <br/>
      Hayır. Saddam döneminde de Iraklılar acı çekiyordu, bugün de.
      <br/>
      <br/>
      Acıyı çekenlere ayrıca sormak lazım; Amerika'ya kızarken Saddam'ı mı özlüyorlar yoksa insanca yaşayabilmeyi mi?
      <br/>
      <br/>
      Böyle bir soruya duyulan ihtiyaç biraz da olaya devletler ve hâkim güçler açısından bakanların tavrından kaynaklanıyor: "Gördünüz mü Amerika'nın yaptığını?" diyorlar.
      <br/>
      <br/>
      Bu sözün açık anlamı şu: Ya Saddam gibi ulusal acı çektiricilere razı olursunuz ya da Irak'a iyice bakarsınız! Bir tek denklem kurabilen bu mantık, ortamın psikolojik baskısıyla birleşince bunaltıcı olmaya başlar ve insanca yaşamanın sanki hiçbir yolu kalmamış hissine kapılırsınız. Halbuki kullarının önünde deryaları yaran bir kudret var. Ne yazık ki, bu mantık o manaya fazlasıyla yabancı!...
      <br/>
      <br/>
      Aslında 11 Eylül sonrasında, "ya Saddam ya da…" denkleminde olduğu gibi üçüncü bir şıkka ihtimal bırakmayan tarzlar birçok mesele için uygulanıyor. "Yanımda değilsen, karşımdasın" ya da "Çözüm benim. Sana gelince, eğer çözümün bir parçası değilsen sorunun bir parçasısın" yaklaşımının yerel sürümleri çıkmaya başladı yani.
      <br/>
      <br/>
      Her ne kadar 11 Eylül sonrasında meşhur olmuşsa da, bu söylemin tarihini Hz. Âdem'in çocuklarına kadar götürmek mümkün. Çünkü merkezinde bir kişinin, bir zümrenin ya da bir ırkın 'ben'ini bulunduran, onun uğrunda tahakkümü meşru gören bir anlayışı ifade ediyor ve ibret almak isteyenler için tarih mahzeninde bu anlayışın birçok tekrarı istiflenmiş olarak saklanıyor.
      <br/>
      <br/>
      Evvelki örneklerine bakarak kısaca özetlemek gerekirse, şöyle diyebiliriz: Merkezdeki "benmerkezci" çekirdeğin etrafında "Senden büyük yok" demeyi görev bilen bir halka vardır. Bu halkanın işlevi çift taraflıdır. Bir taraftan merkeze yaslanarak uzantıları vasıtasıyla halk içinde etkinliğini sürdürür, diğer taraftan da merkezin önünde eğilerek her emir ve icraatta binbir keramet buyurduklarını sürekli tekrarlar. Övgü 'ben'in en sevdiği gıda olduğu için bir türlü "yeter" demeyi bilemez ve ala ala 'obez'leşir. Artık bir insanda olabilecek en ileri meziyetlerle bile yetinemez hale gelir ve başka şeylere ihtiyaç duyar.
      <br/>
      <br/>
      Bugün tanrı tarafından kendisine önemli bir misyon yüklendiğine inananları görüp şaşıranlar oluyor. Mahzene inip tarih sayfalarını bir karıştırsalar daha neler görecekler, neler! Mesela, kendisini "tanrı" ilan edenlere rastlayıp, "misyonun" çok mütevazı kaldığına şahit olacaklar. O zaman anlayacaklar ki, bu yol burada bitmiyor; sonu çok daha kötü yerlere çıkıyor. Ve o yolda yaşananlar da gittikçe acılaşıyor…
      <br/>
      <br/>
      Bir insan tanrılığını ilan edecek kadar kendisine yabancı hale geliyorsa, tabiidir ki, en büyük yalanı da kendisine söylüyor. Sözün özü şudur yani: Benmerkezci çekirdeğin özünde "yalan" vardır.
      <br/>
      <br/>
      "Yalan ortaya çıkarsa ne olur?" sorusundan önce "Yalanın ortaya çıkmaması gibi bir ihtimal var mıdır?" sorusunu düşünmek lazım belki de. Bu iki sorunun yaşanan örneklerine bakınca şöyle bir tablo görünüyor: Yalan, kendisini gizleyebilmek için yeni yalanlara ihtiyaç duyuyor. Yalanlar silsilesi uzadıkça gizlenmek daha da zorlaştığı için "siyahı beyaz" gösterebilecek kadroların ihdası zaruret arz ediyor. Gitgide bu kadrolar şişmeye başlıyor. Sonuçta yalan, ya daha büyük ve güçlü bir 'ben'le karşılaşınca, ya da "gerçekle" yüz yüze gelmekten kaçamayınca acıklı tablolar sergileyerek nihayete eriyor. Bu süreç aynı zamanda gerçeği bilen ama gücü yetmeyenlerin de çilesini oluşturuyor haliyle!...
      <br/>
      <br/>
      Şimdi zihnen biraz geriye gidelim ve "Savvaf" isimli, keyif veren o basın sözcüsünü hatırlayalım. Hani ABD askerleri Bağdat'a girmek üzereyken bile, zafere bir adım kaldığını rahatlıkla söyleyebilen o kendinden emin insanı… Onun tam inanmış bir adam tavırlarıyla yaptığı açıklamalar yorumcuları ne labirentlerde dolaştırmıştı.
      <br/>
      <br/>
      Bir gün "Savvaf" ekranda görünmez oldu ve onun yokluğuyla her şey sanki bir anda tersine dönmüştü!
      <br/>
      <br/>
      Profesyonellik açısından bakınca, kim Savvaf'ın işinde başarılı olmadığını söyleyebilir ki!
      <br/>
      <br/>
      Acaba diyorum, Savvaf, kendisinden son derece emin bir üslupla, düşmanı çileden çıkaran o esprili açıklamaları yaparken söylediklerinin bir yalandan ibaret olduğunu biliyor muydu?
      <br/>
      <br/>
      Zannetmiyorum.
      <br/>
      <br/>
      Öyleyse onu kim inandırıyordu?
      <br/>
      <br/>
      Diğer taraftan da Saddam'ın, elinde tüfek havaya ateş açıp tekbir getirişi canlanıyor gözümde. Namazdan çıkarken çekilmiş görüntüleri ve cihat çağrıları geliyor peş peşe!...
      <br/>
      <br/>
      Saddam bu pozları verirken ne hesaplar yapıyordu acaba? Ve şimdi ne düşünüyor?
      <br/>
      <br/>
      Ya baskıyla yönetilmiş ve yalanlarla avutulmuş milyonlarca insan!..
      <br/>
      <br/>
      İLGİNÇ BİR ANEKDOT
      <br/>
      <br/>
      Demirperde’nin yeni yıkıldığı yıllardaydı. Orta Asya cumhuriyetlerinden birisinde bir köy evine misafir olduk. Ev sahibi çok heyecanlanmıştı. Kılığımıza kıyafetimize bakıyor, bu arada Türkiye'yi görme fırsatı bulmuş yakınlarından duyduklarının kendisini nasıl hayret içinde bıraktığını anlatıyordu. Bu arada soru üstüne soru soruyordu. Laf arasında şöyle dedi: Yıllarca Demirperde dışındaki diğer ülkeler gibi Türkiye'de de insanların açlık ve sefalet içinde kıvrandığını dinledik. Sizlere acır, halimize şükrederdik. Perde kalkınca bir de ne görelim. En perişan durumda olan bizmişiz!
      <br/>
      <br/>
      Eğer "hikmet-i hükümet" halkı gerçeklerden uzak tutmayı gerektiriyor ve bu durum süreklilik arz ediyorsa ortada hikmet kalır mı? Ve yalan tohumundan adalet ve huzur meyvesi toplamak mümkün olabilir mi?
      <br/>
      <br/>
      Neden hep acı meyveler derdiğinizi biraz olsun fark etmek için yüz yıl öncesine gidip, Birinci Dünya Savaşı arifesinde, Güneydoğu'da aşiret mensuplarıyla Bediüzzaman arasında geçen bir sohbete kulak verelim:
      <br/>
      <br/>
      -Evvela bize lazım olan nedir?
      <br/>
      <br/>
      -Sıdk
      <br/>
      <br/>
      -Sonra
      <br/>
      <br/>
      -Doğruluk
      <br/>
      <br/>
      Galiba değişen bir şey yok. Yalanlarla avunmayı bırakıp, sıdk ve doğruluktan ayrılmaz hale gelinceye kadar Saddam'larla acı çekip ve Savvaf'la gülmeye devam edeceğiz.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23792), [web.archive.org (arşiv bağlantısı)](http://web.archive.org/web/20070606222501/http://aksiyon.com.tr:80/detay.php?id=23792)
