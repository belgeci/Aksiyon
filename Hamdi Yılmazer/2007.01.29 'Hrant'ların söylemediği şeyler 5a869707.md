# ‘Hrant’ların söylemediği şeyler

*Hamdi Yılmazer 2007.01.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070402005155im_/http://www.aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Hrant Dink’in cenazesinde bir milletimizin tavrına baktım bir de “Hrant’ın aklına…” Bazı şeyler zamanında söylenmezse sözün hakkı yenmiş olur dedim, kendi kendime. Sonra kalemi bir parçacık olsun serbest bıraktım…
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Bazı şok anlarında insanlar şuuraltı patlamalar yaşar. O anda kendisinden gizlediği şeyler bile dışa taşıverir.
    <br>
     <br>
      Böyle bir durumu ilk defa -Allah afiyetler ihsan etsin- Hekimoğlu İsmail Ağabeyde müşahede etmiştim. Hekimoğlu Ağabey, Eyüp Sultan Camii’nde bir sabah namazı geçirdiği rahatsızlık sebebiyle hastaneye kaldırılmış ve uzun süre yoğun bakımda kaldıktan sonra taburcu edilmişti. Evine dönmüştü dönmesine ama vücudunun yarısı geçirdiği rahatsızlık sebebiyle maruz kaldığı felci atlatamamıştı. İşte böylesine ağır bir darbenin ardından Ağabey şuuraltı patlamalar yaşıyor ama Allah’tan (cc), Efendimiz’den (sas), insanlıktan, iman-Kur’an hizmetinden başka hiçbir şey söylemiyordu.
      <br/>
      <br/>
      Erzincanlıydı Hekimoğlu Ağabey… Yakın çevresi itibariyle Birinci Dünya Savaşı ve savaşa takaddüm eden yıllarda soykırımın mukabili olarak kullanılan ‘Ermeni mezalimi’nin şahitlerinden, o mezalimi fazlasıyla dinlemiş birisiydi. Hani, bugün bile zaman zaman yenilerine rastlanılan Müslüman cesetleriyle dolu, toplu mezarlar var ya işte o hadiselerden bahsediyorum…
      <br/>
      <br/>
      Hekimoğlu Ağabey çocukluğunda, Ermeni zulmüne dair pek çok vak’a dinlemişti, annesinden, babasından ve yakın çevresinden… Ama onları rabbinin huzuruna götürecek kadar beyninin arkasına yerleştirmemişti. Şuuraltı patlamaları esnasında ortaya çıkan cümleleri gördükçe iç geçirmiş, “Allahım! Böyle duru bir hayat bize de nasip olur mu?” demekten kendimi alamamıştım.
      <br/>
      <br/>
      Rabbi ile arasına hiçbir şeyi sokmadığını alenen müşahede etmiştim.
      <br/>
      <br/>
      ***
      <br/>
      <br/>
      Hrant Dink’in cenazesinin ardından toplumda da tam manasıyla bir şuuraltı patlama yaşandı.
      <br/>
      <br/>
      Kimi “Hepimiz Hran’tız” dedi, kimisi “Hepimiz Ermeni”, ya da “Hrantımıza kıydılar”…
      <br/>
      <br/>
      Türk milletinin şuuraltı berrak bir su gibi çağladı durdu. Tıpkı Hekimoğlu Ağabeyinki gibi… Ermeni diasporasının kışkırtıcılığı hangi boyutlara ulaşırsa ulaşsın, hissiyatları ne kadar incitilirse incitilsin yine de vicdanlı davranabileceğini gösterdi. Hrant Dink’in geçmişini sorgulamadan son durumunu dikkate almayı başardı.
      <br/>
      <br/>
      Bu durumlarda insanların aklına ilk gelen şey şu soru olur:
      <br/>
      <br/>
      Türkler, diyelim ki, bütün dünyayı Ermenistan aleyhine ayağa kaldırmış olsun.  Böyle bir zamanda bir Türk aydın Ermenistan’da vurulmuş olsaydı, Ermeni toplumu aynı rüştü ispat edebilir miydi?
      <br/>
      <br/>
      Türk medyasının Hrant’ı bağrına bastığı gibi Ermenistan gazeteleri de o Türk’e kucak açıp, eşinin ve yetim çocuklarının arkasında kale gibi durur muydu?
      <br/>
      <br/>
      Şahsen bu soruları sormak istemem. İhtimaller üzerinde kafa yormaktansa, cenazenin ortaya çıkardığı tabloya bakıp, “İşte Türk milletinin rüştü” demeyi tercih ederim.
      <br/>
      <br/>
      Aynı kanaati, Anadolu ve çevresindeki insanların isteseler de istemeseler de birlikte yaşamak ve geleceğe birlikte yürümekten başka tercihlerinin olmadığını gören Ermeni tanıdıklarımız için de söyleyebileceğimi düşünürdüm.
      <br/>
      <br/>
      Etyen Mahçupyan’ın babasından ve dedesinden dinlediklerine sonunda hak verip, “Babamın çoktan öğrenmiş olduğunu bilecek yaşta değilmişiz...” demesi beni şaşırttı. Babası dedesinden Türklerin değişmeyeceğini öğrenmiş. Etyen Bey’e “Boşuna uğraşma Türkler değişmez” temasını bir şekilde sözlerinin arasına iliştirip söylermiş. Ayrıca ‘Her Ermeni nesli eskisi gibi olmayacağını, Türklerin değiştiğini düşünerek kendisini bir süre avutur sonra Türklerin değişmeyen özüyle karşı karşıya gelir’miş.
      <br/>
      <br/>
      Doğrusu Etyen Bey’den daha fazlasını beklerdim.
      <br/>
      <br/>
      Bizim oralarda “Öğüdü yuvadan almış” diye bir söz vardır. Birilerine karşı şartlandırılmak istenen çocukların kulağına, ebeveyn tarafından fısıldanan cümlelerin müessiriyetini anlatmak için kullanılır.
      <br/>
      <br/>
      Etyen Bey’in bu cümlelerinden Ermeni nesillerinin “Yuvadan aldıkları öğüdü” aşmayı başaramadıkları çıkıyor neticede.
      <br/>
      <br/>
      Ve onlar aldıkları telkinlerin etkisiyle dedelerinin gerçeğine inanıyorlar.
      <br/>
      <br/>
      Hrant cinayetinin Etyen Bey’de meydana getirdiği şuuraltı patlamanın fotoğrafı bizi üzse de görünen bundan ibaret…
      <br/>
      <br/>
      ***
      <br/>
      <br/>
      Etyen Bey gibi insanların, ortaya çıkan fotoğraftan çok daha fazlasını başarması gerekiyor.
      <br/>
      <br/>
      Tabii bizlerin de.
      <br/>
      <br/>
      Ermeni nesillerinin yukarıda açıklanan gerçeğini okuduktan sonra ben de kendi dedemin dönemlerine doğru hayalen gittim. En azından olayın iki tarafını yan yana getirerek bakma imkânı bulayım istedim.
      <br/>
      <br/>
      İlk gözüme ilişen, Cuma Selamlığında Padişah Abdülhamit Han’ın arabasına bomba koyan kişinin bir Ermeni olmasıydı.
      <br/>
      <br/>
      Sonra doğudan yurdumuza girmeye başlayan Çar’ın askerlerine yol gösteren ve onların kirli işlerini üstlenen Ermeni çeteleri geldi gözümün önüne. Ahırlara ve camilere doldurularak yakılan masum insanların çığlıkları yankılandı kulaklarımda…
      <br/>
      <br/>
      Kilise nikâhlarında söylenen bir söz düştü dilime birden. “İyi günde beraberdik. Kötü günde neden karşımızda yer aldılar ki” dedim. Oysa Ermenilere “millet-i sadıka” denilirdi.
      <br/>
      <br/>
      İçimden bir ses Sırpları hatırlattı. Onlar da bir günde değişip, Boşnak kapı komşularının cellâdı olmamışlar mıydı?
      <br/>
      <br/>
      Ve birden Boşnakların katledilişine seyirci kalan komutana Hollanda tarafından verilen kahramanlık nişanının fotoğrafları canlandı hafızamda…
      <br/>
      <br/>
      Sonra devletimizi temsil eden Büyükelçi ve konsolosların Ermeni örgütü ASALA tarafından bir bir vuruluşunu saydım içimden…
      <br/>
      <br/>
      ASALA eylemlerinin bitmesiyle ters orantılı olarak PKK vahşetinin tırmanışını ve ölü olarak ele geçirilen “sünnetsiz” militanları da hesaba dâhil etmek zorunda kaldım birden.
      <br/>
      <br/>
      Son olarak Birinci Dünya Harbi’nin ardından ülkemizi parselleyen Batılı devletlerin, bugün diaspora Ermenileriyle ele ele verip açtıkları “Soykırım anıtları” ve parlamentolarından geçirmeye çalıştıkları ‘soykırım kanunları’nı ekledim.
      <br/>
      <br/>
      Canım sıkıldı ve defteri kapattım. Gözümün önünde Ermenistan’da cenaze münasebetiyle toplanmış kalabalığın kaldırdığı döviz duruyordu: “1.500.001”
      <br/>
      <br/>
      Yekûnu bir soruya sıkıştırdım:
      <br/>
      <br/>
      Ermeniler değişti mi Etyen Bey?
      <br/>
      <br/>
      ***
      <br/>
      <br/>
      “Hepimiz Hrant’ız” diyenler, bakın, bu hesapların hiçbirine takılmıyor. Geçmişe değil, geleceğe bakıyor.
      <br/>
      <br/>
      Geleceğe bakanların, Anadolu ve çevresini sevginin, huzurun ve insanlığın yuvası olarak yeniden inşa etmek isteyenlerin hakkıdır; Etyen’lerin de şuuraltını “Yuvadan alınmış öğütlerden” kurtulmuş görmek isterler.
      <br/>
      <br/>
      ‘Üzeyir Garih ve Rahip Santaro cinayeti’ gibi katili yakalatılarak takibi engellenen, faili meçhullerden daha meçhul bir cinayeti genelleştirip “Türklerin özüyle” irtibatlandırmak hangi aklın neticesidir?’ sorusunun cevabını da…
      <br/>
      <br/>
      Etyen Bey’in yazısındaki psikolojik öğelerden hareketle Ermenilerin gözünde Türk milletinin aslında ne kadar büyük olduğunu açıklayan bir yazı yazmak da pekâlâ mümkündü.  Ama milletimizin vicdanlı tavrının tarihî gerçeklerin en acı yanlarına rağmen değişmediğini, bir parça da olsa ifade etme duyguları öne çıktı.
      <br/>
      <br/>
      Ben de son sözü kendime söyledim:
      <br/>
      <br/>
      Bu millete zayıflık yakışmıyor. Eğer güçsüzlüğe razı olursa kendi sıkıntısı yetmiyormuş gibi bir de çevresindeki milletlerin acı acı kıvranışına tahammül edememenin ıstırabını yaşıyor.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26584), [web.archive.org (arşiv bağlantısı)](http://web.archive.org/web/20070402005155/http://www.aksiyon.com.tr:80/detay.php?id=26584)
