# Anayasa krizini önlemek için bir teklif

*Hamdi Yılmazer 2007.09.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071216055333im_/http://www.aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Beyaz Türklerin endişelerini giderecek, “yok sayılanların” ihtiyaçlarını karşılayıp, rahatlamalarını sağlayacak ve “güç kullanma” taraftarlarının kalkışacağı çılgınlıkların önünü alacak bir yol bulmak gerekiyor. İşte bunun için 1982 Anayasası’nın yüzde 92 ile kabul edildiğini hatırlatanlara bir teklif sunmak geldi içimden.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    On birinci cumhurbaşkanının seçilmesine yönelik olarak başlatılan “Tehlike alarmı” duracağa benzemiyor. Sayın Abdullah Gül’ün Köşk’e çıkmasından sonra Gül ve Erdoğan isimleri hariç tutularak AKP’yi yeniden iktidara Gül’ü de köşke taşıyan seçmen kitlesi ana problem halinde sunulmaya başlandı.
    <br>
     <br>
      Doğrusu iyi bir taktik.
      <br/>
      <br/>
      Sağ olsunlar, bazı meslektaşlar bu konuda oldukça tecrübeli. Hayatta her zaman olabilen bazı aşırılıkları geleceğin genel görüntüsü olarak sunmakta bir hayli becerikliler de…
      <br/>
      <br/>
      Tekil aşırılıkları göstererek karanlık bir gelecek resmi çizip, toplumun belli bir kesimini korkutarak uyarma faslını kendi yöntemleriyle başlatmış durumdalar. Yani  “Tehlikenin farkında mısınız?” kampanyasının yeni versiyonu piyasaya sürülüyor.
      <br/>
      <br/>
      Yazılanlara bakılırsa, Gül ve Erdoğan değil ama onlardan hemen sonraki halkaları oluşturanlar arasında bir zafer sarhoşluğu varmış ve bu zafer havası çağrıştırdıkları ile toplumun belli kesimlerini korkuya itiyormuş. Bu hava toplumu bölecek şekilde yayılıyormuş, beyaz Türkler kendilerini ikincil konuma itilmiş hissediyor ve Türkiye’yi İran’dan daha beter hale getirecek kişilerden korkuyorlarmış. Bu kesim içerisinde Türkiye’nin birikimini taşıyan, çok donanımlı ve yetenekli kişiler varmış ve bunların heba olması büyük bir kayıp olurmuş…
      <br/>
      <br/>
      ***
      <br/>
      <br/>
      Beş yıllık AKP iktidarına ve 15 yıldır Türk siyasi hayatında yer almış, Dışişleri Bakanlığı gibi devletin en önemli sırlarına vukufiyet ve devletin tüm dünyada temsilini gerektiren görevleri başarıyla üstlenmiş Sayın Gül’ün şahsiyetine bakınca çizilen bu resmi haksız buluyorum.
      <br/>
      <br/>
      Ama aynı zamanda tasvir edilenlerden hareketle bu kesimin içinde damla damla biriktiği görülen korkuyu da iyi anladığımı zannediyorum.
      <br/>
      <br/>
      İşte bu yüzden, Cumhurbaşkanlığına fazlasıyla layık olduğunu bildiğim halde Sayın Gül’ün feragatinin ne kadar önemli olduğunu anlatmaya çalışan yazılar yazmaya çaba göstermiştim. Çekilmesinin siyaseten yanlış olacağını ve kendisini bitireceğini anlatıp duranlara karşı Sayın Erdoğan’ın feragatini örnek göstererek, aksine milletin nezdinde kredi toplamaya yarayacağını ifade etmeye çalışmıştım.
      <br/>
      <br/>
      Çünkü o yazılar, milletimizin ihtilaflardan kurtulup içtimai mutabakata ulaşması ve ülkemizi karıştırmak isteyenlere fırsat verilmemesi için ne yapılsa değeceğini esas alan bir ön kabule dayanıyordu.
      <br/>
      <br/>
      O günler geride kaldı.
      <br/>
      <br/>
      Şimdi seçim öncesi kampanya düzenleyenlerin hazırlanmakta olan “sivil anayasa” etrafında yeni bir kriz oluşturmaya çalıştığı görülüyor.
      <br/>
      <br/>
      Keşke, diyor insan, keşke -sivil değil- “yeni anayasa” aynı zamanda bir sosyal mutabakat metni olabilseydi!
      <br/>
      <br/>
      Ama ne yazık ki böyle bir ihtimal görünmüyor.
      <br/>
      <br/>
      Görünen o ki, CHP parti olarak Cumhurbaşkanlığı seçimindeki tavrını sürdürecek.
      <br/>
      <br/>
      Hazırlanmakta olan anayasanın “sivil” olarak anılması ve getireceği değişikliklerin askerin alanını daraltmayı hedeflediğinden hareketle konu asker-sivil gerilimine taşınmaya çalışılacak.
      <br/>
      <br/>
      CHP ve çevresinin Cumhuriyet mitingleri çerçevesinde organize edeceği “hayır” oylarıyla yeni anayasanın yüzde 92’nin altında oranla kabul edilmesi sağlanacak.
      <br/>
      <br/>
      Böylece yüzde 92 ile kabul edilen 1982 anayasasının halk tarafından daha çok benimsendiği öne sürülerek Hükümet ve hazırladığı anayasa metni başarısız gösterilecek.
      <br/>
      <br/>
      ***
      <br/>
      <br/>
      Acı bir gerçekle karşı karşıyayız.
      <br/>
      <br/>
      Karşılıklı korkular, gerçekleri köşeye sıkıştırıp evhamların önünü inanılmaz ölçülerde açıyor. Ve biz vehimlerin mücadele ortamında yorgun düşüyoruz.
      <br/>
      <br/>
      Bir taraftan AKP iktidarının Gül’ün Cumhurbaşkanlığı ile birlikte sessiz bir devrime dönüşeceğini düşünenler itilmişlik psikolojisi yaşadıklarını yazıyor ve ikincil duruma itilmenin doğuracağı ayrımcılığın zararlarını anlatıyor. Tabii ki buna razı olmayacaklarını ifade ediyor.
      <br/>
      <br/>
      Diğer taraftan sessiz bir devrim yapacağından korkulanlar şimdiye kadar değil ikincil durumda kabul edilmek, “yok sayılmanın” bütün acılarını sabırla karşılayarak bugünlere gelmiş çoğunluğu oluşturuyor. Tabii ki yok sayılmanın acılarının reaksiyona ittiği insanlar da vardır bu sessiz çoğunluk içinde ve onlar -psikolojik açıdan bakılırsa- misliyle mukabelede bulunmayı düşünebilirler.
      <br/>
      <br/>
      Üçüncü bir kesim de her ne kadar AKP’yi destekleyenler çoğunluk olsa da “beyaz Türklerin” -bu tabirden hoşlanmadığımı ifade etmeliyim- nitelik olarak daha etkin ve dolayısıyla daha güçlü olduğunu ve bu gücün vakit çok geç olmadan mutlaka kullanılarak “tehlikenin”(!) bertaraf edilmesi gerektiğini söyleyip duruyor.
      <br/>
      <br/>
      Yaklaşık olarak böyle bir tabloyla karşı karşıyayız. Bu durumda “beyaz Türklerin” endişelerini giderecek, “yok sayılanların” ihtiyaçlarını karşılayıp, rahatlamalarını sağlayacak ve güç kullanma taraftarlarının kalkışacağı çılgınlıkların önünü alacak bir yol bulmak gerekiyor.
      <br/>
      <br/>
      Ve de yeni anayasa bu kesimlerin ortasında duruyor.
      <br/>
      <br/>
      ***
      <br/>
      <br/>
      Teklifim şu:
      <br/>
      <br/>
      1982 Anayasası’nın hangi şartlarda hazırlanıp oylamaya sunulduğunu anlatmakla vakit kaybetmeye gerek yok.
      <br/>
      <br/>
      Yüzde 92 ile kabul edilmiş bir anayasanın ondan daha düşük bir yüzdeyle kabul edilmiş bir yeni anayasayla değiştirilmesini problem olmaktan çıkarmak için iki anayasa birden oylamaya sunulsun.
      <br/>
      <br/>
      Herkes istediği anayasaya oy versin.
      <br/>
      <br/>
      Böylece değişen şartlar karşısında 82 Anayasası’nın alacağı oy oranı da görülmüş olur.
      <br/>
      <br/>
      Madem egemenlik kayıtsız şartsız milletindir. Öyleyse kararı millet versin.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28475), [web.archive.org (arşiv bağlantısı)](http://web.archive.org/web/20071216055333/http://www.aksiyon.com.tr:80/detay.php?id=28475)
