# Bu da bir başka ulusalcılık

*Hamdi Yılmazer 2007.04.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070503072303im_/http://www.aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Askeri imdada çağıranlar S.O.S vererek askeri sahaya inme mecburiyetinde bırakmak istiyor. Ama zaman eskisi gibi değil. Askerin tavrı gösteriyor ki ömür boyu devletten geçinmiş, rakiplerini devlet düşmanı ilan ettirerek saf dışı etmiş kitlelerin artık elindekini hak etmesi gerekiyor. Bir de milletin seçtiği vekiller aynı imtihanla karşı karşıya…
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Son haftalarda yaşananlar Türkiye’yi yöneten ve yönetmeye talip olanlar açısından uhdelerine aldıkları mesuliyeti bütün cesametiyle ortaya koyacak örnekler gösterdi.
    <br>
     <br>
      Teferruat sayılabilecek kısımları geçebilirsek, problemlerin esasına inme imkânı bulabileceğiz.
      <br/>
      <br/>
      Ne var ki, tartışmaları özellikle fer’i konulara yoğunlaştırma gayretleri göze çarpıyor.
      <br/>
      <br/>
      Laf çoğaltılarak, sadra şifa olacak çözümlerin müzakere ortamı yok edilmeye çalışılıyor. Patlak veren hadiseler problemleri bir bir gösterdikçe, bir kesim ısrarla konuyu başka taraflara ittirip, tartışmaların önünü kesmeye, problemi görünmez hale getirmeye kalkıyor.
      <br/>
      <br/>
      Neden?
      <br/>
      <br/>
      Çünkü artık çuvala sığmaz hale gelen mızrakları saklayabilmek, demokrasi ve hukuk dışı talepleri gerçekleştirebilmek için kuvvete ihtiyaç duyuluyor. O kuvvetin temini için de çalışmalar tam gaz sürdürülüyor.
      <br/>
      <br/>
      Ne var ki…
      <br/>
      <br/>
      İşte tam bu noktada iktidar ve muhalefetiyle tüm siyasilerin devreye girip, çare üretmesi gerekirken onlar da beklemeyi ve denge hesapları yapmayı yeğliyor.
      <br/>
      <br/>
      Bu durumda, vaktinde yapılması gereken işi yapmayıp işaret bekleyenlerin, siyaseti vesayet altından kurtarmaya, hukuku üstün kılmaya nasıl muvaffak olacakları da ayrı bir istifham oluşturuyor.
      <br/>
      <br/>
      ‘Yaptırmadılar’ demek galiba siyaseten daha kolay ve salim geliyor.
      <br/>
      <br/>
      Yani…
      <br/>
      <br/>
      Onlar da hesaplarını “güç kaynaklarına” bakarak yapıyor.
      <br/>
      <br/>
      Duvarında, Atatürk dönemindeki haliyle, “Hakimiyet bila kayduşart milletindir.” yazan bir Meclis’in mebusları gücünü nereden alır?
      <br/>
      <br/>
      Silahlı kurumlardan mı?
      <br/>
      <br/>
      İllegali ve legaliyle faaliyet yürüten örgütlü azınlıklardan mı?
      <br/>
      <br/>
      Yoksa milletten mi?
      <br/>
      <br/>
      Bir muhalefet partisi, iktidarın başarısızlıklarını ortaya koyup, millete ümit verecek vaatlerle mi iktidara gelir, yoksa memnuniyetsiz yığınların öfkesine oynayarak mı?
      <br/>
      <br/>
      Milyonlarca olduklarını ifade edenler neden kendilerine uygun bir partide toplanarak iktidara yürümek varken, gerilim çıkartmayı tercih ederler?
      <br/>
      <br/>
      Eğer milyonlar varsa yeni bir parti bile kurulur ve iktidara gelinir...?
      <br/>
      <br/>
      Demokratik, laik ve sosyal hukuk devleti olan Türkiye’mizde bunlar mümkünken, milyonlarca olduklarını iddia edenler, neden meşru yolları kullanmaktan ısrarla kaçınarak olağanüstü hal oluşturmaya çalışır?
      <br/>
      <br/>
      Ve bu çığırtkanlıklara ne denir?
      <br/>
      <br/>
      Cumhuriyetçilik mi?
      <br/>
      <br/>
      Cumhuriyetçiliğin küresel versiyonunu neoconların temsil ettiği herkesçe malumdur.
      <br/>
      <br/>
      Florida’da çevrilen bir dalavere ile iktidara gelip, ardından ülke terör tehdidi altında diyerek alarm üstüne alarm vermek suretiyle halkı korkutarak bir dönem daha iktidarda kalmak ve sonunda Irak batağına saplanmak…
      <br/>
      <br/>
      Bizim Cumhuriyetçiler, ‘erken seçim’ dediği andan itibaren aklıma ilk gelen Florida meselesi oldu.
      <br/>
      <br/>
      Halk oyuyla gelemiyorsan, ‘sandık’ oyununa başvur klasiği…
      <br/>
      <br/>
      Olmadı TSK’yı hakem yerine koy ve hakemin üstüne yürü…
      <br/>
      <br/>
      Genelkurmay Başkanı’nın basın toplantısında bazı gazetecilerin tavrı bunu açıkça gösterdi.
      <br/>
      <br/>
      Israrla akıllarındakini Org. Yaşar Büyükanıt’a söyletmeye kalktılar. Olamayınca içlerinden birisi saçına, sakalına bakmadan, nezaket kurallarını ihlalde bir beis görmeyerek, söz bile istemeden yanındakinin elinden mikrofonu alıp araya girebildi! Ardından onca gazetecinin hukukunu hiçe sayarak söz almadan ikinci bir soru daha sorabildi.
      <br/>
      <br/>
      Terörün faturasını hükümete kesmek isteyenler Yavuz Selim Demirağ’ın sorusu üzerine şaşırmış olmalı.
      <br/>
      <br/>
      TSK Kuzey Irak’a girmek istiyor da, hükümet ABD’ye bağımlılığından dolayı engel oluyor havasını yayma çalışmalarının hepsi boşa gitti…
      <br/>
      <br/>
      Çünkü ne asker sınır ötesi operasyon izni istemiş, ne de hükümet vermeyerek engel olmuş.
      <br/>
      <br/>
      İşte böyle… Gerçekler ortaya çıktıkça balonlar bir bir sönüyor.
      <br/>
      <br/>
      Sönen balonlara cumhuriyet gibi Atatürk gibi meseleleri bağlayanlar ne yapmak istiyor diye düşündükçe kafam karışıyor.
      <br/>
      <br/>
      Onlar mevcut süreci nasıl okuyor, bilmiyorum; ama bence dönüm noktası 28 Şubat’tır.
      <br/>
      <br/>
      1983 yılında Türkiye yeni bir dönemece girmiş ve bu istikamette alınan mesafenin en ağır imtihanı, Özal’a suikast girişimi, faili meçhullerin ardından atılan “Türkiye laiktir laik kalacak” sloganları, Madımak ve Gazi Olayları gibi istikrarı bozucu hamlelerle adım adım gelinen 28 Şubat süreciyle verilmiştir.
      <br/>
      <br/>
      RP-DYP koalisyonu bozulmuş, MGK’da alınan kararlarla istikamet net olarak ilan edilmişti. İnsanlar fişlenmiş, sermaye renklere ayrılmış, bazı mamullerin alımı yasaklanmış, birçok namuslu ve başarılı insan işinden ve itibarından olmuştu.
      <br/>
      <br/>
      Zaman gösterdi ki, durum hiç de eskisi gibi değil. Ne 27 Mayıs, ne 12 Mart ne de 12 Eylül…
      <br/>
      <br/>
      Şubat hiç birine benzemiyor.
      <br/>
      <br/>
      Piyasalar alabora oluyor. Ülke bu sefer, müdahale sonrasında 70 cent’e muhtaç duruma düşme sinyali veriyor.
      <br/>
      <br/>
      Alınan kararlar milleti memnun etmiyor.
      <br/>
      <br/>
      Şükür, kurtulduk dedirtmiyor.
      <br/>
      <br/>
      Dolayısıyla da TSK’ya yeniden güven tazeleme imkanı da tanımıyor.
      <br/>
      <br/>
      Aksine yıpratıyor.
      <br/>
      <br/>
      Bu durumdan 28 Şubat’ın mağdurları ders çıkardığı gibi TSK da ince dersler çıkardı.
      <br/>
      <br/>
      Yıpratıcı süreçlere girmekten imtina edip, ülke elden gidiyor çığlıkları atanlara, ‘şimdiye kadar hep sizi biz kurtardık. Madem Atatürk’ün Laik Cumhuriyet’ini önemsiyorsunuz, öyleyse sahip çıkın. Sivil toplum olarak Laik Demokratik Cumhuriyet’i korumayı bilin’, mesajları vermeye başladı.
      <br/>
      <br/>
      Şahsen emekli askerlerin sivil toplum kuruluşlarına üye yapılmasını da böyle değerlendiriyorum.
      <br/>
      <br/>
      Askerlikten gelen alışkanlıklarıyla, bir süre üye oldukları kuruluşları komuta etmeye kalksalar da, sonunda sivil mücadeleye alışırlar. Düşmana karşı verilen savaşla, kendi milletimiz içinde gelişen farklı yönelişleri birbirine karıştırmadan, düşmanca değil, özgürce mücadele vermeyi bir birinden ayırt edebilirler.
      <br/>
      <br/>
      Yeter ki, 28 Şubat’a tepkisini, AKP’yi tek başına iktidara getirerek gösteren milletin temsilcileri üzerine düşeni hakkıyla yapsın.
      <br/>
      <br/>
      Tüm devlet kurumlarının saygınlığını korumaktan kendisini mesul bilsin. Devlet kurumlarının da millete hizmet için var olduğunu icraatlarıyla gösterebilsin.
      <br/>
      <br/>
      28 Şubat sonrası gösterdi ki, iki kesimin kendisine bahşedilen imkânları hak etmesi gerekiyor.
      <br/>
      <br/>
      Birisi bugüne kadar devlet imkânlarını sonuna kadar kullanmış, rakiplerini devlet düşmanı ilan ettirerek ezdirme kolaycılığını yaşamış olanlar.
      <br/>
      <br/>
      İkincisi de milletin oylarıyla iktidara gelenler veya iktidara talip olanlar…
      <br/>
      <br/>
      Eğer bu sivil mücadele başarıyla verilebilirse, ne TSK, ne adliye ne mülkiye ve ne de diğer devlet kurumlarının mensupları yıpranır.
      <br/>
      <br/>
      Aksine, askerî yönü son derece güçlü olan Türkiye, sivil unsurlarını da ikmal ederek tam bir devlet olur.
      <br/>
      <br/>
      Hem “Batı’da demokrasi ve cumhuriyeti halk kendi mücadelesiyle kazandı. Türkiye’de ise devlet halka benimsetmeye çalıştı. Aksaklıklar büyük ölçüde buradan kaynaklanıyor” diyenlerin muradı da yerine gelmiş, halk kendi gücünün farkına varmış olur. O güçle askerini de besler başka kurumlarını da…
      <br/>
      <br/>
      İşte asıl o zaman Türkiye’nin başı hegemonik güçler karşısında dik olabilir.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27262), [web.archive.org (arşiv bağlantısı)](http://web.archive.org/web/20070503072303/http://www.aksiyon.com.tr:80/detay.php?id=27262)
