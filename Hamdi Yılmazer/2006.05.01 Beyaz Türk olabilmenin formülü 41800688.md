# “Beyaz Türk” olabilmenin formülü

*Hamdi Yılmazer 2006.05.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070807182959im_/http://aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807182959im_/http://www.aksiyon.com.tr/resim/595/57.jpg" vspace="10"/>
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   “Beyaz” ve “Beyaz olmayan” ayrımı hem çok belirsiz, hem de çözüm üretmeyi imkânsız kılacak kadar karmaşık. Kötü niyetlilerin gizlenerek komplonun bin bir türlüsünü kurup toplumu felç etmesine son derece müsait. Teklifim şu: Eğer çözüm arıyorsak, devrimlerin yararlarını sayarken sıraladığımız “tebaa idik vatandaş olduk” cümlesini hayata geçirelim. Vatandaşların bir kısmını hâlâ tebaa olarak görmekten vazgeçelim.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Her etki neticede bir tepki doğuruyor. Etkinin yanlışlığı ona yanlış tepki vermeyi meşrulaştırmaz. Hele bu tepkiler insan gibi akıllı ve iradeli varlıklardan geliyorsa…
    <br>
     <br>
      Uygulamakta her zaman başarılı olamasam da doğruluğundan emin olduğum bir prensip var: Tepkiselliğe asla düşmemek…
      <br/>
      <br/>
      Bazıları şöyle diyecek: Beklenmedik bir etkiye maruz kalınca ne olacak? Tepki verilmeyecek mi?
      <br/>
      <br/>
      Hayır! Öyle değil. Elbette ki, karşılığı verilir.
      <br/>
      <br/>
      Ama ölçerek, biçerek, etkinin yol açtığı dozdan çıkarıp, akıl ve irade süzgecinden geçirip, sonuçlarını hesap ederek…
      <br/>
      <br/>
      Maruz kalınan etkiyi iyi değerlendirip, onu, vereceğimiz karşılığın vesilesi olmaktan daha öteye geçirmeyerek…
      <br/>
      <br/>
      Yani, tepkiyi, sonuçları iyi hesap edilmiş yepyeni bir “etki” formatına sokarak.
      <br/>
      <br/>
      Dinimizin öğrettiği açıdan bakıp da söylersek, “şerleri”, “hayırların” kapısına “eşik” yaparak…***
      <br/>
      <br/>
      “Beyaz Türk” konusu da adı konulmamış, derin bir etki aslında.
      <br/>
      <br/>
      Bu etki, bazı dönemlerde öylesine derinden ve yaygın bir şekilde ortaya çıkıyor ki, milli iradenin meclise taşıyıp, iktidara layık gördüğü parti ve vekiller hakkında bir meşruiyet tartışması bile açabiliyor.
      <br/>
      <br/>
      Hatta ortaya bazı “zanlar” atıp, sonra da maznunlara “madem öyle değilsiniz, ispat edin o zaman” diyecek kadar kendisini karşısındakilerden farklı ve müktesep haklar sahibi görebiliyor.
      <br/>
      <br/>
      Bunlar yapılırken kullanılan usul ve üslup, “İddiada bulunan ispatla yükümlüdür. Sen benim hakkımda rencide edici, hukukumu çiğneyici ithamlarda bulunuyorsun. Önce sen ortaya attığın iddiaları ispat et” deme hakkını bile kullanma fırsatı vermiyor.
      <br/>
      <br/>
      Çünkü bu etki doğrudan gelmiyor. Milletimizi millet yapan değerler açısından neredeyse kutsanacak derecede önemsenen devlet gibi, hukuk gibi, (…) şeylerin içine girerek geliyor.
      <br/>
      <br/>
      Tabii ki, bu durumların sebep olduğu sarsıntıları yaşayanlar biliyor. Yani beyaz olmayanlar…
      <br/>
      <br/>
      Ertuğrul Özkök, 21 Nisan’da yazdığı “Beyaz Türklerin tasfiyesi mi?” başlıklı yazısında olayı “Beyaz Türkler” açısından ele aldı. Türbanın değil ama “türbanizmin” rahatsız edici bir intikam ideolojisine ya da bir masonik dayanışmanın parolası haline gelmesinden ürktüğünü yazdı.
      <br/>
      <br/>
      Özkök’ün yazısını 22 Nisan’da HSYK’nın Savcı Sarıkaya’yı ihraç kararı hakkında yazdığı yazıyla arka arkaya okuyunca, karşılaştırmalı okumadan çıkan manaların Özkök’ün kastını aştığını düşündüm.
      <br/>
      <br/>
      “Beyaz Türklerin” ürktüğü noktalarla “Beyaz olmayanların” maruz kaldığı sonu gelmez travmaların çözüm üretici müzakerelerle ortadan kaldırılması gerektiğine inandığım için böyle bir karşılaştırmaya girmeyeceğim.
      <br/>
      <br/>
      ***
      <br/>
      <br/>
      Öncelikle şunu ifade etmeliyim: “Beyaz Türk” tabirini sevmiyorum. Çünkü “Beyaz Türk” denilince, refleks hızında akla gelen ilk tepki “siyah” yani “Zenci Türk” isimlendirmesi oluyor.
      <br/>
      <br/>
      Zenci-beyaz karşıtlığının otomatik olarak çağrıştırdığı şey de efendilerin, yani “Beyaz adamın” Afrika’dan gemilerin ambarlarına tıpkı bir mal gibi doldurup, havasızlıktan dolayı bir kısmı telef olsa da, bir kısmını Avrupa veya Amerika’ya ulaştırarak hizmetini gördürdüğü kölelerle yaşanan tarihsel süreç oluyor.
      <br/>
      <br/>
      Bu süreçte zenciler, efendilere göre “hürriyet” gibi bir lükse layık olmayan ve pazarlarda alınıp-satılan bir meta, efendilerse zencilerin gözünde “şeytan”. Kölelere uygulanan kanunlar bile farklıdır. Onlarla efendiler yargılanmaz, hatta böyle bir şey düşünülemez bile…
      <br/>
      <br/>
      İnsan onuruna asla yakışmayan bu ilişki biçiminin sebep olduğu travmalar, kölelik yasaklanalı yarım asır geçmiş olmasına rağmen hâlâ “Beyaz adamı” şeytanla eşdeğer görmeye neden oluyor.
      <br/>
      <br/>
      Hasılı, ne “Beyaz Türk” tabiri “Beyaz adam” kadar ayırt edici bir isimlendirme, ne de “Beyaz Türklerin” kendilerinden saymadığı kişiler başka ülkelerden getirilmiş birer “Kunta-Kinte”…
      <br/>
      <br/>
      Ayrıca ne “Beyaz Türkler” Batı’nın “Beyaz adamı” kadar belirgin hale gelmek ister, ne de eşit görülmedikleri halde “Beyaz olmayanlar” onları şeytan görmektedir.
      <br/>
      <br/>
      Vakıaya bakınca beyazların bilinmeme ihtiyacından dolayı araya başka kategorilerin girdiği tespit edilmektedir. Ara renklerden oluşan bu tali kategoridekilerin ayırt edici yanları vardır.
      <br/>
      <br/>
      Mesela, beyazların ortamlarında bulundukları halde onların sahip olduğu imkânlardan aynı rahatlıkta yararlanamazlar. Bir problem çıktığı zaman yargılanabilir, mahkûm olabilir ve hatta en ağır işkencelere maruz kalabilirler. Fedakârlık gerektiren yerlerde beyazlar kılını bile kıpırdatmazken, onlar milletin mukaddesleriyle alakalarından dolayı bu fedakârlıkları hiçbir karşılık beklemeden yaparlar. Ve bunun gibi daha birçok ayırt edici özellikle belirgin hale gelirler.
      <br/>
      <br/>
      Tabii ki bu durum, toplumu en az üç katmana (tarihteki adıyla ‘kast’a) ayırmakta ve adı konulmamış bir bölünmüşlüğü acı acı yaşatmaktadır.
      <br/>
      <br/>
      ***
      <br/>
      <br/>
      Özkök’ün yazısı üzerine “Beyaz Türk” ve “Beyaz olmayan Türk” ayrımını anlayabilmek için biraz kafa yordum. Fazlasıyla karışık olsa da ulaşabildiğim bazı noktalar şunlar:
      <br/>
      <br/>
      Bazıları coğrafyayı esas alıyor. Kimine göre Bolu, kimine göreyse İstanbul Boğazı sınırı oluşturuyor. Bu ayrım çok tutarlı değil. Çünkü Kayseri’den, Van’dan ve hatta Kars’ın Göle’sinden bile Beyaz Türk çıkabiliyor.
      <br/>
      <br/>
      Bazıları köylülük-kentlilik gibi daha sosyolojik yaklaşımlar kullanıyor. Ama bu da tam bir ayrımı mümkün kılmıyor. Çünkü eğitimi, imkânları, imkânları kullanma düzeyi, adab-ı muaşerette kusursuzluğuna rağmen bazıları yine de “Beyaz” olamıyor. Hatta kimi “Beyazlar” bunları “Beyaz olmayanların” en tehlikelisi olarak görüyor. “Akıllanmışlık” olarak adlandırıyor.
      <br/>
      <br/>
      Bazıları da “Beyazlığın” genetik olduğuna iyice inanmış. Onlara göre ana gövdeyi oluşturanların genini taşıyanlar dışındaki tüm diğer genlerden oluşan bir sosyal grup var karşıda.
      <br/>
      <br/>
      Bazılarına göreyse bu bir statüdür. Prizmadan geçirmedikçe diğer renkleri göstermeyen beyaz ışık gibi, diğer bütün renkleri yutup sadece kendisini gösteren bir ortaklığın adıdır. Buraya dahil olabilmek için asıl renginden sıyrılıp, renksizleşmek şarttır!..
      <br/>
      <br/>
      Hâsılı, “Beyaz” ve “Beyaz olmayan” ayrımı hem çok belirsiz, hem de çözüm üretmeyi imkânsız kılacak kadar karmaşık. Kötü niyetlilerin gizlenerek komplonun bin bir türlüsünü kurup toplumu felç etmesine son derece müsait.
      <br/>
      <br/>
      Bu sebeple eğer çözüm arıyorsak, devrimlerin yararlarını sayarken sıraladığımız “tebaa idik vatandaş olduk” cümlesini hayata geçirelim. İlişkiyi devlet-vatandaş ilişkisi olarak ele alalım ve başka ayrımları “ayrımcılık suçu” sayalım. Sonra da bu ilişkinin, hukuku herkese eşit şekilde uygulayarak düzenlenmesine razı olalım. Böylece hukuku kimilerinin cellâdı, kimilerinin de koruma kalkanı olmaktan kurtaralım. Devlet kurumlarında görev almayı ise beyazlığa değil liyakat esasına göre rekabete açalım.
      <br/>
      <br/>
      Herkes emeğinin karşılığını görsün. Daha fazla isteyen daha çok çalışsın.
      <br/>
      <br/>
      ÇÖLAŞAN DEVLETİN YARISINI ELE Mİ GEÇİRDİ ŞİMDİ?
      <br/>
      <br/>
      Ülkemiz, ortalığı dolduran şaibelerle öz vatandaşlarından yararlanamaz hale geldi. Birçok insan sudan sebeplerden dolayı devlet bürokrasisinde görev alamaz mührünü yiyor. Gerekçe ise açık: Devleti ele geçirmek!
      <br/>
      <br/>
      Anlaşılma ve açıklanma imkânı bulunmayan bu gerekçenin en yılmaz savunucularından biri de Emin Çölaşan. Çölaşan’ın eşi Tansel Hanım malum, Danıştay başkanvekilidir ve başkan olma yolunda ilerlemektedir. Anayasa Mahkemesi Başkanı Sayın Tülay Tuğcu da Çölaşan’nın kayın biraderi Taner Bey’in eşidir.
      <br/>
      <br/>
      Şimdi Emin Çölaşan, devletin bu iki ana kurumunu akrabalık bağlarını kullanarak etkiler mi, etkilemez mi? Çölaşanlar devletin önemli bir kısmını ele geçirmiş mi oldu?
      <br/>
      <br/>
      Bu soru şunun için önemli. Orada Çölaşanlar’dan değil de, Sayın Gülen’in teşvikleriyle açılmış okullardan mezun iki kişi, yani “Beyaz kabul edilmeyen iki Türk” bulunsaydı Çölaşan neler yazardı?
      <br/>
      <br/>
      Düşünmeye gerek var mı?
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24096), [web.archive.org (arşiv bağlantısı)](http://web.archive.org/web/20070807182959/http://aksiyon.com.tr:80/detay.php?id=24096)
