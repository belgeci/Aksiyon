# İrticanın öznesi değişti

*Hamdi Yılmazer 2005.12.12*

<div>
 <p>
  <font>
   Geçen hafta, ‘Yüzüncü yaşına dört yıl kala irtica’ derken aynı zamanda yüz yıldır yaşadığımız tartışmalarda bir arpa boyu yol alamadığımızı ifade etmeye çalışmıştık.
   <br/>
   <br/>
   Bazıları geçen asrın ideolojisi haline gelmiş konuları tekrarlamaya devam etse de zaman durmamıştı oysa. Olaylar yerinde saymamıştı. Ve hepsinden önemlisi de bazıları geçen zamanın, değişen düşüncelerin, kat edilen merhalelerin ve geleceğin ufkunda belirmeye başlayan yeniliklerin takipçisi olmuştu. Her ne kadar mürteci yaftası boynuna asılmış olsa da “Hikmet müminin yitiğidir. Nerede bulursa alsın” kaidesine bağlı yaşayan inanmış kişilerdi onlar.
   <br>
    <br>
     Şimdi yine asırlık kavramlarla üstü örtülerek sürdürülen kavgalar var. Gürültü çıkaran kim?
     <br>
      <br>
       İlerici, çağdaş ve aydınlanmayı başardığını iddia edenler.
       <br>
        <br>
         Ne diyorlar?
         <br/>
         <br/>
         Laiklik elden gidiyor.
         <br/>
         <br/>
         Kim götürüyor laikliği?
         <br/>
         <br/>
         Mürteciler.
         <br/>
         <br/>
         Nasıl başarıyorlar?
         <br/>
         <br/>
         Para desen onlarda (yeşil sermaye), çalışma desen onlarda. En gözde okulları onlar kuruyor. Üniversite yollarını kesiyorsunuz, yine durmuyorlar. Okumak için yurtdışına çıkma çareleri arıyorlar. İleri teknoloji kullanıyor, dünyaya açılıyorlar. Gazete çıkartıp, televizyon işletiyorlar.
         <br/>
         <br/>
         Bunlar gerici değil miydi?
         <br/>
         <br/>
         Evet!...
         <br/>
         <br/>
         Tarihe gömülüp gitmeleri gerekmiyor muydu?
         <br/>
         <br/>
         Öyle olması gerekiyordu!..
         <br/>
         <br/>
         Niye tam tersi oldu ki?
         <br/>
         <br/>
         (!)
         <br/>
         <br/>
         ***
         <br/>
         <br/>
         Geçen asırda alnına “gerici”, “geçmişe dönme sevdalısı” etiketi yapıştırılıp toptan hedef gösterilenler arasında çağını aşan fikirlere, kor gibi imana, çelik gibi çalışma azmine sahip olanlar da vardı ve onlar mecnun gibi istiklale âşık kimselerdi. Hürriyeti imanın ayrılmaz bir parçası olarak görüyorlardı. Bu sebeple, vatan savunması gibi, milli değerleri düşman istilasına uğratmamayı da kutsal bir vazife biliyorlardı. Bundandır ki, cephede düşmana karşı savaşırken, bir taraftan da siperde Kur’an tefsiri yazıyorlardı. Avcı hattında düşmanın nereden geleceğini gözlerken, aynı zamanda üzerimize askerleri ile taarruz eden Avrupalıların üstün gelmelerini sağlayan düşünceyi, yöntemi, bilimi ve sanayiyi tahlil ediyorlardı. Bunca kuvvetin ahlakla tahkim edilmediği takdirde sebep olacağı hercümerci hesap ediyor ve “Dikkat edin Avrupa ikidir” diye uyarı görevini yapıyorlardı. Bir taraftan da mukayesesi imkânsız güç dengesi karşısında milletimizin maneviyatı bozulmasın diye, “Onlar icat ettiler, biz ise tahsil edeceğiz. Onların uzun zaman içinde icat ettiklerini biz on sene içinde tahsil eder ve onları yakalayıp geçeriz” diyerek, moral aşılıyorlardı.
         <br/>
         <br/>
         Nihayet ilerleyen zaman Avrupa’nın iki yüzünü de açığa çıkardı. Bir yüzü ile teknoloji ve medeniyet verirken, diğer yüzü ile birbiri ardına iki dünya savaşında ölüm kustu. Bu arada Avrupa’nın bir kolu Amerika’ya uzanırken diğer kolu karşı tez olarak Rusya’da kendisine vatan buldu. ‘İrtica’ya karşı Avrupaî değerlerleri benimseyenlerin önemli kısmı karşı tezi ilericilik saydığı için devrimci oldular ve ülkeyi sosyalizme doğru “ilerletmeyi” çağdaşlık bildiler. Bu bilgilerini hayata aktarmak isterken millî değerler bir kale gibi karşılarına dikilip, ezberlerini bozuyordu. 1990’lı yıllara gelince tam bir kâbus yaşandı. İlerlemenin temsilcisi olan Doğu Bloku çöktü. Bu beklenmedik gelişmeye tepki olarak ilericilerimizin bir kısmı hızlı bir “geriye dönüş” gerçekleştirerek Atatürkçü oldular! İlginç olan taraf şu ki, “irticacı” olarak adlandırılanlar arasından da bazıları hızlı bir şekilde sıyrılıp Atatürkçü olarak “vatanı kurtarma” yarışına girdi!
         <br/>
         <br/>
         İşte bu noktada insan sormadan edemiyor. 20. yüzyılın şartlarında bir kurutuluş savaşı gerçekleştiren Mustafa Kemal, içinde bulunduğu durumu kendisinden yüz yıl önceki, ya da eski zamanlardan herhangi bir zamandaki şartlara kıyas etmiş miydi? ‘Muasır medeniyet seviyesi’nden kasıt 20. yüzyılın başındaki seviye miydi? Mustafa Kemal bugün olsaydı o zaman yaptıklarını aynen tekrarlar mıydı, yoksa bugünün imkân ve şartlarına göre dâhiyane bir rota mı izlerdi? Cevap arayan pekçok soru var ve bu soruların cevabını bulacak anlayış seviyesine sahip olmak da bir nasip meselesi. En güzel okullarda okutulsa, en geniş imkânlarla donatılsa da nasip değilse insan yine de idrak edemiyor. Mesela, millet olarak, küreselleşmenin istila edici tehdidiyle karşı karşıya olduğumuzu söyleyen “ilericiler”, yüz yıl öncesine dönüp, o günün tartışmalarını güncelleyeceğine bir “sentez” arasa olmaz mı? Maalesef olmuyor! Neden olmasın ki? Avrupa, Sovyetler ve Amerika ütopya olmaktan çıkıp eksik ve gedikleriyle kendisini göstermedi mi?
         <br/>
         <br/>
         Öyle mi?
         <br/>
         <br/>
         Öyle olsa ne çıkar ki, yüz yıl öncesine bakarak geleceği programlamaya çalışanlar nasıl görecek?
         <br/>
         <br/>
         Anlayıştan nasibi yoksa insanın, TSK gibi “peygamber ocağı” denilen bir kurumda yıllarca çalışsa da, Harp Akademileri gibi seçkin bir kurumdan mezun olsa da yine olmuyor işte!
         <br/>
         <br/>
         Mesela, emekli General Doğu Silahçıoğlu… Bilindiği gibi irtica fırtınalarının estiği yıllarda Sultanbeyli halkının kafasına balyoz indirir gibi Atatürk büstü dikmesiyle meşhur olmuştu. Büstün yeri, boyutları ve estetik tarafı samimi Atatürkçüler tarafından esefle karşılanmıştı o zaman. Bilmiyorum, Silahçıoğlu emekli olduktan sonra gidip eserine bir kere daha bakmış mıdır? Devletin temelini oluşturan kişi ve değerleri siyasi kavgalara alet etmenin ne işe yaradığını tekrar düşünmüş müdür?
         <br/>
         <br/>
         Sanmıyorum.
         <br/>
         <br/>
         Çünkü emekli olduktan sonra neşrettiği “Kuşatılmış Türkiye” adlı kitap aynı hamam, aynı tas diyor. “Mişli, muşlu” biten cümlelerden oluşturulmuş bir kitap. Ne sağlam bir mantık var ne de sağlam referanslar. Dinlerin menşeinden bahsederken kaynağı Doğu Perinçek. Türk Milliyetçilerinin aslında ulusalcı olduklarını dikte etmeye çalışırken, “Türk Milliyetçiliğinin İslamcılar tarafından yok edilmek istendiğini” söylüyor ve ekliyor; “Her iki anlayış arasındaki fark; ‘Türk Milliyetçisi Nihal Atsız’la, ‘Şeriat Ümmetçisi’ Mehmet Akif Ersoy’un düşünce yapısı arasındaki fark kadardır.”
         <br/>
         <br/>
         Askerlik disiplininden geçmiş bir insan, milletin geleceğiyle ilgilenmek yerine geçmişine dönüp milli damarlarını incitecek şeyleri neden yapar ki? Milliyetçilerin İstiklal Marşımızın şairiyle bir problemi var mıdır?
         <br/>
         <br/>
         Bu soru, Milli Şairimizin, şimdi emekli bir general olan Yalçın Işımer tarafından 27 Eylül 1999 yılında “Atatürk’üm ve Türkçem” konulu açılış dersinde tarih bilimine ve milli şuura ters bir şekilde dile getirildiğinde kamu vicdanından gerekli cevabı almıştı. Dücane Cündioğlu da Işımer’in konuşmasını hazırlarken kullandığı kaynakları vererek ilginç bir ayrıntıyı ortaya çıkarmış ve sormuştu: “Konusu Türkçe’nin kıymetini tebarüz ettirmek olan bir bilim adamı, niçin Niyazi Berkes’in kitabının 1964 tarihli İngilizce basımını kullanır da 15 yıllık bir süre içinde geliştirilmiş, genişletilmiş, düzeltilmiş ve akademik çevrelerce tartışmasız üstünlüğüne hükmedilmiş olan Tükçe basımından haberi bile olmaz?” (Yeni Şafak, 15.10.1999)
         <br/>
         <br/>
         Ayrıca, İstiklal Marşı okunurken ürpermeyen ve Mehmet Akif’le İstiklal Marşını birbirinden ayrı düşünen bir milliyetçi bulunduğunu da sanmıyorum.
         <br/>
         <br/>
         Bu arada, Milliyet gazetesinin ombudsmanı Derya Sazak, Silahçıoğlu’yla tam sayfa röportaj yaptı ve sorulması gereken sorulardan hiç birini sormadı. Üstelik ‘Kuşatılmış Türkiye’ isimli kitabı, yakın tarihin olaylarına ışık tutacak, dedi. Sazak gazetecilikten mi sakındı, yoksa ironi mi yaptı, belli değil. Benim sorum şu: Ülkenin tehlikede olduğunu söyleyenler neden birlik ve beraberlik için çalışmak yerine, geçmişte kalmış olayları kurcalıyorlar. Ve bu hangi ilericilik oluyor?
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1788 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22996), [web.archive.org (arşiv bağlantısı)](http://web.archive.org/web/20060528135449/http://www.aksiyon.com.tr:80/yazdir.php?id=22996)
