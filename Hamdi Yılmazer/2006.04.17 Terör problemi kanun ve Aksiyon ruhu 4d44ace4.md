# Terör problemi, kanun ve Aksiyon ruhu

*Hamdi Yılmazer 2006.04.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070604164610im_/http://aksiyon.com.tr/images/yazar_33.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Terör olaylarının seyri ve şehit cenazelerindeki duygusal ortamdan faydalanarak yetkililere yöneltilen "Terörle Mücadele Kanunu'nu çıkartmak için hâlâ ne bekliyorsunuz?" sorularına ilaveten Cumhurbaşkanı Ahmet Necdet Sezer’in irticadan ve dinî özgürlüklerin kısıtlanabilirliğinden bahsetmesi hayli düşündürücü. Terörist ve irticacı kimliğini birlikte afişe etme çabaları ortaya çıktığına göre çok ciddi olmalı!
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Bir şeyi yapanın "kim" olduğu önemlidir. Ama şahıslarda kalınıyor ve yapılan işin "ne" olduğuna bir türlü geçilemiyorsa orada bir problem var demektir. Bu problem, kişilerin seviyesini göstermesi bakımından kategorize edilirken, şahısları konuşma seviyesi, fikirleri konuşanlara nazaran oldukça aşağıda görülür. Terminoloji açısından bu gruptakilerin sohbeti "gıybet" olarak, fikirleri konuşma seviyesindekilerin sohbeti ise müzakere ve mütalaa olarak isimlendirilir. Sonuçları da elbette ki gıybetle müzakere arasındaki fark kadar büyüktür. Gıybetten günah çıkar. Fikirlerin müzakeresindense hakikat çekirdekleri…
    <br>
     <br>
      Olayları konuşulamaz hale getirmek için özellikle "kim" sorusunun yöneltildiği durumlar da olur. Bu tür durumlar provokasyonun had safhaya ulaştığının göstergesidir aynı zamanda. Eğer bir de yapılmak istenen şeylerin meşruiyeti su götürür durumdaysa, o zaman bazı kişi, kurum ya da grup kimliklerinin afişe edilmesi ve haksız konuma düşürülmek istenenlerin onlarla ilişkilendirilerek savunulamaz hale getirilmesi bol bol görülmeye başlanır. Hatırlanacağı gibi, 28 Şubat döneminde yaşananlar ABD'de bir dönem cereyan etmiş 'McCharty'cilikle eşleştirilerek, "cadı avının" her yerde aynı mantıkla uygulandığı bol bol işlenmişti.
      <br/>
      <br/>
      MECBURİ SÜKUTUN ADI ÇÖZÜM OLUYOR
      <br/>
      <br/>
      Böyle zamanlarda, yapılmak istenenlerin olumsuzluğundan bahsetmeye başlayanlar hemen karşı gruptan olmakla yaftalanır ve ağzını açamaz hale getirilir. Hakikat susar o zaman, düşünce sesini keser ve kaba kuvvetin ağır baskısından oluşan bir sükunet etrafa hâkim olur.
      <br/>
      <br/>
      Kimilerine göre problem çözülmüş ve büyük bir fitnenin önü böylece alınmıştır artık! Ne yazık ki, fazla zaman geçmeden halloldu denilen problemler daha da derinleşmiş olarak tekrar baş gösterir.
      <br/>
      <br/>
      Son zamanlarda terör olaylarının seyri ve hemen arkasından şehit cenazelerindeki duygusal ortamdan faydalanarak yetkililere yöneltilen "Terörle Mücadele Kanunu'nu çıkartmak için hâlâ ne bekliyorsunuz?" sorularına ilaveten Cumhurbaşkanı'nın Harp Akademilerinde yaptığı konuşmada, irticadan ve dini özgürlüklerin kısıtlanabilirliğinden bahsetmesi bu manada hayli düşündürücü.
      <br/>
      <br/>
      Terörist ve irticacı kimliğinin birlikte afişe edilmesi söz konusu olduğuna göre iş çok ciddi olmalı!
      <br/>
      <br/>
      TERÖRDEN KASIT NE Kİ?
      <br/>
      <br/>
      Terör denilince, şehit cenazelerinin de etkisiyle her ne kadar ilk anda PKK akla geliyorsa da, malum olduğu üzere PKK'nın bahse konu olduğu yerlerde yaygın olan kullanılış 'bölücü örgüt'tür. PKK terörüne bölücü terör, başına "bölücü başı" denilmektedir. Dolayısıyla PKK, bölücülükle eşitlenmiş durumdadır.
      <br/>
      <br/>
      Terör, "bölücü" gibi bir kayıtla tahsis edilmeden tek başına kullanılırsa daha geniş anlamlar ifade eder. Mesela "cebir ve şiddet" kaydının kanunda yer almasına taraf olmayanların, terörün "silahsız" ve "bireysel" de olabileceğini düşünenlerin nasıl bir kanun beklediği muamma olarak karşımızda durmaktadır. Tabii ki, bu istekler tehlike olarak görülen hususlar hakkında da fazlasıyla fikir vermektedir.
      <br/>
      <br/>
      Bir de AB'ye girmek isteyen, aynı zamanda ABD ile stratejik ortaklığını bozmak istemeyen bir Türkiye'de 'terör'den bahsediliyorsa, oralarda terör denilince akla PKK'nın bölücü terörü değil, Müslümanların geldiğini de hatırlamak gerekiyor.
      <br/>
      <br/>
      Bu hatırlatmaya ilaveten bir de son günlerde ABD'nin Suriye ve İran konusunda 1 Mart tezkere krizinin tekrarını yaşamak istemediği, onun için alternatif arayışlarına girdiği haberlerini zihinde hazır tutup, Sayın Sezer'in dinî sınırlamalar hakkındaki cümlelerinin anlamını yeniden düşünmek, belki de pas geçilmemesi gereken bir noktayı oluşturuyor.
      <br/>
      <br/>
      BAZI İRTİCACILARIN KAFASI KARIŞIK
      <br/>
      <br/>
      İrtica denildiği zaman 28 Şubat döneminde imam hatipler, Kur'an kursları, cemaat, hareket, tarikat, hatta milliyetçiler ve bazı partiler gelirdi. RP iktidarda olduğu halde irtica ithamıyla karşı karşıya kalmış ve Çiller'i başbakan yaparak sıkıntıyı savmak isterken, Demirel'in hükümet kurma görevini Çiller'e vermemesi nedeniyle iktidardan olmuştu.
      <br/>
      <br/>
      Şimdi de AKP iktidarda ve Sayın Sezer irticadan bahsediyor.
      <br/>
      <br/>
      Görünen o ki, 28 Şubat'ın ardından RP'ye göre daha güçlü bir parti olarak AKP'nin tek başına iktidara gelişinden ders çıkaranlar eskisi gibi davranmıyor. Bu davranış değişikliği 28 Şubat'ın hışmına uğrama durumundaki bazı dindar ve milliyetçi kesimlerin kafasını da karıştırmış bulunuyor.
      <br/>
      <br/>
      Kafası karışanlar gerçekten afişe edilmek istenen "irticai" kimliğin dışında, problemsiz kesimler olarak mı görülüyor, yoksa kendilerini öyle mi zannediyorlar o şimdilik tam belli değil!
      <br/>
      <br/>
      DELİL BULAMIYORSAN MAİL KUTUNA BAK
      <br/>
      <br/>
      Bu arada karşı kimlik oluşturmak ve o kimlik üzerinden icraatta bulunma isteği yeni birtakım usuller ortaya çıkardı. Mesela, terörü her defasına en açık şekilde kınamış, şiddete asla meyletmemiş, bölücülüğe kökünden karşı çıkıp, gücü yetse bütün insanları birlik ve beraberlik içinde kucaklaştırmak isteyen kesimler aynı zamanda bilimde, teknolojide ve eğitimde fevkalade işler başardıkları için doğrudan irticai ilan edilmeleri zor oluyor. "Şimdi böyleler ama yarın şiddete başvurmayacakları, gerçek niyetlerini (!) ortaya koymayacakları nereden malum" gibi evham oluşturma girişimleri de yeterince tutarlı olmadığı için birtakım desteklere ihtiyaç duyuluyor.
      <br/>
      <br/>
      İşte bu desteği oluşturmanın yolu Emin Çölaşan tarafından bulundu ve Ahmet Hakan tarafından da aynen kullanıldı. Bulunan usul şöyle geçekleşiyor: Yazarların mail kutusuna birtakım mesajlar geliyor. Onlar da bu mesajları yayınlıyorlar. Ahmet Hakan'ın "alan memnun satan memnun" mantığı içinde değerlendirdiği gibi, her iki yazar da nereden geldiği bilinmeyen bu tür mesajların yayınlandıkça daha fazla geleceğini iyi biliyor. Kaynağı belli olmasa da, içeriğinin yapılmak istenen şeye uygun olması yeterli görülüyor ve yayınlanıyor.
      <br/>
      <br/>
      Çölaşan neyse ama Ahmet Hakan da aynı şeyi yapınca aklıma Gerçek Hayat'ta yanılmıyorsam Ahmet Arsan ismiyle yazılan eleştiri yazıları geldi. Arsan kimleri eleştirmemişti ki! Üslubu ve tarzı "Kim bu Arsan yoksa Ahmet Hakan'ın müstear ismi mi?" sorularını da beraberinde getirmişti. Bunun üzerine Arsan bu sefer de kalemi eline almış ve bir Ahmet Hakan Coşkun eleştirisi yazmıştı. Ama nedense diğerlerine yaptığını Ahmet Hakan'a yapamamış, eşleştirirken bile övmekten kendini alamamıştı!.. Acaba, diyorum, Ahmet Arsan bey bir de Hürriyet yazarı olduktan sonraki Ahmet Hakan'ı eleştirecek olsa ne yazardı?
      <br/>
      <br/>
      Çölaşan ve Coşkun'a geldiği gibi bize de çeşitli mesajlar geliyor. Onlara gelen türden organize mailleri ayıklayıp, gerçek Aksiyonerlerin mesajlarını okumaya başlayınca kalbim huzurla doluyor ve ne kadar bahtiyar olduğumuzu fark ediyorum. Dünyanın dört bir yanından gelen mesajlar tam bir "doğurgan döngü" oluşturacak etki yapıyor insanda. Hepsine tek tek cevap veriyorum. Kimisi kullandığım bir kelimeyi konu edip, başka kelimeler teklif ederek dil zevkini gösteriyor. Kimisi yer yer duygularımızın karıştığı cümleleri analiz edip, "bunları yazmaya hakkın var mı" diye soruyor. Hakkımızda olmadık şeyleri yazıp-çizenlerle ilgili de olsa bize yakışmayacak kelime ve üslup kaymalarını önümüze koyup, bizi muhasebeye sevk ediyor.
      <br/>
      <br/>
      İşte o zaman, "kendilerine kötülük yapanlar hakkında bile böylesine adilane düşünebilenlerin gönül dünyası olmazsa, terör gibi bir problemi kanunla çözmek mümkün olur mu ki" demekten kendimi alamıyorum.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23927), [web.archive.org (arşiv bağlantısı)](http://web.archive.org/web/20070604164610/http://aksiyon.com.tr:80/detay.php?id=23927)
