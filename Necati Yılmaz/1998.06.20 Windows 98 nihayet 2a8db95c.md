# Windows 98 nihayet

*Necati Yılmaz 1998.06.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Milyonlarca bilgisayar kullanıcısının beklediği Windows 98 nihayet piyasaya çıkıyor.
  </font>
 </div>
 <div id="newsText">
  <font class="detail-text">
   Tanıtımı için nisan ayında yapılan gösteride yaşanan aksilikte program bilgisayarı kilitlemiş ve firmanın sahibi Bill Gates "İşte Windows 98'i henüz çıkarmamamızın sebebi" diyerek gelişmeleri tek cümlede özetlemişti.
   <br/>
   <br/>
   Bu tarihten sonra hızla eksiklikleri tamamlanan program 25 Haziran günü bütün dünyayla birlikte Türkiye'de  de kullanıcılarına merhaba diyecek. Tanıtım perşembe günü, İstanbul'da Hilton Exhibition Center'da düzenlenecek.
   <br/>
   <br/>
   Gören konuşan bilgisayarlar gelecek
   <br/>
   <br/>
   Bilgisayarın markasından önce işletim sisteminin konuşulduğu günümüzde Windows'un yeri tartışılmaz. 3.x serisinden 98'e, oradan NT ve Exchange'lere giden yolda daha nelerle karşılaşacağımızı tahmin etmek oldukça zor. Bill Gates, insan konuşmalarını anlayan sistemleri geliştirmek için büyük yatırımlar yaptıklarını söylüyor. CAWorld 98 teknoloji konferansındaki konuşmasında değindiği gibi, klavyenin giriş aygıtı olarak yetersiz kaldığını belirterek bundan on yıl sonra herkesin evinde görebilen, işitebilen ve öğrenebilen bir PC olacağını vurguluyor.
   <br/>
   <br/>
   Yenilikler yenilikler
   <br/>
   <br/>
   Firmanın son numarası 98'de ise işitme, görme yok ama birçok yeni özellik geliyor. Kullanıcının ilk bakışta fark göremeyeceği Windows 98'in kendisinden üç yaş eski 95'ten farkları oldukça fazla. İşte bilgisayarınızın kapısını çalan yenilikler:
   <br/>
   <br/>
   Yardımcı donanım taktığınızda bilgisayarı yeniden çalıştırmayacaksınız: Universal Serial Bus (USB) uyumlu ürünleri tanıyarak tarayıcılar, yazıcılar gibi yardımcı cihazları bilgisayarınıza takıp çalıştırabileceksiniz. Bilgisayarınızı yeniden açıp kapama derdine son.
   <br/>
   <br/>
   Prize takılan kabolar azalacak: Yine aynı teknoloji sayesinde cihazlar aradaki kablolarla gücü de alabilecekler, ayrıca prize her birinin güç kablosunu takmanız gerekmeyecek.
   <br/>
   <br/>
   Video kamera ve kayıt cihazlarını kullanmak kolaylaşıyor: Bilgisayarı yavaşlatan bu tür cihazlarla hızlı çalışmak artık mümkün.
   <br/>
   <br/>
   9 adet monitörü aynı anda kullanabilirsiniz: Bir kişisel bilgisayara birden fazla monitör takılmasıyla üretkenlik ve eğitim seviyesi artacak.
   <br/>
   <br/>
   Televizyon kadar hızlı açılıp kapanan bilgisayarınız olacak: Şu ana kadar bilgisayarın açma/kapama düğmelerine bastıktan sonra beklediğiniz süreleri toplasanız, çalışma sayınıza göre saatleri belki de günleri harcadığınızı göreceksiniz. Kullanıcıların lüzumsuz bu tür zaman kayıpları nihayet sona eriyor. OnNow teknolojisi ACPI ile donatılmış kişisel bilgisayarları 510 saniye içinde başlatılabilmekte ve elektrik gücünden tasarruf sağlamakta.
   <br/>
   <br/>
   Bilgisayarınız uyurken iş yapabilecek: OnNow kişisel bilgisayar kapalı gibi görünse bile faks alma ya da internetten veri yükleme gibi çeşitli işleri gerçekleştirmekte.
   <br/>
   <br/>
   Aynı anda birden fazla kişiyle gerçekçi oyun: DirectX 5.0 teknolojisi, gerçekçi efektlerle internet üzerinde birden fazla kişiyle oyun oynamak gibi yeni bir alışkanlığa kapılmanızı sağlayabilir.
   <br/>
   <br/>
   CD'yi at DVD'ye bak: CD'den 7 ile 26 kat daha çok veri saklayabilen DVD'ler Windows 98 ile bilgisayarınıza konuk oluyor. Şimdi, bir filmi gerçek süresinde bilgisayarınızda izleyebilir, net görüntüleri görebilir ve konser salonu kalitesindeki sesleri dinleyebilirsiniz.
   <br/>
   <br/>
   Kızılötesi ışınlarla iletişim: Windows 98 kullanıcıları Infrared Data Association (IrDA) standartı sayesinde çevre birimleriyle veya diğer kişisel bilgisayarlarla kablosuz bağlantı yapabilecekler.
   <br/>
   <br/>
   Daha eğlenceli: ActiveMovie ile MPEG audio, WAV audio, MPEG video, AVI video ve Apple QuickTime video da dahil popüler medya türlerini daha iyi izleyebilirisiniz.
   <br/>
   <br/>
   Kurulumu oldukça kolay: Programı bilgisayarınıza daha az soruyu cevaplayarak ve kurulum için kalan sürenizi görerek kurabilirsiniz.
   <br/>
   <br/>
   Sabit diskiniz daha az dolacak: Programla gelen FAT32 özelliğini kullananlar, ortalama olarak yüzde 28 daha fazla kullanılabilir boş disk alanına sahip olacaklar.
   <br/>
   <br/>
   Ekranınızı büyüteç altına alabilirsiniz: Özellikle görme sorunu olanlar ve ekrana yeni alışanlar ekran büyülteci ile daha büyük simge ve yazıyla bilgisayarlarında çalışabilirler.
   <br/>
   <br/>
   Windows'tan istediğinizi seçin: Accessibility Configuration Wizard, kişilerin Windows seçeneklerini kendi ihtiyaç ve tercihlerine göre kullanmalarına imkan verir.
   <br/>
   <br/>
   NT ile birlikte çalışabilirsiniz: Win32 Driver Model (WDM), Windows 95 ile Windows NT® için birleştirilmiş bir sürücü modelidir. WDM, yeni cihazların her iki işletim sistemi için tek bir sürücüsü olmasını sağlar.
   <br/>
   <br/>
   Gereksiz dosyalarınızı siler: Bilgisayarın daha fazla kendi kendini yönetmesi için tasarlanan Windows Maintenance Wizard, gereksiz dosyalarınızı silerek sabit diskinizi optimize eder ve düzgün çalışmasını sağlar. Böylece uygulamaları ortalama yüzde 36 oranında daha hızlı başlatabilirsiniz.
   <br/>
   <br/>
   Sık kullandığınız dosyaları elinizin altında tutar: Disk Birleştiricisi sık kullandığınız programları kaydedeceği bir 'Günlük Dosyası' oluşturur ve sık kullandığınız programları burada saklar. Sık kullanılan dosyaların sabit disk üzerinde aynı yere yerleştirilmesi ise uygulamanın çalışma hızını artırır.
   <br/>
   <br/>
   Sabit diskiniz otomatik olarak taranır: Windows 98, işletim sistemi düzgün bir şekilde kapanmadığı ya da diskte bir hata oluştuğu zaman ScanDisk'i otomatik olarak başlatır.
   <br/>
   <br/>
   Geçici dosyalar otomatik olarak silinir: Disk Cleanup, istenmeyen dosyaları diskten temizleme işlemini otomatik hale getirir. Bu araç özellikle Web'te dolaşmanızın ardından diskinizde biriken geçici dosyaların silinmesi için yararlıdır.
   <br/>
   <br/>
   Kritik dosyalarınız takipte: System File Checker, bilgisayarınızın çalışmasını sağlayan kritik dosyaları izler. Eğer bu dosyalar taşınır ya da değiştirilirlerse, System File Checker bu dosyaların yeniden kazanılması için kolay bir yöntem sunar.
   <br/>
   <br/>
   Kayıt dosyalarınız yedekleniyor: Registry Checker kayıt dosyasındaki sorunları bulup giderir ve düzenli olarak kayıt dosyasının yedeğini alan bir destek programı olarak kullanıcıya yardımcı olur.
   <br/>
   <br/>
   Tehlikeli işlemler anında tanınır: Automatic Skip Driver; Windows 98 tarafından sınandığında cevap vermeyen cihazları tanımlar. Bir iletişim penceresi görüntüleyerek sistemin durdurulmasına neden olabilecek bir hatanın bulunduğunu belirtir. Bu eylemin daha sonraki sistem açılışlarında pas geçilmesi için kullancıya seçenek sunar.
   <br/>
   <br/>
   Dr. Watson emrinizde: Dr. Watson devredeyken eğer bir hata oluşursa (genel koruma hatası, sistem kilitlenmesi ve benzerleri), Dr. Watson araya girer ve hataya hangi yazılımın neden olduğunu ve hata nedenini belirtir.
   <br/>
   <br/>
   Sorunlar daha kolay çözülecek: System Configuration Utility, onay kutuları aracılığıyla özellikleri devreden çıkartarak sorunların giderilmesini sağlar.
   <br/>
   <br/>
   Sürücüyü değiştirebilirsiniz: Version Conflict Manager, kurulmuş programlardaki sürüm uyuşmazlıklarını ortaya çıkarır. Aynı zamanda, tüm dosyaları saklayarak kullanıcıların gerektiğinde sürücüyü değiştirebilmelerine imkan verir.
   <br/>
   <br/>
   Bilgisayarınıza uzaktan erişilebilir: Windows 98, masaüstü bilgisayarınızın bir dialup sunucu olarak davranabilmesi için gerekli tüm bileşenlere sahiptir.
   <br/>
   <br/>
   İnternette bilgilere doğrudan erişir: İnternet Shell sayesinde yerel, iletişim ağı, intranet ve internet verilerinin izlenmesini tek bir yöntemle sağlar. Böylece, ihtiyacınız olan bilgiye hızlı ve kolay bir şekilde erişebilirsiniz. Ayrıca Web sayfasına gitmeden o sayfada yapılan değişiklikleri izleyebilir, sitenin içeriğini görebilirsiniz.
   <br/>
   <br/>
   Web'te gezinmek daha eğlenceli: AutoComplete, geliştirilmiş Web arama özellikleri, sık kullanılanlar, ileri ve geri düğmeleriyle daha önce ziyaret edilen sayfalara gidilmesi ve geliştirilmiş yazdırma özellikleri gibi ileri düzeyli internette gezinme yetenekleri sizlere kolaylıklar sağlayacak.
   <br/>
   <br/>
   Desteklemediği standart yok gibi: İnternette gezenlerin karşılaştığı 'Göremediği uygulamalar' ortadan kalkmak üzere. Çünkü HTML, Java®, ActiveX, JavaScript, Visual Basic® Scripting ve önde gelen güvenlik standartları gibi tüm internet standartları destekleniyor.
   <br/>
   <br/>
   Programınızı internetten güncelleyebilirsiniz: Windows Update Web sitesi, kayıtlı Windows 98 kullanıcılarının kişisel bilgisayarlarındaki programları güncellemesine, ürün hakkında bilgi almaya ve soruların cevaplanmasına imkan verir.
   <br/>
   <br/>
   İki ya da daha fazla hattı tek bilgisayara bağlayabilirsiniz: Multilink Channel Aggregation, ile iki ya da daha fazla ISDN veya modem hattını birleştirerek hızınızı artırabilirsiniz.
   <br/>
   <br/>
   Yazılım bileşenleri oluşturulabilecek: Yazılım geliştiricilerinin yazılım bileşenleri üretmesine imkan veren Component Object Model (COM), şimdi de, Windows 98'de Distributed COM (DCOM  bu teknoloji daha önce Network OLE olarak biliniyordu), versiyonuyla uygulamaları yeniden oluşturmadan ağlar üzerinde iletişim kurmaya imkan vermekte.
   <br/>
   <br/>
   NDS desteği: Bir Novel ağına bağlı olarak dosyalara ve yazıcı kaynaklarına erişebilir, Windows 98'in NDS çalıştırılan Novell NetWare 4.x sunucularına bağlanmalarını sağlar.
   <br/>
   <br/>
   Microsoft Plus 98
   <br/>
   <br/>
   Windows 98 ile birlikte piyasaya çıkacak Plus program çalışmalarınıza ve oyunlarınıza aşağıdaki özellikleri ekleyecek:
   <br/>
   <br/>
   Otomatik virüs taraması: McAfee VirusScan, Windows 98 Maintenance Wizard ile bütünleşerek belirli aralıklarla sistemi denetler.
   <br/>
   <br/>
   3 boyutlu ve sesli görüntüler: Duvar kağıtları ve ekran koruyucular 3 boyutlu ve sesli görüntüler içeriyor.
   <br/>
   <br/>
   Dosya silmede ve Başlat'ta kolaylıklar: Silme işleminin ötesinde gerekmeyen dosyaları belirleyip silebilirsiniz. Ayrıca Başlat mönünüzü; kesilen bağlantıları ve boş klasörleri kaldırarak düzenleyin.
   <br/>
   <br/>
   Oyunlar daha gelişti: Lose Your Marbles ve Spider Solitaire gibi oyunlar gelişmiş şekilde karşınızda.
   <br/>
   <br/>
   Sıkıştırılmış klasörler: Yüzde 90 oranına kadar sıkıştırılmış programları çalıştırmak için sıkıştırılmış klasörlerden yararlanın.
   <br/>
   <br/>
   CD'ler daha lüks: Deluxe CD Player ile en beğendiğiniz CD'nizi bilgisayarınıza takın ve internet aracılığıyla şarkılar, sanatçılar ve benzeri müzik isimleri hakkında bilgi alın.
   <br/>
   <br/>
   Görüntüleri yönetin: Picture It!® Express ile görüntüleri yönetin ve dönüştürün.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4BA7266E8B7979CF7183E0D6788EE197?newsId=3849), [web.archive.org (arşiv bağlantısı)](http://web.archive.org/web/20140701231441/http://www.aksiyon.com.tr:80/aksiyon/newsDetail_getNewsById.action;jsessionid=4BA7266E8B7979CF7183E0D6788EE197?newsId=3849)
