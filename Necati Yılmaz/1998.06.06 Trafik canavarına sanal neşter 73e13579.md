# Trafik canavarına sanal neşter

*Necati Yılmaz 1998.06.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yurdumuzun iki büyük canavarından biri cebimizdeki paramıza musallat olmuş kemirirken diğeri kanımıza ve canımıza susamış bizden diyet alıyor.
  </font>
 </div>
 <div id="newsText">
  <font class="detail-text">
   Her gün ortalama 16 kişiyi ödürüyor, iki mislini yaralıyor. Bir yılda 300 bin (Günde 34) kez yaptığı hamlelerde kazara otoyollara araç içerisinde veya yaya çıkanları gözüne kestiriyor. 24 saatlik mesaisinde 1 dakika 45 saniye aralıklarla kanı ucuz(!), hayatı önemsiz(!) vatandaşlarımızın bulunduğu şartlarda daha fazla yaşamasına imkan vermeyecek şekilde nüfus planlamasına katkıda bulunuyor.
   <br/>
   <br/>
   Bir ay sürecek
   <br/>
   <br/>
   Hakkında ne söylense az denecek sorun, canavar haline gelmiş en büyük iki düşmandan birisi. Ankara'nın birinci öncelikli gündem maddelerinde olmasa da vatandaşın malına, canına kasteden canavar için 1. Türkiye Sanal Trafik Sempozyumu düzenlendi. Sempozyum 15 Mayıs  15 Haziran tarihleri arasında http://omega.com.tr/sempozyum adresinde gerçekleştiriliyor.
   <br/>
   <br/>
   Ağzı olan konuşabiliyor
   <br/>
   <br/>
   'Sanal Sempozyum' internette ilk defa önemli bir sorunu herkese açık olarak masaya yatırıyor. Bugüne kadar yeterli çözümler üretilmeyen trafik konusunda isteyen herkesin; irdeleyici, nedenleri ortaya koyucu, çözüme ulaştırıcı her türlü önerileri yazılı şekilde beklenmekte. Basın sözcüleri Mümtaz Bademli, Doç.Dr. Şemsettin Türköz ve Alparslan Berik tarafından yapılan açıklamada, "Sempozyuma tebliğ sunmak, sunulan tebliğleri düzenli olarak almak ve tartışmalara katılmak isteyenler, sempozyum@omega.com.tr adresine Email ile veya 0232 232 27 58 nolu faksa her türlü
   <br/>
   <br/>
   mesaj, tebliğ veya görüş  gönderebilirler" denmekte. Harf sınırlamasının olmadığı tebliğler, http://omega.com.tr/sempozyum/tebligler adresinde yayınlanıyor.
   <br/>
   <br/>
   Vatandaşın tepkisi ve önerileri duyurulacak
   <br/>
   <br/>
   "Doğal karşılanmaya başlanan trafik sorununa kamuoyunun ilgisini odaklamak, geniş bir katılımla sorunun analizini yapmak ve çözüm için gerekenleri saptamak" cümlesiyle açıklanan amaç; internette ilk defa düzenlenen herkese açık 'Sanal Sempozyum'la gerçekleşmiş olacak. İsteyen herkesin kaleme alabileceği tebliğlerden oluşturulacak 'Sonuç Belgesi' daha sonra siyasi parti yöneticilerine, ilgili kamu kurum ve kuruluşlarına ve basın yayın organlarına gönderilecek. Başkanlığını Ankara Üniversitesi'nden Doç. Dr. Ulvi Reha Fidancı ve Ege Üniversitesinden Doç. Dr. Kayhan Erciyes'in yaptığı sempozyum sonucunda yasal düzenlemelere ışık tutacak bir dokümanın ortaya konması beklenmekte.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4BA7266E8B7979CF7183E0D6788EE197?newsId=3805), [web.archive.org (arşiv bağlantısı)](http://web.archive.org/web/20140701231423/http://www.aksiyon.com.tr:80/aksiyon/newsDetail_getNewsById.action;jsessionid=4BA7266E8B7979CF7183E0D6788EE197?newsId=3805)
