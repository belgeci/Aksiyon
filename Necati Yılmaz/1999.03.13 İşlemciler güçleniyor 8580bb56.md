# İşlemciler güçleniyor

*Necati Yılmaz 1999.03.13*

<div>
 <p>
  <font>
   Bilgisayar piyasasında kıyasıya yaşanan rekabet bizleri hızlarına hız katan yeni işlemcilerle tanıştırıyor. Şu anda işlemci üreticisi dünya devlerinden Intel ile AMD birbiri ardına ortaya koydukları yeni ürünleriyle öne geçmeye çalışıyorlar. Her ikisi de birbirine üstünlük sağlayacak yeni ürünlerine model numarası olarak III’ü tercih etti: Pentium III ve K6III.
   <br/>
   <br/>
   Daha bir yıl olmadan...Rekabet ve teknolojik gelişmeler piyasaya sürülen yeni ürünler arasındaki zamanı gittikçe daraltıyor. Best Saller Pentium II’yi piyasaya süreli henüz bir yıl olmadan III’e terfi ettiren Intel karşısında AMD de K6II işlemcisini alelacele III’e yükseltti. Intel’in işlemci pazarına büyük darbe vuran K6II işlemci, bilgisayar üreticileri tarafından kullanılmaya başlamıştı. Özellikle taşınabilir bilgisayarlarda Compaq, NEC, Toshiba, Umax, CTX gibi firmalar AMD’nin işlemcisini kullanıyorlardı. Bu rekabet karşısında Intel Katmai ismiyle geliştirdiği yeni ürününe Pentium III adını verdi ve büyük reklam harcamalarıyla geçtiğimiz günlerde piyasaya sundu.
   <br>
    <br>
     Pentium III’te neler var?
     <br>
      <br>
       450 ve 500 MHz. hızlarında üretilen P3’ün 550 MHz. versiyonu yılın ortalarına doğru piyasaya çıkacak. Içerisinde 9.5 milyon transistör bulunan, P6 mikromimarisine dayalı ve 0.25 mikron işlem üretim teknolojisi ile üretilen P3 işlemcinin getirdiği yeniliklerden bazıları:
       <br>
        <br>
         * 3 boyutlu işlem, ses ve görüntü akışı için  Kesintisiz SIMD (Tek Komut, Çok Veri)  Uzantıları içeriyor; 70 komutluk yeni set.
         <br/>
         <br/>
         * 500 MHz hızındaki Pentium III işlemcisi, 3 boyutlu hesaplamalarda, 450 MHz hızındaki Pentium II işlemcisinden %93 oranında daha hızlı (Ziff—Davis’in 3 Dwinbench 99 transform ve lighting testine göre) işlem yapıyor.
         <br/>
         <br/>
         * Özel seri numarası özelliği içeriyor. Kurumsal BT yöneticileri, işlemci seri numarası özelliğini; network üzerindeki PC ve uygulamaları izlemek, bilgiyi daha iyi yönetmek ve hassas kurumsal veriye ulaşmayı kontrol etmek için kullanacaklar.
         <br/>
         <br/>
         * PC kullanıcıları internette metin tabanlı arama motorlarından daha hızlı ve verimli 3 boyutlu arama motorları kullanabilirler, ses komutları ile de tarayıcılarına Web üzerinde gidecekleri siteleri söyleyebilirler.
         <br/>
         <br/>
         * Web üzerindeki 3 boyutlu filmler, seyircilerin çeşitli film konularını ve sonlarını isteklerine göre seçmelerini sağlar.
         <br/>
         <br/>
         * “Sanal tüccarlar”, zengin ses, görüntü ve 3 boyutu kullanarak ürünlerini mağazada satış yapar gibi satabilecekler.
         <br/>
         <br/>
         * Yazılımcılar, yazılım geliştirme için yeni araçlar kullanarak Pentium III işlemcisinin gücünden yararlanacak.
         <br/>
         <br/>
         * Yüksek verimi ile arka planda çalışan şifreleme ve şifre çözme gibi güvenlik servisleri, kurum verilerinin güvenliğini artırır. Dosyalar ve applet’ler alındıkları gibi arka planda otomatik olarak taranabilir, bu sayede de virüs ve benzeri kötü amaçlı kodların vereceği zararın riski azaltılmış olur.
         <br/>
         <br/>
         * Intel, bu ay, Intel WebOutfitterSM Servisi’ni ücretsiz olarak sunacak.
         <br/>
         <br/>
         Tepkiler
         <br/>
         <br/>
         P3’e en büyük tepki içerdiği seri numarasından geliyor. Bu numara ile kullanıcıya ait bilgilere erişilme riski bulunuyor. Gizlilik hakkı savunucuları tarafından başlatılan kampanya karşısında geri adım atan Intel kimlik numarasını iptal eden bir yardımcı yazılımı web sitesinden dağıtacak. Dünyanın büyük dört PC üreticisi; IBM, Dell, Gateway ve Compaq bilgisayarlarını, Pentium III işlemcilerindeki kullanıcı kimlik numarası özelliğini devreden çıkarılmış olarak üretmeye karar verdi. Kullanıcı kimlik numarası özelliği BIOS’tan (Basic Input—Output System) kapalı olacak.
         <br/>
         <br/>
         K6III rekabetin öteki adı
         <br/>
         <br/>
         AMD, Intel’in Pentium III'üne karşılık 400 ve 450 MHz.lik K6III işlemcisini piyasaya sürdü. Daha çok masaüstü bilgisayarlara hitap edecek işlemcilerin kullanıldığı bilgisayarların bu ay içerisinde piyasaya çıkarılması planlanıyor. Bilgisayar üretici firmalarından Compaq K6III’lü bilgisayarı üretim bandına ilk koyanlardan. AMD, önceki K6II çekirdeğini kullanan ancak ilk kez L2 seviyesinde ön bellekleme yapan ve seviyeler arasında etkin iletişime sahip K6III ile Intel’in Pentium III’üyle rekabet edecek. AMD özelliklerini duyurduğu K7’yi geliştirme peşinde. Tahminen 2 binin başında 0.18 mikron teknolojili yeni işlemcisini kullanıcının istifadesine sunmayı hedefliyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 240 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21749), [web.archive.org (arşiv bağlantısı)](http://web.archive.org/web/20060527014816/http://www.aksiyon.com.tr:80/yazdir.php?id=21749)
