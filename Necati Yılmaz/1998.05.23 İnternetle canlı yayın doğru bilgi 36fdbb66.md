# İnternetle canlı yayın, doğru bilgi

*Necati Yılmaz 1998.05.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tarih:12.05.1998. Saat 17:00. "12/05/ 1998 günü,  saat  12.40'da  Sn.  Akın  Birdal ambulans ile hastanemiz  Acil Servisine getirildi.
  </font>
 </div>
 <div id="newsText">
  <font class="detail-text">
   Sn.  Birdal'ın yapılan ilk muayenesinde 6 kurşunun isabet ettiği, kan kaybı nedeniyle tansiyon ve nabız alınamadığı saptanmıştır... Şu anda,  Sayın Birdal'ın  operasyonu sürmektedir.
   <br/>
   <br/>
   Tarih:12.05.1998. Saat 21:00.
   <br/>
   <br/>
   "... Sayın Birdal, Kalp ve Damar Cerrahi, Genel Cerrahi, Ortopedi ve Beyin Cerrahisi uzmanlarından oluşan bir ekip tarafından derhal ameliyata alınmıştır.
   <br/>
   <br/>
   Göğüsün sağ tarafına isabet eden kurşun kalpten çıkan ve sağ kola doğru uzanan büyük damarı parçalamış durumdaydı. 12 ünite (dört litre)  kan verilerek kalp ve dolaşım sistemi çalışması kontrol altına alındı. Yaklaşık 3.5 saat süren ameliyatın ardından şu anda hastamızın Yoğun Bakım Ünitesi'nde tedavisine devam edilmektedir."
   <br/>
   <br/>
   .... Bu anonslar hastane tarafından anında dünyadaki bütün internet kullanıcılarına ulaştırıldı.
   <br/>
   <br/>
   Evet bildiğiniz gibi İnsan Hakları Derneği Başkanı Akın Birdal, düzenlenen silahlı saldırının ardından en yakında bulunan Sevgi Hastanesi'ne kaldırıldı. Kamuoyu, 'İnsan Hakları'na düzenlenen silahlı saldırıyı an be an yakından takip etmek ve tepkilerini gerekli yerlere duyurmak istedi. Bu aşamada Sevgi Hastanesi'nin internetteki web sayfası isteklere olumlu cevap verdi.
   <br/>
   <br/>
   Doktorların açıklamaları ve hastanın resimleri
   <br/>
   <br/>
   Akın Birdal'ın sağlık durumu kamuoyuna yazılı ve fotoğraflı olarak anında http://www.sevgihastanesi.com.tr veya http://www.sevgihospital.com adreslerinden aktarıldı. Kamuoyundan olaya tepki göstermek isteyenlere ise info@sevgihastanesi.com.tr adresi yardımcı oldu.
   <br/>
   <br/>
   Hastanenin web sayfasında doktorların hasta hakkında açıklamaları tarih ve saatleriyle birlikte yazılı olarak yer alırken Akın Birdal'ın yatağında çekilmiş resimleri merak edenleri tatmin etti. Dünyanın diğer ülkelerinden merakla takip edilen gelişmeler onlara da aynı sayfalardan İngilizce olarak sunuldu.
   <br/>
   <br/>
   Elektronik hasta ziyareti
   <br/>
   <br/>
   Sevgi Hastanesi'nin Akın Birdal için ortaya koyduğu hizmet Türkiye'den ve dünyadan takdir topladı. Hastanenin internette vermeyi düşündüğü ve hastaların elektronik olarak ziyaret edilmesinin ilk basamakları sayılan imkanlar ilerde daha gelişeceğe benziyor. Örneğin; hastaya not bırakma, halini hatırını sorma, ondan cevaplar alma, hasta hakkında doktorundan bilgi alma, hastanın tahlil sonuçlarını öğrenme gibi çok sayıda hizmetin hastaneye gitmeden ve dünyanın herhangi bir yerinden alınması hastanelerin itibarını artıracak ve elektronik ortamda insani ilişkilerin artmasına yardımcı olacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4BA7266E8B7979CF7183E0D6788EE197?newsId=3765), [web.archive.org (arşiv bağlantısı)](http://web.archive.org/web/20140702065458/http://www.aksiyon.com.tr:80/aksiyon/newsDetail_getNewsById.action;jsessionid=4BA7266E8B7979CF7183E0D6788EE197?newsId=3765)
