# Huu... kimler oturuyor Web sitelerinde?

*Necati Yılmaz 1997.03.15*

<div>
 <p>
  <font>
   Siber uzay internette devletler, toplumlar, firmalar, kurumlar... kişiler yerini alıp bilgi aktarma işlemlerini günden güne artırarak sürdürüyorlar.
   <br/>
   <br/>
   ABD’de verilen internet startının ardından adapte olabilenler kısa sürede bu alanda varlığını hissettirmeye başladılar. Şu siber uzay denilen internette neler yok ki? Aklınıza gelebilecek her görüş, her düşünce, her hayal gücü kendine özgü ürünleri; o dünyaya ait adresler olan WWW Site’lerinde arz ediyor. Adeta bu dünyaya giren herkesin farklılığı oranında farklı ürünler var.
   <br>
    <br>
     Diğer yandan isteyen her bilgisayar kullanıcısı biraz gayretle günden güne kolaylaşan web sayfa tasarımlarıyla arzu ettiği bilgileri kolaylıkla sergileyebilecek duruma geliyor.
     <br>
      <br>
       Bu denli gelişme gösteren internette bulunan bilgi yığınlarının günümüz itibariyle bir kesitini almayı düşündük. İnternette bulunan web sayfalarındaki bütün bilgileri tarayan programları kullanarak ‘Acaba bu siber uzayın sakinleri kimler? Kimler otururur daha çok WWW Site’lerinde?’ sorularına cevap aradık. Gelin aldığımız sonuçları birlikte görelim, bir kısmının değerlendirmesini kısaca yapalım:
       <br>
        <br>
         Internette hakkında en çok bilgi bulunan konuların başında ‘spor’ geliyor. Spor hakkında tam tamına 86109 doküman var. Ortak ilgi alanı olarak sporun günümüz dünya toplumlarında birinci sıradaki yeri burda da tescillenmiş.
         <br/>
         <br/>
         67366 ayrı dokümanda kullanılan ‘Love’ sözcüğü aşkın, sevginin siber uzayda geri plana itilmediğini gösteriyor, hem de 26157 kez farklı dosyalarda yerini alan ‘Barış’ kelimesini yanına alarak... Adeta 6001’er defa ayrı yerlerde geçen ‘silah’ ve ‘savaş’ sözcüklerine sayısal üstünlüğünü, bilgi toplumundaki zaferini savaşmadan ilan ediyor.
         <br/>
         <br/>
         Ülkelerarası kıyaslamada bizim için sevindirici bir sonuç; Türk sözcüğü  internette 26538 dokümanda geçiyor —ancak ‘turkey’ kelimesinin hindi manasındaki kullanımı da dahil, çünkü onu ayıklayamadık— . İsrail ifadesi 17474 dokümanda kullanılarak siber uzaydaki ülkeler arasında ilk sıralarda yer alıyor.
         <br/>
         <br/>
         ‘Dini kavramlar’ denince Hıristiyanlıkla ilgili bilgilerin çokluğu göze çarpıyor. Kilise anlamındaki ‘church’ ifadesiyle ilgili 24010 doküman var. Hiçbir İslami kavram bu sayıya yanaşamıyor. Cami anlamındaki ‘mosque’ sözcüğü ancak 3682 yerde geçiyor. İncil (bible) için 10278 dosya varken Kur’an—ı Kerim hakkında sadece 29 doküman mevcut.
         <br/>
         <br/>
         İnternette yer alan bilgilerde bayanların erkeklere göre tartışılmaz üstünlüğü var: 15303’e karşılık 6001. Ancak kadınların değişik maksatlarla kullanıldığı maalesef bu alanda da göz ardı edilemez bir gerçek.
         <br/>
         <br/>
         Bilgisayar dünyasının iki dev ürününü sorguladığımızda Macintosh’un PC’yi göğüs farkıyla geçtiğini görüyoruz: 20056’ya karşılık 20000 doküman.
         <br/>
         <br/>
         Bu ve benzeri karşılaştırmalar çok değişik konularda ve değişik zamanlarda yapılabilir. İstatistiki yöntemler açısından; sorgulanan sözcüğün başka anlamlara gelmesi, değişik dillerde aynı kavramın yer alıp almaması, değişik alfabelerin göz ardı edilişi gibi eksi yönleri olsa da bu usülle bilgi toplumunun içinde yüzdüğü bilgi deryasının bir kesitinin alınacağı muhakkak.
         <br/>
         <br/>
         İşte günümüz için ufak bir istatistik, kim var kim yok siber uzay internette birlikte görüyoruz...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 226 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=18636), [web.archive.org (arşiv bağlantısı)](http://web.archive.org/web/20060527042559/http://www.aksiyon.com.tr:80/yazdir.php?id=18636)
