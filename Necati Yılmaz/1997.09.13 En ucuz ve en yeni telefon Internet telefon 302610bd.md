# En ucuz ve en yeni telefon Internet telefon

*Necati Yılmaz 1997.09.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gelişen teknoloji 'Alo' diyeceğimiz cihazları hızla değiştiriyor.
  </font>
 </div>
 <div id="newsText">
  <font class="detail-text">
   ok yakın zamana kadar evlerimize telefon alabilmek için sıra beklerken dijitalleşen santrallerle birlikte isteyen önce evine, sonra arabasına şimdi ise cebine uzağı yakın eden aletleri koyabiliyor. Ancak bir yandan elde edilen imkan diğer yandan mali külfeti beraberinde getiriyor. Faturalara büyük rakamlarla yansıyan konuşmalar kullanıcıyı ahizelerden uzaklaştırmaya yetiyor. İşte bu bağlamda internet telefon ucuzluğuyla en iyi seçenek olarak rakipsiz karşımıza çıkıyor.
   <br/>
   <br/>
   İnternettelefon nedir?
   <br/>
   <br/>
   Dünya üzerinde milyonlarca bilgisayarı birbirine bağlayıp aralarında yazılı, resimli her türlü bilgi alışverişine imkan veren internet üzerinden sesle yapılan karşılıklı iletişim internet telefon olarak adlandırılıyor.
   <br/>
   <br/>
   Telefonlardaki gibi mesafeye göre fiyatı artmayan internet kullanımının getirdiği büyük kolaylıkla internet kullanıcısı sadece internete bağlılılık ücreti ödeyerek telefon ve diğer aşağıda yazılı imkanlardan ücretsiz faydalanabiliyor.
   <br/>
   <br/>
   Çeşitleri
   <br/>
   <br/>
   İnternete bağlı bilgisayarlar arasında: Ses kartına sahip bilgisayarınıza yükleyeceğiniz bazı programlarla aynı özellikteki bir diğer kullanıcıyla rahatlıkla görüşebilirsiniz. Maliyeti sadece program için yapılan harcama. Ülkelerarası görüşmelerde dahi internete bağlanma parasından başka ilave bir ücret yok.
   <br/>
   <br/>
   İnternete bağlı bilgisayardan telefon abonesine: Bilgisayarınızda full dublex ses kartınız bulunacak ve ilgili programı yükleyerek dünyanın herhangibir yerindeki bir telefon abonesine telefon edebileceksiniz. Maliyeti mesafeler için ödenen çok ucuz ücret.
   <br/>
   <br/>
   Diğer hizmetler
   <br/>
   <br/>
   İnternet üzerinden faks geçme: Tamamen ücretsiz olan bu hizmet, size dünyanın herhangi bir yerine ücretsiz faks geçme imkanı sunuyor. The Phone Company'nin http://wwwusa.tpc.int/ adresine bağlanarak veya Türkiye'de bu adrese link bulunduran adresler yardımıyla kullanılıyor.
   <br/>
   <br/>
   İnternet üzerinden cep telefonlarına kısa mesaj iletme: MTN (Mobil Telphone Networs) şirketi http://www.mtn.co.za/ veya Türkiye'den link bulunan adreslerden herhangi bir ücret talep etmeden söz konusu hizmeti veriyor.
   <br/>
   <br/>
   Kullanıcıya kıyak telekomları vuruyor
   <br/>
   <br/>
   Milletlerarası iletişimde maliyetleri azaltan ve özellikle normal telefonu rafa kaldıran bu alternatif yurdumuzda pek tanınmasa da batılı ülkelerde devletlere ait büyük telefon şirketleri 'telekomlar'ı mali açıdan sarsıcı boyutlarda yaygınlaşıyor. Londra merkezli pazar araştırma kuruluşu Philips Tarifica Ltd. 2000 yılından sonra internet kullanım yaygınlığının internettelefonuna ilgiyi çok daha fazla artıracağına dikkat çekiyor. Hazırladığı raporda, internet telefonunun hızla yaygınlaşması durumunda, telekom firmalarının uzak mesafe gelirlerinin hızla eriyeceğini belirtiyor. Philips Tarifica, internet telefon aramalarından France Telecom'un gelir kayıbının 94 milyon dolar, British Telecom'un 105 milyon doları bulacağını tahmin ediyor. Avrupa'nın üç tekelinden biri olan Deutsche Telekom ise bu işten en zararlı çıkan telekom kuruluşu. Almanya'nın bu telekom kuruluşunun internet telefonlarından gelir kaybının 173 milyon dolara ulaşacağı tahmin ediliyor.
   <br/>
   <br/>
   İnterneti ve birlikte gelen diğer imkanları önce basında gören vatandaşlarımızın devletin sağlayacağı altyapı üzerinde kullanmaya başlaması ve alışmasının çok uzun sürmesi beklenmiyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2973-39-en-ucuz-ve-en-yeni-telefon-internet-telefon.html), [web.archive.org (arşiv bağlantısı)](http://web.archive.org/web/20141014111608/http://www.aksiyon.com.tr:80/aksiyon/haber-2973-39-en-ucuz-ve-en-yeni-telefon-internet-telefon.html)
