# Bilgisayar T.C. vatandaşını tanıyacak

*Necati Yılmaz 1998.08.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye Cumhuriyeti vatandaşı olan herkes, verilecek T.C. Kimlik Numarası'yla devlet tarafından tanınacak. Nüfus ve Vatandaşlık İşleri Genel Müdürlüğü'nün organizasyonuyla yürütülen Merkezi Nüfus İdaresi Sistemi (MERNİS) Projesi adım adım hayata geçiriliyor.
  </font>
 </div>
 <div id="newsText">
  <font class="detail-text">
   Projenin Yazılım Mühendisliği Danışmanlığı (SEC) ihalesini KoçSistemLikom Konsorsiyumu kazandı ve 10 ay içerisinde tamamlayacak. Birleşmiş Milletler Kalkınma Programı(UNDP) tarafından denetlenen ihale, Türkiye'de bilişim sektörünün en ilgi çeken projelerinden biri.
   <br/>
   <br/>
   Herkese tek numara
   <br/>
   <br/>
   T.C. nüfusuna kayıtlı bütün vatandaşları, hatta ölüleri dahi kapsayacak proje 110 milyondan fazla kişinin kayıtlarını bilgisayar ortamına taşıyacak. Proje tam anlamıyla hayata geçirildiği zaman herkes özel nüfus cüzdanlarına ve 'T.C. Kimlik Numarası'na sahip olacak. Devlet vatandaşı verdiği tek numarayla tanıyacak, vatandaşla ilgili işlemler bilgisayar ortamında hızla gerçekleştirilecek. Bütün kamu kurumları arasında bilgi akışı gerçekleşecek. Herbirinde ayrı ayrı kayıt tutulmayacak.
   <br/>
   <br/>
   Aşama aşama gerçekleşecek
   <br/>
   <br/>
   1999 yılında tamamlanması planlanan sistem üç aşamada gerçekleşecek. İlk aşamada 921 ilçenin bilgisayar altyapısı kuruluyor ve ilçelere ait veriler güncelleştiriliyor. Bu çerçevede; 2 bin 100 kişisel bilgisayar satın alındı, ilçelerin altyapı, kablolama ve bilgisayarlar yan donanımları kurulum işleri tamamlandı. 20.06.1998 tarihi itibariyle tüm ilçeler otomasyona geçirildi. Diğer yandan bilgisayar dersanelerinde nüfus personelinin eğitimine başlandı.
   <br/>
   <br/>
   İkinci aşamada; şu anda devam etmekte olan yazılım tamamlanacak. 1999 Ocak ayında ilçeler merkeze bağlanmaya başlanacak. Bu safhada bütün vatandaşlara İlçe Nüfus Müdürlükleri'nce bilgisayar ortamında geçerli T.C. Kimlik Numarası verilecek. Üçüncü ve son aşamada; nüfus cüzdanları değiştirilecek. Yeni nüfus cüzdanlarında sahtecilik ortadan kaldırılacak.
   <br/>
   <br/>
   İyi ama...
   <br/>
   <br/>
   Devletimizin ağır işleyen bürokrasisi, vatandaşı bıktıran "Bugün git, yarın gel" mantığı acaba sona erecek mi? Gecikmiş bir proje olarak değerlendirilen MERNİS'in devletin bütün kurumlarında hayata geçirilmesi bir umut. Ancak şu anda milyonlarca kişinin aldığı ve devletin mecbur tuttuğu Potansiyel Mükellef Vergi Numarası ne olacak? "Vatandaş tek numara ile tanınacak ve MERNİS kapsamındaki bu numara gelecek yıl ancak verilebilecek" deniyor. O zaman alınan numaralar ne olacak? Daha şimdiden iki numaramız olacak gibi. Devlet kademeleri arasında kopukluk ve onun göstergesi birden fazla numara istemiyoruz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4BA7266E8B7979CF7183E0D6788EE197?newsId=4025), [web.archive.org (arşiv bağlantısı)](http://web.archive.org/web/20140702212223/http://www.aksiyon.com.tr:80/aksiyon/newsDetail_getNewsById.action;jsessionid=4BA7266E8B7979CF7183E0D6788EE197?newsId=4025)
