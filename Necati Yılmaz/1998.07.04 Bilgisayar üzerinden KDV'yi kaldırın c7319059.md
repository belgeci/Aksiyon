# Bilgisayar üzerinden KDV'yi kaldırın

*Necati Yılmaz 1998.07.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bilgi toplumu olma yolunda ilerleyen Türkiye'nin önündeki en önemli devlet engeli KDV'yi kaldırma gayretleri devam ediyor.
  </font>
 </div>
 <div id="newsText">
  <font class="detail-text">
   Sokaktaki vatandaştan Cumhurbaşkanına kadar bütün insanlarımızın istediği çağdaş medeniyet seviyesine ulaşma sürecinde zaman zaman devlete ait engeller ortaya çıkıyor. Bunların en önemlilerinden biri; bilgisayar ve ona bağlı ürünlerdeki KDV. Şu an için yüzde 15 uygulanan KDV oranları fiyatlara aynen yansıtıldığından son kullanıcı alım gücünün üstündeki yeni teknolojilerden uzak kalıyor. Özellikle orta direği yeniliklerle tanışmaktan mahrum bırakan fiyatlar, bilgisayara 'Ancak babası zengin olanların kullanacağı cihaz' sloganını yakıştırıyor.
   <br/>
   <br/>
   Baba söyledi oğulları yapacak mı?
   <br/>
   <br/>
   KDV'nin bilgisayar fiyatlarından kaldırılmasını Cumhurbaşkanı Süleyman Demirel yaptığı açıklamalarda dile getirdi. Konu bilgisayar sektöründen destek gördü. Hükümet içerisinde bilişim sektörüyle ilgilenen Ulaştırma Bakanı Necdet Menzir ise DTP Erzurum İl Başkanlığı'nda yaptığı açıklamada, bilgi çağınının temel unsurunun bilgisayar olduğunu söyleyerek, "Türkiye'nin Doğu'suyla Batı'sında yaşayan herkesin biran önce bilgisayarla tanışması ve kaynaşması gerekiyor. Bilgisayarın halk nazarında kaynaşması bilgisayar satışlarına uygulanan KDV'nin kaldırılmasına da bağlıdır. KDV'nin kaldırılması için Bakanlar Kurulu'na öneride bulundum" dedi.
   <br/>
   <br/>
   Bakan Menzir: "Türkiye'nin bilgi çağını geriden takip etmemesi için gerekli alt yapı çalışmalarını hızla tamamlamaya çalışıyoruz. Bu çalışmaların başında halkı bilgisayarla daha içli dışlı yapmak da bulunuyor. İnternet sayesinde bugün dünyanın en ücra köşesinden bilgi alış  verişi yapılabiliyor. Bu elektronik ortama kolaylıkla ulaşılabilmesi için ülke genelinde gerekli alt yapının eksiksiz tamamlanması talimatı verdim" diye konuştu.
   <br/>
   <br/>
   Kösteğini çekerek destek ol
   <br/>
   <br/>
   Vatandaş, bakanlar, cumhurbaşkanı yani herkes bilgi toplumu olmak için istekli ve destek bekliyor. Devlet ise bilgisayar ve ona bağlı gelişmeleri KDV kösteğini çekerek büyük oranda destekleyebilir. Bilişim teknolojisine yatkınlıklarını her platformda dile getiren, "Sanal bakanlar kurulu kuruyoruz", "Bilgisayarsız okul kalmayacak" gibi açıklamaları rahatlıkla veren hükümet üyelerinin ve başbakanın konuya olumlu bakması bekleniyor. Böylece kullanıcı, bilgisayar etiketlerindeki fiyatların üstüne bir de KDV kamburu ödemekten kurtulacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4BA7266E8B7979CF7183E0D6788EE197?newsId=3870), [web.archive.org (arşiv bağlantısı)](http://web.archive.org/web/20140702212049/http://www.aksiyon.com.tr:80/aksiyon/newsDetail_getNewsById.action;jsessionid=4BA7266E8B7979CF7183E0D6788EE197?newsId=3870)
