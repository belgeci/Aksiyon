# Medyamız internette yerini alıyor

*Necati Yılmaz 1998.05.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk medyasının yakın dönemde keşfettiği internet, ülke sınırlarını ortadan kaldıran ve bütün dünyayı kapsayan geniş bir yayın alanını önlerine sundu.
  </font>
 </div>
 <div id="newsText">
  <font class="detail-text">
   Değil ulusal, yerel yayın yapan herhangi bir medya kuruluşu internette yayına başladığı an bütün dünyaya hitap etmeye ve izleyici bulmaya başlıyor. İnsanlar uzaklık kavramını bir tarafa iterek Kanada'dan, Avustralya'dan Türkiye'deki bir yayını anında alabiliyor. Bilgisayarından günlük gazetelerini, haftalık dergilerini okuyup radyoları anında dinleyebiliyor, TV yayınlarını şimdilik küçük ve kesintili de olsa izleyebiliyor.
   <br/>
   <br/>
   Gazetelerde Zaman ilklerden
   <br/>
   <br/>
   İnterneti keşfedip günlük online yayına başlayan ilk gazete Zaman. 5 Aralık 1995 yılında başladığı internetteki yayın hayatını aksatmadan devam ettiriyor. Zaman'dan yaklaşık bir yıl sonra Milliyet, Hürriyet, Sabah, Türkiye gazeteleri online yayına başladılar. Şimdi ise Fanatik, Yeni Asya, Akşam, Yeni Yüzyıl, Radikal gazeteleri yerlerini aldılar. Diğerlerinin hızla bu alana girmeleri bekleniyor.
   <br/>
   <br/>
   Dergilerde Aksiyon ikinci
   <br/>
   <br/>
   Aktüel Dergisi'nden sonra, ancak kendi imkanlarıyla internete hazırlanıp konan ilk dergi Aksiyon. 30 Mart 1996 tarihli nüshasında interneti hem kapak yaptı, hem de ilk sayı olarak internete koydu. Şu anda ise Nokta, Tempo, Para, Power, Sinema, Sızıntı, Yeni Ümit, Otohaber, Gezi, Fast Break gibi çok sayıda dergi internette yayınlanıyor.
   <br/>
   <br/>
   Radyolar canlı yayında
   <br/>
   <br/>
   Türkiye içerisinde yayın yapan birçok radyo internete geçerek dünyanın her köşesinden dinlenme imkanına kavuştular. İnternette radyo yayını normal radyolardan önce üniversite radyolarınca gerçekleştirildi. ODTÜ bu alanda ilklerden. Hızla yayılan ve hatların kapasite ve doluluk oranına göre net dinlenme özelliği kazanan radyolardan şu anda yayında olanlardan bazıları: ODTÜ Radyo, TGRT FM, Radyo D, Capital Radio, Pop Radyo.
   <br/>
   <br/>
   Ajanslar
   <br/>
   <br/>
   Türkiye'deki ajanslar daha çok tanıtım ve reklamını yapmak maksadıyla internette yer alıyor. Anadolu Ajansı, İHA bunun örneklerinden. 28 Kasım 1996'da internette yayına başlayan Cihan Haber Ajansı ise tanıtımın yanında ulusal yayın yapan günlük gazetelerin özetlerini websayfasında yayınlamakta, isteyen abonelerine haberlerini internet kanalıya ulaştırmakta.
   <br/>
   <br/>
   En son TV'ler yayına başladı
   <br/>
   <br/>
   İnternette yayına en son başlayanlar TV'ler oldu. KanalD, NTV yayınlarını canlı olarak internete de yaparken Show TV ve Cine5 yakında başlayacağı internet yayınlarında Cine5'teki maçları internete aktaracağını duyurdu. Deneme amacıyla geçtiğimiz haftaki TrabzonsporAnkaragücü ve Galatasarayİstanbulspor maçları yayınlandı. Ancak şifreli yayınlar yine ücretli olacak.
   <br/>
   <br/>
   Tanıtım ve reklamını yapan çok
   <br/>
   <br/>
   Yukarıda saydıklarımız daha çok internette yayın yapan kuruluşlar. Bunların yanısıra isimlerini sayamayacağımız kadar medya kuruluşu sahip oldukları web sitelerinde firmalarının tanıtımını yapıyorlar.
   <br/>
   <br/>
   Kaliteleri hakkında
   <br/>
   <br/>
   Türkiye ve dünyadaki internet altyapısından kaynaklanan artılar ve eksiler bu alandaki yayıncılığın izlenme oranlarını etkiliyor. Genel olarak hatların yavaş olduğu ülkemizde ve yoğun data trafiği karşısında yetersiz kalan dünyada yazılı, fotoğraflı ve sesli yayıncılık izleyeni memnun edecek seviyede alınabiliyor. Ancak görüntülü yayın konusunda şimdilik aynı şeyi söylemek mümkün değil. Gelişen teknolojinin şu anda ekranların ortasında az bir santimetrekare alanı kaplayan görüntüleri daha net ve daha büyük alanlara taşımasını beklemek gerekecek, hem de sesiyle birlikte aynı anda, kesintisiz olmak şartıyla.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4BA7266E8B7979CF7183E0D6788EE197?newsId=3718), [web.archive.org (arşiv bağlantısı)](http://web.archive.org/web/20140701231418/http://www.aksiyon.com.tr:80/aksiyon/newsDetail_getNewsById.action;jsessionid=4BA7266E8B7979CF7183E0D6788EE197?newsId=3718)
