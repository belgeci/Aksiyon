# Bilgisayarınızı konuşturun

*Necati Yılmaz 1997.05.24*

<div class="pNewsDetailMainContent ctx_content" itemprop="articleBody">
 Bilgisayar ekranı önünde çalışanlar onun içerisinde kaybolmuşçasına bütün dikkatiyle uğraş verirken bazen bilgisayara uzak olanlar tarafından anlaşılması güç manzaralar oluştururlar. Onlar sessiz ortamda bir şeyler yapıyorlardır...
 <br/>
 <br/>
 Evet, bilgisayarlarla irtibatımızı genelde gözümüzle ve parmaklarımızla sağlıyoruz. Parmaklarımızı kullanarak yazdığımız yazıları, verdiğimiz komutları gözümüzle ekrandan takip ediyoruz. Genelde iki duyumuzla gerçekleştirdiğimiz ve sessizliğe bürünmüş çalışma arkadaşlarımız bilgisayarlarla ilişkilerimizi gelin artıralım. Dokunma ve görmeyle kurduğumuz iletişimi sesle de takviye ederek çalışma verimimizi artıralım.
 <br/>
 <br/>
 O bizim sesimizi anlayana ve sesli komutlarımızı algılayana kadar en azından yapılan işlemler hakkındaki bilgileri şimdilik sesle bize duyursun ve ikaz etsin.
 <br/>
 <br/>
 "Hoş geldiniz. Buyurun, bilgisayarınız sizinle çalışmaya hazır"
 <br/>
 <br/>
 "Program açılıyooor"
 <br/>
 <br/>
 "Ekranın bütünü kaplanıyor"
 <br/>
 <br/>
 "Yanlış yapıyorsun"
 <br/>
 <br/>
 "Elektronik Postaaa. Size yeni bir mail geldi"
 <br/>
 <br/>
 "Çöpünüz boşaltıldı"
 <br/>
 <br/>
 "Yazıcınızla irtibatınız kopuk"
 <br/>
 <br/>
 "Bilgisayarınızı kapatabilirsiniz. İyi günler"
 <br/>
 <br/>
 ... gibi.
 <br/>
 <br/>
 Görme özürlüler için ayrı bir öneme sahip bu özellik az maliyetle bilgisayarınıza kazandırılabilir. Çok fazla donanıma ihtiyaç bırakmayan bu tür çalışma ortamı için fiyatları 25 dolardan başlayan ses kartı ve yazılımları yeterli. Geriye sadece şunları yapmak kalıyor.
 <br/>
 <br/>
 Ses dosyaları oluşturmak
 <br/>
 <br/>
 Örnek olarak; Windows 95 yüklü bilgisayarınıza ses kartı ve yazılımını aldıysanız önce ses kayıt programını çalıştırıp mikrofon yardımıyla sesinizi kaydedin ("Program açılıyooor" diyelim. Save tuşuna basıp C/Windows/Media bölümüne pro.waw koduyla kaydedelim).
 <br/>
 <br/>
 My Computer'a (Bilgisayarım) girin.
 <br/>
 <br/>
 Control Panel'e çift tıklayın.
 <br/>
 <br/>
 Sounds (Ses) bölümünü tıklayarak açın.
 <br/>
 <br/>
 Karşınıza çıkacak büyük pencerede seslerin çıkacağı durumları gösteren liste yer alacak.
 <br/>
 <br/>
 Windows ana başlığıyla başlayan seçeneklerden siz hangi durumlarda ses çıkmasını istiyorsanız onun üzerine tıklayın (Windows bölümündeki Open Program'ın üzerine tıkladık).
 <br/>
 <br/>
 Sound Name boşluğunun sağ yanındaki aşağı okuna basarak ses dosyalarının isimlerini görün, kaydettiğiniz dosyayı seçin (Kaydettiğimiz pro.waw ses dosyasını seçiyoruz).
 <br/>
 <br/>
 Preview'den sesi kontrol edin.
 <br/>
 <br/>
 Sonra Tamam tuşuna basın.
 <br/>
 <br/>
 Çalışırken bundan böyle bilgisayarınızdan seçtiğiniz durumlarda sesli karşılık alcaksınız.
 <br/>
 <br/>
 Windowsta kayıtlı hazır dosyaları, kaydedeceğiniz herhangi bir dosya ile değiştirebilirsiniz. Bütün seçenekleri seslendirebilirsiniz.
 <br/>
</div>


Kaynak: [www.aksiyon.com.tr](http://www.aksiyon.com.tr:80/bilisim-teknoloji/bilgisayarinizi-konusturun_502618), [web.archive.org (arşiv bağlantısı)](http://web.archive.org/web/20151027070218/http://www.aksiyon.com.tr:80/bilisim-teknoloji/bilgisayarinizi-konusturun_502618)
