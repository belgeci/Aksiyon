# Fareler etrafımızda dolanıyor

*Necati Yılmaz 1997.05.10*

<div>
 <p>
  <font>
   İnsanoğlunun yakınında, fazla gözüne görünmeden yaşayan canlı fareler, yerlerini yapaylarına bırakıyor.
   <br/>
   <br/>
   Sayısı günden güne artan bu teknolojik fareler bilgisayarlarla birlikte evlerimize ve işyerlerimize giriyor, canlılarının aksine insanların hemen yanıbaşında yerlerini alıyorlar.
   <br>
    <br>
     Canlıları gibi pek sesi çıkmayan, kablodan oluşan kuyruğunu bilgisayardan bir türlü kurtaramayan, üzerine belki milyonlarca kez basılan, basıldığında sadece ‘tık’ sesiyle karşılık veren, insana yakın olmayı tercih eden ve onun vücudunun değişik yerlerinde dolaşan, kedilerin ilgisini hiç çekmeyen yeni tür fareler şekilden şekile girmeye devam ediyor. Roman, hikaye ve çizgi filmlere konu olan canlı fareler kadar çeşitlenme ve çoğalma eğilimi gösteren cansız fareler, uzun dönem avuç içlerimizi kendilerine yuva edindiler. Ona uyum sağlamak, yuvasıyla bütünleşmek için çok farklı biçimlerde eğilip büküldükten sonra fırsatını bulup parmaklarımıza, oradan kalemimize, olmadı ayaklarımızın altına yerleşmeye başladı. Tasarımcıların bu kadar değişikliğin ardından ileride nerelerde  ve ne şekillerde fareleri karşımıza çıkaracaklarını şimdiden tahmin etmek zor. Yeni dizaynlarda kâh kuyruğunu pad’e kaptırıyor (bilgisayar bağlantısı kabloyla pad üzerinden oluyor); kâh kuyruğunu koparıyor (bilgisayar bağlantısı ultrason veya kızılötesi ışınlarla yapılıyor); kâh kaleme, kâh WebTv’lerde uzaktan kumanda cihazlarına giriyor...
     <br>
      <br>
       Büründüğü yeni şekillerle çeşidini artıran bilgisayar fareleri karşısında dokunmatik ekranlar en büyük tuzak. Onları, görevine son vererek ortadan kaldırmaya aday. Daha ötesinde, ekrana bakan kullanıcının gözbebeğinin hareketlerini takip edip bilgisayara yansıtacak sistemlerin geliştirilmesiyle farelerin tamamen ortadan kalkması muhtemel. Ancak söz konusu tehlikelere rağmen bilgisayar fareleri hızla çoğalıyor. Şu anda dünyadaki sayıları milyonlarla ifade ediliyor. Sayısıyla birlikte çeşidi de artan fareler, kullanıcılarla bilgisayarın irtibatını sağlayan vazgeçilmez ve alternatifsiz yardımcı aletler olarak daha uzun süre yanımızdan ayrılmayacağa benziyor.
       <br>
        <br/>
        <br/>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 264 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=18404), [web.archive.org (arşiv bağlantısı)](http://web.archive.org/web/20060527042459/http://www.aksiyon.com.tr:80/yazdir.php?id=18404)
