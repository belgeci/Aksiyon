# TV'sini internetleştiremeyenlerden misiniz?

*Necati Yılmaz 1998.04.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnternete bağlanmak için illaki bilgisayar satın almanız gerekmiyor. Gelişen teknoloji evde kullandığınız diğer cihazlara aynı özellikleri kazandırma yolunda sonuca ulaştı.
  </font>
 </div>
 <div id="newsText">
  <font class="detail-text">
   Günde ortalama birkaç saati seyrederek geçirdiğiniz TV ekranlarında ilave bir kutucukla daha neler neler izleyebileceksiniz.
   <br/>
   <br/>
   Mini karşılaştırma
   <br/>
   <br/>
   TV'lerde artan kanal sayısı kişinin o andaki isteklerine görüntülü ve sesli cevap vermek için belli sayıda alternatif oluştururken teleteks yayınları çok kısıtlı yazılı bilgiler sunuyor. Her iki halde izleyici yayınlananlar arasından tercih yapma zorunda kalıyor. İnternet dünyası ise kullanıcıya istediğini seçme ve alma özgürlüğü getiriyor. TV yayınlarını yanında birkaç damla sayabileceğiniz internet deryası kişileri bilgi okyanusuna yelken açıp gezdirebilir. Ancak internette yer alan bilgilerin çoğu yazılı dokümanlar. Ve siz bunlardan istediğinizi kağıda yazdırma şansına sahip olacaksınız.
   <br/>
   <br/>
   Neler neler bulacaksınız
   <br/>
   <br/>
   TV seyretmenin yanında web sayfalarına bakacak, elektronik posta yardımıyla haberleşeceksiniz. Aksiyon Dergisi'ni TV ekranınızdan okumadan tutun da elektronik alışveriş, kütüphanelere girip inceleme yapma, gazeteleri okuma, firmalar ve ürünleri hakkında bilgi alma, dünyanın neresinde olursa olsun kişilerle karşılıklı sohbet etme, yazı gönderme, alma, vs. vs.
   <br/>
   <br/>
   Nasıl çalışıyor
   <br/>
   <br/>
   Üretici firmalar yanına koyacağınız internet kutusunu TV'nize ve telefonunuza bağlayıp uzaktan kumandasıyla çalıştırabileceğiniz kolaylığı sağlıyorlar. Sistem uzaktan kumanda cihazıyla kullanılıyor. Üzerinde web sayfasında gezme, sonraki ve önceki sayfalar, elektronik posta sayfası gibi komutlar veren tuşlar var. Ekranda sanal klavye oluşturmanın yanında istenirse kablosuz klavye ve bir yazıcı sisteme dahil edilebilir. TV kanalıyla birlikte aynı anda küçültülmüş internet sayfası ekranda görülebiliyor.
   <br/>
   <br/>
   Bilgisayardan eksiği var
   <br/>
   <br/>
   İnternete bağlanmada birinci araç olan bilgisayarın koltuğu gezginci kutularla sarsılacak. Çünkü internetin en önemli iki hizmeti; web sayfaları ve Elektronik posta TV ekranlarına taşınacak. Ancak internette bulunan program çekme ve kullanma gibi diğer özellikler yine sadece bilgisayarla mümkün olabilecek.
   <br/>
   <br/>
   Firmalar rekabette
   <br/>
   <br/>
   Türkiye'de TV cihazı üreten firmalar televizyon izleyicisinin önüne değişik imkanlar koyan  yeni teknolojiyi birbiri ardına üretim bandına koyuyorlar. Vestel, Profilo ve şimdi de Beko ve Arçelik piyasaya internet gezgini kutularını sunacak. PC ve internet TV üretimine başlayan Beko Elektronik'in, ilk PC'lerinin ve internet gezgini cihazlarının bu ay piyasaya çıkması bekleniyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4BA7266E8B7979CF7183E0D6788EE197?newsId=3674), [web.archive.org (arşiv bağlantısı)](http://web.archive.org/web/20140701231409/http://www.aksiyon.com.tr:80/aksiyon/newsDetail_getNewsById.action;jsessionid=4BA7266E8B7979CF7183E0D6788EE197?newsId=3674)
