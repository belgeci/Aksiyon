# Bilişim 98'e dört elle sarılın

*Necati Yılmaz 1998.08.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bilgi ve İletişim Teknolojileri sektörünün yurdumuzdaki en büyük organizasyonlarından Bilişim '98 herkese "Merhaba" diyor.
  </font>
 </div>
 <div id="newsText">
  <font class="detail-text">
   26 Eylül tarihlerinde varlığı İstanbul'da hissedilecek etkinliklerde bilişim, değişik yönleriyle bir hafta boyunca ele alınacak.
   <br/>
   <br/>
   Bölgesel güce doğru
   <br/>
   <br/>
   Bu yılki Bilişim'98; gelişmiş altyapısı, değişik ülke standları, yabancı fuar ziyaretçileri, uluslararası konferansları, dünyaca ünlü konuşmacıları, zengin ve kaliteli içeriğiyle kendini uluslararası pazara açıyor. Türkiye'yi bulunduğu coğrafik bölgede bilişim alanında daha etkin konuma getirmek için uygun basamak teşkil ediyor.
   <br/>
   <br/>
   Kurultay ve fuar
   <br/>
   <br/>
   Organizasyon iki ana bölümden oluşuyor ve programlar oldukça zengin. Türkiye'de sektörel bütünleşmenin ve bilgi alışverişinin zirvesi sayılan 'TBD 15. Ulusal Bilişim Kurultayı' Bilişim'98 kapsamında gerçekleştiriliyor. Bilgi ve İletişim Teknolojileri Fuarı ise yenilikleri standlarda görerek, uygulayarak tanıma imkanı sunuyor. Önceki yıllarda olduğu gibi Şirket Tanıtım Seminerleri yine yapılıyor. Geçen yıl tüm sektörlerin yönetici ve profesyonellerinin ilgi ile izlediği seminerlerin sayısı bu yıl üçyüze yaklaşıyor.
   <br/>
   <br/>
   Ankara'dan turlar
   <br/>
   <br/>
   Bilişim  '98 boyunca Ankara'dan İstanbul fuar alanına otobüs seferleri düzenleniyor. Turlara katılmak isteyenler 05:00'te Ankara'dan hareket edecek, fuarı gezdikten sonra ertesi gün sabah tekrar Ankara'da olacak. İstanbul Büyükşehir Belediyesi sponsor olarak İETT otobüsleriyle şehrin belli noktalarından özel ringler düzenleyecek ve şehiriçi ücret tarifesi uygulayacak. İlave deniz otobüsü seferleriyle ulaşımı kolaylaştıracak.
   <br/>
   <br/>
   Yenilikler yenilikler...
   <br/>
   <br/>
   Gerek Bilişim Kurultayı'nda gerekse fuarda yerli ve yabancı firmaların geliştirdiği birçok yenilik, meraklılarına seminer, bildiri, akademik bildiri, panel çalışma grupları ve teşhir yoluyla tanıtılacak. Yazılım, donanım üreticisi firmaların önceden yaptıkları duyurular, bu yıl çok sayıda gelişmenin Bilişim '98'de Türk kullanıcısıyla merhabalaşacağını gösteriyor.
   <br/>
   <br/>
   Windows Türkçe "Merhaba" diyor
   <br/>
   <br/>
   Bilgisayarların en yaygın işletim sistemi Windows'un, son versiyonu 98'in Türkçeleştirilmiş şekliyle fuarda satışa sunulacak. Program 5 Eylül Cumartesi günü tanıtılacak.
   <br/>
   <br/>
   Sanal Fuar
   <br/>
   <br/>
   Fuarı gezmeden önce yapacağınız planı bırakın bilgisayar düşünsün ve size teklif etsin. Evet bu yıl Kişisel Gezi Planlayıcısı sayesinde istediğiniz zaman aralığını ve ilgi duyduğunuz konuları belirterek Bilişim '98 Bilgi Sistemi'nin sizin için gezi planı çıkarmasını sağlayabiliyor, çok sayıda etkinlik içinde kaybolmuyorsunuz. Ayrıca gitmek istediğiniz standa en kısa sürede ulaşmak için size yol çiziliyor. Firma hakkında bilgiler veriliyor.
   <br/>
   <br/>
   Etkinlikler çok renkli
   <br/>
   <br/>
   Bilişim '98 organizasyonu çerçevesinde değişik etkinlikler düzenleniyor. Cumhuriyet'in 75. yılında 75 okula internet bağlantılı bilgisayar kampanyası, dijital resim sergisi, bilgisayarla beste yarışması bunlardan bazıları. Fuar alanındaki içki satışlarından elde edilecek gelirin 'Eğitim Bursu' olarak değerlendirilmesi ise insanları iyi ile kötü arasında çatışmaya sevk ettiği için ve doğrudan alkole teşvik sayıldığından olumsuz tepkilere yol açıyor.
   <br/>
   <br/>
   Görkemli bir açılışa ve çok sayıda yeniliklere sahne olacak bu yılki Bilişim '98'e 100 bin kişinin gelmesi bekleniyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4BA7266E8B7979CF7183E0D6788EE197?newsId=4073), [web.archive.org (arşiv bağlantısı)](http://web.archive.org/web/20140701231550/http://www.aksiyon.com.tr:80/aksiyon/newsDetail_getNewsById.action;jsessionid=4BA7266E8B7979CF7183E0D6788EE197?newsId=4073)
