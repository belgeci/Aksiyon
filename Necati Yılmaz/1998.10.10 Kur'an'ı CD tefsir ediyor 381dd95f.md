# Kur'an'ı CD tefsir ediyor

*Necati Yılmaz 1998.10.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Allah'ın insanoğluna gönderdiği en büyük hediyelerden Kur'anı Kerim'i artık CD'de görebilir, mealini okuyabilir, tefsiri üzerinde çalışmalar yapabilirsiniz.
  </font>
 </div>
 <div id="newsText">
  <font class="detail-text">
   Çağımızın önde gelen tefsirlerinden Elmalılı M. Hamdi Yazır'ın Hak Dini Kur'an Dili isimli eseri bütünüyle tek CD içerisinde istifadeye sunuldu.
   <br/>
   <br/>
   Sadece tefsir değil
   <br/>
   <br/>
   CD, Kur'anı Kerim'le yakından tanışmak, üzerinde çalışmalar yapmak ve hızla istenilen bilgilere ulaşmak için önemli bir başucu kaynağı. Kişi tek CD'yi bilgisayarına yerleştirerek; 10 ciltlik eseri, Kur'anı Kerim'in Türkçe, İngilizce ve Almanca mealini, yazarın hayatını, Sefer ve İslam isimli iki önemli eserini ve video belgeselini ekranında görebilmekte.
   <br/>
   <br/>
   İstifadenin dayanılmaz hızı
   <br/>
   <br/>
   Kitaplığınızdaki 10 ciltlik ve 5317 sayfalık eserde değil bir konuyu, bir kelimeyi aramayı hiç dener misiniz, acaba nerelerde ve nasıl geçmiş diye. Günlerinizi alacak ve dolayısıyla denemeyi düşünmeyeceğiniz bu işlemi şimdi saniyeler, dakikalar içerisinde gerçekleştirebilirsiniz. İstediğiniz konu, kelime istediğiniz ciltte, surede veya bölümde bir tuşa basarak karşınıza geliyor. Hatta aramayı sadece tefsir üzerinde değil, Kur'anı Kerim üzerinde Arapça, meali üzerinde Türkçe, İngilizce ve Almanca yapabiliyorsunuz. Arzu ettiğiniz bilgileri alıp ayrı bir yerde çalışabiliyorsunuz. Gerek tefsirden, gerek Kur'an'dan veya mealinden gerekse çalıştığınız bölümden dilediğiniz bölümleri kağıda çıktı alabiliyorsunuz veya bilgisayarınızda başka bir yere aktarabiliyorsunuz.
   <br/>
   <br/>
   Kullanımı kolay
   <br/>
   <br/>
   Uzun ve titiz çalışmanın ürünü olarak ortaya konan ürün ilk defa CD kullanan kişiye hitap edecek şekilde hazırlanmış. Bilgisayarındaki yerine takıldıktan sonra otomatik olarak çalışan CD'de sesli yardım mönüsüyle CD'nin nasıl kullanılacağı gösteriliyor. Tefsiri ekranda okurken ilgili tabirlerin Arapçasını, geçen hadisi şeriflerin kaynağını ve kaynak gösterilen eserleri tek tuşla görebilirsiniz. Fonda seçkin müzik parçalarını dinleyerek ve zemin rengini, yazı büyüklüğünü ayarlayarak kendinize değişik çalışma ortamı oluşturabilirsiniz.
   <br/>
   <br/>
   Hazırlayanlar memnun
   <br/>
   <br/>
   Azim Dağıtım tarafından Sabır Bilgisayar'dan Ramazan Geven'e hazırlatılan CD Windows 95 altında çalışıyor. Azim Dağıtım yetkililerinden Kenan Yabanigül, Eylül ayı başında 3 bin adet bastırılarak piyasaya sunulan ürünün büyük rağbet gördüğünü belirtiyor. Türkiye'de kaset satan kitabevlerinden temin edilebilen CD, Almanya'da kitapçıların raflarında bulunabiliyor. Bugüne kadar olumlu tepki aldıklarını belirten yetkililer ilk ürünlerine gelen teşekkürler doğrultusunda yeni projeler başlatacaklarını açıkladılar. Firmanın gerçekleştirmeyi planladığı projeler şunlar:
   <br/>
   <br/>
   1 Hak Dini Kur'an Dili Tefsiri'nin seslendirilmiş ve geliştirilmiş 2. versiyonu.
   <br/>
   <br/>
   2 Elifba CD'si.
   <br/>
   <br/>
   3 Fizilalil Kur'an CD'si.
   <br/>
   <br/>
   4 Arapça Eğitim Seti.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4266-39-kurani-cd-tefsir-ediyor.html), [web.archive.org (arşiv bağlantısı)](http://web.archive.org/web/20140608031949/http://www.aksiyon.com.tr:80/aksiyon/haber-4266-39-kurani-cd-tefsir-ediyor.html)
