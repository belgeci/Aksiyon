# İnternetteki aksiyonerliğimiz yıllandı

*Necati Yılmaz 1997.03.29*

<font class="agenda2NewsSpot">
 Geçen yıl bu günlerde arkadaşlar büyük bir heyecanla Aksiyon dergisini internette yayına hazırlıyorlardı,
</font>
<font class="newsDetail">
 "Şunları şöyle koyalım", "Yok bunları da ekleyelim" diye karşılıklı fikir alış verişinde bulunarak. 30 Mart '96 tarihinde yayınlanan Aksiyon, o hafta bir yandan interneti 'İnternet Çağı' başlığıyla kapağına taşırken diğer yandan kendisi de internetteki adresine yerleşiyordu. Artık haftalık izleyici kitlesi sadece kağıt üzerinden değil, dünyanın neresinde olursa olsun online şekilde ekranlarda Aksiyon'u okuyabilecekti. İnternet Çağı'nda Aksiyon da yerini alıyordu. Bundan böyle dergi için detaylı araştırmalarla hazırlanan, geniş konu yelpazesine sahip çok sayıdaki araştırma/ haber dosyası kağıdın yanında elektronik ortamda datalar olarak yeni okuyucularıyla buluşacaktı. O güne kadar Türkiye medyasından Aktüel dergisi internette yer almıştı. Ancak  sistemi kendi elemanlarınca kurulmuş ve o sistem üzerinde internette yayınlanmaya başlayan ilk dergi Aksiyon oluyordu...
 <br>
  <br/>
  Artık Aksiyon dergisi dünyanın neresinde olursa olsun internete bağlı kişilerin kolaylıkla erişebileceği bir yakınlıktaydı. Günün 24 saatinde istifade edilebilir, istenirse yazıları, resimleri okuyucu tarafından kendi bilgisayarına konabilir veya kağıda çıkış alınabilirdi. İnternet bağlıları bu hizmetten çok çabuk haberdar olup, sevindiklerini belirttiler. Siberuzay internette o gün için yok denecek kadar az sayıdaki Türkçe yayınlara Zaman gazetesinden sonra katılan dergimiz özellikle Türkiye dışında bulunan okurlarına haftalık haber ve yorumlarını bilgisayar vasıtasıyla ulaştırıyordu.
  <br/>
  <br/>
  Aktif etkileşim
  <br/>
  <br/>
  Aktif etkileşim imkanına sahip internet okuyucusu takdir ve teşekkürlerinin yanında gönderdikleri EMaillerde dergilerine çeşitli önerileriyle katkıda bulunuyorlardı. Bugüne kadar sayanı bıktıracak sayıda gönderdikleri E Mailler'den bazıları dergimizin Okur Hattı'nda yayınlanma fırsatını buldu. Sizlere okuyucularımızın hissiyatını aktarmak amacıyla seçtiğimiz çok az sayıdaki EMailleri yan tarafta sunuyoruz.
  <br/>
  <br/>
  Aksiyon arşivi elinizin altında
  <br/>
  <br/>
  Her hafta yayınlanan Aksiyon dergileri adresinde silinmeyip biriktirilerek zaman içerisinde internet okuyucusuna arşiv imkanı da sağlandı. Şu anda okuyucular bir yıllık Aksiyon dergisini internet adresinde bulabilirler.
  <br/>
  <br/>
  Hem yayın hem  istifade
  <br/>
  <br/>
  Aksiyon çalışanları dergilerini internette yayınlamanın yanında kendileri de çalışmalarında bu bilgi deryasından imkanlar elverdiği ölçüde yararlanıyorlar. Araştırma yaparken bilgi okyanusu interneti de tarayıp okuyucularına sunacakları dosyayı daha da olgunlaştırıyorlar.
  <br/>
  <br/>
  ...Velhasıl Aksiyonerler'in internetteki aksiyonerlikleri yıllandı. İnşaallah daha da geliştirerek devam ettirme azmindeler.
  <br/>
 </br>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-2420-39-internetteki-aksiyonerligimiz-yillandi.html), [web.archive.org (arşiv bağlantısı)](http://web.archive.org/web/20120120013448/http://www.aksiyon.com.tr:80/aksiyon/haber-2420-39-internetteki-aksiyonerligimiz-yillandi.html)
