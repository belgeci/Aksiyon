# Bilgisayar evinizde, doktorunuz yanınızda

*Necati Yılmaz 1997.04.26*

<div>
 <p>
  <font>
   Bilgisayar bağlantıları hızlı olan ABD’de bir grup doktor kronik hastalarını evlerinde muayene edebilen bir sistem geliştirdi.
   <br/>
   <br/>
   Proje hem doktorlara, hem hastaneye, hem de hastalara büyük kolaylıklar sağlıyor. Astım, şeker ve kalp hastalarının takibe alındığı pilot uygulamada, hastaların evine üzerinde mikrofon ve video kamerası bulunan bilgisayarlar kondu. Başarıyla uygulanan sistemde; hasta ile hastanede kurulan ‘Teletıp Merkezi’ndeki hemşireler istedikleri an karşılıklı birbirlerini arayabiliyor. Hasta kontrolden geçmek istediği zaman bilgisayar tuşlarına basıp Teletıp Merkezi’yle irtibata geçtikten sonra ekranda hemşiresi görülüyor. Karşılıklı konuşarak kalp elektrosu, vücut ısısı, kalp atışı, kan basıncı ve kandaki oksijen miktarının ölçümlerini kapsayan kontroller yapılıyor.
   <br>
    <br>
     Doktorlar altı aydır sürdürdükleri uygulamadan son derece memnunlar. Augusta Georgia Üniversitesi Hastanesi’ndeki projeyi yürüten Doktor Max Stachura yeni yöntem sayesinde hastaların kendilerini daha fazla güvende hissettiklerini, panik halinde hastaneye koşmaktan kurtulduklarını söylüyor. Maliyetleri de azaltan uygulamanın yayılmasını isteyen Doktor Max Stachura “Hastane yerine evinde bakılan her hasta bize birkaç yüz bin dolar tasarruf ettiriyor” diyor.
     <br>
      <br>
       Teletıp Merkezi Projesi, evdeki bilgisayar ile Teletıp Merkezi’nin, TV kablolarıyla birbirine bağlanmasıyla gerçekleştiriliyor. Bu tür irtibatın maliyetinin yüksek olması karşısında, projenin finansmanını azaltmak ve uygulanabilirliğini artırmak için bağlantının TV yerine telefon kabloları üzerinden sağlanmasına çalışılıyor. Böylece maliyetler daha da azalacak ve uygulama için daha geniş alanda alt yapı bulunabilecek. Sistem, tıbbi kontrollerin ötesinde uzun dönemde hasta doktor ilişkisini daha da artırarak sağlık hizmetlerinin evlere kadar hızlı bir şekilde ulaşmasına imkan verebilecek bir uygulamanın yolunu açıyor.
       <br>
        <br>
         Diğer yandan dışarıda bu tür gelişmeler yaşanırken ülkemizde benzeri uygulamaların gerçekleştirilebilmesi için maalesef yeterli alt yapının henüz olmadığını itiraf etmek insanı üzüyor. Türk Telekom geniş bant genişliklerine sahip, hızlı data geçişlerini sağlayan bağlantıları kuracağını söylüyor... İnşaallah insanımıza değer veren yatırımları gerçekleştirmek uzun sürmez.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 215 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=18481), [web.archive.org (arşiv bağlantısı)](http://web.archive.org/web/20060527042507/http://www.aksiyon.com.tr:80/yazdir.php?id=18481)
