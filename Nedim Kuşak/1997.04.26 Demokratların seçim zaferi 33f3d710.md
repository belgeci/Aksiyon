# Demokratların seçim zaferi

*Nedim Kuşak 1997.04.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Demokrasiye geçiş sürecinden sonra yaklaşık yedi yıl daha komünizmi yaşayan Bulgaristan, geçen hafta yapılan erken genel seçimlerden sonra yeni umutlar peşinde.
  </font>
 </div>
 <div id="newsText">
  <font class="detail-text">
   Ezici çoğunlukla diğer partileri geride bırakan Birleşik Demokratik Güçler Birliği 137 milletvekili ile yeni hükümeti kuracak. Resmi açıklamalara göre 18 yaşın üzerindeki 6 milyon 8 bin seçmenden 4 milyon 3 yüz bini oy kullandı. 240  sandalye için 35 siyasi parti ve  ittifakın  yarıştığı seçimin sonuçları şöyle: Birleşik Demokratik Güçler Birliği 140,  Demokratik Sol (eski Sosyalist Parti) 50, Ulusal Kurtuluş Birliği (üyelerin çoğunu Türkler'in oluşturduğu Hak ve Özgürlükler Hareketi de dahil) 20, Avrupa Solu Birliği 16, İşadamları Cephesi 14.
   <br/>
   <br/>
   Bulgaristan'ın içinde bulunduğu bunalımı aşabilmesi için görüş yakınlığı gösteren partilerin iktidardaki partiyle iş ortaklığına gitmesi bekleniyor. Avrupa Solu Birliği şimdiden hükümetin oluşturulması ve icraatları sırasında işbirliği yapmaya hazır olduğunu açıkladı.
   <br/>
   <br/>
   Genel seçimlerde beklenen başarıyı elde eden Birleşmiş Demokratik Güçler Birliği lideri İvan Kostov, seçimlerin ardından yaptığı açıklamada ülkeyi bunalımdan kurtarmak için Sosyalist Parti'yle bile yardımlaşmaya hazır olduğunu bildirdi. Kostov şu anda ülkenin içinde bulunduğu ekonomik kriz yanında, karaborsacılık ve hükümetin yüksek katlarına kadar sızan mafya eylemlerinin ortadan kaldırılmasının halka rahat nefes aldıracağına inandığını açıkladı. Kurulacak hükümetin, Avrupa kuruluşları ve NATO ile yakınlaşmayı amaçladığını, bu uğurda sürdürecekleri uygulamalar sırasında kendilerine bütün partilerin yardımcı olmalarını istedi.
   <br/>
   <br/>
   Bu arada elli yıldan beri muhalefet konumunu bilmeyen, son dönemde halkın gözünden düşen ve adı birçok yolsuzluğa karışan Sosyalist Parti yöneticileri de gazetecilerle biraraya geldiler. Parti lideri Georgi Pırvanov seçimlerde uğradıkları yenilgiyi trajedi olarak kabullenmediğini kaydederek, parti saflarına yeniden çekidüzen vermeyi düşündüklerini, halkın saygınlığını yeniden kazanmanın yollarını arayacaklarını vurguladı. Sosyalist Partisi'nin iki yıllık iktidarı sırasında ülke halkını dilenciliğe düşüren Jan Videnov hükümetinin halk önünde hesap vermeyi düşünüp düşünmediği sorusuna ise Pırvanov, partisinin Jan Videnov'u başarılı bir devlet yöneticisi olarak değerlendirdiğini açıkladı.
   <br/>
   <br/>
   Beş parti ile biraraya gelerek seçimlerden önce koalisyon kuran ve üyelerinin çoğunluğunu Türkler'in oluşturduğu Hak ve Özgürlükler Hareketi lideri Ahmet Doğan, Ulusal Kurtuluş Birliği ismi ile girdikleri seçimlerde lider olarak anıldı. Genel seçimlerde milletvekili sayısı bakımından üçüncü yerde bulunan Ulusal Kurtuluş Birliği lideri Ahmet Doğan seçimlerde elde edilen başarıdan memnun görünüyor. Hak ve Özgürlükler Hareketi Kırcaali yöresi seçmenlerinin yüzde 60'ını kazanırken Türk adaylardan dört milletvekili çıkarmayı başardı. Türklerle meskün Razgrad yöresinde de hareketin oy oranı yüksek. Seçim sonrası açıklamalarda bulunan Ahmet Doğan, her dönemin gerek partilerarası ilişkilerde, gerekse seçim kampanyasının düzenlenmesinde yeni yeni birikimlerin uygulanmasına önem vermesi gerektiğini vurguladı. Doğan, dış ülkelerde oy veren seçmenlerin sayısını da gündeme getirerek Avrupa çapında 9 bin 500 kişinin oy kullandığını, bunun 6 bin yedi yüz dördünün Türkiye'de olduğunu bildirdi. Ahmet Doğan: "Oylamadan memnunum" şeklinde konuştu. Şimdiye kadar Türkiye'de oy kullanan Bulgaristan nüfusuna kayıtlı Türk vatandaşlarının  sayısı 2 bini aşmıyordu. Zaten seçimler sırasında açılan 23 seçim bürosundan daha fazla oy da beklenemezdi. Ahmet Doğan bu seçimlerde Türkiye'de 60 seçim bürosu açılmasını önerdiklerini, fakat bazı çevrelerce Dışişleri Bakanlığı'na yapılan baskılar neticesinde bunun gerçekleşmediğini de vurguladı. HÖH Türkiye'den 50 bin kadar oy bekliyordu.
   <br/>
   <br/>
   Özetle ilkbaharın ilk günlerinde yapılan genel seçimler Bulgaristan'da sakin geçti. Bulgaristan halkı kesin bir çoğunlukla olmasa da elli yıla yakın ülkeyi idare eden komünistleri sahneden indirmeyi başardı. Şimdi bakışlar yeni kurulacak hükümetin tutacağı yolda. Cumhurbaşkanı Stoyanov da seçimleri "Bulgar halkı elde ettiği başarının değerini iyi biliyor, olgun bir toplum kurma yolunda başarılı adımlar atacağına katiyetle inanıyorum" şeklinde yorumluyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2528-demokratlarin-secim-zaferi.html), [web.archive.org (arşiv bağlantısı)](http://web.archive.org/web/20120415114034/http://www.aksiyon.com.tr:80/aksiyon/haber-2528-demokratlarin-secim-zaferi.html)
