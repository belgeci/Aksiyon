# Birbirini tanımayan iki düşman kardeşin hikâyesi

*Tuğba Mezararkalı 2013.09.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “Ama Hangi Türkler ve Ermeniler” kitabı bir saha çalışması. Ermenistan’da yaşayan araştırmacı Mehmet Fatih Öztarsu, Ermeni sorununu ve yaşanan travmayı “içeriden” değerlendiriyor.
  </font>
 </div>
 <div id="newsText">
  <font class="detail-text">
   <p>
    Kitabın alt başlığında yer alan “birbirini tanımayan düşmanlar” vurgusu aslında Türkler ve Ermeniler arasındaki bağı özetleyen çok güzel bir tanımlama. Yüzyıllarca birlikte yaşamış bu iki millet, bugün hâlâ 1915’teki ortak acının travmasını yaşıyor. Bu travma bir türlü aşılabilmiş değil. Tarihte yaşanan vahşeti Ermeni akademisyenler yaptıkları çalışmalarla Avrupa ve Amerika’da “soykırım” olarak gündeme soktu. Bizim tarih kitaplarımız ise bu meseleyi uzun süre hiç görmedi veya çok az hatırladı. 1915’le ilgili çalışmalarda bir ilerleme kaydedilse de bugünkü Ermenistan ve Ermeniler konusunda “sahada” çalışma yapan çok az sayıda akademisyen var. Mehmet Fatih Öztarsu bunlardan biri. Öztarsu, Bakü’de uluslararası ilişkiler alanında lisans eğitimi aldıktan sonra yüksek lisans çalışmaları için Ermenistan’a giden bir araştırmacı. Aslen Malatyalı. Araştırma ve gözlemlerini ‘Ama Hangi Türkler ve Ermeniler’ adını taşıyan bir kitapta topladı.
   </p>
   <p>
    Yazar, çalışmasında Ermeni meselesi, Türkiye’nin bölgedeki varlığı, Ermenilerin Türklere bakışı gibi konularda deneyim ve gözlemlerini paylaşıyor. Kitabın ilk bölümünde Ermenilerle ilgili şu gözlemi dikkat çekici: “Ermeniler, Türklerle aralarını bozan Yahudi siyasiler ve iş adamları olduğu görüşünde. Çünkü Millet-i Sadıka, Osmanlı bürokrasisinde en önemli mevkilerdeyken bazı unsurların Ermenileri yerlerinden ederek esas kavgayı başlattığına inanılmakta.”
   </p>
   <p>
    Türkiye’de doğup büyüyen Ermenilerin hikâyesine de yer veriliyor kitapta. Vahan Bey’in hikâyesi yürek burkan cinsten. Birkaç yıl evvel Van’a gittiğini ve oradan bir poşet toprak getirdiğini anlatan Vahan Bey, yıllardır yastığının altında sakladığı o toprakla memleket hasretini yatıştırdığını ifade ediyor.
   </p>
   <p>
    İki bölümden oluşan kitap röportaj ve fotoğraflarla desteklenmiş. Son söz olarak Ermenistan halkını sosyal travma yaşayan bir toplum olarak değerlendiren Öztarsu, Türklerin de Ermenileri tanımadığını söylüyor. Yazar için çözümün yolu diyalogdan geçiyor: “Kan pazarlığı veya soykırım endüstrisi üzerinden kazanç sağlamaya çalışan güçlere pay bırakmayacak şekilde kamu diplomasisi oluşturulmalı. Hem Ermenistan hem de diaspora ile kendi sorunlarımızı kendimiz çözmeye çalışmalıyız.”
   </p>
   <p>
   </p>
   <p>
    Ama Hangi Türkler ve Ermeniler
   </p>
   <p>
    Mehmet Fatih Öztarsu
   </p>
   <p>
    Ötekiadam Yayınları
   </p>
   <p>
    328 sayfa
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=229AEA98345E036E8A0FDA772B77C0AF?newsId=36624), [web.archive.org (arşiv bağlantısı)](http://web.archive.org/web/20131020060241/http://aksiyon.com.tr:80/aksiyon/newsDetail_getNewsById.action;jsessionid=229AEA98345E036E8A0FDA772B77C0AF?newsId=36624)
