# Sanal âlemde uydurma sûre savaşı

*Mükremin Albayrak 2003.04.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İnternette ortaya çıkan uydurma sureler nedeniyle bazı siteler kuşatma altında. Dünyanın değişik ülkelerinde bulunan Müslümanlar birbirini uyararak uydurma surelere karşı duyarlı olmaya çağırıyor.
  </font>
 </div>
 <div id="newsText">
  <font class="detail-text">
   Irak'ta devam eden savaşın bir benzeri de sanal âlemde yaşanıyor. Bazı Hıristiyan ve Yahudiler tarafından hazırlanan web sitelerinde ortaya çıkan uydurma sureler nedeniyle internet siteleri kuşatma altında.
   <br/>
   <br/>
   Tarihin çeşitli dönemlerinde, gerçekte olmayan birtakım sure ve ayetlerden bahsederek Kur'anı Kerim'i tam mânasıyla bilmeyen kişilerin zihinlerini bulandırmaya çalışanlar olmuştu. Tarihte örneklerine rastladığımız bu oyun, şimdilerde internet ortamında yeniden sergileniyor.
   <br/>
   <br/>
   Atatürk Üniversitesi İlahiyat Fakültesi Tefsir Anabilim Dalı öğretim üyesi Prof. Dr. Lütfullah Cebeci, ilk uydurma surelere Hindistan'da rastlandığını belirtiyor. Uzun yıllar İngiliz sömürgesi altında kalan Hindistan'ın Bankipore Kütüphanesi'nde 1900'lü yıllarda bulunan bir mushafta uydurma sureler görülmüş. Prof. Dr. Cebeci, "Nereden geldiği, kim tarafından yazıldığı ve araya nasıl katıldığı bilinmeyen Suretü'nNureyn ve Suretü'lVelaye ismindeki bu sureler, 1913 yılında The Muslim World dergisinde Clair Tisdall tarafından Şiilerin Kur'an'a İlaveleri adıyla bir makalede söz konusu edilmiş" diyor.
   <br/>
   <br/>
   "Hz. Peygamber (s.a.v) ve Hz. Ali'den iki nur diye söz edilen Suretü'nNureyn'de Hz. Ali'nin, Hz. Peygamberden sonra en önemli konumda olduğu anlatılmaya çalışılıyor" diyen Prof. Dr. Cebeci, Suretü'lVelaye'nin ise Hz. Ali'nin Hz. Peygamber'den sonra halife olmasından, dolayısıyla saygı gösterilmesi gerektiğinden ve diğer Şia imamlarından söz eden kısa bir sure olduğunu belirtiyor. Suretü'nNureyn'in, Debistani Mezahib isimli eserden Muhsin Fani tarafından aktarıldığına dikkat çeken Cebeci, ünlü Fransız oryantalisti Garcin de Tassy tarafından da, Kur'an'ın, aslında insan eseri uydurulmuş bir kitap olduğu ve daha önce var olan bazı bölümlerinin çıkarıldığı fikrine bir delil olmak üzere, Avrupalılara tanıtıldığını kaydediyor.
   <br/>
   <br/>
   Prof. Dr. Cebeci, uydurma surelere karşı araştırma yapanlardan birisinin de meşhur oryantalist Theodor Nöldeke olduğunu belirtiyor. Theodor Nöldeke, Kur'an Tarihi üzerine yazdığı meşhur kitabında, aslında İslama karşı çok taraflı bir kişi olmasına rağmen, bu bilgileri sunduktan sonra ortaya atılan surenin metnini ve tercümesini verip, "Biz bir parçanın Kur'an'a ait olup olmadığını başka yönlerden inceleyebiliriz. Mesela, Çift Nur Suresinde Kur'an'la çok sayıda uzlaşmalar yanında, gözden kaçırılmayacak ölçüde, lügat, üslup ve içerik (muhteva) ayrılıkları göze çarpmaktadır" diyor.
   <br/>
   <br/>
   Son zamanlarda internette dolaşmaya başlayan, kaynağı ve nereden bulunduğu söylenmeyen yeni birtakım uydurma surelere dikkat çeken Prof. Dr. Cebeci, şöyle konuşuyor: "Sanal dünyada uçuşmaya başlayan, bazı Hıristiyan ve Yahudiler tarafından hazırlanan web sahifelerindeki bu uydurma sureler, aynen dünküler gibi, hemen ilk bakışta biz sahteyiz diye bağırıyor. Tecessüd, İman, Vasaya, Müslimun isimleri ile piyasaya sürülen ve Müslümanları Hıristiyan olmaya davet eden bu sureleri, bizim kıstaslarımızı bir tarafa bırakıp, İslama karşı oluşu ile bilinen Nöldeke'nin kıstasları ile bile ele alsanız, kullandıkları kelimeler, üslup ve muhtevası açısından uydurma oldukları açıkça görülmektedir."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2190B4F6193CB1F749BA6D83F2267BC6?newsId=9319), [web.archive.org (arşiv bağlantısı)](http://web.archive.org/web/20121225075121/http://www.aksiyon.com.tr:80/aksiyon/newsDetail_getNewsById.action;jsessionid=2190B4F6193CB1F749BA6D83F2267BC6?newsId=9319)
