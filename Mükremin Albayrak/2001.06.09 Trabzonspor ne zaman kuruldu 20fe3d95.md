# Trabzonspor ne zaman kuruldu?

*Mükremin Albayrak 2001.06.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk futboluna damga vuran üç büyük takıma baktığımızda dokuz şampiyonluğu bulunan Beşiktaş'ın 1903 yılında, on dört şampiyonluğu bulunan Galatasaray'ın 1905 yılında ve yine on dört şampiyonluğu bulunan Fenerbahçe'nin de 1907 yılında kurulduğunu görüyoruz.
  </font>
 </div>
 <div id="newsText">
  <font class="detail-text">
   Altı şampiyonluğu bulunan ve Anadolu futbolunun lokomotifi olan Trabzonspor'un kuruluş tarihi ise İstanbul takımlarına nazaran oldukça yeni. Logodaki 1967 yılını görenler ister istemez futbolun Trabzon'daki mazisinin oldukça yeni olduğunu düşünüyorlar. Oysa, durum hiç de öyle değil. İzmir ve İstanbul'da olduğu gibi Trabzon'da da futbolun mazisi bir asrı buluyor. İşte, tartışma da bu noktada başlıyor. Divan Başkanı Rıfat Dedeoğlu'nun Genel Kurul'a getirmeyi düşündüğü kuruluş tarihinin değiştirilmesiyle ilgili öneriye geçmeden önce futbolun Trabzon'daki mazisine kısaca bir değinelim.
   <br/>
   <br/>
   Trabzon'daki rekabet İstanbul'da bile yoktu
   <br/>
   <br/>
   Trabzon'da futbolun tarihini incelediğimizde, bu kentin futbol mazisinin en az İzmir ve İstanbul kadar eski olduğunu görüyoruz. İzmir ve İstanbul'da olduğu gibi Trabzon'da da futbolu ilk kez ecnebiler, yani Rumlar oynamaya başlıyor. Çok kısa bir süre sonra Rumlarla futbol oynamaya başlayan Trabzonlular, ilk kulübü, yani İdmanocağı'nı 1921 yılında kuruyorlar. Başkan Mehmet Rıza Kuğu, öğrenimini İstanbul'da Galatasaray Lisesi'nde yaptığı için İdmanocağı'nın renkleri sarıkırmızı oluyor. Daha sonra yeşil beyazlı İdmangücü (1923) ve sarı lacivertli Necmiati (1923) kulüpleri açılıyor. Bunlara Trabzon Lisesi de eklenince Kavakmeydanı'nda lig usulü futbol maçları oynanmaya başlıyor. Halkın da yoğun ilgi gösterdiği bu maçlarda rekabet öylesine kızışıyor ki, bu durum hiç şüphesiz Trabzon futboluna yarıyor. Karadeniz insanının inatçı yapısı nedeniyle en üst düzeyde gerçekleşen bu rekabetler, İzmir ve İstanbul'daki çekişmeleri bile geride bırakıyor. Sonuçta rekabet kaliteyi, kalite de başarıyı getiriyor. Özellikle İdmanocağı ve İdmangücü kulüpleri, Trabzon'u temsilen katıldıkları Türkiye Amatör Futbol Birinciliği'nde defalarca şampiyon oluyorlar.
   <br/>
   <br/>
   Ben kuracağım, sen kurmayacaksın...
   <br/>
   <br/>
   Trabzon'un Galatasaray'ı ve Fenerbahçe'si olarak nitelendirilen İdmanocağı ve İdmangücü kulüpleri arasındaki rekabet, Trabzonspor'un kuruluşu sırasında da kendini gösteriyor. Bir araya gelmeyi kesinlikle kabul etmeyen her iki kulüp de Trabzonspor'u kendi kurmak istiyor. 2. Lig kurulalı üç yıl olmasına ve Anadolu'nun diğer kentleri bu ligde mücadele etmeye çoktan başlamalarına rağmen Karadeniz inadı Trabzonspor'un kuruluşunu sürekli geciktiriyor. Takvimler 21 Haziran 1966'yı gösterdiğinde İdmanocağı, Yıldızspor ve Martıspor'un birleşmesiyle sarıkırmızılı Trabzonspor kuruluyor. Ancak Ankara'ya gönderilmesi gereken bir belgenin zamanında ulaşmaması nedeniyle Trabzonspor'un 196667 sezonunda mücadele etmesi askıya alınıyor. Bu gelişmeden iki ay sonra, yani 22 Ağustos 1966'da bu sefer İdmangücü devreye giriyor. Martıspor ve Yolspor ile birleşen İdmangücü, kırmızı beyaz renklerle Trabzon Gençlik Kulübü'nü kuruyor. Trabzon'u 196667 sezonunda bu kulüp temsil ediyor.
   <br/>
   <br/>
   Renk tartışmaları aylarca sürdü
   <br/>
   <br/>
   Orta sıralarda bitirilen 196667 sezonu sona erdikten sonra, İdmangücü'nün önderliğinde kurulan Trabzon Gençlik Kulübü'nü kesinlikle kabul etmeyen İdmanocağı, yürütmenin durdurulması için Danıştay'a dava açıyor. Danıştay, İdmanocağı'nın açtığı davayı haklı bulunca Trabzon için çetrefilli bir dönem daha başlıyor. Bu iki kulüp yine bir araya gelmiyor, kendi renkleriyle Trabzonspor'u kurmak istiyor. Dönemin Futbol Federasyonu Başkanı Orhan Şeref Apak, iki kulüp birleşmedikten sonra Trabzonspor diye bir takımı kesinlikle kabul etmeyeceklerini söyleyince İdmanocağı ve İdmangücü yöneticileri başka çarenin olmadığını anlayarak birleşmeyi kabul ediyorlar. Fakat aradaki en büyük engel renkler oluyor. İdmanocağılılar sarıkırmızı, İdmangücülüler de yeşilbeyaz renklerde inat ediyorlar. Renk tartışmaları hem Trabzon'da, hem de Ankara'da Orhan Şeref Apak'ın makamında devam ediyor. En sonunda bu renklerden hiçbirinin olmaması ve her iki tarafın da bir renk tercih etmesi fikri ortaya atılıyor. İdmanocağı tarafı kırmızıya en yakın renk olarak bordoyu, İdmangücü tarafı da yeşile en yakın renk olarak açık maviyi tercih ediyor. Kendi renklerine bağlılık inadı bu seçimlerde de net bir şekilde kendini gösteriyor. Ve arzu edilen güçlü Trabzonspor, iki ezeli kulübün yanı sıra Karadenizgücü ve Martıspor'un da katılımıyla 2 Ağustos 1967 yılında kuruluyor. Böylece bordomavili Trabzonspor, dört yıl gecikmeyle 2. Lig'de mücadele etmeye başlıyor. 197374 sezonunda 1. Lig'e yükselen bordo mavili takım, İstanbul takımlarının ambargosuna son vererek tam altı kez şampiyon oluyor.
   <br/>
   <br/>
   Dedeoğlu: Kuruluş tarihi 1921'dir
   <br/>
   <br/>
   Gelelim, Trabzonspor'un kuruluş tarihiyle ilgili tartışmalara... Aksiyon'a özel açıklamalarda bulunan Trabzonspor Divan Başkanı Rıfat Dedeoğlu, bordo mavili kulübün kuruluş tarihinin 1921 olarak değiştirilmesini istiyor. Bu isteğini Genel Kurul'da gündeme getireceğini söyleyen Dedeoğlu, güçlü Trabzonspor'un kurulmasında önemli rol oynayan İdmanocağı'nın eski futbolcularından ve başkanlarından. 1968 ve 1969 yıllarında Trabzonspor'un başkanlığını da yapan Rıfat Dedeoğlu, şöyle diyor: 'Trabzonspor'un kuruluş tarihine baktığımızda sanki Trabzon'da futbolun varlığı daha yeniymiş gibi algılanıyor. Bence kuruluş tarihi değiştirilmeli, kuruluşta önemli bir vazife gören ve Trabzon'un en eski kulübü olan İdmanocağı'nın kuruluş tarihi dikkate alınmalı. Bence Trabzonspor'un kuruluş tarihi 1967 değil, 1921'dir. Çünkü, İdmanocağı, Türkiye Birinci Ligi'nde fırtına gibi esen ve altı kez şampiyon olan Trabzonspor'un güçlü altyapısını oluşturan en önemli kulüptür. Kuruluş tarihi 1921 olarak değiştirilirse Trabzonspor'un büyüklüğü daha da iyi anlaşılır'.
   <br/>
   <br/>
   Karaağaçlı: Ya 1923 olur, ya da 1966
   <br/>
   <br/>
   İdmanocağılı Rıfat Dedeoğlu'nun önerisine en sert tepkiyi İdmangücü'nün eski başkanlarından Refik Karaağaçlı gösteriyor. Hem 1966 yılında kurulan Trabzonspor'un, hem de 1967 yılında kurulan Trabzonspor'un sekreterliğini yapan Karaağaçlı, bu tip tartışmaların yararsız olacağını söylüyor. 'Geçmişte Trabzonspor'un kuruluşuyla ilgili birçok çekişmeler, rekabetler oldu. Ancak ben şimdi bu tip tartışmaların yeniden yapılmasının yararsız olacağını düşünüyorum. Trabzon'da İdmanocağı hakimiyeti hâlâ devam ediyor. Rıfat Dedeoğlu, İdmanocağılı olduğu için Trabzonspor'un tarihinin 1921 olarak değiştirilmesini istiyor. O zaman ben de bir İdmangücülü olarak derim ki Trabzonspor'un kuruluş tarihi ya 1923 olsun, ya da 1966. Kaldı ki 1921 yılında kurulan İdmanocağı ile 1923 yılında kurulan İdmangücü kulüpleri halen amatör kümede mücadele ediyorlar'.
   <br/>
   <br/>
   Özak: Diğer illerin durumu da aynı
   <br/>
   <br/>
   Futbola İdmanocağı'nda başlayan ve Trabzonspor'a hem oyuncu olarak, hem de başkan olarak hizmet eden Faruk Özak da aşağı yukarı Refik Karaağaçlı gibi düşünüyor. Trabzonspor'un kuruluş tarihinin değişmesi halinde diğer şehir takımlarının tarihlerinin de değişeceğini belirten Özak'ın düşünceleri ise şu şekilde: 'Mesela, Samsunspor'un kuruluş tarihi 1965 ama daha önce de Samsun'da futbol vardı. Zonguldak'ta da öyle, Eskişehir'de de öyle, Adana'da da öyle... Trabzonspor'un tarihi 1921 olarak değişirse, bu sefer diğer iller de değiştirmek isteyebilir. Bence Trabzonspor'un profesyonel olarak kuruluş tarihi 1967'dir ve öyle kalmalıdır. Gerçi 1966'da kırmızıbeyaz renklerle kurulan Trabzonspor var ama bence kuruluş tarihini bir yıl geriye almanın bir anlamı yok. Kuruluş tarihinin 1967 olması, futbolun Trabzon'daki mazisinin 1910'lu yıllara kadar dayandığı gerçeğini değiştirmez. Ama yine de bu konunun Genel Kurul'da tartışılmasında yarar var'.
   <br/>
   <br/>
   Email: kolaca@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=7903), [web.archive.org (arşiv bağlantısı)](http://web.archive.org/web/20121226095637/http://www.aksiyon.com.tr:80/aksiyon/newsDetail_getNewsById.action?newsId=7903)
