# Karikatür krizinin gerçek ajanı

*Hasan Cücük - Emre Oğuz 2012.11.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   2005’teki karikatür krizinde Müslümanlar tepkilerini ilk günlerde barışçıl yollarla göstermişti. Peki, ne olmuştu da bu tepkiler sonradan şiddete dönüşmüştü? Cevap, Danimarkalı ajan Morten Storm’un itiraflarında saklı.
  </font>
 </div>
 <div id="newsText">
  <font class="detail-text">
   <p>
    Danimarka’da Peygamberimize hakaret içeren karikatürler, Jyyland-Posten Gazetesi tarafından 30 Eylül 2005’te yayımlanmıştı. İlk tepki doğal olarak Danimarka’da yaşayan Müslümanlardan gelmişti. Son derece barışçıl bir şekilde tepkilerini gösteren Danimarkalı Müslümanlar, ifade özgürlüğünün dinî değerlere hakaret etmeyi gerektirmediğini dile getirmişti. Ancak 2006’nın başından itibaren tepkiler yavaş yavaş boyut değiştirdi. Efendimizi ‘terörist gibi’ gösteren karikatürün çizeri Kurt Westergaard’a yönelik ölüm fermanları art arda açıklanmaya başladı. Polis, sonraları karikatür krizinin sembolü hâline gelecek olan Westergaard’ı koruma altına aldı. Bu arada dünyanın farklı ülkelerindeki Danimarka elçiliklerine yönelik saldırılar da artmaya başladı.
    <p>
     Peki, ne olmuştu da ilk günlerde, barışçıl yollarla gösterilen tepkiler aylar sonra şiddet eylemlerine dönüşmüştü? Küresel çapta bir infiale sebep olan karikatür krizinin perde arkası, Danimarka İstihbarat Teşkilatı’nda (PET) çalışan Morten Storm isimli bir ajanın itiraflarıyla gün yüzüne çıkmaya başladı. Storm, Müslümanları sokağa dökmek ve şiddete bulaştırmak için ne denli kirli bir planın hayata geçirildiğini  son derece açık şekilde gözler önüne serdi.
     <p>
      1976’da Korsör şehrinde doğan Storm, gençliğinde motosiklet çetelerine üye olup kriminal suçlar işlemiş biridir. 1990’larda İslam’la tanışıp adını Murat olarak değiştiren Storm, İslami bilgisini artırmak için önce İngiltere’ye, sonra Yemen’e gider. Radikal bir çizgiye kayıp El Kaide’nin Yemen’deki liderlerinden Anwar al-Awlaki ile yakın bir dostluk kurar. Danimarka’ya döndükten sonra Odense, Arhus ve Kopenhag’daki camilerin müdavimi olan Storm, kısa sürede ilgi odağı olur. Buralardaki Müslümanlar, Danimarkalı ‘din kardeşlerine’ gönüllerini açar. Storm, gençleri etkileyen bir hitabete sahiptir. Ülke aleyhinde konuşmalar yapar. Ezilmekten, dışlanmaktan dem vurup isyan edilmesini öğütler. 2006’da İslam’la olan bağını koparır. O yıl PET devreye girerek ajanlık teklif eder. Teklifi kabul eden Morten, Müslüman rolünü oynamaya devam eder. PET’in verdiği görev, Müslüman gençlerin radikalleşmesini sağlamasıdır. Morten Storm, görevini başarıyla yerine getirir. Yahudilerin öldürülmesinin ‘hak olduğunu’ söyler! Müslüman olmadığı ortaya çıkmasın diye radikallikte sınır tanımaz. Yemen’deki illegal örgütlere para gönderilmesini organize eder. Sadece PET ile değil, CIA ile de çalışır. CIA, Storm’dan aldığı bilgiler doğrultusunda bir yıl önce insansız hava aracıyla düzenlediği operasyonla El Kaide liderlerinden Anwar al-Awlaki’yi öldürür.
      <p>
       6 yıl PET’e çalışan Storm, geçen aylarda ilişkisini koparmak ister. Ancak maddi konularda PET ile anlaşamaz. PET, susması için aylık 25 bin kron (3.500 avro) net maaşı 5 yıl süreyle vermeyi taahhüt eder. Ancak Storm, ajanlık yıllarını gazetelere anlatmayı daha ‘kârlı’ bulur.
       <p>
        Geçen günlerde, Danimarka medyasını uzun süre meşgul eden itiraflar silsilesi yayımlanmaya başladı. Gönüllerini açtıkları ‘Murat’ın ajan çıkması Müslümanlarda şok etkisi yaptı. Sahte Müslüman’ın kendini deşifre etmesiyle, yaptıkları da yavaş yavaş gün yüzüne çıkmaya başladı. Storm’un önemli hedeflerinden biri de hakaret karikatürlerinin çizerlerinden Kurt Westergaard’ın öldürülmesiydi. Boşnak asıllı Adnan Avdiç’i Westergaard’ı öldürmesi için ikna etmeye çalışmıştı. Avdiç, 2007’de aynı evi paylaştığı Storm’un Westergaard’a suikast planını hazırladığını ve kendisinden de uygulamasını istediğini itiraf etti. 22 yaşındaki Ebu Musab ve 29 yaşındaki Ebu Abdullah isimli gençler de benzer suikast planının kendilerine de teklif edildiğini açıkladı. Storm’un teşvikiyle çok sayıda Müslüman gencin suça bulaştığı tahmin ediliyor. Öte yandan, PET’te Morten Storm gibi başka ajanların olup olmadığı bilinmiyor.
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### mehmet aytekin, 11 November 2012, 16:32
> Batılıların İslamca kutsal sayılan değerlere hakaret etmesi karşısında Müslümanların mukabele-i bilmisil imkanı bulunmuyor. Zira Müslümanlar, bir Müslüman olarak öğrendiğime göre,  başka  bir dini  eleştirir ama aşağılamayı günah sayarlar. Bundan daha önemlisi, Müslümanlar Hazreti İsa'yı da peygambe...

### ibrahim baykus, 11 November 2012, 00:07
> Piervogel denen adamın iç yüzünü ortaya çıkaran olsa Almaya'daki Müslümanlar biraz nefes alır. 

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A1FAF9577099A476E320789C33886492?newsId=34010), [web.archive.org (arşiv bağlantısı)](http://web.archive.org/web/20121119041255/http://www.aksiyon.com.tr:80/aksiyon/newsDetail_getNewsById.action;jsessionid=A1FAF9577099A476E320789C33886492?newsId=34010)
