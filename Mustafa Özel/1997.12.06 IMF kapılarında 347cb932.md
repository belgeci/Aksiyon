# IMF kapılarında

*Mustafa Özel 1997.12.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Paşam dördüncü dalganın alametlerini konuşuyorduk ama, bu hafta mola verip şu IMF meselesini konuşsak daha iyi olacak galiba.
  </font>
 </div>
 <div id="newsText">
  <font class="detail-text">
   * Haklısın Mikro Recep. Garip bir hal oldu bize. Eskiden ikide bir Viyana kapılarına dayanıyorduk; şimdi ikide bir IMF kapılarını aşındırıyoruz. Viyana bozgununun ardından Devleti Aliye tam 250 yıl yaşadı. Son yirmi yıldaki IMF bozgunlarının ardından 250 gün yaşayan Türk hükümeti yok gibi. Mesut Paşa Hükümeti o kadar bile yaşayacağa benzemiyor.
   <br/>
   <br/>
    Peki, neler oluyor Paşam? Neyin nesi şu IMF?
   <br/>
   <br/>
   * IMF, kapitalist dünya sistemi içinde finansör ülkelerin dolaylı tahsildarlığını yapan, böylece dünya finans sistemini istikrara kavuşturan önemli bir kurumdur. Temel performans kriteri, "yeşil ışık" yaktığı ülkenin borç ödeme yeteneği kazanıp kazanmadığıdır. Borcunu ödeyebiliyorsa, işlem tamamdır!
   <br/>
   <br/>
    İyi ama, IMF'li istikrar programları gerçekten dişe dokunur bir sonuç veriyor mu?
   <br/>
   <br/>
   * Bak evladım, 24 Ocak 1980'den 5 Nisan 1994'e kadarki bütün teşebbüsler göstermiştir ki, istikrar programları istikrar getirmez. Sadece yüksek bir bedel karşılığında kısa vadeli geçici rahatlık sağlar. İstikrardan kasıtları, aslında işçi ve küçük üreticiden büyük sermayeye kaynak transferidir. Büyük patronların böyle dönemlerin arefesinde, "Artık parmağımızı taşın altına koyma zamanı geldi" tarzında açıklamalar yapmaları boşuna değildir. Biz parmağımızı koyacağız, hükümet de kimilerinin başını, kimilerinin gövdesini taşın altına sokmalı demektir bu.
   <br/>
   <br/>
    Bunu misallendirebilir misiniz Paşam?
   <br/>
   <br/>
   * Memnuniyetle. 12 Eylül sonrası on yılda Türkiye'de reel ücretler üçte bir oranında düşürüldü, buna rağmen enflasyon tırmanmaya devam etti. Niçin? Çünkü büyük sermaye iç pazarı bırakıp dışa açılma yolunda hiçbir çaba içine girmedi. Şu kadarını bile akletmedi ki, istikrar programı yüzünden içeride satınalma gücü düşmektedir; bütün iç pazar kendilerinin olsa bile neye yarar? Verimlilik yükseltici, marka ve teknoloji geliştirici çabalar içine girmediği için küresel pazarın geniş satınalma gücünden yararlanamayan büyük sermaye, içeride gelişme imkânları tıkanınca ilginç bir yol keşfetti: Yüksek faizli iç borç yoluyla kendi devletini soymak!
   <br/>
   <br/>
    O halde şunu söyleyebilir miyiz Paşam: Eğer IMF yetkilileri ekonomiyi istikrara kavuşturma hususunda samimi iseler, Türk hükümetlerine yardım için koşacakları ilk şart, istikrarsızlığın en büyük kaynağı olan iç borcun en kısa zamanda tasfiyesi olur.
   <br/>
   <br/>
   * Bravo Mikro Recep. Ayrıca, "Bu yıl kârdan vazgeçiyoruz" diye hava atan sermaye çevrelerinin ilk işi ise, devletle masaya oturup iç borç ve faizleri için en kestirme tasfiye yolunu görüşmek olur.
   <br/>
   <br/>
    Hükümetin bu husustaki tutumunu nasıl buluyorsunuz?
   <br/>
   <br/>
   * Türkiye acemi ve tutarsız bir hükümet eliyle yapay bir krize sürükleniyor. Aşağı yukarı denk bir bütçeden, bu yıl 3 katrilyon TL, gelecek yıl en az 56 katrilyon TL açık verecek bir bütçeye geçildi. Faiz ödeme hedefleri yükseltildi. 1998 yılında ödenmesi düşünülen faiz miktarı, toplanacak tüm vergilerin dörtte üçüne yakın. Şimdi de istikrar paketinden söz ediliyor. Fazla geriye gitmeye gerek yok, üç yıl önceki 5 Nisan programını hatırlayalım. Kararlardan önce yüzde 60 olan enflasyon yüzde 150'ye tırmandı, ekonomik büyüme Cumhuriyet tarihinin en kötü seviyesine indi, dış ticaret açığı 6.5 milyar dolardan 13 milyar dolara, iç borç 1.5 katrilyona yükseldi. Üç yıl sonra, yeni bir istikrar programı konuşuluyor.
   <br/>
   <br/>
    Öyle anlaşılıyor ki, Türkiye'de istikrarsız olan ekonomi değil, siyasettir Paşam. Kimse kendi işini yapmıyor, herkes başkasının işini daha iyi yapabileceğini iddia ediyor.
   <br/>
   <br/>
   * Evet evladım. Merhum Necip Fazıl yıllar önce bunu çok güzel tasvir etmişti.
   <br/>
   <br/>
   Bıçak soksan gölgeme/Sıcacık kanım damlar.
   <br/>
   <br/>
   Gir de bir bak ülkeme/Başsız başsız adamlar.
   <br/>
   <br/>
   Ağlayın su yükselsin!/Belki kurtulur gemi.
   <br/>
   <br/>
   Anne seccaden gelsin/Bize dua et emi!
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3C2F037DB24BF155B5A13E71B7827BAB?newsId=3254), [web.archive.org (arşiv bağlantısı)](http://web.archive.org/web/20140820141613/http://www.aksiyon.com.tr:80/aksiyon/newsDetail_getNewsById.action;jsessionid=3C2F037DB24BF155B5A13E71B7827BAB?newsId=3254)
