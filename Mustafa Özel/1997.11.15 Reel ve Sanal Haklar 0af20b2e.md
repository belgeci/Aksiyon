# Reel ve Sanal Haklar

*Mustafa Özel 1997.11.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kapitalist sistemdeki iktisadî hakların büyük ölçüde  "sanal" olduğunu söylüyordunuz Paşam. Bu niçin böyle oluyor?
  </font>
 </div>
 <div id="newsText">
  <font class="detail-text">
   Devletin tekelleşmiş sermayenin garantörü olmadığı hiçbir sosyal sistemde kapitalizm vücut bulmaz, Mikro Recep. Büyük sermaye gücüyle siyasî güç kaynaştığı için, piyasa serbestisi ortadan kalkar, böylece ahalinin büyük çoğunluğuna kalan haklar gerçek bir muhtevaya sahip olmaz. Olursa, kapitalizm ortadan kalkar. Tıpkı Cahiliye Mekkesi"nde olduğu gibi.
   <br/>
   <br/>
    Mekke'de olduğu gibi mi? Orada kapitalizm mi vardı?
   <br/>
   <br/>
   Modern kapitalizme çok benzeyen bir iktisadîsiyasîaskerî güç ittifakı vardı. Kureyş, bu ittifakın merkezinde yer alıyordu. Risaletin tebliğine en çok direnen bu merkez olmuştur. Peygamber Efendimiz, kendi kabilesinden umut kesince pazar yerlerini dolaşır, çevreden gelen kabilelere Hak dini tebliğ ve telkin etmeye çalışırdı. Benî Muharib kabilesinde 120 yaşında bir ihtiyar vardı. Resulullah onunla konuşarak İslâma davet etti. "Rabbimin risaletini tebliğ etmem için bana yardımcı ol" dedi. İhtiyar: "Ey kişi! Kavmin senin haberini daha iyi bilir. Allah'a yemin ederim ki, seni kabul edenler Kureyş'in kahrına uğrar. Kendini bizden uzak tut!" dedi.
   <br/>
   <br/>
    Niçin korkuyor?
   <br/>
   <br/>
   Nasıl korkmaz? Kureyş, bütün bu kabilelerin ticaretlerinde anahtar rolü oynuyordu. Ondan daha güçlü kabileler bile, Kureyş'in ekonomik yaptırımlarına takat getiremezlerdi.
   <br/>
   <br/>
    Bugüne gelirsek...
   <br/>
   <br/>
   Pazaryeri (ekonomi) Mekke'de olduğu gibi küresel kapitalizmde de sosyal hayatın mihverinde yer almaktadır. Günümüzün Müslümanı iki yol ağzındadır: Pazaryeri emtiaya boğulmuştur ve küresel pazarda modern Kureyş'in hakimiyeti her türlü şüpheden uzaktır. Müslümanın dünya meta ağlarından büsbütün uzak durması pek makul gözükmemektedir, zira kendini iptidaî bir hayata mahkum etmesi demektir bu. Meta ağlarına gömülmesi ise en çok Kureyş'in işine yarar, zira her bir "millî" kabile içinde yapılan üretimden aslan payını Kureyş almaktadır.
   <br/>
   <br/>
   Peki, ne yapılabilir? Modern Kureyş'in hakimiyetine karşı nasıl direnilebilir?
   <br/>
   <br/>
   Bugüne kadarki muhalefet hareketleri genellikle iktisadî büyümeyi öne aldılar. Ve hemen hepsi başarısız oldular. Kanaatime göre, yapılması gereken şey, paylaşımcı yahut eşitlikçi denebilecek bir büyüme modeli takip etmektir. Yani aynı anda hem ferdî inisiyatife, hem de sosyal katılıma imkân veren bir sistem geliştirmeliyiz. Şahsî kârı hesaba katmalı, fakat ikinci derecede tutabilmeliyiz. Müslümanların teorik birikimleri ve geçmiş tecrübeleri böyle bir sistemin inşâsına elverişlidir. Ahiliğin "kardeşlik" anlamına geldiğini unutmayalım.
   <br/>
   <br/>
    Anadolu'nun çok ortaklı şirketleşme modeli gibi birşey yani.
   <br/>
   <br/>
   Evet. Bu şirket modelini eşitlik içinde büyüme ve böylelikle Kureyş'in çanına ot tıkama yolunda ciddi bir adım sayıyorum. Pasif tasarrufçu/tüketici konumundaki onbinlerce kişiyi doğrudan üretim alanına çekmek ve çalışanların büyük kısmını da ortak haline getirmek suretiyle, hiyerarşik sanayi toplumunun yapısı dönüştürülmüş olacaktır. Dönüşümün olumlu yönde seyretmesinin şartı, eşitlikçi büyüme sürecinde emanetin ehline verilmesi ve çoğunluğun katılımına gerçekten imkân tanınmasıdır.
   <br/>
   <br/>
    Bu yolla yurt dışından da büyük bir "yerli" sermaye girişi sağlamak mümkün olacak herhalde.
   <br/>
   <br/>
   Pek tabii. Bugün Çin'e yılda 40 milyar dolar civarında yabancı sermaye girmektedir. Fakat bunun beşte dördü yurtdışında yaşayan Çinlilerindir. Bir bakıma yerli sermayedir. Çin'i geleceğin büyük ekonomik gücü yapacak olan şey, yabancı sermaye değil, dışarıdan akan Çin sermayesidir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3C2F037DB24BF155B5A13E71B7827BAB?newsId=3186), [web.archive.org (arşiv bağlantısı)](http://web.archive.org/web/20140820141548/http://www.aksiyon.com.tr:80/aksiyon/newsDetail_getNewsById.action;jsessionid=3C2F037DB24BF155B5A13E71B7827BAB?newsId=3186)
