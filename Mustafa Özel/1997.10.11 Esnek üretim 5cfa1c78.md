# Esnek üretim

*Mustafa Özel 1997.10.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Paşam, FordistTaylorist üretim sistemlerinden esnek üretime, postFordist evreye geçtiğimiz söyleniyor. Ne demek bu?
  </font>
 </div>
 <div id="newsText">
  <font class="detail-text">
   * Son yıllarda neredeyse her kavramın önüne bir post kondurmak moda oldu Mikro Recep: Postmodern, postkapitalist, postNewtoniyen, postKeynesyen, postFordist... İkinci Dünya Savaşı sonrasında, Fordizm adı verilen üretim sistemine dayalı kapitalist Batı ekonomileri büyük bir gelişme gösterdiler. Fakat 70'lerin ortalarından itibaren bu sistem çatırdamaya başladı ve ardından ciddi bir krize girdi. Acaba krizle başa çıkmak için geçmişle bütün bağları koparmak, özellikle Taylor ve Ford'un temel ilkelerinden ayrılmak mı gerekiyordu? Yeni bir model ortaya çıkıyor muydu? Yönetim biçimlerinde gerçekten bir devrim mi yaşanıyordu, yoksa bir laf kalabalığı karşısında mıydık? PostFordizm tartışmaları bu sorulara ışık tutuyor.
   <br/>
   <br/>
   Fordizm esas olarak ne demektir
   <br/>
   <br/>
   efendim?
   <br/>
   <br/>
   * Fordizm adını verdiğimiz üretim sisteminin dört temel hedefi vardı: Birinci hedef ileri düzeyde makineleşme sayesinde işlem sayı ve sürelerini azaltmak ve rasyonelleştirmek, böylece üretim akımlarını senkronize etmekti. İkincisi tasarım, üretim onganizasyonu ve satışta katı bir hiyerarşik bölünme meydana getirmekti. Bu bölümlenme içinde üretime talep yön vermiyor, düşük maliyetle bol miktarda üretilen malların (bazan kaliteleri tutmasa bile) her zaman alıcı bulacağı varsayılıyordu. (Pazarlamacı ve reklamcılar başka ne işe yarar?) Fordizmin üçüncü hedefi buradan çıkıyordu: Kitlesel tüketimi teşvik için nispî fiyatları düşürmek. Dördüncü hedef, büyük şirketlerin talebin istikrarlı kısmını kendilerine ayırıp, küçük şirketleri dalgaların merhametine terketmeleriydi.
   <br/>
   <br/>
   O halde Fordist modelde karar verme merkezîleşiyor, alt yöneticilerin ve diğer çalışanların inisiyatifine pek yer verilmiyor, değil mi Paşam?
   <br/>
   <br/>
   * Bravo Mikro Recep. Sistem sadece ileri ölçüde makineleşmiyor, bizzat çalışanlara makine muamelesi yapıyordu. Rasyonelleşme ve makineleşme 45sonrası çeyrek yüzyılda işe yaradı; fakat sonra hızlı makineleşmeye rağmen emek üretkenliği, hatta genelde faktör üretkenliği düşmeye başladı. Yetmişli yılların sonlarında, Batılı şirketler için atıl makinelerle uğraşmak atıl işçilerle uğraşmaktan daha önemli hale geldi. Stoklar yükseldi, yeni müşteri ihtiyaçlarına cevap verilemedi. Müşteriler kalite, dayanıklılık ve satış sonrası hizmetlere önem verdikçe, Fordist sistem tözkezledi. Hülasa, piyasanın arz tarafından değil de talep tarafından sürüklenmeye başlandığı, siyasî dille söylersek, nispeten demokratikleştiği bir ortamda, Fordist üretim ve satış yöntemi ayakta kalamazdı. Başta Japonlar olmak üzere, ABD dışındaki birçok şirket alternatif üretim ve satış yöntemlerini uygulamaya başlamışlardı bile.
   <br/>
   <br/>
   Fordist sistemin hedeflerini gözden geçirdik; biraz da temel özellikleri üzerinde dursak...
   <br/>
   <br/>
   * Fordizmin yedi temel veçhesi şöyle sıralanıyor (Her birindeki anahtar kelimeler italik olarak gösterilmiştir):
   <br/>
   <br/>
   1. Ürün, parça ve görevler ileri ölçüde standartlaştırılmıştır.
   <br/>
   <br/>
   2. Seri üretim fabrikaları bu standart görevleri mekanize etmekte, böylece işçiler vasıfsız hale gelmektedir.
   <br/>
   <br/>
   3. Geriye kalan görevler Taylorizme tâbi kılınmaktadır; bilimsel olarak kısımlara ayırılmakta ve sonra hiyerarşik bir yönetim tarafından işçilere yüklenmektedir.
   <br/>
   <br/>
   4. Ödeme, işi yapan kişiye değil işe göre ayarlanmakta ve işler birbirinden açık seçik ayırılmaktadır; monoton olanlarına yüksek ücret ödenmektedir.
   <br/>
   <br/>
   5. Seri üretim kitlesel tüketim gerektirdiğinden, ulusal pazarlar Keynesyen bir devlet tarafından korunmaktadır.
   <br/>
   <br/>
   6. Monoton işler ve yüksek işçi devri en alt kademede direnme ve grevlere yol açmaktadır.
   <br/>
   <br/>
   7. Yükselen işyeri direnci üretkenlik haddini tırpanlamakta ve sonunda krize sebep olmaktadır. Bu kriz, postFordizm dediğimiz yeni bir düzenin habercisidir.
   <br/>
   <br/>
   O halde bize gelecek hafta PostFordizmin alâmeti farikasını ele almak düşüyor Paşam.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3064-35-esnek-uretim.html), [web.archive.org (arşiv bağlantısı)](http://web.archive.org/web/20130530130535/http://www.aksiyon.com.tr:80/aksiyon/haber-3064-35-esnek-uretim.html)
