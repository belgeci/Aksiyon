# Cihan harbinin Türk savaşçıları

*Cengiz Özkarabekir 2005.05.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Geçtiğimiz hafta İkinci Dünya Savaşı’nın bitişinin 60. yılı görkemli törenlerle kutlandı. Bu savaşa Türkiye katılmadı. Ama İngiliz ve Sovyet cephelerinde birçok Türk Almanlara, onların safındakiler de Sovyetlere karşı savaştı. Geride kalan bir avuç gazi ise şimdi anılarıyla geçmişi hatırlıyor.Geçtiğimiz hafta İkinci Dünya Savaşı’nın sona ermesinin 60. yıldönümü görkemli törenlerle kutlandı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807043245im_/http://www.aksiyon.com.tr/resim/545/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye, elim sonuçları olan savaşa katılmadı. Ancak, bu harpte onbinlerce Türk şehit oldu ya da esir düştü. Bu insanların büyük bir kısmı, Alman-Sovyet cephesinde hayatlarını kaybetti. Onlar Sovyet ordularında savaşan Türklerdi. Bir de İngiliz ordusunda görev yapan Kıbrıslı Türkler vardı. Savaşın acımasızlığını yaşayan 9 bin Türk’ün başına gelenler hiç de unutulacak gibi değil...
   <br>
    <br>
     Savaşın başladığı günlerde Kıbrıs Alman ve İtalyan uçakları tarafından birkaç kez bombalanır. Adada yaşayan Türklerin ve Rumların geçim kaynağı tarım ve hayvancılıktı. Maden ocaklarında çalışan işçiler de vardı. İngiliz idaresi tarafından desteklenen sendikacılık faaliyetlerinde Türkler ve Rumlar beraber çalışıyorlardı. Buna rağmen adada ciddi bir işsizlik söz konusuydu. İşte böyle bir dönemde İngilizler, Kıbrıs’tan “asker toplama” girişimine başladı.
     <br/>
     <br/>
     Türkçe ve Rumca basılan gazetelerde, ilânlarla “gönüllü askerler” arandığı yazılır. Şartlar çok iyidir. Zira, İngiliz hükümeti savaşa katılan her askere maaş bağlayacağını vaat eder. Üstelik de bu askerler geri hizmetlerde çalıştırılacaktır. İngiliz ordusuna bağlı “Cyprus Regiment-Kıbrıs Alayı” işte böyle kurulur. Alaya binlerce Türk ve Rum gönüllü yazılır. Limasol şehri yakınlarındaki “Polemitya” adlı köyde askeri eğitim verilir. Onlardan biri bugün 87 yaşında olan Murat Hüsnü Özad’dır.
     <br/>
     <br/>
     Kıbrıs Alayı’nda çavuş olarak görev yapan Özad, İngiliz ordusuna yazılışını şöyle anlatıyor: “Ben polistim. Başımızda Tayyar bey adında bir polis kumandanı vardı. Tek yıldıza sahipti. İki yıldız olunca yüzbaşı olurdu. Bugünün rütbesine göre sanırım komiserdi. O yıllarda 22 yaşındaydım. Bir gün bana dedi ki: ‘İngilizler harp için Kıbrıs’tan asker topluyor. Rumlar askere yazılıyor, sen de yazılmalısın. Çünkü gün gelecek Rumlar diyecek ki, biz İkinci Cihan Harbi’nde Kıbrıs için savaştık. O yüzden Kıbrıs’ı isteriz. Biz Türkler de askere gidersek o zaman Kıbrıs’ı isteme hakkımız olur. Bu yüzden orduya katılmalısın. Sen dürüst bir insansın. Eğer orduya katılırsan diğer Türkler de seni takip eder.’ Böylece 28 Şubat 1940’ta orduya yazıldım.”
     <br/>
     <br/>
     Polemitya kampında her askere bir künye numarası verilir. Askerler gruplara ayrılır. Magosa limanından kalkan gemilerin bir kısmı Yunanistan ve Girit’e; diğerleri de Mısır, Filistin ve Suriye’ye gider. İlk çıkan grup, “katırcılar” olarak adlandırılan “istihkam” grubudur. Bu grupta yer alan Mehmet Raif bugün 84 yaşında. Kıbrıs Alayı’nda 22352 numarayla katırcı olarak hizmet eder. Çalışma sahası Filistin’dir. “Biz yükümüzü alır, katırlarla cepheye yiyecek ve silah götürürdük. Katırcılar sadece Arap ülkelerine değil, İtalya ve Fransa’ya da gitti.” diyor.
     <br/>
     <br/>
     Bir süre sonra Kuzey Afrika’da savaş hızlanır. İngilizler, General Rommel’e karşı başarısız olur ve Tobruk’tan geri çekilmeye başlar. Bu sırada Kıbrıs Alayı savaşın tam ortasında kalır. İngiliz ordusu geri çekilmektedir. Başçavuşluğa kadar yükselen Osman Nizami’nin amacı, çoğunluğu Rumlardan oluşan takımını sağ salim Mısır’a ulaştırmaktır. Osman Nizami bugün 91 yaşında ve anıları hâlâ capcanlı. Üçü Rum ikisi Türk beş askerle birlikte yaya olarak Mısır’ın yolunu tutan Nizami yolda İngiliz polisiyle karşılaşır. Adamlarının hasta olduğunu, Mısır’a gidebilmek için araca ihtiyaç duyduklarını söyleyerek yardım ister. İngiliz polisi önde bir binbaşının oturduğu bir kamyonu durdurur. Ancak, binbaşı kabalık eder ve onları almak istemez. Osman Nizami, “Emir aldık. Mısır’a geri döneceğiz. Sonunda Mısır’da bir tren istasyonunda mola verdik. Gece bir yerlere sokulduk yattık. Alman uçakları bombalar, üzerimize kemik ve et yağardı.” diyor.
     <br/>
     <br/>
     Kıbrıs Alayı için savaşın gerçek yüzü Yunanistan ve Girit’te ortaya çıkar. Almanlar Balkanlarda ilerlerken, İngilizler de Yunanistan’a asker çıkarmanın planlarını yapıyordur. Kurulan çıkarma birliklerinde 8 bin Kıbrıslı vardır ve onların yarısı da Türk’tür. Uzun bir yolculuktan sonra Mart 1941’de Pire limanına çıkarlar. Bugün 89 yaşında olan Faik Çağış, o günleri anlatırken, Yunanların kendilerini çiçeklerle karşıladığını, “Ellines Ellines” diyerek boğazlarına sarıldığını söylüyor: “Biz Türk’üz dediğimizde çok şaşırdılar. Dediler ki, ‘Nasıl olur? Biz Kıbrıs’ta sadece Rumlar var sanırız. Kıbrıs’ta Türkler de var mı?’ diye soruyorlardı. Biz de yarı yarıya diyorduk. Bakın alayın yarısı bile Türk.”
     <br/>
     <br/>
     Kıbrıslı askerler, olacaklardan habersiz Yunanistan ve Girit’te günlerini geçirir. Bir gün ani bir baskın yapılır ve gökyüzünde yüzlerce Alman savaş uçağı belirir. Ağır bir bombardıman başlar. Hem havadan hem de karadan kuşatılmışlardır. İlk mukavemet edenler anında öldürülür. Tek çare teslim olmaktır. Kıbrıs alayı, binlerce İngiliz askeriyle beraber Almanlara esir düşer. Askeri kıyafetlerini çıkarıp dağlara kaçanlar esir olmaktan kurtulur. Bugün 82 yaşında olan Karpazlı Cafer Elgin ve Faik Çağış (88) kurtulanlardan sadece ikisidir.
     <br/>
     <br/>
     Ancak, diğerleri onlar kadar şanslı değildir. Esir olan Türklerden ikisi kuzendir. Yusuf Yüney, hasta olan kuzeni İzzet Eroğlu’nu o halde bırakmadığı için birlikte esir düşerler. İzzet Eroğlu, eski KKTC Başbakanı Derviş Eroğlu’nun babasıdır. “Almanya’ya gittiğimizde geceden geceye bir tas çorba verirlerdi. Sabah hiçbir şey yok. Orada hep böyle kemiklerimiz sayılırdı.” diye anlatıyor esaret günlerini Yusuf Yüney. Bir gün İzzet Eroğlu hastalanır. Kuzeninden domates ister. Yusuf Yüney, kamptaki bir Alman’dan domates ister. O ise iki dilim ekmek verir. İzzet Eroğlu, ekmeğin üzerine tuz koyarak yer. Bir süre sonra eli ayağı şişer. Hastaneye kaldırılır. “Sonra öğrendim ki hastaneden kaçarak Polonya’ya gitmiş. Orada da yakalanıp esir kampına konmuş.” diyor. İzzet Eroğlu, hastadır ve böbreklerinden dolayı çok acı çekmektedir. Bir süre sonra ölüm haberi gelir. Polonya’da ölmüştür ve cenazesi de orada kalmıştır.
     <br/>
     <br/>
     Kıbrıslı Türk ve Rum esirlerin bir kısmı Atina ve Selanik’teki kamplara yerleştirilir. Büyük bölümü de Çekoslovakya’daki Stalag, Polonya’daki Auschwitz kamplarına götürülür. Stalag kampındaki esirlerden biri Güney Kıbrıs Rum Kesimi’nin eski lideri Glafkos Klerides’tir. Murat Hüsnü Özad, Klerides’le bu kampta tanışır ve onunla dost olur. “Ben oradaki bütün Kıbrıslılardan sorumluydum. Bir gün kampa Klerides geldi.” diyerek, Klerides’in başında geçenleri anlatıyor. Klerides, İngiltere’de hukuk okurken İngiliz Hava Kuvvetleri’ne katılır. Savaş pilotu değildir, uçakta görevli bombacıdır. Almanlar, uçağını düşürür. Klerides paraşütle atlayarak kurtulur; ama esir düşer. Stalag kampına getirilir. Murat Hüsnü Özad, “Kampa geldiğinde hayli moralsizdi. Ona sahip çıktık. Sonra da dost olduk.” diyor.
     <br/>
     <br/>
     Sovyet Ordusu’ndaki Türkler
     <br/>
     <br/>
     Şüphesiz Cihan Harbi’nde savaşan Türkler sadece Kıbrıslılarla sınırlı değil. 43 bin Ahıska Türkü de Sovyet saflarında savaşa katılır. Almanların Rusya’ya saldırmasından sonra Stalin, her milletten bir alay kurulmasını emreder. Kazak, Kırgız, Tacik, Azeri, Gürcü ve Türk alayları kısa zamanda tesis edilir. Kırım ve Kazan Türkleri’nden ayrı, Türkistan bölgesinden ayrı alaylar hazır hale gelir. Her ikisinin toplam asker sayısı 150 bini geçiyordur.
     <br/>
     <br/>
     Türkiye sınırındaki Ahıska bölgesinden onbinlerce Türk de askere alınır. Ancak, onlar için ayrı bir alay kurulmadığından Ahıska Türkleri Azeri Alayı’na dahil edilir. Cepheye sülülenlerden çok azı hayatta kalmayı başarır. Onların da çoğu ya yaralıdır ya da esir. Resmi kayıtlara göre Ahıska Türklerinden 43 bin kişi askere alınır. Bunlardan 28 bini cephede hayatını kaybeder. Savaş bittiğinde Stalin, savaşa katılan Türklerin ailelerini Orta Asya’ya sürer. Onbinlerce Ahıska Türk’ü sürgün yollarında hayatını kaybeder. Bugün Kazakistan, Kırgızistan, Özbekistan ve Sibirya’ya dağılmış çok sayıda savaş gazisi Ahıska Türk’ü var.
     <br/>
     <br/>
     Bunlardan biri Kara Aliyev. Bugün 103 yaşında olan Aliyev’le Kazakistan’da görüştük. “Türkiye bizi unutmasın.” diyen Aliyev, savaştan yaralı olarak kurtulur: “Bomba düştükten sonra toprak altında kaldım. Kalçam kırılmıştı ve sol ayağımın diz altı parçalanmıştı. Öleceğimi sandım, şehadet getirdim. Bir yıl hastanede kaldım. Sol ayağım diğerinden 10 cm. kısadır. Sakat kaldım. Çok şükür şimdi yürüyorum; ama o yıllarda çok çile çektim.”
     <br/>
     <br/>
     Bugün 84 yaşında olan Ali Paşa Veyseloğlu savaş yıllarında yüzbaşılığa kadar yükselmiş bir öğretmendi. Yaşadıklarını bugün yeniden yaşıyormuş gibi anlatıyor: “Almanlar çok güçlüydü. Cephede kafamızı bile kaldıramazdık. Bir gece çok kanlı bir çarpışma oldu. Alaydaki 14 bin askerden geriye sadece 3 bin kişi kaldı. Çoğu da yaralıydı. Bu kadar ölüye rağmen Almanları sadece 200-300 metre geriye püskürtebildik. Gün ağarmaya başladığında Almanlardan Gromzavotski kasabasını geri almıştık; ama 11 bin askeri kaybetmiştik.”
     <br/>
     <br/>
     Savaşa katılan Ahıska Türklerinden biri de 84 yaşındaki Ensar Osmanoğlu. Osmanoğlu, savaşta başından yaralanır ve 3 ay hastanede yatar. “Hayatımın en zor günleriydi. Şuurum kapalıydı. Bir ara ‘Ya ana, ya ana’ dediğimi hatırlıyorum. Bana bakan doktor Müslüman bir Tacik imiş. Dedi ki, ‘Ne ya ana, ya ana diyorsun! Şu anda anadan fayda yok. Desene Ya Allah, ya Allah.’ Tacik doktorun söyledikleri çok doğruydu. Sonra hep ‘Ya Allah, ya Allah’ dedim. Sonra iyileştim.” diye anlatıyor başından geçenleri. İyileşince evine gitmeyi hayal eder. Ancak, yanılır. Tekrar cepheye gönderilir Ensar Osmanoğlu...
     <br/>
     <br/>
     İngiliz ve Sovyet ordularının dışında Alman ordusunda da savaşan Türkler vardı. Onlar Kırım ve Türkistan birliği olarak Nazi ordularında görev yaptı. Savaşa Sovyet ordularında başlamış, ancak bağımsızlık arayışı içerisinde Almanlara gönüllü olarak teslim olmuşlardı. “SS Doğu Türkistan Silahlı Birlikleri” adı altında Nazi ordularında savaşan Türklerin sonu da maalesef acı olmuştur. Savaş bittiğinde esir olan bu birlikteki Türkler, Sovyet ordularına teslim edilmiş, sözde “vatana ihanet” suçlamasından tamamı kurşuna dizilmiştir. Çok azı İngilizlerin elinden kaçarak hayatta kalmayı başarmış, yıllarca Avrupa’da kaçak hayatı yaşamışlardır.
     <br/>
     <br/>
     Yine Batı Trakya’da yaşayan binlerce Türk Yunanistan saflarında savaşa katılmış, çoğu cephede hayatını kaybetmiştir. Özellikle Yunanistan İtalya’yı Arnavutluk’ta durdurduğunda, ön cephede pek çok Türk bulunmuştur. Ne gariptir ki Yunanistan yarımadası, Alman, İngiliz ve Yunanistan ordularında savaşan Türkleri de karşı karşıya getirmiştir. Resmi olmayan rakamlara göre İkinci Dünya Savaşı’nda 150 binden fazla Türk ölmüştür. Bu rakamın büyük bir kısmı Sovyet ve Alman ordularında savaşan Türklerden meydana geliyor. Bugün Avrupalılar savaşta hayatını kaybeden insanlarını görkemli törenlerle anıyor. Ya biz...
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21409), [web.archive.org (arşiv bağlantısı)](http://web.archive.org/web/20070807043245/http://www.aksiyon.com.tr:80/detay.php?id=21409)
