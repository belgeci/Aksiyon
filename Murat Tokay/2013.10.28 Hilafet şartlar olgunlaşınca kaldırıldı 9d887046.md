# Hilafet şartlar olgunlaşınca kaldırıldı

*Murat Tokay 2013.10.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Halifeliğin kaldırılması, Türkiye’nin modernleşme tarihinde önemli bir dönüm noktası. Doç. Dr. Ali Satan, üzerinden 90 yıl geçmesine rağmen hâlâ güncelliğini koruyan bir konuda yeni belgeler ortaya koyuyor.
  </font>
 </div>
 <div id="newsText">
  <font class="detail-text">
   <p>
    Cumhuriyet’in 90. yılını kutladığımız şu günlerde bahsini edeceğimiz kitap, tarihimizin önemli kırılma anlarından birine dikkatimizi çekiyor. Halifeliğin kaldırılması, üzerinden yaklaşık bir asır geçmiş olmasına rağmen hâlâ güncelliğini koruyan bir konu. Doç. Dr. Ali Satan, kitabında Türk ve İngiliz belgeleri ışığında halifeliğin kaldırılış sürecini anlatıyor ve bu konuda tarihin karanlıkta kalmış birçok noktasını aydınlatıyor. Halifelik neden kaldırıldı, halifeliğin kaldırılma sürecinde İngiltere’nin rolü neydi, Lozan Antlaşması’yla hilafetin kaldırılması arasında nasıl bir ilişki var, dönemin uleması bu durumu nasıl karşıladı? Kitapta buna benzer sorulara belgeler ışığında cevaplar veriliyor.
    <p>
     Halife, yüz yıllar boyunca Sünni İslam âleminin dinî reisi kabul edildi. Yavuz Sultan Selim döneminde hilafetin Osmanlılara intikaliyle birlikte sultanlar aynı zamanda halife sayıldı. Halife sultanlar kendilerini bütün Müslümanların hamisi görerek imdat isteyen Müslümanlara hem siyasî hem askerî yardımlarda bulundu. Doç. Dr. Ali Satan’a göre, halifeliğin uluslararası politikadaki gücünü fark ederek ondan yararlanmak amacıyla politikalar üretmek, Sultan Abdülaziz zamanında başladı, Sultan II. Abdülhamid devrinde zirveye çıktı. Osmanlı devletinin güç kaybetmesiyle ters orantılı olarak hilafet kurumunun nüfuz kazanması ve uluslararası siyasette önemli bir koz hâline gelmesi; İngiltere, Fransa ve Rusya’nın hilafeti Hıristiyan dünyasına karşı bir tehdit olarak ele almalarıyla sonuçlandı.
     <p>
      Anadolu’daki Millî Mücadele hareketi “halifeyi esaretten kurtarma” unsurunu meşruiyet sebeplerinden biri olarak kullandı. Zaferden sonra Mustafa Kemal Paşa TBMM’de bütün grupların ittifakıyla saltanatı ilga etti. Sultan Vahdettin haledilerek onun veliahdı Abdülmecid Efendi halife seçildi. İstanbul’dan henüz işgal kuvvetleri çekilmeden İstanbul’daki bir şehzadeyi halife yapmak son derece stratejik bir karar idi fakat Mustafa Kemal Paşa yapmayı planladığı inkılaplara hilafet makamının engel olacağını düşünüyordu. Şartlar olgunlaştırılınca 3 Mart 1924’te Meclis’te halifelik kaldırıldı.
      <p>
       Doç. Dr. Ali Satan, halifeliğin dünü ve bugününü belgeler ışığında ortaya koyuyor. Hem de bunu soğuk, akademik bir dille değil, akıcı bir üslupla yapıyor.
      </p>
      <p>
       <strong>
        HALİFELİĞİN KALDIRILMASI
       </strong>
       <p>
        <strong>
         Ali Satan
        </strong>
        <p>
         <strong>
          Ufuk Yayınları,
         </strong>
         <p>
          311 sayfa / 02164494909
          <p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36936-hilafet-sartlar-olgunlasinca-kaldirildi.html), [web.archive.org (arşiv bağlantısı)](http://web.archive.org/web/20131107025817/http://www.aksiyon.com.tr:80/aksiyon/haber-36936-hilafet-sartlar-olgunlasinca-kaldirildi.html)
