# Bağlama ustalarıyla iki gün

*Murat Tokay 2015.03.23*

<div class="pNewsDetailMainContent" itemprop="articleBody">
 <p>
  Yücel Paşmakçı, Erol Parlak, Erdal Erzincan, Nuray Hafiftaş, Çetin Akdeniz, Cengiz Özkan ve Okan Murat Öztürk’ün de aralarında olduğu Türkiye’nin bağlama ustaları 23-24 Mart’ta Cemal Reşit Rey Konser Salonu’nda buluşuyor. Bu yıl ilki gerçekleştirilecek Bağlama Günleri, 23 Mart Pazartesi günü saat 10.00’da bağlama sergisiyle başlıyor. Sergide, telli sazların çoğunun atası sayılan, folklorik anlamda halk müziğimizin asli sazı olan ve bin yılları aşan derin bir geçmişe sahip bağlamanın günümüzde yaygın kullanılan türleri sergilenecek. Program saat 12.00’deki Çetin Akdeniz Ustalık Sınıfı/Master Class eğitimiyle devam edecek. Saat 14.00’te başlayacak “Türkiye, Avrupa ve Çevre Kültürlerde Bağlama” başlıklı paneli Prof. Dr. Erol Parlak yönetecek, Prof. Dr. Gülnaz Abdullahzade, Doç. Martin Greve konuyu tartışacak. Birinci gün, 16.30’daki fuaye Rzayev Elçin Raşidoğlu ve Adem Tosunoğlu’nun konserlerinin ardından saat 20.00’deki Âşık Veysel’i anma konseri ile sona erecek. Bağlama Günleri’nin ikinci günü saat 12.00’de Nuray Hafiftaş Ustalık Sınıfı ile başlayacak. Yücel Paşmakçı’nın yöneteceği “Toplumsal, Kültürel ve Simgesel Özellikleriyle Bağlama” paneline Öğr. Gör. Okan Murat Öztürk, Arş. Gör. Erdem Şimşek katılacak. Bağlama Günleri’nin birincisi saat 20.00’deki ‘Erdal Erzincan ve Bağlama Orkestrası’nın konseriyle sona erecek.
 </p>
</div>


Kaynak: [www.aksiyon.com.tr](http://www.aksiyon.com.tr/muzik/baglama-ustalariyla-iki-gun_550280), [web.archive.org (arşiv bağlantısı)](http://web.archive.org/web/20150719014822/http://www.aksiyon.com.tr/muzik/baglama-ustalariyla-iki-gun_550280)
