# Hocalı kurbanları anısına

*Murat Tokay 2015.02.23*

<div class="pNewsDetailMainContent" itemprop="articleBody">
 <p>
  Azerbaycan’ın Hocalı kasabasında yaşanan katliamın kurbanları, kıyımın 23. yılında İstanbul’da çeşitli etkinliklerle anılıyor. Katliamın yıldönümü olan 27-28 Şubat’ta İstanbul Millî Saraylar Müzesi’nde gerçekleştirilecek “Gözü Yaşlı Hocalı’m” anma etkinliklerinde İtalyan sanatçı Alessandro Safina, katliam kurbanları anısına şarkılar seslendirecek. Ayrıca YARAT Modern Sanat Merkezi’nin organizatörlüğünde Niyaz Necefov, Emin Askerov, Ramal Kazımov, Anar Hüseynzade ve Reza Hazare’nin eserlerinden oluşan resim sergileri de Millî Saraylar’da ziyaret edilebilecek. Karabağ Savaşı sırasında, 26 Şubat 1992 tarihinde Azerbaycan Cumhuriyeti’nin Dağlık Karabağ bölgesindeki Hocalı kasabasında yaşanan ve Azeri sivillerin Ermenistan’a bağlı kuvvetler tarafından toplu şekilde öldürüldüğü olay, her yıldönümünde çeşitli etkinliklerle anılıyor.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/hocali-kurbanlari-anisina_549139), [web.archive.org (arşiv bağlantısı)](http://web.archive.org/web/20150730201808/http://www.aksiyon.com.tr/kultur-sanat/hocali-kurbanlari-anisina_549139)
