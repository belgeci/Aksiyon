# Derinlerden siperlere: Çanakkale

*Murat Tokay 2015.03.16*

<div class="pNewsDetailMainContent" itemprop="articleBody">
 <p>
  Türkiye İş Bankası Müzesi, tarihin önemli dönüm noktalarından biri olan Çanakkale Savaşları’nın 100. yılı vesilesiyle “Derinlerden Siperlere: Çanakkale 1915” sergisine ev sahipliği yapıyor. Savaş Karakaş’ın küratörlüğünü, Prof. Dr. Haluk Oral’ın danışmanlığı yaptığı sergide savaşa dair askerî objeler, yerli ve yabancı arşivlerden derlenen fotoğraflar ve belgeler, deniz ve kara savaşları diye iki ayrı bölümde anlatılıyor. Deniz tarafında savaşın en şiddetli anlarına tanıklık eden denizaltı ve gemilerin birbirlerine karşı kullandıkları torpidoların, 18 Mart’ta işgalci güçlere karşı kazanılan zafere önemli katkısı olan Nusret gemisinin döşediği mayınların, vatan toprağını savunan topların replikaları sergileniyor. Kara bölümünde ise savaşta kullanılmış askerî obje ve malzemelerin sergilendiği vitrinler ve bir siper canlandırması yer alıyor. Savaşın taraflarına ait askerî malzeme ve özel eşyalara çarpıcı asker anıları ve mektupları eşlik ediyor. Musafa Kemal’in elyazısı ve imzasını taşıyan 3 askerî emrin de yer aldığı sergideki ekran ve projeksiyonlarda Çanakkale Savaşları üzerine farklı belgesellerin, tarihî görüntülerin de gösterimleri yapılıyor. Kiosklarda ise Avustralya, İngiltere ve Türk arşivlerinden özenle seçilmiş fotoğraflar açıklamalarıyla birlikte sunuluyor. 7 Mart’ta açılan sergi 15 Ağustos’a kadar gezilebilecek.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/derinlerden-siperlere-canakkale_550214), [web.archive.org (arşiv bağlantısı)](http://web.archive.org/web/20150731090132/http://www.aksiyon.com.tr/kultur-sanat/derinlerden-siperlere-canakkale_550214)
