# Filmekimi'nde ödüllü filmler

*Murat Tokay 2015.09.28*

<div class="pNewsDetailMainContent ctx_content" itemprop="articleBody">
 <p>
  İstanbullu sinemaseverlerin ‘güz festivali’ Filmekimi bu yıl da dünya sinemasından birçok filmi vizyondan önce Türkiye’ye getiriyor. İstanbul Kültür Sanat Vakfı (İKSV) tarafından düzenlenen 14. Filmekimi, bu yıl 3-11 Ekim arasında gerçekleştirilecek. İlk gösterimleri Sundance, Berlin, Cannes, Venedik, Toronto gibi film festivallerinde yapılan ödüllü 46 yapım, 8 gün boyunca Atlas, Beyoğlu, Ortaköy Feriye ve Kadıköy Rexx sinemalarında gösterilecek. Etkinlikte yabancı filmlerin yanı sıra Can Evrenol’un 40. Toronto Film Festivali’nden övgüler alan Baskın filmiyle Saraybosna’da en iyi film ödülünü kazanan, Fransa’nın Oscar adayı Mustang da gösterilecek. Filmekimi, Ankara, İzmir, Trabzon, Bursa ve Edirne’de de sinemaseverlerle buluşacak. Biletler, Biletix satış noktaları ile Atlas ve Rexx sinemalarından temin edilebilir.
 </p>
</div>


Kaynak: [www.aksiyon.com.tr](http://www.aksiyon.com.tr:80/kultur-sanat/filmekiminde-odullu-filmler_552395), [web.archive.org (arşiv bağlantısı)](http://web.archive.org/web/20151021045256/http://www.aksiyon.com.tr:80/kultur-sanat/filmekiminde-odullu-filmler_552395)
