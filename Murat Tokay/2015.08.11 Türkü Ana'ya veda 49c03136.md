# Türkü Ana'ya veda

*Murat Tokay 2015.08.11*

<div class="pNewsDetailMainContent" itemprop="articleBody">
 <p>
  Türk halk müziğinin usta sesi Muzaffer Akgün 90 yaşında hayatını kaybetti. Türkiye’nin ilk Altın Plak ödüllü halk müziği sanatçısı Akgün, son yolculuğuna Teşvikiye Camii’nden uğurlandı. ‘Türkülerin Anası’ olarak bilinen sanatçı için önce Harbiye’deki İstanbul Radyosu’nda bir tören düzenlendi. Burada sanatçının vasiyeti üzerine ‘Geceler Yârim Oldu’ ve ‘Yine Gam Yükünün Kervanı Geldi’ adlı iki türkü, Akgün’ün sesinden dinletildi. Akgün öğle namazını müteakiben kılınan cenaze namazının ardından Zeytinburnu Merkezefendi Mezarlığı’na defnedildi.
 </p>
</div>


Kaynak: [www.aksiyon.com.tr](http://www.aksiyon.com.tr:80/kultur-sanat/turku-anaya-veda_551918), [web.archive.org (arşiv bağlantısı)](http://web.archive.org/web/20150902232942/http://www.aksiyon.com.tr:80/kultur-sanat/turku-anaya-veda_551918)
