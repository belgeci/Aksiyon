# Altın Koza'da büyük ödül

*Murat Tokay 2015.07.07*

<div class="pNewsDetailMainContent" itemprop="articleBody">
 <p>
  Bu yıl 14-20 Eylül arasında yapılacak 22. Uluslararası Altın Koza Film Festivali’nin yarışma yönetmelikleri açıklandı. Buna göre, Ulusal Uzun Metraj Film Yarışması, Akdeniz Ülkeleri Kısa Film Yarışması, Ulusal Öğrenci Filmleri Yarışması ve ‘Adana’ Konulu Senaryo Yarışması için son başvuru tarihi 31 Temmuz olarak belirlendi. Festival kapsamında düzenlenecek yarışmalarda 876 bin TL ödül dağıtılacak. Ulusal Uzun Metraj Film Yarışması’nda En İyi Film seçilen eser 350 bin TL alacak. Yarışmada ayrıca, Yılmaz Güney Ödülü, En İyi Yönetmen, En İyi Senaryo, En İyi Sanat Yönetmeni, En İyi Müzik, En İyi Oyuncu dallarında ödüller verilecek.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/altin-kozada-buyuk-odul_551499), [web.archive.org (arşiv bağlantısı)](http://web.archive.org/web/20150729000951/http://www.aksiyon.com.tr/kultur-sanat/altin-kozada-buyuk-odul_551499)
