# Beyoğlu’nda gezelim sahafları süzelim!

*Murat Tokay 2011.09.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <span>
    Beyoğlu Sahaf Festivali, bu yıl 5. kez okurlarla buluştu. Tepebaşı’ndaki TRT binasının hemen yanında kurulan küçük dükkânlarda eski kitaplardan dergilere, gazetelerden siyah beyaz fotoğraflara her şey var.
   </span>
  </font>
 </div>
 <div id="newsText">
  <font class="detail-text">
   <p>
    <span>
     Sıra sıra dizilmiş kitaplar, eski tarihli dergiler, gazeteler, çizgi romanlar, plaklar, film afişleri, haritalar, sararmış fotoğraflar… Hüzün dolu küçük dükkânlar… Hayatla öykünün iç içe geçtiği büyülü bir dünya. Âdeta bir İstanbul masalı… Bu masalı yaşamak için Tepebaşı’ndaki Sahaf Festivali’ne yolunuzu düşürmeniz gerekiyor. Beşinci yılına giren festival 18 Eylül’e kadar devam edecek. Saat 23.00’e kadar da stantlar açık. Beyoğlu Belediyesi tarafından düzenlenen festivale İstanbul ve Ankara’dan 72 sahaf katılıyor. Festivalde yer alanlar arasında
     <span>
     </span>
     Sakallı Lütfi, Nedret İşli, Halil Bingöl gibi ömrünü bu işe adamış duayenler de var, daha çok ikinci el kitap alım satımı yapan genç sahaflar da. TRT binasının hemen yanı başındaki festival alanında iğne atsan yere düşmeyecek bir kalabalık yok. Ama her dükkânın önünde kitapseverleri görmek mümkün. Ziyaretçiler için ‘renkli’ diyebiliriz. Sahafları önceden keşfetmiş müdavimler, yazarlar, koleksiyonerler, akademisyenler, ikinci el kitap almaya gelmiş genç okurlar...
    </span>
   </p>
   <p class="2011yenimetin">
    <span>
     En çok rağbeti ikinci el ve kelepir kitaplar görüyor. İkisi 3 lira/5 lira yazılı stantların önü hayli kalabalık. Turkuaz Sahaf’ın sahibi ve festivalin koordinatörü Nedret İşli okurun ve basının ilgisinden memnun. “Facebook’ta festivalle ilgili bir grubumuz var. Yaklaşık 20 bin
     <span>
     </span>
     katılacağını belirtmiş. Bu muazzam bir şey.” diyor. Birçok sahaf da gördükleri rağbete şaşırmış. Kuzguncuk Kitapçısı’ndan Bahadır Yılmazoğlu, “Biz alışkın değiliz bu kadar kalabalığa. Hep ayaktayız. İnanın yorulduk ama iyi oluyor.” yorumunu yapıyor.
    </span>
   </p>
   <p class="2011yenimetin">
    <span>
     Alanın girişi kıdemli sahaflara ayrılmış. İlk dükkân Halil Bingöl’e ait. Halil Bey, 1966 yılında sinemaların önünde Teksas, Tommiks satarak bu işe bulaşmış. Özellikle imzalı kitapları topluyor. Sahafların Osmanlıca ve yabancı dil bilmesinin şart olduğunu söylüyor. Sahaf olmak ona göre öyle kolay bir iş değil. 15 yıl çıraklık, 10 yıl da kalfalık gerekiyor. Peki, festivale katılanların bu kriterlere göre kaçta kaçı sahaf? “10’u bulmaz!” diyor. Ama gençlerden ümitli, kitapsevenlerin ilgisinden memnun.
    </span>
   </p>
   <p class="2011yenimetin">
    <span>
     Hemen yanında kitap dergisi Müteferrika’yı çıkaran Lütfi Seymen var. O da Teksas, Tommiks toplayarak başlamış bu işe ve 30 yılı aşkın zamandır sahaflık yapıyor. Daha çok tarih kitaplarıyla ilgileniyor. Eski harfle yazılmış kitaplara, evrak ve yazmalara yönelik çalışıyor. Festivali gezmeye gelen koleksiyonerlerin, akademisyenlerin ilk durağı burası diyebiliriz.
    </span>
   </p>
   <p class="2011yenimetin">
    <span>
     Sahaf denince akla ilk gelen nadir kitaplar. Kıymetli kitapların pek azı raflarda. Şu anda Sahaf Festivali’nde satılan kitapların en değerlileri arasında İbrahim Müteferrika’nın ilk bastığı kitap olan ‘Vankulu Lugatı’ var. Müteferrika Sahaf’ta 2 bin 500 TL’ye satılıyor. Bir diğeri de Turkuaz Sahaf’ta sergilenen Hoca İshak Efendi’nin ‘Mecmua-i Ulum-u Riyaziye’si. Fiyatı 3 bin TL. Sahaf Halil İbrahim’in ‘Tarih-i Raşit Müteferrika’sı
     <span>
     </span>
     festivalin en gözde kitabı.
    </span>
   </p>
   <p class="2011yenimetin">
    <span>
     Sararmış sayfalar, fotoğraflar, gazeteler… Sahafları gezerken
     <span>
     </span>
     geçmişe doğru bir yolculuk yapıyorsunuz. Bir hüzün duygusu size eşlik ediyor. Hem aylardan “eylül! o kırılgan mevsim”. Size acı gelse de bir bavul içinde sergilenen siyah beyaz fotoğraflara bakmaktan geri duramıyorsunuz. Bir aile albümünden sahafa düşmüş meçhul kişilere ait, kimsesiz fotoğraflar… Nasıl bu bavulda bir araya geldiler, nasıl bir kader çizgisi onları buluşturdu merak ediyorsunuz. Kimisi gülümseyerek bakıyor fotoğraf karesinden kimisi selam durmuş asker kıyafetiyle. Tanesi 1 liradan satılıyor.
    </span>
   </p>
   <p class="2011yenimetin">
    <span>
     Bugün çoğu çıkmayan yayınlar. Hayat mecmuaları, Kim, Akis, Yankı, Yön dergileri...
     <span>
     </span>
     Çoğu tozlanmış, yıpranmış sayfalar. Bir dönemin efsane edebiyat dergisi Mavera’nın ilk sayılarıyla karşılaşmak en büyük sürprizlerden biri oluyor benim için. Tanesi 3 liradan alıcı bekliyor Rasim Özdenören’li, Cahit Zarifoğlu’lu, Erdem Bayazıt’lı Mavera. Yine aynı şekilde Nuri Pakdil’in dergisi Edebiyat’ın bütün sayılarının tıpkıbasımı bir cilde sığdırılmış. Ederi 100 lira olarak açıklanmış. Ciltli Varlık dergileri, Türk Edebiyatı’nın ilk sayıları, Mehmet Çınarlı’nın Hisar dergisi...
    </span>
   </p>
   <p class="2011yenimetin">
    <span>
     Her sahafın önünde sergiye çıkmış 1 lira ile 10 lira arasında değişen fiyatlarda satılan kitaplar çoğunlukta. Ilgın Kitap Evi’nin standında bir yazı dikkatimi çekiyor. “Şiir 1 lira!” Şiire biçilen bu fiyat içimi burkuyor. Daha bir şefkatle dokunuyorum o kitaplara.
     <span>
     </span>
     Şiir rafında uzunca bir süre geçiriyorum. İçinden birçok kitap seçerek ayrılıyorum oradan.
    </span>
   </p>
   <p class="2011yenimetin">
    <span>
     Sahaflarda birçok sürprizle karşılaşmak mümkün. İmzalı kitaplar mesela.
     <span>
     </span>
     Bu kitapların fiyatı 20 ila 50 lira arasında değişiyor.
     <span>
     </span>
     Selim İleri, ‘Saz Caz Düğün Varyete’ kitabını “Gönül Suveren’e sevgiyle” diye imzalamış. İnci Aral ‘Ölü Erkek Kuşlar’ kitabını “Müjde Ar’a sevgilerle” diye… İmzalı kitaplar nasıl bir yolculuktan sonra buraya ulaştı diye düşünmeden edemiyorum. Yaşar Kemal’in, Attila İlhan’ın imzalı kitapları raflarda sahibini bekliyor.
    </span>
   </p>
   <p class="2011yenimetin">
    <span>
     Sahaflarda ilgi gören dükkânların başında eski plak ve 45’lik satanlar geliyor. Küçük Emrah’ın “Ayrılamam” plağının fiyatı 100 lira. Dipsahaf’tan Volkan Özboz “İlk ve son albümler genelde değerlidir.” diyor. Örnek veriyor. 1964 yılında kurulan Siluetler grubunun bir albümü 250 adet basılmış. Sınırlı sayıda var. Haliyle o albümün fiyatı da 5 bin lira civarında… Birçok ünlünün albümü mevcut. Cem Karaca’dan Hümeyra’ya, Cengiz Kurtoğlu’ndan Ümit Besen’e…
    </span>
   </p>
   <p class="2011yenimetin">
    <span>
     Çizgi romanların olduğu stantlar da okurların mutlaka uğrayıp vakit geçirdiği yerlerden. Çocukluğumun dergileri, Tarkan, Kara Murat’ın eski sayılarıyla Zagor’un meceralarıyla yeniden karşılaşmak apayrı bir sevinç. Şimdilerde bu tür dergiler okuyan gençlerin varlığı çok azalsa da çizgi romanların hatırı sayılır takipçilerinin olduğunu stant görevlilerinden öğreniyorum.
    </span>
   </p>
   <p class="2011yenimetin">
    <span>
     Sahafları elinde bir listeyle gezenler de var. Çok satan kitapları soranlar da. Bir ziyaretçi İskender Pala’nın Şah Sultan romanını soruyor, bir başkası Elif Şafak’ın Aşk’ını. Gelenlerin çoğu bakıcı değil alıcı. Birçok ziyaretçi elinde poşetlerle mutlu mesut ayrılıyor alandan. Sevgili okur! İyisi mi siz de vakit geçirmeden festivalin yolunu tutun ve kitapların, albümlerin, fotoğrafların büyülü dünyasına doğru uzun bir yolculuğa çıkın. Sürprizli bir seyahat sizi bekliyor. Yorulduğunuza değecek, bizden söylemesi.
    </span>
   </p>
   <p class="2011yenimetin">
    <span>
    </span>
   </p>
   <p class="2011yenimetin">
    <span>
     <span>
     </span>
     <span>
     </span>
    </span>
    <span>
     Sahaflar bir tık ötede
    </span>
    <span>
     Festivalde ‘Sahafistan.com’ adl
    </span>
    <span>
     ı
    </span>
    <span>
     internet sitesinin de stand
    </span>
    <span>
     ı
    </span>
    <span>
     var. Bu sitede Türkiye genelindeki birçok sahafta bulunan kitaplar yer al
    </span>
    <span>
     ı
    </span>
    <span>
     yor.
    </span>
    <span>
     İ
    </span>
    <span>
     ki ay önce hayata geçirilen internet sitesi bir reklam ajans
    </span>
    <span>
     ı
    </span>
    <span>
     n
    </span>
    <span>
     ı
    </span>
    <span>
     n sahaflara dan
    </span>
    <span>
     ış
    </span>
    <span>
     arak haz
    </span>
    <span>
     ı
    </span>
    <span>
     rlad
    </span>
    <span>
     ığı
    </span>
    <span>
     yeni bir giri
    </span>
    <span>
     ş
    </span>
    <span>
     im. Sadece sahaflarda sat
    </span>
    <span>
     ı
    </span>
    <span>
     lan kitaplara yer veren sitede hangi kitab
    </span>
    <span>
     ı
    </span>
    <span>
     n nerede bulundu
    </span>
    <span>
     ğ
    </span>
    <span>
     unu ö
    </span>
    <span>
     ğ
    </span>
    <span>
     renip, internet üzerinden de sipari
    </span>
    <span>
     ş
    </span>
    <span>
     verebiliyorsunuz. Bir ba
    </span>
    <span>
     ş
    </span>
    <span>
     ka site de nadirkitap.com. yine buradan sahaflarda yer alan kitaplara ula
    </span>
    <span>
     şı
    </span>
    <span>
     labiliyor.
    </span>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Özgür BAYRAK, 17 September 2011, 13:40
> Güzel bir yazı. Kaleminize sağlık...

Kaynak: [www.aksiyon.com.tr](http://www.aksiyon.com.tr:80/aksiyon/haber-30432-186-beyoglunda-gezelim-sahaflari-suzelim.html), [web.archive.org (arşiv bağlantısı)](http://web.archive.org/web/20120708022726/http://www.aksiyon.com.tr:80/aksiyon/haber-30432-186-beyoglunda-gezelim-sahaflari-suzelim.html)
