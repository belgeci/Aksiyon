# Türk sineması 3. kez Hollywood’da

*Murat Tokay 2014.03.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye yapımı filmleri Amerikan sinemasının kalbi Hollywood’la buluşturan Los Angeles Türk Film Festivali’nin üçüncüsü bu yıl 6-9 Mart arasında gerçekleşecek.
  </font>
 </div>
 <div id="newsText">
  <font class="detail-text">
   <p>
    Festival ünlü Türk yönetmenleri Amerikalı sinemaseverlerle bir araya getirirken, genç yeteneklere ise Amerikan sinema dünyasıyla tanışma fırsatı sunuyor. Yarışmaya başvuran 201 film arasından seçilen 10 kısa filmin yönetmenleri, festival boyunca Los Angeles’ta misafir edilecek. Festivalde, ‘Avni Amca’ (Çiğdem Topaloğlu), ‘Birlikte’ (Barış Çorak), ‘Boş Köy’ (Hakan Hücüm), ‘Kafa’ (Koray Sevindi), ‘Kor’ (Cihan Sağlam), ‘Mama’ (Ahmet Bikiç), ‘Nefs’ (Aksel Bonfil), ‘Patika’ (Onur Yağız), ‘Şeref Dayı ve Gölgesi’ (Buğra Dedeoğlu) ile ‘Yolculuk’ (Nadim Güç) adlı filmler yarışacak. Yarışmacılar filmlerini Hollywood’un tarihî ‘Mısır Sineması’nda (Egyptian Theater) gösterme imkânı bulacak.
    <p>
     Amerikalı sinemaseverler tarafından ilgiyle takip edilen uzun metraj film gösterimlerinde yer alacak yapımlar da belli oldu. Geçen yıl Kelebeğin Rüyası filmiyle açılış yapan festival, bu yıl Mahmut Fazıl Coşkun’un yönettiği ‘Yozgat Blues’ filmiyle açılacak. Bu bölümdeki diğer filmler ise Atalay Taşdiken’in yönettiği ‘Meryem’, Hakkı Kurtuluş ile Melik Saraçoğlu imzalı ‘Gözümün Nuru’, Onur Ünlü’nün bol ödüllü filmi ‘Sen Aydınlatırsın Geceyi’, aynı zamanda festivalin jüri başkanlığını yapacak Derviş Zaim’in filmi ‘Devir’ ve Türkiye’de bu hafta gösterime giren Reha Erdem’in son filmi ‘Şarkı Söyleyen Kadınlar’ yer alıyor.
     <p>
      3. Los Angeles Türk Film Festivali’nin yönetmen konukları arasında Derviş Zaim, Atalay Taşdiken, Hakkı Kurtuluş, Melik Saraçoğlu, Mahmut Fazıl Coşkun ve Reha Erdem bulunuyor. Sunuculuğunu oyuncu Mete Horozoğlu’nun üstlendiği festivalin danışman kurulunda ise Semih Kaplanoğlu, Barbara Boyle, Belçim Bilgin, Kathy Smith, Alin Taşçıyan, Elvis Mitchell ve Rahman Altın yer alıyor.
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37993-turk-sinemasi-3-kez-hollywoodda.html), [web.archive.org (arşiv bağlantısı)](http://web.archive.org/web/20140311010625/http://www.aksiyon.com.tr:80/aksiyon/haber-37993-turk-sinemasi-3-kez-hollywoodda.html)
