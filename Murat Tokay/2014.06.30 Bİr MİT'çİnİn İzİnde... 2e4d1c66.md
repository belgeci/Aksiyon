# Bİr MİT’çİnİn İzİnde...

*Murat Tokay 2014.06.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gazeteci Erkan Acar, Kod Adı: Köroğlu isimli kitapta “Trabzonlu sır dolu istihbaratçı”nın izini sürüyor. Hem de Türkiye yakın tarihinin karanlık sayfalarını aralıyor.
  </font>
 </div>
 <div id="newsText">
  <font class="detail-text">
   <p>
    Kaşif Kozinoğlu ismini ilk kez Susurluk sürecinde Doğu Perinçek’in sahibi olduğu Aydınlık grubu gündeme getirdi.  Aydınlıkçılara göre Susurluk’la ortaya çıkan her türlü yasa dışı olayda Kozinoğlu’nun parmağı vardı. Bu iddialar uzun süre medya yoluyla gündemde tutuldu. Aradan uzun yıllar geçti. Kaşif Kozinoğlu ismi bu kez  Ergenekon sürecinde Oda TV isimli internet sitesine bilgi ve belge sızdırmakla gündeme geldi. Bu nedenle tutuklandı. Aydınlık grubu geçmişteki yayınlarını unutarak Kozinoğlu’na övgüler düzmeye başladı. Kozinoğlu bugün yaşamıyor. Yargılanmasına haftalar kala cezaevinde geçirdiği kalp krizi sonucu hayata veda etti. Öldü mü? Öldürüldü mü? Bu soru hâlâ gizemini koruyor.
   </p>
   <p>
    Gazeteci Erkan Acar, Kod Adı: Köroğlu isimli kitapta “Trabzonlu sır dolu istihbaratçı”nın izini sürüyor. Harbiye yıllarından MİT’teki görevlerine, Alaaddin Çakıcı’yla ilişkisinden Kurtlar Vadisi’ne birçok başlıkta  Kozinoğlu’nun hayatına dair sır perdesini aralıyor.
   </p>
   <p>
    Kitapta gözü pek,  sportmen, atak,  yaptıklarını abartarak anlatmayı seven, “yalan rüzgârı” lakaplı bir portre ile karşılaşıyoruz. Ömrünün çoğunda yurtdışı görevlerde bulunmuş (özellikle Orta Asya), hep karanlık ilişkilerin içerisinde olmuş; MİT içinden bilgi, belge sızdıran bir “görevli” çıkıyor karşımıza.
   </p>
   <p>
    Hayat hikâyesini ise kitaptan şöyle takip ediyoruz. 1976 yılında Kara Harp Okulu’ndan mezun oldu. Özel Harp Dairesi’nde göreve başladı. Emniyet Genel Müdürlüğü bünyesinde oluşturulan özel harekât polislerine eğitim verdi. Bu eğitimlerde daha sonra isimleri Susurluk sürecinde Türkiye’nin gündemine gelecek birçok özel harekâtçı polisle tanıştı. Özel Harp Dairesi’nden 1996 yılında istifa ederek MİT’e geçen Kozinoğlu uzun süre Afganistan ve Özbekistan bölgesinde görev yaptı. Rusya ve Özbekistan’daki Türk okullarının kapanmasında rolü olduğu iddia edildi ama kendisi bu iddiaları reddediyordu.
   </p>
   <p>
    MİT’te 9 yıl daha çalışıp 65 yaşında emekli olma hayali kuran Kozinoğlu, tahliye olduktan sonra hatıralarını yazacaktı. Kaşif Kozinoğlu’nun koğuş arkadaşı Hasan Ataman Yıldırım’a bir gün ‘Mahkemede konuşayım mı’ diye sordu. Konuşsam devlet sırrı açıklamaktan suç olur, konuşmasam suçlu olurum diyordu. Sonunda MİT’e ‘Konuşayım mı’ diye yazdı ancak MİT’ten cevap gelmeden hayatını kaybetti.
   </p>
   <p>
    Erkan Acar, Kod Adı Köroğlu kitabıyla Kozinoğlu’nun sırlarla dolu dünyasına bir pencere açıyor. Hem de yakın tarihte bir gezintiye çıkarıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=38910), [web.archive.org (arşiv bağlantısı)](http://web.archive.org/web/20140714050356/http://www.aksiyon.com.tr:80/aksiyon/newsDetail_getNewsById.action?newsId=38910)
