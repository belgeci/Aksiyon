# Sherlock öyküleri tek kitapta

*Murat Tokay 2014.07.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tüm dünyada olduğu gibi Sherlock Holmes’un maceraları Türkiye’de de severek okunuyor. Son yıllarda birçok yayınevi Sherlock Holmes serisini bastı. Martı Yayınları ise Sherlock külliyatında yer alan beş kitabı tek ciltte topladı.
  </font>
 </div>
 <div id="newsText">
  <font class="detail-text">
   <p>
    Arthur Conan Doyle, tüm dünyanın tanıdığı dedektif kahramanı Sherlock Holmes’u Bir Kimlik Vakası adlı öyküde şöyle konuşturur: “Gazetelerde gördüğümüz bütün olaylar doğal olarak bana oldukça çıplak ve kaba geliyor. Polis raporlarıysa aşırı derecede realizm yüklü ama yine de kabul etmeliyiz ki sonuç ne fantastik ne sanatsal.”
   </p>
   <p>
    İşte yüzyılı aşkın zamandır polisiye okurlarını bir çırpıda yakalayan ve kendine hayran bırakan yönü, Sherlock Holmes’un bu farklı bakış açısı. Aynı öyküden alıntıyla devam edelim: “Gerçekçi bir etki oluşturabilmek için belli şeyleri ayıklayabilmek gerekir. Bir polis memuru tatsız ve kuru ifadeler üzerinde dururken, bir gözlemci meselenin özünü oluşturan ayrıntılara bakar. Buna göre, sıradan olandan daha olağanüstü bir şey yoktur.”
   </p>
   <p>
    Doyle, burada karakterini konuştururken dedektifliğin Sherlock’a has yanlarını vurgular. Bir başka okuma yapılacak olursa, “gözlemci” derken Sherlock kendini kast etmektedir. Ancak bir üst bakışla “gözlemci” esasında yazarın kendisidir. Ve öykülerin her biri tam da Sherlock’un olaylara bakış açısındaki bu hassasiyetle kaleme alınmıştır. Titizlikle işlenmiş, ayrıntı ve fazlalıklardan arınmış, dahası her biri sıradan olaylardır. Fakat Sherlock olaya el atınca sonuç hem ‘fantastik’ hem de ‘sanatsal’ olmaktadır.
   </p>
   <p>
    Tüm dünyada olduğu gibi Sherlock Holmes’un maceraları Türkiye’de de severek okunuyor. Son yıllarda birçok yayınevi Sherlock Holmes serisini bastı. Bu baskılar arasında Everest Yayınları’nın iki cildini okura sunduğu Açıklamalı Sherlock Holmes kitabı ile Sherlock Holmes’un Maceraları ve Sherlock Holmes’un Anıları takdiri hak eden çalışmalardandı.
   </p>
   <p>
    Türkiye’de en çok tercih edilen bir başka seri ise Martı Yayınları’na ait. Doyle’un Sherlock Holmes serisinde yer alan Akıl Oyunlarının Gölgesinde, Suç Detayda Saklıdır, Şüphe Asla Uyumaz, Gerçekler Kanıt İster ve Aklın Şüphesi Suçun Gerçeğidir adlı kitaplarını içeren beş ciltlik kitap hatırı sayılır bir okura sahip. Cumhur Mısıroğlu’nun çevirdiği bu dizi tek kitapta toplandı.
   </p>
   <p>
    Sherlock külliyatında yer alan 56 kısa öykünün yer aldığı tek ciltlik kitap 1136 sayfa. Renkli, özel bir kâğıda basılan kitapta harfler de kâğıt rengiyle uyumlu. Elbette siyah metne alışanlar bu durumu biraz yadırgayabilir. Fakat arşivlik bu tek cilt, elinize alıp bir çırpıda okuyacağınız türden olmadığı için kâğıdın kalitesi de, yazının rengi de göz ardı edilebilir.
   </p>
   <p>
    (Yavuz Ulutürk)
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=1D5169FAC02522744BD01468CBB207EF?newsId=39128), [web.archive.org (arşiv bağlantısı)](http://web.archive.org/web/20140825121431/http://aksiyon.com.tr:80/aksiyon/newsDetail_getNewsById.action;jsessionid=1D5169FAC02522744BD01468CBB207EF?newsId=39128)
