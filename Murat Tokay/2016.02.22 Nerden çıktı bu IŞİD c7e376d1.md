# Nerden çıktı bu IŞİD?

*Murat Tokay 2016.02.22*

<div class="pNewsDetailMainContent ctx_content" itemprop="articleBody">
 <p>
  Işid gerçeğine ışık tutan zihin açıcı iki çeviri kitap yayımlandı. Kitaplardan biri fransız ortadoğu uzmanına, diğeri de yine fransız bir gazeteciye ait.
 </p>
 <p>
  Yakın zamana kadar adı sanı duyulmamış bir örgüt olan IŞİD, 2014 başlarında uluslararası gündeme kanlı ve sansasyonel bir giriş yaptı. Kısa bir zamanda kendisini Ortadoğu’nun yeni bir oyuncusu olarak dayatarak, Irak ve Suriye’de geniş bir bölgeyi denetimi altına aldı. Bugün, bir yandan ciddi finansal kaynaklara hükmederken, diğer yandan dünyanın her yerinden sempatizan ve savaşçı bulan ordusuyla korku ve dehşet saçmaya devam ediyor. Türkiye’den IŞİD’e katılımın da azımsanmayacak sayıda olduğunu biliyoruz. Örgüt, Konstantiniyye adında Türkçe bir dergi de yayımlıyor.
 </p>
 <p>
  Bizi çok yakından ilgilendirmesine rağmen ülkemizde konu üzerine ciddi yayınlardan söz edemiyoruz maalesef. Yakınlarda IŞİD gerçeğine ışık tutan zihin açıcı iki çeviri kitap yayımlandı. Birincisi Fransız bir Ortadoğu uzmanı olan Pierre Jean Luizard imzalı IŞİD Tuzağı kitabı. Diğeri ise Jinan- IŞİD’in Kölesi adını taşıyor.
 </p>
 <p>
  “Önümüzde uzun bir tarihî dönem başlıyor. Yaklaşık yüzyıldır bildiğimiz bir Ortadoğu’ya bir daha geri dönmeyeceğiz. Siyasi bir perspektifi olmadan başlatılmış bir savaş, daha baştan kaybedilmiş sayılmaz mı? Bu İslam Devleti’nin (IŞİD) Batı için kurduğu bir tuzaktır.” Bu tespit IŞİD Tuzağı kitabından. Fransız yazara göre Avrupa’nın “uygarlaştırma misyonu” sadece sömürgecilik iştahına kılıf olmaya yaradı. Kitap IŞİD’in başarısının altında yatan sebepleri anlamaya çalışırken sürecin tarihî arka planına odaklanıyor. Amerika’nın Irak’ı işgali, Arap Baharı, Mezhepçiliğin pençesinde bir Suriye kitapta yer alan önemli başlıklardan. Kitapta Türkiye ile ilgili bölümün başlığı ise şöyle: “Türkiye: Erdoğan kendi kazdığı kuyuya düşüyor”. Şu cümleleri Batı’nın bakışının özeti sayabiliriz: “Poker oyununda, AKP tüm bahisleri kaybetti. Bugün Türk hükümeti boyundan büyük işlere kalkıştığı ve ateşle oynadığı için yandaş bulmakta zorlanıyor.”
 </p>
 <p>
  IŞİD’in Kölesi kitabında ise örgüt tarafından kaçırıldığında 18 yaşında olan Jinan’ın 3 ay boyunca yaşadığı esareti ve yaşadıklarını okuyoruz. Jinan genç bir Ezidi kadın. IŞİD’in köylerine saldırması sonucu esir düşüyor, işkence görüyor,  IŞİD’in elinden kaçmayı başaran Jinan yaşadıklarını Fransız Le Figaro gazetesi için bölgede olan gazeteci Thierry Oberlé’ye anlatıyor. Kitap roman havasında kaleme alınmış.
 </p>
</div>


Kaynak: [www.aksiyon.com.tr](http://www.aksiyon.com.tr:80/kultur-sanat/nerden-cikti-bu-isid_553949), [web.archive.org (arşiv bağlantısı)](http://web.archive.org/web/20160303005949/http://www.aksiyon.com.tr:80/kultur-sanat/nerden-cikti-bu-isid_553949)
