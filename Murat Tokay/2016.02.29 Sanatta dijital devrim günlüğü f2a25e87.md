# Sanatta dijital devrim günlüğü

*Murat Tokay 2016.02.29*

<div class="pNewsDetailMainContent ctx_content" itemprop="articleBody">
 <p>
  Avrupa’nın önemli sanat merkezlerinden Barbican Centre’ın düzenlediği Digital Revolution (Dijital Devrim) sergisi Londra, Stockholm ve Atina’nın ardından İstanbul’a taşındı. Bizi çevreleyen teknolojik dünyanın 70’li yıllardan bu yana sanatla birlikte yaşadığı dönüşüm, geçen aylarda, Avrupa’nın önemli sanat merkezlerinden biri kabul edilen Barbican Centre’da ‘Digital Revolution’ (Dijital Devrim) adıyla sergilendi. İlk ana bilgisayarların bulunduğu dijital arşivden ödüllü interaktif tasarımlara kadar çok sayıda bölümün yer aldığı sergi, Zorlu Holding’in ana sponsorluğunda Zorlu PSM’de açıldı. Böylece ziyaretçiler, bugüne kadar Türkiye’de açılmış en kapsamlı teknoloji sergilerinden birine tanık olacak. Dijital Devrim, hayal gücünün sınırlarını zorlayan birçok sanatçının tasarımına ev sahipliği yapıyor. Teknoloji ile sanatı buluşturan sanatçılar arasında film yapımcıları, mimarlar, tasarımcılar ve müzisyenler yer alıyor. Sergi 12 Haziran’a kadar açık.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/sanatta-dijital-devrim-gunlugu_553990), [web.archive.org (arşiv bağlantısı)](http://web.archive.org/web/20160302093232/http://www.aksiyon.com.tr/kultur-sanat/sanatta-dijital-devrim-gunlugu_553990)
