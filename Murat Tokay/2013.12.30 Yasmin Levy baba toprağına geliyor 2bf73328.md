# Yasmin Levy baba toprağına geliyor

*Murat Tokay 2013.12.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ladino’nun (Yahudi İspanyolcası) eşsiz sesi Yasmin Levy, 2014’ün ilk konserini İstanbul’da verecek. Dünya müziğinin sevilen sanatçılarını dinleyiciyle buluşturan “Avea Sıra Dışı Müzik Konserleri” 5. yılında ilk konserinde muhteşem şarkıları ile Levy’yi ağırlayacak.
  </font>
 </div>
 <div id="newsText">
  <font class="detail-text">
   <p>
    11 Ocak Cumartesi saat 20.30’da İstanbul Kongre Merkezi’nde hayranlarıyla buluşacak sanatçı, “Nací en Alamo”, “La Alegria” gibi kalbe işleyen şarkılarla dünyanın ilgisini çekti.  Küdus doğumlu Yasmin Levy, Judeo-Espanyol (Ladino) şarkılarının önde gelen icracıları arasında yer alıyor. Sefarad müziğini, Endülüs flamenkosu, Ortadoğu ve Anadolu müzik geleneğiyle harmanlayan Levy (38), İzmir’de doğan ve sefarad kültürü araştırmalarının yanı sıra şarkı derleyiciliği yapan babası sayesinde bu müzik kültürüyle küçük yaşında tanışmış. Babası bir bestekâr ve hanende olduğu için, kızına gerek Anadolu gerekse Ortadoğu melodilerini aşılamış. Hüzünlü şarkılara güçlü sesiyle getirdiği yorumla tanınan Levy, Türk müziğini de yakından takip ediyor: ‘’Müzikçalarımdan hep Türk, İran, klasik, Orhan Gencebay, İbrahim Tatlıses, Edith Piaf gibi çok güçlü sesleri dinlerim. Modern müzikten pek hoşlanmam, çünkü ben her zaman üzüntülü müziklerin peşindeyim. Yıllar boyunca hayatta kalmış müzikleri seviyorum. Benim ruhum yaşlı olduğu için hüzünlü şarkılarda kendimi buluyorum.’’
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37487-yasmin-levy-baba-topragina-geliyor.html), [web.archive.org (arşiv bağlantısı)](http://web.archive.org/web/20140106044021/http://www.aksiyon.com.tr:80/aksiyon/haber-37487-yasmin-levy-baba-topragina-geliyor.html)
