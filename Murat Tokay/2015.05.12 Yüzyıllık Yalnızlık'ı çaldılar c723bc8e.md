# Yüzyıllık Yalnızlık'ı çaldılar

*Murat Tokay 2015.05.12*

<div class="pNewsDetailMainContent" itemprop="articleBody">
 <p>
  Ölümünün ardından kitaplarının ilk baskıları büyük değer kazanan Gabriel García Márquez’in Yüzyıllık Yalnızlık’ının imzalı ilk baskılarından biri, hafta sonu Kolombiya’nın başkenti Bogota’daki Uluslararası Kitap Fuarı’nda çalındı. Kitap, Corferias Sergi Merkezi’nde kilitli bir dolapta sergileniyordu. Polis, sergi merkezindeki kameralardan hırsızı ya da hırsızları bulmaya çalışıyor. 1967’de basılan esere yaklaşık 60 bin dolar değer biçildiğini söyleyen kitabın sahibi Alvaro Castillo, nadir kitapları toplayıp bunların ticaretini yapıyor.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/yuzyillik-yalnizliki-caldilar_550899), [web.archive.org (arşiv bağlantısı)](http://web.archive.org/web/20150813192812/http://www.aksiyon.com.tr/kultur-sanat/yuzyillik-yalnizliki-caldilar_550899)
