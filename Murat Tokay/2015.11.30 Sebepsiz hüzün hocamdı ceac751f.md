# Sebepsiz hüzün hocamdı

*Murat Tokay 2015.11.30*

<div class="pNewsDetailMainContent ctx_content" itemprop="articleBody">
 <p>
  Asaf Hâlet Çelebi’nin şiirlerini okuyanlar, kendilerini rüyalarla, masallarla, efsane ve menkıbelerle örülü çok renkli ve sırlı bir dünyada bulur. Osmanlı kültür ikliminden Hint ve Mısır gibi kadim geleneklere, tasavvuftan Budizm’e uzanan çok zengin bir arka plana sahip ve son derece modern şiirlerdir bunlar. Uzun zaman görmezden gelinmiş, yaşadığı dönemde yer yer  mizah malzemesi yapılmış Asaf Hâlet. Everest Yayınları, Türkçenin gizemli ve usta şairi Asaf Hâlet Çelebi’nin bütün şiirlerini Selahattin Özpalabıyıklar ve Seyhan Erözçelik’in notları ve Beşir Ayvazoğlu’nun sözlüğüyle yayımladı. “Sebepsiz hüzün hocamdı loş odalar mektebinde” diyen bir ses var şiirlerde. “İçimdeki putları devir / Elindeki baltayla… / İbrahim / Gönlümü put sanıp da kıran kim”…
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/sebepsiz-huzun-hocamdi_553118), [web.archive.org (arşiv bağlantısı)](http://web.archive.org/web/20151212112302/http://www.aksiyon.com.tr/kultur-sanat/sebepsiz-huzun-hocamdi_553118)
