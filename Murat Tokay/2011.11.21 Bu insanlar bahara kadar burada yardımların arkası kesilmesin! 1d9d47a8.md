# Bu insanlar bahara kadar burada, yardımların arkası kesilmesin!

*Murat Tokay 2011.11.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   AK Parti Van Milletvekili Gülşen Orhan, 23 Ekim’deki ilk depremin ardından gittiği seçim bölgesinden ayrılmıyor. Köy köy yardım faaliyetlerini takip eden Orhan, aksaklıkların giderilmesi için de özel çaba harcıyor.
  </font>
 </div>
 <div id="newsText">
  <font class="detail-text">
   <p>
   </p>
   <p class="MsoNormal">
    Adalet ve Kalkınma Partisi (AK Parti)
    <span>
    </span>
    Van Milletvekili Gülşen Orhan depremin ilk gününden beri Van’da. İşlerin hızlı yürümesi için çabalıyor, köyleri dolaşıyor, yardım dağıtıyor. O ziyaretlerde bileği çatlayan Orhan, ikinci depreme Van’daki AFAD merkezinde yakalanmış. Orhan’la gözlemlerini, depremi ve sorunları konuştuk.
   </p>
   <p>
   </p>
   <p class="MsoNormal">
    -İlk Van depremini haber aldığınızda Ankara’da mıydınız?
   </p>
   <p>
   </p>
   <p class="MsoNormal">
    Evet. Haber alır almaz bakan ve vekil arkadaşlarla hemen Van’a ulaştık. Bizimle birlikte birçok arama kurtarma ekibi de anında Van’da olmuştu. Kent merkezinde ciddi bir hasar ve can kaybı yaşanmadığı için Erciş’e gittik. Çok kötü bir manzara vardı. Karanlık,
    <span>
    </span>
    soğuk, enkaz... Arama kurtarma ve sağlık ekiplerinin hakkını teslim edelim. 24 saat içinde neredeyse her enkazda arama kurtarma çalışması başlamıştı.
   </p>
   <p>
   </p>
   <p class="MsoNormal">
    -Barınma konusunda ve yardımların dağıtımında sorunlar çıkmıştı…
   </p>
   <p>
   </p>
   <p class="MsoNormal">
    İlk 24 saatte koordinasyonsuzluğun olması doğal bir şeydir. Koordinasyonu o süreçte sağlamış olursunuz. İlk iki günde herkes arama kurtarma çalışmasına yoğunlaştı, insanlar göçük altından nasıl kurtarılır ona odaklandı. .
   </p>
   <p>
   </p>
   <p class="MsoNormal">
    -Siz ilk günden itibaren Van’da mısınız?
   </p>
   <p>
   </p>
   <p class="MsoNormal">
    Ayağım çatlayınca
    <span>
    </span>
    mecburen birkaç gün Ankara’da kaldım. Bunun dışında hep Van’daydım. Van ve merkez köylere odaklandık biz.
    <span>
    </span>
   </p>
   <p>
   </p>
   <p class="MsoNormal">
    -İkinci
    <span>
    </span>
    bir deprem bekliyor muydunuz?
   </p>
   <p>
   </p>
   <p class="MsoNormal">
    Uzmanlar 7,2 gibi büyük bir depremden sonra ona yakın artçı deprem olmaz diyordu. Bu açıklamalar herkesi rahatlatıyordu. Münferit bir depremi hiç beklemiyorduk. İnsanlar yavaş yavaş evlerine girmeye başlamıştı. 30’a yakın köyümüzde büyük hasar vardı. Yerle bir olmuştu birçok köy. Köyler çamur içerisinde... Oralarda hayatı normale döndürmek için çok hızlı davrandık. Çadırlar, aşevleri kuruldu. Konteynerler geldikçe de çadırla değiştiriyorduk. Tam işler rayına giriyor derken ikinci depremi yaşadık.
   </p>
   <p>
   </p>
   <p class="MsoNormal">
    -Köylerde
    <span>
    </span>
    son durum nedir?
   </p>
   <p>
   </p>
   <p class="MsoNormal">
    Çadır , konteyner ulaşmamış köy kalmadı. Konteynerler geldikçe köylere ulaştırdık. Bir TIR iki konteyner taşıyabiliyor. İmalatı uzun sürüyor. Bu konteynerlerde tuvalet, banyo, mutfak var. Sekiz kişi kalabiliyor. İkinci depremden sonra yüksek köylere yoğunlaştık. Van’da kar yokken yüksek yerlere yağmıştı. İnsanlar ‘çadırda dayanamıyoruz’ diyordu. Gıda, aşevi mevzuunu İstanbul belediyeleri halletti. Belediye başkanları haftada bir geldi. Başkan yardımcıları vardiyalı çalıştı. Köylülerin her tür ihtiyacını tespit edip karşıladılar. Yardım eden insanlar haftalarca uyumadı.
   </p>
   <p>
   </p>
   <p class="MsoNormal">
    -Ayağınızı köyleri gezerken mi kırdınız?
   </p>
   <p>
   </p>
   <p class="MsoNormal">
    Köylere ilk çıktığım gün evi yıkılmış bir ailenin evini gezerken tandıra sağ ayağımla daldım. Nasıl bir pozisyona denk geldiyse bilekte iki çatlak oluştu. Çatlak var diye çok önemsemedim. Doktor, ‘15 gün basmaman gerekiyor’ dedi. Ama ben alçıyı çıkarttırdım. İki gün Ankara’da istirahat ettim. Orada bir bileklik verdiler, şimdi rahatım. Değnekle de olsa gezebiliyorum.
   </p>
   <p>
   </p>
   <p class="MsoNormal">
    -İkinci depreme nerede yakalandınız?
   </p>
   <p>
   </p>
   <p class="MsoNormal">
    Acil Afet Kriz Merkezi’nde. Tavan aşağıdaydı, her şey birbirine girdi. Kelime-i şahadet getiriyordum o anda… O paniği atlatınca ‘Eyvah burada böyle hissedildiyse Van gitti, yerle bir oldu’ dedik. Birinci depremi yaşayanlar da öyle söyledi. Vali bey de dışarı çıkmıştı. İki dakika içerisinde kendimize geldik. Vali bey ‘Herkes iş başına’ dedi ve ekipler şehir merkezine çıktı hemen. Durum feciydi. Kamu binalarının tamamında hasar var. Bir bulunduğumuz kriz merkezinde hasar yok. Çatlak olmayan hiçbir bina yok neredeyse.
   </p>
   <p>
   </p>
   <p class="MsoNormal">
    -Durum böyle olunca kimse evine giremiyor. Hâlâ çadır sorunu yaşanıyor, neden?
   </p>
   <p>
   </p>
   <p class="MsoNormal">
    Bağımsız bir deprem olduğu için haklı olarak insanlar evlerine girmedi. Hayat normale dönmeye başlamıştı ki ikinci deprem bizi yeniden başa döndürdü. İnsanlar evleri yıkılsa da yıkılmasa da dışarıda. Onlara çadır lazım. Dolayısıyla biz zaten ilk depremle Türkiye’nin çadır stokunu tüketmiştik.
    <span>
    </span>
    Soğuk artarak devam etti, sıkıntı büyüdü. İnsanlar bu soğukta, verdiğimiz çadırlarda perişan oldular.
   </p>
   <p>
   </p>
   <p class="MsoNormal">
    -Çadırlarda perişan oldular ama hâlâ çadır için sıra bekleyen insanlar var.
   </p>
   <p>
   </p>
   <p class="MsoNormal">
    O çadırlarda insanlar bahara kadar kalmayacak. Konteynerler geldikçe çadırlar sökülecek. İnsanları şehir dışına göndermek istiyoruz. Elimizde derman olmaya çadır bile yok. Stoklar bitti. Ne kadar insan batıya gönderebilirsek burada kalan insanlara daha sağlıklı yardım edebileceğiz. Aralık sonuna kadar 18 bin konteyner bekliyoruz.
   </p>
   <p>
   </p>
   <p class="MsoNormal">
    -Aralık sonu çok geç değil mi?
   </p>
   <p>
   </p>
   <p class="MsoNormal">
    Türkiye’de konteyner işi yapan bütün fabrikalar gece gündüz çalışıyor. Bir TIR sadece iki konteyner taşıyabiliyor. Konteynerler geldikçe çadırla değiştireceğiz.
    <span>
    </span>
   </p>
   <p>
   </p>
   <p class="MsoNormal">
    -İnsanların şikâyetleri benzer. ‘Çadır alamadık, yardım gelmedi…’ Neden hızlı olmadı işler?
   </p>
   <p>
   </p>
   <p class="MsoNormal">
    Ben ne yapıyorsak hızlı olsun derdindeyim. Hızlı davrandığım için tandıra düştüm. Buradaki
    <span>
    </span>
    arkadaşların tamamının nasıl çalıştığını ben biliyorum. Başta vali bey herkes burada. Onlar da depremzede; ailelerinin yanında bulunamadılar. Herkes geceli gündüzlü çalışıyor. O gözle bakmak lazım. Sizin vardığınız sonucun genel bir kanaat olduğuna inanmıyorum. Evet, her şey güllük gülistanlık değil. Ama artçı depremler devam ederken bir şehir evine giremezken,
    <span>
    </span>
    lapa lapa kar yağıyorken kolay değil. Konteynerler yavaş üretilir, kolay değil. Para veriyorsunuz konteyner bulamıyorsunuz. Sıkıntı burada. İnsan üşüdüğü zaman yemek içmek aklıma gelmez. Çadır yok. Çadır da çözüm değil. Bir süre sonra çadırlardan da ayrılmak istiyorlar. Birinci depremde Van merkezde ve köylerde 10 bin kişi açıktaysa bu rakam şimdi 150 -200 bin.
   </p>
   <p>
   </p>
   <p class="MsoNormal">
    -Depoların yardımlarla dolu olduğu söyleniyor.
   </p>
   <p>
   </p>
   <p class="MsoNormal">
    Yok öyle bir şey. Yardıma ihtiyaç var. İkinci deprem bizi zora soktu.
    <span>
    </span>
    Özellikle ısıtıcıya, kışlık giyeceğe, çocuk maması, bez gibi şeylere ihtiyaç var. Bahara kadar buradaki insanlara devlet bakacak. Yardımların artarak devam etmesi gerekiyor. Gönderilenler dağıtılıyor, tüketiliyor. İnsanlara bir kazak veriyorsunuz mesela. Bütün kış bir kazakla geçer mi. ‘Bir defa verdik bitti’ değil.
   </p>
   <p>
   </p>
   <p class="MsoNormal">
    -Twitter üzerinden Ahmet Tezcanların başlattığı kampanyayla batı illerine giden oldu mu?
   </p>
   <p>
   </p>
   <p class="MsoNormal">
    Biz bu insanları batı illerine taşımayı hep düşünüyorduk. Ama kimse gitmek istemiyordu. Hava soğuk değildi, kar yoktu.
    <span>
    </span>
    Şu an herkes gitmek istiyor. Başbakan’ın çağrısından sonra iş resmîleşti.
    <span>
    </span>
    Kampanya bir anlamda devlet projesi oldu.
    <span>
    </span>
    İlk kafile 300 kişi olarak Mersin’e gitti. Vali bey hemen çocukları okula yerleştirmiş. Nasıl mutlu oldum anlatamam. Bu insanlar travmayı biraz da olsa atlatacak, mışıl mışıl uyuyacaklar. Ahmet beylerin kampanyasına katılmak isteyenler bulundukları illerde valiliklere müracaat edecek.
   </p>
   <p>
   </p>
   <p class="MsoNormal">
    -İlk depremden bugüne, giden insanlar ne kadardır? 70 binden 350 bine kadar değişik rakamlar telaffuz ediliyor
   </p>
   <p>
   </p>
   <p class="MsoNormal">
    Onun tesbitine girişmedik, biz de bilmiyoruz sayıyı. İmkânı olan insanlar öncelikli olarak gitti. Burada kalanların çoğu kimsesiz ve muhtaç insanlar. Biz o insanları batıya taşıyacağız. Şu ana kadar (17 Kasım) müracaat eden insan sayısı 35 bindi.
   </p>
   <p>
   </p>
   <p class="MsoNormal">
    -Bu insanlar ‘Gittiğimiz yerlerde bize iş verilecek mi?’ diye soruyor. İş imkânı sağlanacak mı?
   </p>
   <p>
   </p>
   <p class="MsoNormal">
    Kimseye ‘iş vereceğiz’ denmedi, denemez de . İş vermek göç demek. Biz o insanları bu soğuktan kurtarıp bahara kadar gittikleri yerde yiyecek ve içeceğini temin edeceğiz. Çocukların eğitimlerine devam etmesini sağlayacağız. Ne kadar talep olursa o kadar insan göndereceğiz. İlk günde 300 kişiyi gönderdik. Ertesi gün bu sayı çoğaldı. Bugün 2 bin kişiyi gönderdik.
    <span>
    </span>
    Araç sorunu yaşıyoruz. İlk araçları Ahmet Tezcanlar temin etti. Lütfen kimin elinde aracı varsa gelsin ve insanları çabuk ulaştıralım.
   </p>
   <p>
   </p>
   <p class="MsoNormal">
    -Vali ile belediye başkanının aralarında sorun olduğu, görüşmedikleri yazılıp çizildi. Siz hep buradasınız. Sizce bu olayın aslı nedir?
   </p>
   <p>
   </p>
   <p class="MsoNormal">
    Orada büyük haksızlık var. İlk depremden sonra vali yardımcısı arkadaş belediye başkan yardımcısını arıyor. ‘Gelin birlikte çalışalım’ diyor. Belediye başkan yardımcısı geliyor, anlaşıyorlar ama ertesi gün ne gelen var ne giden. Belediye başkanı çıkıp televizyonda ‘Biz karar aldık, yardımları kendimiz yapacağız’ diye açıkladı. Kimse bakmıyor o röportaja. Burada kapılar kimseye kapanmadı. İkinci depremden 15 dakika sonra vali bey belediye başkanını yanımda aradı. Başkan BDP’li vekille birlikte geldi konuşuldu, istişare edildi. ‘Ne yapabiliriz’i konuştuk. Ertesi gün gelmediler bir daha.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A270145615D72D4BCC34F90F2DA2F754?newsId=31044), [web.archive.org (arşiv bağlantısı)](http://web.archive.org/web/20120624024118/http://www.aksiyon.com.tr:80/aksiyon/newsDetail_getNewsById.action;jsessionid=A270145615D72D4BCC34F90F2DA2F754?newsId=31044)
