# Edebiyat dergilerinin aşırı acıklı hikayesi

*Murat Tokay 2015.03.10*

<div class="pNewsDetailMainContent" itemprop="articleBody">
 <p>
  Selçup Küpçük, Türkiye Edebiyat Dergileri Atlası’nda 1983-2010 yılları arasında yayımlanmış ve kapanmış dergilerin serencamını çıkarıyor.
 </p>
 <p>
  Türk şiirinin tarihi, aynı zamanda edebiyat dergilerinin tarihidir de. Sezai Karakoç’tan söz ettiğimizde aslında Diriliş’ten de söz ediyoruzdur. Cemal Süreya’dan bahsettiğimizde Papirüs’ten...  Büyükdoğu-Necip Fazıl, Hisar-Mehmet Çınarlı, Mavi- Attila İlhan, Edebiyat-Nuri Pakdil, Mavera-Cahit Zarifoğlu, Erdem Bayazıt, Halkın Dostları-Ataol Behramoğlu, İsmet Özel... Listeyi uzatmak mümkün.
  <br>
   Ali Çolak, edebiyat dergileri için “organik ürünler dükkânı” diyordu; haksız da sayılmaz. Dün olduğu gibi bugün de has ve sahih edebiyat yine dergilerde kendi yatağında akmaya devam ediyor. Edebiyatın, şiirin kalbi dergi sayfalarında atıyor. Her yıl onlarca dergi çıkıyor, bir o kadar da kapanıyor. Dergilerin kapanması bir bakıma kaderleri. Varlık, Türk Edebiyatı, Dergâh, Kitaplık, Hece gibi dergileri uzun soluklu dergiler olarak sayabiliriz.
   <br>
    Kapanan dergileri sıralamak ise o kadar kolay değil. Şair, yazar, müzisyen Selçuk Küpçük, zor bir işe soyunmuş ve Türkiye’nin Edebiyat Dergileri Atlası’nı çıkarmış. 1983-2010 yılları arasında yayımlanmış ve kapanmış dergilerin yayın yönetmenleri ve editörleriyle konuşmuş. Kitapta toplam 40 söyleşi yer alıyor. Selçuk Küpçük, bu söyleşi kitabının önsözünde niçin böyle bir çalışma yaptığını şu sözlerle açıklıyor: “Uzun yıllardan beri, gerek ulaşabildiğim dergileri toplayarak bir arşiv meydana getirmek gerekse biriken yayınlar üzerine makaleler yazıp oradan edebiyat tarihimize ve edebiyat sosyolojimize kullanılabilir bulgular çıkartabilmenin gayretinde oldum.”
    <br>
     Kitabın sayfaları arasında dolaşmaya başladığımızda uzun süredir görüşemediğiniz bir dostla karşılaşma duygusunu yaşıyorsunuz. Sonra hatıralar yağmur gibi iniyor. Çoğu Anadolu’da mütevazı imkânlarla çıkarılan dergiler. Kırağı, Endülüs, Yitik Düşler, Martı, Sühan, Est Non, Düş Çınarı, Aşiyan… Her sayısını heyecanla beklediğimiz, altını çizerek okuduğumuz, arşivlediğimiz dergilerin hikâyesi aynı zamanda bizim de kişisel tarihimizden izler taşıyor.
     <br>
      “Türkiye Edebiyat Dergileri Atlası”, Üç Çiçek’ten Şiiratı’na, Hayalet Gemi’den Göçebe’ye, Atlılar’dan İkindiyazıları’na, Kökler’den Ayane’ye, Kardelen’den Le poète travaille’ya kadar 30 yılın edebiyat haritasını görme imkânı sağlıyor. Selçuk Küpçük edebiyat tarihine bir vesika bırakırken aynı zamanda vefalı bir iş çıkarıyor.
     </br>
    </br>
   </br>
  </br>
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/edebiyat-dergilerinin-asiri-acikli-hikayesi_550115), [web.archive.org (arşiv bağlantısı)](http://web.archive.org/web/20150731225654/http://www.aksiyon.com.tr/kultur-sanat/edebiyat-dergilerinin-asiri-acikli-hikayesi_550115)
