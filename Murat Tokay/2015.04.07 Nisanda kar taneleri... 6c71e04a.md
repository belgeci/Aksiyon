# Nisanda kar taneleri...

*Murat Tokay 2015.04.07*

<div class="pNewsDetailMainContent" itemprop="articleBody">
 <p>
  Türk müziğinin usta ismi Kayahan, Cuma günü hayatını kaybetti. Yumuşak doku kanserine yakalanan ve kemoterapi gören Kayahan, 23 Mart’ta hastaneye kaldırılmıştı. Ünlü sanatçı, durumunun kötüleşmesi üzerine 25 Mart’ta yoğun bakıma alınmıştı. Kayahan’ın ölüm haberinin ardından sevenleri büyük üzüntü yaşadı. Kayahan Acar, 29 Mart 1949 İzmir doğumluydu. Önceleri Kayahan’ın adı Nilüfer‘e verdiği şarkılarla anılırdı. Nilüfer’in yorumladığı “Geceler“, “Kar Taneleri“, “Esmer Günler” gibi parçalar Türk pop müziğinin en iyi besteleri arasına girdi. Kariyeri boyunca kendi yazdıklarını söyleyen ve yaptığı her albümü bir sloganla birlikte sunan Kayahan, aynı zamanda besteci ve söz yazarının önemini gösteren ilk müzisyenlerden biri oldu. 3 Haziran 1991 tarihinde çıkarttığı “Yemin Ettim” adlı albümüyle satış rekoru kıran Kayahan, “Yolu sevgiden geçen herkesle bir gün bir yerde buluşuruz” sloganıyla tanındı. Çocuklar için de şarkılar yazdı.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/nisanda-kar-taneleri_550414), [web.archive.org (arşiv bağlantısı)](http://web.archive.org/web/20150731232713/http://www.aksiyon.com.tr/kultur-sanat/nisanda-kar-taneleri_550414)
