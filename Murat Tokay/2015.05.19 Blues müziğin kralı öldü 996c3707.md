# Blues müziğin kralı öldü

*Murat Tokay 2015.05.19*

<div class="pNewsDetailMainContent ctx_content" itemprop="articleBody">
 <p>
  Dünyanın en usta Blues müzisyenlerinden, gitarist ve şarkıcı BB King 89 yaşında öldü. Lucille, Sweet Black Angel ve Rock Me Baby gibi hitleriyle dünyaca tanınan King, Las Vegas’ta uykudayken hayatını kaybetti. Sağlığı son aylarda bozulan sanatçı, diyabetle ilgili rahatsızlıkları nedeniyle yakınlarda hastaneye kaldırılmıştı. Çocukluğunda, doğum yeri olan Mississippi’deki pamuk çiftliklerinde çalışan BB King, bir süre sokak müzisyenliği yaptıktan sonra 1940’larda üne kavuştu. Kariyerinin ilk yıllarında tamamen siyah dinleyiciler için çalan King’in içli şarkıları ve müthiş yeteneği onu kısa sürede dünya çapında bir şöhrete taşıdı.Yılda en az 100 konser verdi, Eric Clapton ve U2 ile müzik yaptı.  1980’lerde U2 ile birlikte söylediği When Love Comes To Town ve 2000’lerin başında Eric Clapton’la yaptığı Riding With the King büyük başarı elde etti. King, ‘gelmiş geçmiş en iyi 3. gitarist’ kabul ediliyordu.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/blues-muzigin-krali-oldu_550958), [web.archive.org (arşiv bağlantısı)](http://web.archive.org/web/20151213085611/http://www.aksiyon.com.tr/kultur-sanat/blues-muzigin-krali-oldu_550958)
