# Dilek Türkan'dan yeni şarkılar

*Murat Tokay 2015.04.07*

<div class="pNewsDetailMainContent" itemprop="articleBody">
 <p>
  Dilek Türkan’ın ikinci solo albümü olan “Suya Söyledim” Sony Music etiketiyle yayımlandı. Albümde 10 şarkı yer alıyor. Prodüktörlüğünü Derya Türkan ile beraber üstlendiği albümde ‘Mazi Kalbimde’ tangosunun bestecisi Necip Celal Andel, Neveser Kökdeş, Bedri Noyan gibi birçok değerli isim yer alıyor. Dilek Türkan, albümde Türk müziğinin en sevilen şarkılarını Alp Ersönmez ve Cenk Erdoğan’ın yepyeni düzenlemeleriyle masalsı ve kendine özgü bir tarzla yeniden yorumluyor. ‘Suya Söyledim’ albümünde ayrıca sözleri Sezen Aksu ve Bülent Ortaçgil‘e, müziği ve düzenlemesi ise Erkan Oğur’a ait ‘Bir Ömürlük Misafir’ adlı şarkıyı ilk kez seslendiriyor.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/dilek-turkandan-yeni-sarkilar_550416), [web.archive.org (arşiv bağlantısı)](http://web.archive.org/web/20150731075911/http://www.aksiyon.com.tr/kultur-sanat/dilek-turkandan-yeni-sarkilar_550416)
