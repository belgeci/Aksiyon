# Gölpınarlı Kitaplığı’na rafınızdan yer açın

*Murat Tokay 2014.02.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kapı Yayınları, Abdülbaki Gölpınarlı Kitaplığı’nı canlandırdı. Dizinin ilk beş kitabı Şeyh Galip, Hafız, Naili-i Kadim, Pir Sultan Abdal ve Kaygusuz Abdal cep boyunda yayımlandı.
  </font>
 </div>
 <div id="newsText">
  <font class="detail-text">
   <p>
    Eski edebiyatımız -aslında eskimeyen demeli- bütün zenginliği, renkliliği ile keşfedilmeyi bekliyor. Cumhuriyet’in ilanı ve harf devrimi ile tarihimizle aramıza örülen duvar bizi edebiyatımızdan, dilimizden de kopardı. Klasik eserlerini okuyup anlayamayan nesiller yetişti. Bu duvara toslayan sadece halkın ekseriyeti değil; yazarı, çizeri aydını da bu talihsizlikle malul.
   </p>
   <p>
    Abdülbaki Gölpınarlı kültür sahasında nesiller arasında bir köprü vazifesi kurmayı meslek edinmiş saygın isimlerden biri. Halk ve divan edebiyatı, tasavvuf tarihi gibi alanlarda ortaya koyduğu çalışmalar hâlen büyük bir boşluğu dolduruyor. Geçen aylarda Ahmet Güner Sayar’ın kaleme aldığı biyografi ile yeniden gündemimize giren Gölpınarlı’nın eserlerini Kapı Yayınları yeniden yayımlamaya başladı. Abdülbaki Gölpınarlı Kitalığı’nın ilk beş kitabı cep boyutunda özel ve özenli bir baskıyla okurla buluştu. Hafız, Şeyh Galip, Kaygusuz Abdal, Pir Sultan Abdal ve Naili-i Kadim kitapları ile başlayan dizi Mevlevilik, Melamilik, Alevilik, Halk Edebiyatı, Mezhepler ve Tarikatlar başlıkları altında yeni kitaplarla sürecek.
   </p>
   <p>
    Gölpınarlı bu kitaplarda şairlerin hayat hikâyelerini, yaşadıkları olayların şiire yansımalarını anlatıyor. Daha sonra da şiirlerinden örnekleri tercümesi ve açıklamasıyla veriyor. Örneğin Pir Sultan Abdal şiirleri günümüz okuyucusuna yabancı olabilecek kelimelerin açıklamasıyla birlikte aktarılıyor.
   </p>
   <p>
    Şeyh Galip’in eserlerinden örnekleri açıklamalar ve notlar eşliğinde veriyor. Şairin büyük şöhretinin kaynağı olan Hüsn ü Aşk isimli mesnevisini seçtiği 370 beyitle sunuyor. “Kim Aşk ise Hüsün’dür ayn-ı Hüsn Aşk/Sen rah-ı galette eyledin meşk” beyti günümüz Türkçesine şöyle aktarılıyor: “Çünkü Aşk Hüsün’dür. Hüsnün de Aşk’ın da ta kendisi. Sen yanlış yolda meşk ettin.”
   </p>
   <p>
    Naili’nin şiirlerini titizlikle düzyazıya çevirip notlarla birlikte açıklıyor. Ayrıca hayatına ve sanatına dair özlü bilgiler sunuyor. Yine İran şiirine olduğu gibi divan edebiyatımıza da büyük etkileri olan Hafız-ı Şirazi’nin şiirleri Gölpınarlı’nın enfes çevirileri ile okuyucuyla buluşuyor. Gölpınarlı, Hafız’ın yaşadığı devrin özelliklerini ve sanatını ele alıyor.
   </p>
   <p>
    Gölpınarlı Kitaplığı’nın şık bir tasarımla yayımlanıyor oluşu heyecan verici. Edebiyatımızın en parlak şiirlerine, gazellerine, beyitlerine yer veren bu kitapları genç neslin seveceğine, onlarla yakınlık kuracağına inanıyorum. Gölpınarlı’yı yeniden hatırlamamızı sağlayan ve bu kitapları okurla buluşturan Kapı Yayınları da teşekkürü hak ediyor.
   </p>
   <p>
    <strong>
     ABDÜLBAKİ GÖLPINARLI KİTAPLIĞI (5 kitap)
    </strong>
    <p>
     Kapı Yayınları
     <p>
      02125129900
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37950-golpinarli-kitapligina--rafinizdan-yer-acin.html), [web.archive.org (arşiv bağlantısı)](http://web.archive.org/web/20140303210616/http://www.aksiyon.com.tr:80/aksiyon/haber-37950-golpinarli-kitapligina--rafinizdan-yer-acin.html)
