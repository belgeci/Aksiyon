# Sevdiğini beklemek yormaz

*Murat Tokay 2014.10.27*

<div class="pNewsDetailMainContent ctx_content" itemprop="articleBody">
 <p>
  Geçen hafta vizyona giren yılın iddialı yapımlarından Birleşen Gönüller filminin senaryosuna esin kaynağı olan Niyazi Sanlı’nın Aşka Son Bakış romanı yıllar sonra yeniden yayımlandı.
 </p>
 <p>
  Roman iki Ahıska Türk’ünün, Cemal ile Hatice’nin yarım asırlık acıklı aşk hikâyesini anlatıyor. Hikâye bir zamanlar Osmanlı toprağı olan ve Ahıska Türklerinin yurdu Batum’da başlıyor. Sovyetler’e karşı ayaklanabilecekleri varsayılan Ahıska Türkleri, Stalin yönetimi tarafından bir gece ansızın yataklarından kaldırılarak trenlerle Sibirya steplerine sürülür. Hikâye böyle başlıyor. Cemal ve dört aylık eşi Hatice’nin yolları trenden kaçmaya çalışırlarken ayrılır... Gerçek bir hikâyeden romana aktarılan kitabın mottosu; “sevdiğini beklemek yormaz”.
 </p>
</div>


Kaynak: [www.aksiyon.com.tr](http://www.aksiyon.com.tr:80/kitaplik/sevdigini-beklemek-yormaz_539750), [web.archive.org (arşiv bağlantısı)](http://web.archive.org/web/20160117123651/http://www.aksiyon.com.tr:80/kitaplik/sevdigini-beklemek-yormaz_539750)
