# İnsan-sız fotoğraflar

*Murat Tokay 2016.01.26*

<div class="pNewsDetailMainContent ctx_content" itemprop="articleBody">
 <p>
  Fotoğraf sanatçısı Cengiz Akduman, 19. kişisel sergisini açtı. 22 Ocak Cuma günü İstiklal Caddesi’ndeki Yunanistan Konsolosluğu Şişmanoğlu Kültür Merkezi’nde açılan serginin adı ‘İnsan-sız’. 1 ay boyunca ziyarete açık olacak sergide, bugüne kadar hep insan ve yaşam fotoğrafları ile tanıdığımız Akduman’ın, bu kez içinde hiç insan barındırmayan fotoğrafları yer alıyor. ‘İnsansız’ fotoğraflarının da insanı anlattığını söyleyen Akduman, “Bu sergi, içinden bir çift gözün size bakmadığı, bir suretin sizi ifadesiyle yargılamadığı fotoğraflardan oluşuyor. İçinde insanı fizyolojik olarak barındırmayan ama insana dair ipuçları veren bir sergi yapmaya çalıştım.” diyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/kultur-sanat/insan-siz-fotograflar_553691), [web.archive.org (arşiv bağlantısı)](http://web.archive.org/web/20160203123934/http://www.aksiyon.com.tr:80/kultur-sanat/insan-siz-fotograflar_553691)
