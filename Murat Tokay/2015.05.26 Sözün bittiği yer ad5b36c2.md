# Sözün bittiği yer

*Murat Tokay 2015.05.26*

<div class="pNewsDetailMainContent ctx_content" itemprop="articleBody">
 <blockquote>
  <p>
   Türkiye iki yıldır bir çadır tiyatrosunun zorunlu izleyicisi. yolsuzluk ve rüşvet davaları ‘darbe’ savunmasıyla örtüldü. hayalÎ gerekçelerle masum insanların hak ve özgürlükleri ellerinden alınıyor.
  </p>
 </blockquote>
 <p>
  Söz tükenir, susulan bir yere gelinir... Orası maşerî vicdanın kanadığı yerdir. Kalp taşar, göz yaşarır, sessiz haykırışlar duaya dönüşür. Tıpkı Ümran Teyze’nin şu çığlığı gibi: “Evimizde tencereler dolusu sarma sarıyoruz, kermeslerde satıyoruz. Elimize bulaşan yağın parasını koyuyoruz oraya. Biz harama, helale bu kadar dikkat ederek yürüttük bu işleri. Bu dünyanın üstü varsa, altı da var! Elbet bir gün mahşer olacak, herkes hesaba çekilecek.”
 </p>
 <p>
  Türkiye, 70 yaşındaki Ümran Ercan’ı, 2 Mayıs 2015’te Manisa’da polisin halkın kurduğu yardım derneklerini basmasıyla tanıdı. İl Emniyet Müdürü, hayırseverleri teröre yardım etmekle suçluyor, “Amacımız, yaptıkları çalışmalara devam edememeleridir. Manisalı hayırseverler ve bu işe bugüne kadar gönül verenlerden artık dönmelerini istiyoruz.” diyordu. Müdüre cevabı Ümran Teyze verdi: “Yelek örüyorum, patik örüyorum, bulaşık bezi örüyorum, ufak ufak paraları biriktirerek bu derneklere yardım ediyorum. Benim ne topum var ne silahım, sadece imanım var. Eğer biz terör örgütüysek, göğsümü gere gere diyorum: Gelsinler, alsınlar, hapse atsınlar. Ben orada da örerim, orada da satarım!”
 </p>
 <p>
  Türkiye, iki yıldır ‘paralel’ adıyla ortaya konan bir çadır tiyatrosunu izliyor. 17/25 Aralık operasyonlarıyla ortaya çıkarılan yolsuzluk ve rüşvet çarkıyla ilgili davaların üstü “darbe” savunmasıyla örtüldü. Fakat ayakkabı kutularında, para kasalarında, banyo liflerinde bulunan ve “sıfırlanamayan” paralarla ilgili sorular hâlâ cevabını bulmadı. Peki, ne yapıldı? Yalanlarla, iftiralarla, algı operasyonlarıyla sürdürülen cadı avı başlatıldı ve sayıları 80 bini bulan polis sürgün edildi, görevlerinden uzaklaştırıldı. 17/25 Aralık ve Selam-Tevhit gibi önemli soruşturmaları yürüten polis şefleri gözaltına alınıp hapse kondu. Polisler yaklaşık bir yıldır içeride hukuk mücadelesi verirken, aileleri de adliye önünde, Silivri Cezaevi kapısında bekleyişlerini, mücadelelerini sürdürüyor. Bu bekleyişte bir polis eşi hayatını kaybetti.
 </p>
 <p>
  <img alt="" src="http://web.archive.org/web/20151214165000im_/http://medya.aksiyon.com.tr//aksiyon/2015/05/26/568631.jpg "/>
  Söz tükenir, susulan bir yere gelinir… Hayatın solduğu anlardır, acı yüreğinize işler;  inanç ve metanetle ayakta kalırsınız. İşte, sözün tükendiği bu anlardan birine 10 Eylül 2014 tarihinde Eyüp Sultan Camii’nin avlusunda şahitlik ettik. 22 Temmuz 2014’te sahur vakti polislerin evlerine baskın yapılmıştı. Gözaltına alınacak isimler arasında eski İstanbul İstihbarat Şube Müdür Yardımcısı Ahmet Öztürk de yer alıyordu. ‘Kaçtı’ iftirası atılan Öztürk, tayin edildiği Bitlis’ten İstanbul’a gelip teslim oldu. Bu süreçte eşi Ayşegül Öztürk’ün Adapazarı’nda kaldığı kayınpederine ait eve de ‘sahur vakti’ baskın yapılmıştı. 4,5 aylık hamile olan Öztürk, bu sırada büyük korku ve stres yaşadı. Eşinin teslim olmasından sonra da İstanbul’a geldi. Emniyet Müdürlüğü ve Çağlayan Adliyesi’nin önünde eşinden ve diğer polislerden haber alabilmek için gece gündüz nöbet tuttu. 4 gün süren hukuksuz sorgu süreci ve stresli bekleyiş Ayşegül Hanım için sancı ve acıya dönüştü. Bebeğini kaybetti. Ölen bebek, annenin zehirlenmesine sebep oldu. Ayşegül Öztürk, tekrar hastaneye kaldırılarak yoğun bakıma alındı. 16 gün süren hayat mücadelesini 8 Eylül günü kaybetti. Ayşegül Öztürk’ün cenazesinde 6 yaşındaki oğlu Hikmet’in annesinin tabutunun başında bekleyişi ve babasıyla diyaloğu hâlâ hafızalarda canlılığını ve sıcaklığını koruyor.
 </p>
 <p>
  Ahmet Öztürk, Hikmet’i kucağına alarak “Annene son bir şeyler söylemek ister misin?” diye sorunca, baba-oğul arasında şu konuşma geçmişti:
 </p>
 <p>
  Hikmet: Annem beni göremez ki o kutuda.
  <br>
   Baba: Sen söyle, o seni görüyor.
   <br>
    Hikmet: Nasıl görüyor ki, gözleri de kapalı.
    <br>
     Baba: Hani sen bazen rüya görüyorsun ya, hayal gibi. Bir yerlere gidiyorsun. Kendin yatakta oluyorsun ama ruhun geziyor. Onun ruhu da şimdi yukarıdan bize bakıyor. Bedeni tabutun içinde ama ruhu ile yukarıdan bize bakıyor ve seni görebiliyor.
    </br>
   </br>
  </br>
 </p>
 <p>
  Söz tükenir, susulan bir yere gelinir… Paralel devlet arama iddiasıyla çıkılan yolda bugün elinde cevşeniyle adliye önünde bekleşen ablalar, Manisa’da bir hayırsever,  Konya’da bir esnaf, İstanbul’da bir gazeteci “terörist” damgası yemekten kurtulamıyor. Okullar, vakıflar, dernekler, yurtlar sudan bahanelerle kapatılmaya çalışılırken cebinde çakı bile taşımayan insanlar “silahlı terör örgütü” üyesi muamelesi görüyor.
 </p>
 <p>
  <img alt="" src="http://web.archive.org/web/20151214165000im_/http://medya.aksiyon.com.tr//aksiyon/2015/05/26/568629.jpg "/>
 </p>
 <p>
  Tarih, 14 Aralık 2014. Bir milyon tirajlı Zaman’ın Genel Yayın Müdürü Ekrem Dumanlı, gazete binasında, yüzlerce çalışanının protestoları arasında gözaltına alındı. Dört gün İstanbul Vatan Caddesi’ndeki Emniyet binasında tutulurken, 2 gününü de Çağlayan Adliyesi’nin nezarethanesinde geçirdi. Tutuklanma talebiyle hâkim karşısına çıkan Dumanlı, savunmasını kendisi yaptı. Hâkime “Bana isnat edilen suç nedir?” diye soran Dumanlı’ya hâkim Bekir Altun, Nisan 2009’da yayımlanan iki makale ile bir haberi sıraladı. Dumanlı, hâkime, “Yani, iki köşe yazısı ve bir haber. Hakkımdaki bütün iddia bu mudur?” sorusunu yöneltti. Hâkim “Evet” diye cevap verdi. Bunun üzerine Dumanlı, ayrıntılı bir savunma yaptı. “İki yazı bir haberden dolayı gözaltına alındığımı kimse dünyaya izah edemez.” dedi. Hâkim, ‘somut delil’ olmadığı gerekçesiyle Dumanlı’yı serbest bıraktı. Ekrem Dumanlı’nın gözaltına alınması hem içeride hem dışarıda büyük tepki topladı. Şimdilerde yine hukukun arkasından dolanarak, Anayasa çiğnenerek aynı senaryo tekrar sahnelenmeye çalışılıyor. Hükümete yakın kimi gazeteciler ve hatta Başbakan Ahmet Davutoğlu bile ‘o kadar da olmaz’ noktasına geldi.
 </p>
 <p>
  Çağlayan Adliyesi’nde -7. katta tutuklanırsa yanında götürsün diye getirilen elbisenin kılıfı üzerinde namaz kılarken çekilen kare de sözün bittiği yerlerdendi. Bu fotoğrafı çeken vatan evladı da öyle düşünüyor olacak ki beklemediğimiz bir anda bize ulaştırdı.
 </p>
 <p>
  <img alt="" src="http://web.archive.org/web/20151214165000im_/http://medya.aksiyon.com.tr//aksiyon/2015/05/26/568630.jpg "/>
 </p>
 <p>
  Sözün bittiği yerde vicdan da köreliyor. Cadı avı ve terörist muamelesi akademisyenlere de uzandı. Konya’da 22 Mayıs Cuma günü hayırsever işadamlarına düzenlenen algı operasyonunda Mevlana Üniversitesi kurucu rektörü Prof. Dr. Bahattin Adam da gözaltına alındı. Gazetecilerin “Niçin gözaltına alındınız?” sorusuna “Siz daha iyi bilirsiniz. 10 yıl Konya’ya hizmet ettik. Vicdanları sızlamayanlar utansın. Bildiğimiz yoldan şaşmayacağız.” dedi. Prof. Dr. Adam 2009 yılında açılan üniversitenin geçen yıla kadar rektörlüğünü yürütmüştü.
 </p>
 <p>
  Söz tükenir, susulan bir yere gelinir...
 </p>
 <p>
 </p>
</div>


Kaynak: [www.aksiyon.com.tr](http://www.aksiyon.com.tr/kapak/sozun-bittigi-yer_551014), [web.archive.org (arşiv bağlantısı)](http://web.archive.org/web/20151214165000/http://www.aksiyon.com.tr/kapak/sozun-bittigi-yer_551014)
