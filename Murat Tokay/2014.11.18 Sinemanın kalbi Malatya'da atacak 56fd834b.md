# Sinemanın kalbi Malatya’da atacak

*Murat Tokay 2014.11.18*

<div class="pNewsDetailMainContent" itemprop="articleBody">
 <p>
  Türkiye’nin önemli film festivalleri arasına girmeyi başaran Malatya Uluslararası Film Festivali, 21-27 Kasım tarihleri arasında yapılacak. Beşincisi gerçekleştirilecek festivalde izleyicileri yarışma filmlerinin yanı sıra Türkiye prömiyerini yapacak uluslararası filmler, yüzüncü yıla özel Türk sinemasının ilkleri, panoramalar, kısa film seçkileri, sergiler ve etkinlikler bekliyor. Festivalin Ulusal Uzun Film Yarışması’nın jüri başkanlığını yönetmen Erden Kıral üstlenirken; sinema yazarı Kerem Akça, gazeteci-yazar Yıldız Ramazanoğlu ve yönetmen İsmail Güneş de jüri üyesi olarak görev alıyor. Festival, bu yıl, 1965’te adım attığı sinemada “Çiçekçi Kız” olarak bilinen Selda Alkor ve Yeşilçam’ın ünlü jönlerinden İzzet Günay’a ‘onur ödülü’ veriyor. Bu yıl 23 filmin başvurduğu Ulusal Uzun Film Yarışması kategorisinde 9 film yarışıyor: Annemin Şarkısı (Erol Mintaş), Balık (Derviş Zaim), Beni Sen Anlat (Mahur Özmen), Gittiler: “Sair ve Meçhul” (Kenan Korkmaz), İçimdeki İnsan (Aydın Sayman), Karınca Kapanı (Nuri Fırat Tanış), Kırlangıçlar Susamışsa (Muhammet Çakıral), Netekim Karakolu (Yasin Korkmaz), Toz Ruhu (Nesimi Yetik).
 </p>
</div>


Kaynak: [www.aksiyon.com.tr](http://www.aksiyon.com.tr:80/kultur-sanat/sinemanin-kalbi-malatyada-atacak_539964), [web.archive.org (arşiv bağlantısı)](http://web.archive.org/web/20141204183039/http://www.aksiyon.com.tr:80/kultur-sanat/sinemanin-kalbi-malatyada-atacak_539964)
