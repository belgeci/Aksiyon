# Nazlı Ilıcak: Her taşın altında cemaat arama Ergenekon işi

*Murat Tokay 2012.02.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Son yıllarda Türkiye gündemindeki her flaş gelişmenin ardında bir cemaat parmağı aranıyor. Gazeteci Nazlı Ilıcak, cemaat tartışmasını çıkaranların Ergenekon davasını itibarsızlaştırmak için planlı hareket ettiklerini söylüyor.
  </font>
 </div>
 <div id="newsText">
  <font class="detail-text">
   <p>
    Kitleleri korkutmanın en garantili yoluydu irtica. Dindarlara karşı âdeta bir savaş sloganı gibi kullanılan bu korku; medyanın takkeli, sarıklı, cübbeli ve çarşaflı insanların fotoğrafları eşliğinde verdiği haberlerle beslendi. İrtica söylemi zamanla tesirini kaybetti. Bugün artık bu korku cemaat üzerinden pompalanıyor. Özellikle bu son yıllarda iyice arttı. Şike soruşturmasında Fenerbahçe Başkanı Aziz Yıldırım’ın tutuklanmasında bile cemaat parmağı arayanlar oldu “Her Taşın Altında ‘The Cemaat’ mi Var?” isimli kitabı geçtiğimiz günlerde yayımlanan Nazlı Ilıcak Ergenekon süreciyle birlikte cemaate karşı yürütülen kara propaganda ve psikolojik savaşa dikkat çekiyor. Ilıcak, “Gülen cemaatine dokunan yanıyor diyorlar yanlış, yanan mazeret uyduruyor.” diyor.
   </p>
   <p>
    <strong>
     -Kitabınızın ismi “Her taşın altında ‘The Cemaat’ mi Var?” Kitapta da cemaat parmağı arayanlar oldu. Nasıl karar verdiniz böyle bir çalışmaya?
    </strong>
   </p>
   <p>
    Evet. Cemaat parmağı arayanlar oldu. Ama zaten cemaate gönül vermiş insanlarla öteden beri çok büyük bir yakınlığım var. Fethullah Gülen Hocaefendi’yi tanıyorum. 28 Şubat sürecinde onun ziyaretine gittim, o da benim ziyaretime geldi.
   </p>
   <p>
    <strong>
     <img alt="" height="228" src="http://web.archive.org/web/20120225004251im_/http://medya.aksiyon.com.tr/aksiyon/2012/02/20/the-cemaat.jpg">
      -Cemaatle ne zaman tanışmıştınız?
     </img>
    </strong>
   </p>
   <p>
    Ben Fethullah Gülen’i Gazeteciler ve Yazarlar Vakfı’nın bir toplantısında tanıdım. 1994 yılıydı. O tarihe kadar böyle bir gönüllüler hareketinden ve Gülen’den haberim yoktu. O toplantıda çok güzel bir konuşma yaptı. Onu yakından tanıma fırsatını buldum. Türkiye için önemli bir tehdit gibi gösterilen, sürekli devlet raporlarında adı geçen Gülen, benim gözlemlerine göre hiç tehlikeli biri olmadı. Aradan geçen yıllar da benim gözlemimi doğruladı.
   </p>
   <p>
    <strong>
     -Kitap çalışmasına gelecek olursak…
    </strong>
   </p>
   <p>
    Şimdi Ergenekon sürecinde sürekli cemaat işaret edilince ben böyle bir çalışma yapmaya niyetlendim. Bu süreçte “Her taşın altında cemaat var, her belgeyi cemaat koyuyor.” diyorlar bu nedir, diye araştırmaya başladım. Gördüm birbirine benzeyen iddialar yıllardır dile getiriliyor. Fethullah Gülen için 1990 başından itibaren, “Devlette örgütleniyor, poliste örgütleniyor.” iddiaları söz konusu. Ama bu kadrolaşma iddialarının hiçbiri delillendirilemiyor.
   </p>
   <p>
    <strong>
     -Cemaatçi polisler iddiası ilk ne zaman ortaya çıkıyor?
    </strong>
   </p>
   <p>
    “Poliste cemaatçi örgütlenme iddiası” ilk 1992’de Polis Akademisi’nden atılan Rafet isimli bir çocuğun şikâyetiyle ortaya çıkıyor. Bunun üzerine, bir inceleme ve takipsizlik kararı var. Konu sonra tekrar gündeme geliyor. 1998’de Talat Şalk gene takipsizlik kararı veriyor. 1999’da Aydınlık dergisi ‘Poliste Fethullahçı örgütlenme’ iddiasını gündeme getiriyor ve o dönemde dergide yayımlanan cemaatçi emniyetçiler listesinde Hanefi Avcı da dördüncü sırada. Yeni bir soruşturma ve inceleme başlatılıyor. Başka olaylar da birleştirilerek Nuh Mete Yüksel bir dava daha açıyor. Beraat kararı çıkıyor, Yargıtay onuyor. Demek ki, bu iddialar birçok kere incelenmiş ve asılsız çıkmış.
   </p>
   <p>
    <strong>
     -Benzer iddialar bugün neden yeniden gündeme getirildi?
    </strong>
   </p>
   <p>
    Ergenekon operasyonları başlıyor çünkü. 2008 yılında Ergenekon soruşturmaları ve büyük tutuklamalar başlıyor ve en önemlisi örgütün ismi Ergenekon olarak konuluyor. Yeniden  ‘Fethullahçı örgütlenme’ iddiasıyla karşılaşıyoruz. Aydınlık gazetesi hemen ‘Fethullahçı polisler’ diye bir liste yayımlıyor. Bu polislerin çoğu Ergenekon operasyonlarını yürüten görevliler.
   </p>
   <p>
    <img alt="" height="307" src="http://web.archive.org/web/20120225004251im_/http://medya.aksiyon.com.tr/aksiyon/2012/02/20/nazli-ilicak-2.jpg"/>
   </p>
   <p>
    <strong>
     -Her taşın altında cemaat parmağı aramayı Ergenekon’un bir karşı hamlesi olarak mı değerlendirmek gerekiyor?
    </strong>
   </p>
   <p>
    Kesinlikle. Neden böyle davranıyorlar? Çünkü bir sürü ciddi belge var ortada. Bu belgeleri reddedecekler. Ne şekilde reddedebilirler bu belgeleri? Bir düşmanın bir maksatla koymuş olması lazım. Devlet koydu dese olmayacak, polis tek başına koydu dese olmayacak. Polisler arasında da bir irtibat kurmak, müşterek zemin bulmak lazım. O yüzden bunu da cemaat diye tarif ediyorlar.
   </p>
   <p>
    <strong>
     -Siz cemaati nasıl görüyorsunuz. Neden bu rahatsızlık?
    </strong>
   </p>
   <p>
    Cemaat bir kuvvet... Hiçbir siyasi amaç gütmeyen, toplumsal bir güç. Sosyal faaliyet amaçlı bir gönüllüler hareketi. Zaman zaman kendi görüşleri doğrultusunda siyasete destek veriyor. Referandumda bunu gördük. Referandum sürecinde AK Parti’ye destek verdiler. Bu, hareketin siyasallaştığı anlamına gelmiyor. Buradaki ayrımı gözetmek lazım. Ben oyumu AK Parti’ye veriyorum. Ama oyum AK Parti’ye tapulanmış değil. Ben bugünkü hâlde Ergenekon davasını çok önemsiyorum, bunun üzerine gidilmesi gerektiğine inanıyorum. Temiz bir toplum inşa edilmesi, vesayet rejiminin ortadan kalkmasını istiyorum. Ben de bu sebepler için AK Parti’ye oy veriyorum. Cemaat de Ergenekon sürecini destekliyor, bu büyük rahatsızlığa yol açıyor.
   </p>
   <p>
    <strong>
     -Cemaatin sahası eğitim… Gönüllüler hareketinin son yıllarda ısrarla politik sahaya çekilmeye çalışılmasının kaynağı ne sizce?
    </strong>
   </p>
   <p>
    Bu da Ergenekon kaynaklı. Psikolojik bir harekât yürütülüyor. Sebebi Ergenekon davalarını itibarsızlaştırmak. Orada çıkan belge, bilgi ve bulguların hepsini cemaate mal ederek, bir fabrikasyon olduğunu iddia ediyorlar. Cemaati de -Fethullah hocanın ABD’de olmasından yola çıkarak- CIA ve MOSSAD güdümünde göstermek istiyorlar. Cemaatin millî menfaatlere aykırı hareket ettiği, TSK’yı yıpratmayı amaçladığı şeklinde çeşitli spekülasyon yapabiliyorlar. Bunların hepsi kara propaganda. Şimdi cemaat olmasa bu belgeler nasıl çıktı izah edemeyecekler.
   </p>
   <p>
    <strong>
     -Belgeler üretildi, diyorlar ama İlker Başbuğ daha önce kâğıt parçası dediği belgeyi kabul etti. İrtica İle Mücadele Eylem Planı’nın ıslak imzalı belgesi ortaya çıktı.
    </strong>
   </p>
   <p>
    İrtica ile Mücadele Eylem Planı çok belirgindir. Avukat Serdar Öztürk’ün ofisinde çıktı o belge. Öztürk, operasyonu yürüten polislerin koyduğunu iddia etti. Başbuğ, kâğıt parçası dedi. Daha sonra ıslak imzalı belge ortaya çıktı. “Belge imal edilmiş, polis koymuş” iddiaları çürüdü. Aynı argümanları diğer belgeler için de hâlâ savunuyorlar.
   </p>
   <p>
    <strong>
     -Kitapta Ergenekon operasyonlarını başlatan polis müdürlerinden Ali Fuat Yılmazer’le ilgili geniş bir bölüm var. Gazeteci Nedim Şener Dink cinayetiyle ilgili kaleme aldığı iki kitapta da Ali Fuat Yılmazer’i sorumlu tutuyor.  Siz öyle olmadığını yazıyorsunuz… Ali Fuat Yılmazer ismi neden önemli?
    </strong>
   </p>
   <p>
    Nedim Şener neden böyle bir cephe aldı? Ben bunu anlamış değilim. Tamamen bir hedefe kilitlenme var. Hanefi Avcı’nın arkadaşı olduğu için ona inandı ve onun yönlendirmesiyle böyle bir hedefe kilitlendi, diye düşünüyorum. Hanefi Avcı şunları diyor: İstanbul İstihbaratı’nın başındaki Ahmet İlhan Güler kendisine gelen bilgiler doğrultusunda vazifesini yapmıştır. Hrant Dink’in öldürülmesinde hiçbir ihmali yoktur. Cemaatin adamı olan Ali Fuat Yılmazer’i İstanbul İstihbarat’ın başına getirmek için hiç suçu olmadığı hâlde Ahmet İlhan Güler’in ayağını kaydırdılar. Nedim Şener de aynı şeyleri savunuyor. Oysa tahkikat, Ahmet ilhan Güler’in sorumlu olduğunu ortaya koydu. Nedim Şener’in kitaplarını okuduğunuzda anlıyorsunuz ki amacı Hrant Dink cinayetinde sorumluları ve ihmali olanları ortaya koymak değil. Nedim Şener’in esas amacı Fethullahçı diye damgaladığı polislerin ve Ergenekon operasyonlarını yürüten Ali Fuat Yılmazer gibi polis şeflerinin ayağını kaydırmak... Bu çok net.
   </p>
   <p>
    <strong>
     -Nedim Şener yazdıklarıyla Ergenekon operasyonlarını yürüten polisleri hedef aldı diyorsunuz?
    </strong>
   </p>
   <p>
    Evet. Nedim Şener için Ali Fuat Yılmazer tutuklattı dediler. Hâlbuki davanın bugünkü geldiği aşamaya bakın; Ali Fuat Yılmazer, İstanbul İstihbarat’ın başından uzaklaştırıldı. Davanın yeni hâkimi de davayı ciddiyetle ele alıyor, hâlâ serbest bırakmadı Nedim’i. Eski hâkimi, yeni hâkimi var, savcısı var. Hiçbiri bırakmadı. Dolayısıyla bir tertip gibi olsa bu kadar hapiste kalmasına imkân yok. Yanlış anlaşılmasın, ben suçludur demiyorum. Ama ciddi suç şüphesi var üzerinde.
   </p>
   <p>
    <strong>
     -Cemaate dokunan yanıyor mu gerçekten? Bir kısım çevreler gazetecilerin tutuklanması konusunda da cemaati işaret ettiler.
    </strong>
   </p>
   <p>
    Ben kitapta buna cevap verdim. Dokunan yanıyordan ziyade; yanan mazeret uyduruyor. Mesela bir kısım gazeteciler Oda TV ile irtibatlı görünüp tutuklanıyorlar. Gerekçe olarak, “Fethullah Gülen hakkında kitap yazdım, ondan içerdeyim.” diyorlar. Tamamen davayı itibarsızlaştırmaya yönelik bir girişim bu. Gazeteciler keşke tutuksuz yargılansalar. Ayrıca şunu da belirteyim. Bazı gazetecilerin tutuklu yargılanmaları davanın ciddi eleştirilmesine yol açıyor. Medya, Ahmet Şık ve Nedim Şener’e basın özgürlüğü adına sahip çıktı. Bu iki isim Ergenekon, hatta hiç ilgisi bulunmamasına rağmen Balyoz davasını itibarsızlaştırmak için de kullanıldı. Bana göre basın mensuplarının birçoğu samimi bir tepki ortaya koymakla birlikte, iki gazetecinin tutuklanmasını iktidara muhalefet için fırsat gibi görenler de azımsanmayacak sayıdaydı.
   </p>
   <p>
    <strong>
     -Ahmet Şık’ın tutuklanmasına ciddi itiraz edenler oldu…
    </strong>
   </p>
   <p>
    Ahmet Şık konusunda benim de itirazım var. Nedim Şener için aynı şeyleri söyleyemem. Ahmet Şık’ın Ergenekon’la ilgili kitapları da var biliyorsunuz. Ben özellikle Ahmet Şık konusunda yanlış yapıldığını düşünüyorum.
   </p>
   <p>
    <strong>
     -Son MİT olayını hükümet-cemaat kavgası gibi sunma gayreti var. Siz nasıl değerlendirdiniz?
    </strong>
   </p>
   <p>
    Diyorlar ki; mücadelecilerle müzakerecilerin kavgası. Polis ve yargı sözüm ona güvenlikçi politikaları ön plana çıkarıyor. Buna mukabil MİT müzakereden yana. Böyle bir denklem olsa, Başbakan bunun neresinde? Başbakan hiç müzakereden yana gözükmüyordu, bugün de gözükmüyor. KCK operasyonları ile güvenlikçi politikaları benimsemişti. Uzun zamandır Kürt meselesinde açılım adına hiçbir adım atılmadı. Anayasa değişikliğini beklemeden önce birçok adım atılabilirdi. Biz yazdık bunları. Baraj indirilebilir, TCK’daki kimi maddeler yumuşatılabilir, BDP ile diyalog kurulabilirdi. Bu adımlar atılmadı. Ben şimdi Başbakan’ı nasıl müzakereci, diyalogcu konuma oturtabilirim ki. Bu yanlış. Eğer açılım diyorsanız Abant toplantılarına baktığınızda cemaatin hükümetten daha önde ve cesur olduğunu görürsünüz. Fethullah Gülen’in okullarda Kürtçe eğitimle ilgili açıklamaları var. Açılımla ilgili hiçbir adım atmayan hükümet. Sonra tutup da bunu müzakerecilerle mücadelecilerin çatışması şeklinde değerlendirmek yanlış.
   </p>
   <p>
    <strong>
     -KCK operasyonlarını yürüten polislerin ve savcının görevden alınmasını nasıl değerlendirdiniz?
    </strong>
   </p>
   <p>
    Yargı, operasyonda ele geçen bazı belgeleri araştırmak istemiş olabilir. Savcı çizmeyi de aşmış olabilir; ama Başbakan’ın verdiği cevap, aldığı tavır doğru değil. Başbakan, başını ağrıtacak bir tavır aldı. Mesele daha suhuletle çözülebilirdi. Alınan polislerin çoğu Ergenekon operasyonlarını yürüten başarılı memurlardı. Savcı’nın yaptığı da yanlış oldu. Hakan Fidan’ı hedef almaması lazım. Ben böyle düşünüyorum. Ama siyasi iktidarın yaptığı da yanlıştır. Kanun değişikliğine gitmek, İstanbul Emniyeti’ndeki polisleri başka illere göndermek… AK Parti yanlış adımlar atmış, hadiseyi büyütmüş, kendisini de hedef hâline getirmiştir.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Çetin Özbey, 23 February 2012, 17:03
> Papazla günahkâr yan yana dururlar. Çünkü günahkâr papaza günah çıkarmak için gitmiştir; bu papazın günah işlediği anlamına gelmez. Formel örgütlenme belli tüzük çerçevesinde yetki-sorumluluk ilişkisinde oluşan bir hiyerarşik örgütlenmedir. Dernekler, parti ve vakıflar ve diğer yasal örgütlenmeler ...

### Yasin Karakaya, 22 February 2012, 16:57
> Son dönemde alevlenen cemaat tartışmaları ışığında okudum röportajı. Çok ufuk açıcı olmuş. Ergenekon çevresinin hâlâ etkin olduğunu son krizde bir kez daha gördük. Nazlı Hanım bu noktaya işaret ederken çok haklı. Keşke Başbakan, Nazlı Ilıcak'ın dediği gibi "daha suhuletle" meseleyi çözseydi, sanırım...

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=84B68AF88973C361C723C1AFB7B157D3?newsId=31876), [web.archive.org (arşiv bağlantısı)](http://web.archive.org/web/20120225004251/http://www.aksiyon.com.tr:80/aksiyon/newsDetail_getNewsById.action;jsessionid=84B68AF88973C361C723C1AFB7B157D3?newsId=31876)
