# Hüsn-i hattın 'denge'si

*Murat Tokay 2014.12.23*

<div class="pNewsDetailMainContent" itemprop="articleBody">
 <p>
  Hattat Savaş Çevik’in hüsn-i hat sergisi “Denge”, Zeytinburnu Kültür Merkezi’nde açıldı. Bir ay açık kalacak sergide, Çevik’in 40 yıllık sanat hayatından eserler yer alıyor. Çevik’in Denge sergisi, geleceğin sanatçılarına kılavuzluk edecek eserler içeriyor ve sanatçının levhaları bu kadim sanatın geldiği yeri gösteriyor. Hamit Aytaç, Kemal Batanay ve Ali Alparslan’dan dersler alan ve modern çalışmalarıyla öne çıkan Emin Barın’ın uzun yıllar asistanlığını yapan sanatçı, 1976’da başladığı sanat yolculuğunda bini aşkın eser ortaya koydu. 1986’da İslâm Tarih Sanat ve Kültür Araştırma Merkezi’nin (IRCICA) düzenlediği Uluslararası Hâmit Aytaç Hat Yarışması’nda birinci oldu. Ayrıca hat ve grafik konularında yurtiçi ve yurtdışında otuz kadar değişik ödülü, Türkiye’de ve diğer ülkelerdeki çeşitli koleksiyonlarda levha, hilye, tuğra, câmi yazısı, ferman gibi formlarda çeşitli eserleri bulunuyor. Bugüne kadar 22 kişisel sergi açan Çevik’in son sergisi, 12 Ocak 2015’e kadar görülebilir.
 </p>
</div>


Kaynak: [www.aksiyon.com.tr](http://www.aksiyon.com.tr:80/kultur-sanat/husn-i-hattin-dengesi_540263), [web.archive.org (arşiv bağlantısı)](http://web.archive.org/web/20150102074350/http://www.aksiyon.com.tr:80/kultur-sanat/husn-i-hattin-dengesi_540263)
