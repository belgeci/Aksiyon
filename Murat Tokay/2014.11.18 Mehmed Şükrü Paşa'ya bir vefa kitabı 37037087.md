# Mehmed Şükrü Paşa'ya bir vefa kitabı

*Murat Tokay 2014.11.18*

<div class="pNewsDetailMainContent" itemprop="articleBody">
 <p>
  “Hükümet benden Edirne’nin bir ay müdafaasını istedi. Elimde bu noktaya ait bir vesika da var; ben her türlü mahrumiyete rağmen taahhüdümün beş misli dayanarak 155 gün mukavemet ettim.” Edirne müdafii Mehmed Şükrü Paşa zorlu günleri böyle anlatır. Gerçekten de Balkan Savaşları’nda yokluklar içinde Edirne’yi 5 ay 5 gün boyunca savunur. Öyle bir destan yazar ki artık galibiyetin de mağlubiyetin de önemi kalmamıştır. Her şeyini kaybeden bir devlette direnişin umudu olmuş, kahramanlığıyla gerek İslam dünyası gerekse Batı’da hayranlıkla takip edilmiştir. Yitik Hazine Yayınları’ndan çıkan “Ben Vazifemi Yaptım” isimli kitap, Şükrü Paşa’nın kapsamlı bir biyografisini anlatırken Balkan Savaşları hakkında bilgi tazeliyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/kitaplik/mehmed-sukru-pasaya-bir-vefa-kitabi_539988), [web.archive.org (arşiv bağlantısı)](http://web.archive.org/web/20150109231436/http://www.aksiyon.com.tr:80/kitaplik/mehmed-sukru-pasaya-bir-vefa-kitabi_539988)
