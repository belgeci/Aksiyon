# Beyazperdede aşk ve gözyaşı var

*Murat Tokay 2014.10.27*

<div class="pNewsDetailMainContent" itemprop="articleBody">
 <p>
  Başrollerini Hande Soral, Serkan Şenalp, Atılgan Gümüş, Sema Çeyrekbaşı, Yağmur Kaşifoğlu ve Türk sinemasının usta oyuncusu Fikret Hakan’ın paylaştığı Birleşen Gönüller filmi 24 Ekim’de vizyona girdi.
 </p>
 <p>
  Yönetmenliğini Hasan Kıraç’ın yaptığı film gerçek bir hikâyeden yola çıkıyor. II. Dünya Savaşı döneminde geçen filmde, yolları trajik bir şekilde ayrılan iki âşığın hikâyesi ele alınıyor. 2014 yılının en yüksek bütçeli filmlerinden Birleşen Gönüller’in bir kısmı Sofya’daki Nu Boyana Film Stüdyoları’nda çekildi. Filmin mekân tasarımları, kostüm tercihleri ve müziği de dikkat çekiyor. (M. Nedim Hazar’ın filmle ilgili yorumu sayfa 65’te)
 </p>
</div>


Kaynak: [www.aksiyon.com.tr](http://www.aksiyon.com.tr/sinema/beyazperdede-ask-ve-gozyasi-var_539741), [web.archive.org (arşiv bağlantısı)](http://web.archive.org/web/20150719024610/http://www.aksiyon.com.tr/sinema/beyazperdede-ask-ve-gozyasi-var_539741)
