# Mehmet Güreli'den 'Film Noir'

*Murat Tokay 2016.02.09*

<div class="pNewsDetailMainContent ctx_content" itemprop="articleBody">
 <p>
  Sade Kolektif’in The Marmara Pera’da düzenlediği üçüncü sergisi, 11 Şubat-11 Mart arasında Mehmet Güreli’nin yeni eserlerine ev sahipliği yapacak. Yazar, yönetmen, müzisyen, ressam gibi birçok sıfatı başarıyla taşıyan Güreli, ‘Film Noir’ adını verdiği yeni sergisinde sinema tarihine ismini yazdırmış filmlere göndermeler yapıyor. İzleyici kendini ışık ve gölge oyunlarının gizemiyle birlikte bir Film Noir filminin içinde buluveriyor. “Karşına bir resim koyduğunda resim hangi dönemi yansıtıyorsa sen de o çağa ait oluyorsun.” diyen Mehmet Güreli’nin en kapsamlı sergilerinden biri Film Noir.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/mehmet-gureliden-film-noir_553831), [web.archive.org (arşiv bağlantısı)](http://web.archive.org/web/20160210092139/http://www.aksiyon.com.tr/kultur-sanat/mehmet-gureliden-film-noir_553831)
