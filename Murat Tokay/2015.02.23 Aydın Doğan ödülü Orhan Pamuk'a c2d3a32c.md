# Aydın Doğan ödülü Orhan Pamuk'a

*Murat Tokay 2015.02.23*

<div class="pNewsDetailMainContent" itemprop="articleBody">
 <p>
  Doğan Vakfı Yönetim Kurulu, vakfın kurucusu adına 1996’dan bu yana düzenlediği Aydın Doğan Ödülü’nün 2015’te “Roman” dalında  verilmesine karar vermişti. Seçici kurul, bu dalda Aydın Doğan Ödülü’nü Orhan Pamuk’a verdi. Doğan Hızlan başkanlığında, Prof. Dr. İnci Enginün, Prof. Dr. Nüket Esen, Semih Gümüş, Prof. Dr. Handan İnci, Prof. Dr. Turan Karataş, Prof. Dr. Jale Parla, Ömer Türkeş ve Metin Celal Zeynioğlu’ndan oluşan Seçici Kurul, 6 Şubat 2015 Cuma günü yaptığı toplantıda, eserleri ile Türk edebiyatına romanın farklı türlerini getirdiği ve bu farklı türlerle kendisini izleyen genç romancılara yeni uygulama ufukları açtığı, Doğu ve Batı kutuplarını ustalıkla bir araya getirdiği ve Türk romanını dünyada temsil eden ustalarımız arasında yer aldığından dolayı 2015 Aydın Doğan Ödülü’nün “Roman” dalında Orhan Pamuk’a verilmesine oy birliği ile karar verdi.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/aydin-dogan-odulu-orhan-pamuka_549141), [web.archive.org (arşiv bağlantısı)](http://web.archive.org/web/20150730210459/http://www.aksiyon.com.tr/kultur-sanat/aydin-dogan-odulu-orhan-pamuka_549141)
