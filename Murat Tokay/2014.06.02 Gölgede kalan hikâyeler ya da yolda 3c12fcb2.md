# Gölgede kalan hikâyeler ya da "yolda"

*Murat Tokay 2014.06.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <p dir="LTR">
    İstanbul Modern Fotoğraf Galerisi’nde yer alan Nar Photos’un 2003-2013 arşivinden bir derleme niteliği taşıyan "Yolda" sergisi, Türkiye’nin yakın tarihinde yaşanan veya etkisi bugüne uzanan olay ve durumların bir seyrini sunuyor.
   </p>
  </font>
 </div>
 <div id="newsText">
  <font class="detail-text">
   <p dir="LTR">
    Fotoğraflarda bize sunulmuş doğruları değil, doğru kabul edilenleri sorgulamak için çıkılan bir yolculuğun adımlarını görüyoruz. Konulara dışarıdan bakmayan, tanıklığın ötesinde müdahil olan, samimi bir yaklaşımla ele alınan bu görsel arşiv, bizi içinde bulunduğumuz zamanla yüzleşmeye, hesaplaşmaya davet ediyor. Kolektifteki fotoğrafçılar, toplumsal bir bilinç yaratarak değişimi tetikleyen, etkin bir rol üstleniyor. Özerk bir yapıya sahip kolektif, gösterilmeyen veya üzerinde yeteri kadar konuşulmayan konulara temsil imkânı sağlıyor. "Yolda", sonu bilinmeyen bir yolculuk boyunca, gölgede kalan hikâyelerin kaydını tutuyor. Bağımsız bir fotoğraf kolektifi olan Nar Photos; eşitlikçi, demokratik yaklaşımları, özgürlükten yana çizgileriyle 2003’ten bugüne Türkiye’deki farklı bakış açılarını bir araya getiriyor. Fotoğrafı dünyayı anlamak ve ifade etmek için görsel bir araç olarak kullanan ajans, olayları sunulduğu şekliyle kabullenmektense, sorgulamayı tercih ediyor. 28 Mayıs’ta açılan sergi 9 Kasım’a kadar açık kalacak.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38708-golgede-kalan-hik%C3%A2yeler-ya-da-yolda.html), [web.archive.org (arşiv bağlantısı)](http://web.archive.org/web/20140926114128/http://aksiyon.com.tr/aksiyon/haber-38708-golgede-kalan-hik%C3%A2yeler-ya-da-yolda.html)
