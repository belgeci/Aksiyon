# 11. Akbank Kısa film festivali başlıyor

*Murat Tokay 2015.03.16*

<div class="pNewsDetailMainContent" itemprop="articleBody">
 <p>
  Türkiye’de kısa film alanında platform oluşturma hedefiyle yola çıkan ve alanında öncü etkinliklerden biri hâline gelen Akbank Kısa Film Festivali, bu yıl 16-26 Mart tarihleri arasında 11. kez düzenlenecek. Festival, 10 gün boyunca yurtiçi ve yurtdışından geniş katılımlı atölye çalışmaları ve söyleşileriyle sinemaseverlere keyifle izleyecekleri bir program sunacak. Bu yıl ilk kez hayata geçirilen uluslararası yarışma kategorisi “Dünyadan Kısalar” bölümü ile kapsamı daha da genişleyen etkinliğe Papua Yeni Gine’den Meksika’ya, İskoçya’dan Suriye’ye dünyanın farklı bölgelerindeki 37 ülkeden toplam 712 kısa film başvurdu. 11. Akbank Kısa Film Festivali’nin “Festival Kısaları”, “Dünyadan Kısalar”, “Kısadan Uzuna”, “Deneyimler”, “Belgesel Sinema”, “Yarışma Dışı Seçki” ve “Özel Gösterim” bölümlerinde bu yıl 23 ülkeden toplam 86 kısa film ve 2 uzun metraj film seyirciyle buluşacak.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/11-akbank-kisa-film-festivali-basliyor_550215), [web.archive.org (arşiv bağlantısı)](http://web.archive.org/web/20150731070030/http://www.aksiyon.com.tr/kultur-sanat/11-akbank-kisa-film-festivali-basliyor_550215)
