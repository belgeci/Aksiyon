# Bosna'nın çağdaş sanatına bir bakış

*Murat Tokay 2015.09.21*

<div class="pNewsDetailMainContent ctx_content" itemprop="articleBody">
 <p>
  Pera Müzesi 10. yılında Bosnalı genç sanatçıların eserlerinden oluşan “Günümüz İmgeleri” sergisine ev sahipliği yapıyor. Saraybosna Güzel Sanatlar Akademisi’nden yetişen sanatçıların 120’den fazla çalışmasından oluşan sergi, savaşın izlerini ve sanatın iyileştirici etkisini görmek bakımından önem taşıyor. Serginin küratörü Prof. Aida Abadzic Hodzic, “Dünyayı sanatla değiştirebileceğimize inanacak kadar iyimser ya da naif bakmıyorum ama sanatla bazı sorular sorabiliriz.” diyor. Sergi Bosna Hersek çağdaş sanatına bir bakış sunarken, gençlerin gözüyle ülke tarihine ve sosyal konulara dair yorum ve yansımaları da içeriyor. Sergiyi 1 Kasım’a kadar görebilirsiniz. Pera Müzesi’nin 14. İstanbul Bienali kapsamında gerçekleştirdiği Polonyalı sanatçı Ania Soliman’ın mekân için özel üretim “Şeyin İçinde Hiçbir Şey Yok” sergisi de aynı tarihe kadar meraklılarını bekliyor. Müze, salıdan cumartesiye 10.00-19.00, pazar  günleri ise 12.00-18.00 saatleri arasında gezilebilir.
 </p>
</div>


Kaynak: [www.aksiyon.com.tr](http://www.aksiyon.com.tr:80/kultur-sanat/bosnanin-cagdas-sanatina-bir-bakis_552339), [web.archive.org (arşiv bağlantısı)](http://web.archive.org/web/20151126044809/http://www.aksiyon.com.tr:80/kultur-sanat/bosnanin-cagdas-sanatina-bir-bakis_552339)
