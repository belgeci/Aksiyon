# Şehir ve sınırlar konuşacak

*Murat Tokay 2015.04.28*

<div class="pNewsDetailMainContent" itemprop="articleBody">
 <p>
  Türkiye’nin ilk uluslararası edebiyat festivali İTEF-İstanbul Tanpınar Edebiyat Festivali’nin yedincisi 4-8 Mayıs 2015 tarihleri arasında düzenlenecek. Altı yılda 47 ülkeden 400’den fazla yazarı konuk eden İTEF’in bu yılki teması “Şehir ve Sınırlar”. Festivale 30’u yabancı 60’ın üzerinde yazar katılıyor. Etkinliklerde edebiyatseverler farklı kültürlerden yazarların, hayatı ve edebiyatı farklı perspektiflerden yorumlayışlarına tanıklık etme şansını yakalayacak. Kitap Hırsızı, Hiç, Köpekler Ağladığında gibi çok satan kitapların yazarı Markus Zusak, kitapları çocuklar arasında bir fenomene dönüşen ödüllü yazar Fatima Sharafeddine, ünlü Fin çocuk yazarı Mauri Kunnas, Marquez’den sonra Kolombiya edebiyatının en önemli yazarları arasında gösterilen Laura Restrepo, Alman yazar Norbert Scheuer, Nobel Ödülü adayları listesinde yer alan Romen yazar Mircea Cartarescu, Avrupa Birliği Edebiyat Ödülü’nün sahibi yazar Goce Smilevski festivalde okurlarıyla buluşacak. Ayrıntılı bilgi için: (0212 243 43 08), (www.itef.com.tr)
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/sehir-ve-sinirlar-konusacak_550727), [web.archive.org (arşiv bağlantısı)](http://web.archive.org/web/20150807180118/http://www.aksiyon.com.tr/kultur-sanat/sehir-ve-sinirlar-konusacak_550727)
