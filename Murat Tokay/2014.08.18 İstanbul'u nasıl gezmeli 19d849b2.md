# İstanbul’u nasıl gezmeli?

*Murat Tokay 2014.08.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kültür ve sanat tarihçisi Haldun Hürel, “İstanbul’u sıradan gezi programlarının dışında, daha bilinçli şekilde nasıl dolaşmalısınız?” sorusuna bir kitapla cevap veriyor. Okuru İstanbul’da adım adım gezdirirken mekânlar, sokaklar hakkında bilgilendiriyor.
  </font>
 </div>
 <div id="newsText">
  <font class="detail-text">
   <p>
    Haldun Hürel ismi birçoklarında ünlü müzik grubu Üç Hürel’i akla getirir. “Bir sevmek bin defa ölmek demekmiş”, “Ağlarsa anam ağlar” gibi şarkıları bugün bile milyonların dilinde olan Üç Hürel’in üyesi olan Haldun Hürel (65) bir sanat tarihçisi. Çeşitli üniversitelerde kent tarihi ve kültürü dersleri veriyor. Hoca, bir İstanbul âşığı da. İstanbul’u anlatan altıncı kitabını yayımladı: İstanbul Nasıl Gezilir (Kapı Yayınları). Hürel, kitapta, “İstanbul’u sıradan gezi programlarının dışında, daha bilinçli şekilde nasıl dolaşmalısınız?” sorusunun peşine düşüyor. Cevabını veriyor da.
   </p>
   <p>
    İstanbul, tarihi ve doğal güzellikleriyle görkemli bir şehir.  Keşfe açık. İstanbul’da yaşamak da İstanbullu olmak ve İstanbul’u hakkıyla bilmek anlamına gelmiyor. Çünkü gerçekten İstanbul’da yaşamak bir sanat. Bir gayreti gerektiriyor. Haldun Hürel İstanbul’u gezip tanımayı bir “vefa” borcu olarak da görüyor.
   </p>
   <p>
    Haldun Hoca İstanbul’u gezmeye başlamadan “güzergâh tespiti” yapmanın doğru bir yaklaşım olduğunu söylüyor. Şu hatırlatmayı da yapıyor. “Tabii ki Galata bölgesinden başlayıp ertesi gün Üsküdar tarafına geçmek, sonra bir Boğaziçi vapuruna atlayıp değişik iskelelerde inerek o semtleri dolaşmak, bir başka gün aniden kendini Balat’ta, Fener’de, Eyüp’te,  Aksaray’da bulmak bir tercih meselesidir. Ama bu aşamada yine de derim ki, bilinçli bir şekilde ve sevgi dolu bir yürekle dolaşmak, ‘amatör’ gezginliğin ‘profesyonel’ tarafıdır.”
   </p>
   <p>
    Hoca güzergâhı “Tarihî Yarımada”yla başlatıyor.  Eminönü Meydanı’ndan giriyor. Oradan Tahtakale çarşısının sokaklarına, Sirkeci’ye, Gülhane’ye ve Sultanahmet’e uzanıyor. Tarihî yarımada gezisinde 16 etap var. İstanbul’un tarihî kapılarını da tanıttıktan sonra sur dışına çıkıyor. Eyüp’ü anlattıktan sonra bu kez yolunu Adalar’a düşürüyor. Beyoğlu bölgesini iki etaba ayırarak gezdiriyor. Kıyı kıyı Rumeli yakası, İstanbul’un Asya tarafındaki güzergâhlar, İstanbul’un Galata tarafı, Suriçi İstanbul’un dış yöreleri, İstanbul’un seyir terasları, İstanbul’u nelerde çalışabilirsiniz kitabın diğer alt başlıkları.
   </p>
   <p>
    Hürel, sayfalarda okuru hem adım adım gezdiriyor hem de pek çok anıtın, mekânın, sokağın hikâyesini paylaşıyor. Görsel malzemelerle zenginleştirilmiş olan kitapta Hürel okura tavsiyelerde de bulunuyor.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=39276), [web.archive.org (arşiv bağlantısı)](http://web.archive.org/web/20140824221831/http://www.aksiyon.com.tr:80/aksiyon/newsDetail_getNewsById.action?newsId=39276)
