# Behiye Aksoy vefat etti

*Murat Tokay 2015.06.08*

<div class="pNewsDetailMainContent ctx_content" itemprop="articleBody">
 <p>
  Türk Sanat Müziği’nin unutulmaz seslerinden Behiye Aksoy (31 Mayıs) hayatını kaybetti. 82 yaşında ölen sanatçı, geçen aralıkta kaldırıldığı hastanede zatürre teşhisiyle bir süre yoğun bakım ünitesinde tedavi görmüştü. 14 yıl önce alzheimer hastalığına yakalanan Aksoy, 4 yıl önce de Özel Şişli Nezih Yaşlı Bakımevi’nde kalmaya başlamıştı. Sanatçı Zincirlikuyu Mezarlığı’nda toprağa verildi. İstanbul’da 1933’te doğan Aksoy, 1948’de Ankara Radyosu’na girdi. Uzun yıllar gazinolarda sahneye çıkan, yaptığı plaklar nedeniyle “Platin Taç” armağan edilen sanatçı, sanat yaşamında 4 film ve 18 albüme imza attı. Kitleler ‘Agora Meyhanesi’, ‘İntizar’, ‘Kara Sevda’ ve ‘Elbet Bir Gün Buluşacağız’ gibi eserleri onun sesiyle sevdi.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/behiye-aksoy-vefat-etti_551210), [web.archive.org (arşiv bağlantısı)](http://web.archive.org/web/20151220095524/http://www.aksiyon.com.tr/kultur-sanat/behiye-aksoy-vefat-etti_551210)
