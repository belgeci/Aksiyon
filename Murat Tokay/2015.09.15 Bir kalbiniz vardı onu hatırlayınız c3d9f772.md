# "Bir kalbiniz vardı, onu hatırlayınız"

*Murat Tokay 2015.09.15*

<div class="pNewsDetailMainContent ctx_content" itemprop="articleBody">
 <blockquote>
  <p>
   Fethullah Gülen Hocaefendi’nin Kalbin Zümrüt Tepeleri tek bir ciltte toplandı. Kitap bu boğucu iklimde nefeslenmek isteyenler için bir kapı aralıyor.
  </p>
 </blockquote>
 <p>
  Farkında mısınız, son iki üç yıldır kalbin; müziğin, şiirin, sesi duyulmuyor. Siyaset, kavga her geçen gün hayatımızda kapladığı alanı genişletiyor; kendine esir ediyor. Olan biteni büyük bir çaresizlik ve keder içinde izlerken öfkeleniyor, yorgun düşüyoruz. Havaya karışan kötülüğe, nefrete karşı direnmenin biricik yolu içimize dönmek; okumak, okumak... İnsanları sokağa çağıranlara inat şiire kulak vermek: “Eve dön! Şarkıya dön! Kalbine dön! Şarkıya dön! Kalbine dön! Eve dön! Kalbine dön! Eve dön!”
 </p>
 <p>
  Kalbimize bakmaya, onu onarmaya ihtiyacımız var. Bizi iyileştirecek sözler, cümleler arıyoruz. Fethullah Gülen Hocaefendi’nin, ‘Kalbin Zümrüt Tepeleri’ tam da böyle bir ihtiyaca cevap veriyor. Daha evvel dört cilt hâlinde basılan ‘Kalbin Zümrüt Tepeleri’ tek ciltte toplandı. Şık bir baskıyla okura sunulan kitap zihnî ve kalbî alakalarımızı esir eden dünyevi ve maddi meşgalelerin alabildiğine yoğunlaştığı bir dönemde bizi yeniden var oluş amacımıza çekiyor, öteler ötesine bağlıyor.
 </p>
 <p>
  “Tasavvuf, Hakikat-i Ahmediye’nin özüdür.” diyen. Fethullah Gülen Hocaefendi, ‘Kalbin Zümrüt Tepeleri’nde öncelikle tasavvufun ne olduğunu, menşeini, nazari ve ameli planda neye karşılık geldiğini anlatıyor. Daha sonra tasavvufi literatürün terimlerini izah ediyor. Kuru, katı ve şekilci bir İslam anlayışına karşı, İslam’ı daha derinden yaşamaya davet eden “hikmet ve marifet” boyutlu bir çağrıyı duyuyoruz kitabın sayfalarında. Hocaefendi Sünni İslam esasları çerçevesinde tasavvuf ve maneviyat ilke ve kavramlarını zengin bir üslupla ele alırken salt kuru bir sufizm felsefesi yapmıyor, bunun ferdî ve sosyal yaşantıda nasıl pratiğe döküleceğinin yollarını da gösteriyor.  Kitap kaynakça ve indeksle zenginleştirilmiş.
  <br>
   Yazıya başlık olarak seçtiğimiz Cahit Zarifoğlu dizesini “bir kalbiniz vardı, onu hatırlayınız” tekrar anıp kitaptan bir alıntıyla yazıya noktayı koyalım. “Şimdiye kadar O’na doğru müstakim yürüyenlerden yol mağduru olan hiç görülmemiştir. O’nun gönlünden ananlardan hizlâna uğrayan olmamıştır. Samimi olarak ‘sefer’ ‘seyahat’, ‘süluk’, ‘vusul’ deyip yollara düşenlerde ebedî hüsran yaşayana rastlanmamıştır.”
  </br>
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/bir-kalbiniz-vardi-onu-hatirlayiniz_552271), [web.archive.org (arşiv bağlantısı)](http://web.archive.org/web/20160106114234/http://www.aksiyon.com.tr/kultur-sanat/bir-kalbiniz-vardi-onu-hatirlayiniz_552271)
