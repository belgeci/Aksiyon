# En güzel kung-fu filmleri

*Murat Tokay 2015.06.02*

<div class="pNewsDetailMainContent ctx_content" itemprop="articleBody">
 <p>
  Hezarfen Film Galerisi ve Hong Kong Ekonomi ve Ticaret Dairesi, sinemaseverleri Hong Kong kültürünün vazgeçilmezi olan kung-fu dövüş sanatı ile tanışmaya davet ediyor. 10-14 Haziran tarihleri arasında İstanbul ve İzmir’de yapılacak etkinlik boyunca koreografik dövüş sanatları tutkunlarına kung-fu dövüş sanatları ile ilgili filmlerin unutulmaz klasikleriyle kısa bir retrospektif sunulacak. Hong Kong deyince akla ilk gelen kung-fu, bölge kültürünü öyle etkilemiştir ki pek çok sinema filmine de konu olmuştur. Bruce Lee, Jackie Chan ve Sammo Hung gibi tatami kahramanları sayesinde 70’lerde popüler olan kung-fu ile ilgili filmler bugün kült eserler arasında yerini almıştır. 10 Haziran Çarşamba günü saat 19.30’da Beyoğlu Cine Majestic Sinemaları’ndaki açılışın ardından “Bir Zamanlar Çin’de 2” filminin gösterimi ile sinemaseverler 4 gün boyunca kung-fu dövüş sanatının ustası olacaklar!
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/en-guzel-kung-fu-filmleri_551110), [web.archive.org (arşiv bağlantısı)](http://web.archive.org/web/20151217140045/http://www.aksiyon.com.tr/kultur-sanat/en-guzel-kung-fu-filmleri_551110)
