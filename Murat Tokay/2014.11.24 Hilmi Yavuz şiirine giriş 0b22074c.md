# Hilmi Yavuz şiirine giriş

*Murat Tokay 2014.11.24*

<div class="pNewsDetailMainContent" itemprop="articleBody">
 <p>
  Hilmi Yavuz, gelenek ve onun yeniden üretilmesini şiirinde mesele edinmiş bir şair. Bâki, Yunus, Nedim, Şeyh Gâlib, Hâşim, Yahya Kemal, Behçet Necatigil… Bu silsilenin devamında görür şair kendini. Hilmi Yavuz’a göre şiir “kelimelerle yazılır, fikirle değil”. Onun şiirinde her kelime üzerinde çalışılmış, tartılmış, ölçülmüş, öyle yerine konmuştur. Örterek yazdığı için farklı okumalara açık bir şiir yazmıştır. Yazmak şiirinde şöyle söyler: Örtmektir yazmak dediğim / Şiirden gök ekin biçtiğim / Geçtiğim bağlardan bellidir. Sakine Korkmaz, Hilmi Yavuz şiiri üzerine yapılan ‘okuma’ları ‘Örtmektir Yazmak Dediğim’ adlı kitapta bir araya getiriyor. Kitap Hilmi Yavuz şiirine giriş ya da kelimelerin kalbine girme denemesi sayılabilir.
 </p>
</div>


Kaynak: [www.aksiyon.com.tr](http://www.aksiyon.com.tr:80/kitaplik/hilmi-yavuz-siirine-giris_540067), [web.archive.org (arşiv bağlantısı)](http://web.archive.org/web/20150109231824/http://www.aksiyon.com.tr:80/kitaplik/hilmi-yavuz-siirine-giris_540067)
