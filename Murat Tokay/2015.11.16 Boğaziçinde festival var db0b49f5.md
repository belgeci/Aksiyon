# Boğaziçinde festival var

*Murat Tokay 2015.11.16*

<div class="pNewsDetailMainContent ctx_content" itemprop="articleBody">
 <p>
  Uluslararası Boğaziçi Sinema Derneği tarafından üçüncü kez düzenlenecek Uluslararası Boğaziçi Film Festivali, 20 Kasım’da başlıyor. Kısa film ödüllerinde önemli bir platform olma yolunda ilerleyen festival, 27 Kasım’da sona erecek. Festivalde En İyi Ulusal Kısa Kurmaca, En İyi Ulusal Kısa Belgesel, En İyi Uluslararası Kısa Kurmaca ve En İyi Uluslararası Kısa Belgesel kategorilerinde ödül verilecek. Ayrıca İstanbul Medya Akademisi’nin Genç Yetenekler Ödülü de festival kapsamında verilecek. Kısa film yarışmasıyla yola çıkan Uluslararası Boğaziçi Film Festivali’ne bu yıl 50 bin dolarlık para ödülüne sahip Uluslararası Uzun Metraj Filmler kategorisi de eklendi. Usta sinemacıların katılacağı paneller, forumlar, atölye çalışmalarının da yer aldığı programda Tom Cruise, Nicole Kidman, Liv Tyler gibi Hollywood oyuncularının koçluğunu yapan Susan Batson, ustalık sınıfı dersi verecek. Festivalin uzun metraj yarışmasında Borderless, Our Every Day Life ve Bir Dostoyevski (Yeraltından Notlar) uyarlaması olan Johnny Walker filmleri ekiplerinin katılımıyla Türkiye prömiyeri yapacak. Journey To The Shore ise Türkiye prömiyerini yapacak bir başka uzun film. Kısa film kategorisinde ise 6 film Türkiye prömiyeri ve 1 film İstanbul prömiyerini yapacak. Belgesel dalında Every Last Child; Dünya sineması alanında ise One &amp; Two, Chasuke’s Journey, Se Dio Vuole, Heavenly Nomadic, The Lamb, Wondrous Boccaccio prömiyer yapacak.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/bogazicinde-festival-var_552984), [web.archive.org (arşiv bağlantısı)](http://web.archive.org/web/20151118144309/http://www.aksiyon.com.tr/kultur-sanat/bogazicinde-festival-var_552984)
