# Başka hayatlar sizi bekliyor

*Murat Tokay 2015.10.26*

<div class="pNewsDetailMainContent ctx_content" itemprop="articleBody">
 <p>
  Foto İstanbul Beşiktaş Uluslararası Fotoğraf Festivali’nin bu yıl ikincisi düzenleniyor. Beşiktaş, Ortaköy ve Fındıklı’daki belirlenen alanlarda düzenlenen festivalin onur konuğu ünlü fotoğrafçı Robert Frank. Söyleşi ve sergilerle 8 Kasım’a kadar sürecek festivale bu yıl 47 sanatçı katılıyor. 20. yüzyıl fotoğrafçılığının önde gelen figürlerinden Frank, Fotoİstanbul’da  “Kitaplar ve Filmler 1947-2015” isimli sergisi ile yer alıyor. Frank, sergisinin sonunda, kitaplar haricinde tüm çalışmaları imha edecek. Sanatçı bu yolla yapıtlarının müzeleştirilmesinin önüne geçmeyi ve sanat piyasasının alışılagelmiş spekülatif ve tüketimci döngüsünü aşmayı amaçlıyor. Bu yıl “Başka Hayatlar” teması ile gerçekleşen Fotoİstanbul; Ortaköy Yetimhanesi, Pera Müzesi, Beyoğlu Salt, Macar Kültür Merkezi ve Ortaköy Sanat Merkezi’nde bir kez daha milyonlarca kişiyi fotoğraf sanatı etrafında buluşturuyor. Fotoİstanbul 2. Beşiktaş Uluslararası Fotoğraf Festivali; 47 sergi, 15 panel ve yuvarlak masa tartışması, 80 fotoğraf gösterisi, 200’ü aşkın portfolyo değerlendirmesi, kitap imza günleri ve ustalarla söyleşi etkinlikleri ile fotoğrafı Beşiktaş’la ve tüm İstanbullularla buluşturmayı hedefliyor. (www.fotoistanbul.org)
 </p>
</div>


Kaynak: [www.aksiyon.com.tr](http://www.aksiyon.com.tr:80/kultur-sanat/baska-hayatlar-sizi-bekliyor_552705), [web.archive.org (arşiv bağlantısı)](http://web.archive.org/web/20151102054615/http://www.aksiyon.com.tr:80/kultur-sanat/baska-hayatlar-sizi-bekliyor_552705)
