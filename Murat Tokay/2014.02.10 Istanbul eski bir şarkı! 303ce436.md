# Istanbul eski bir şarkı!

*Murat Tokay 2014.02.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Selim İleri, İstanbul kitaplarına bir yenisini daha ekledi. “İstanbul Mayısta Bir Akşamdı” da İleri, evleri, sokakları, insanları, dünü bugünüyle İstanbul’u kucaklıyor. Şefkatle ve hüzünle İstanbul’u anlatıyor.
  </font>
 </div>
 <div id="newsText">
  <font class="detail-text">
   <p>
    Yakup Kadri, yakın dostu Abdülhak Şinasi Hisar’ı anlatırken “Edebiyat bütün ömrü boyunca yegane aşkı idi. Hatta diyebiliriz ki, hayat onun için yalnızca edebiyattan ibaretti” der. Aynı cümleyi rahatlıkla Selim İleri için kurabiliriz. Ve ilave edebiliriz: Selim İleri, sırılsıklam bir İstanbul âşığı bir yazar. Onu yaşamaktan, yazmaktan, anlatmaktan hiç vazgeçmedi. “İstanbul Mayısta Bir Akşamdı” Selim İleri’nin dokuzuncu İstanbul kitabı. Daha evvel yayımlanmış eserlerini hatırlayacak olursak şu isimler karşımıza çıkar: “Yıldızlar Altında İstanbul”, “İstanbul’un Sandık Odası”, “İstanbul Seni Unutmadım”, “İstanbul Hatıralar Kolonyası”, “İstanbul Lale ile Sümbül”, “İstanbul’un Tramvayları Dan Dan!..”, “İstanbul, İlk Romanımda Leylak” ve “Yaşadığım İstanbul”
    <p>
     İstanbul hızla değişiyor, gelişiyor; her geçen gün kimliğini ve kültürünü biraz daha yitiriyor. Bu değişime direnmek, karşı koymak da pek mümkün gözükmüyor. Selim İleri bu acı gerçeğin farkında, değişen İstanbul ona ürküntü verse de o yıllardır bıkıp usanmadan ‘yitikler kenti’ni yazıyor. Çünkü yazı muhafaza etmenin yollarından biri.  Şehrin yağmalanan belleğini yazıya geçiriyor. Selim İleri’nin bu çabası her türlü takdirin üzerinde. Edebiyatın ve tarihin onu bir “İstanbul yazarı” olarak şükranla anacağını şimdiden söyleyebiliriz.
     <p>
      Kitap beş bölümden oluşuyor. “İstanbul Sonsuz Şehir” başlıklı bölümde İstanbul’ün güz çiçeklerinden dem vuruyor hatıra kalan seslerden, Boğaziçi’nden, Sultanahmet’ten, Adalar’dan. Hep anılı, kitaplı, çiçekli yazılar bunlar. “İstanbul’da Edebiyat”, “Gelmez Günler”, “Unutulmayanlar” ve “Mutfaktan” kitabın diğer bölüm başlıkları. Selim İleri’nin kaleminden İstanbul’u okurken bir edebiyat tarihi okuması da yapıyorsunuz. Yüzlerce yazar, kitap, dize saklı bu yazılarda. Ve anılar, anılar, anılar... İleri’nin bunca şeyi nasıl hafızasında tuttuğuna şaşırıyorsunuz.
      <p>
       Kitapta “Defterimde Eylül” başlıklı bir yazı var. Bu yazıların nasıl çıktığı ve İleri’nin üslubu hakkında bize bir fikir verebilir: “Balkonda kitap okuyorum. Pencereyi kapamadım. Üşümek de yaşamak sevinçlerinden. Pencereden umutsuz bir karasinek giriyor, dolanıyor, sondaki pencereden çıkıp gidiyor.  Saat yirmi bir otuz. Yan bahçeye bakan evlerden birinde çatal bıçak tabak şıngırtıları. Kesik kesik konuşmalar ve yükselen kahkahalar, “Sırtına bir şey al” diye sesleniyor, bir kadın”
       <p>
        Selim İleri yıllardır yalnız yaşıyor; kitaplar ve anılar korunaklı bir liman onun için. Oradan okura sesleniyor. Onun mendilinde yağmur sesleri ve İstanbul, eski bir şarkı.
       </p>
       <p>
        İstanbul Mayısta Bir Akşamdı
        <p>
         Selim İleri
         <p>
          Everest Yayınları 303 sayfa
          <p>
           2125133420
           <p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=CD1914D6CAAFDC9D9E8CEC9AF4F85E33?newsId=37827), [web.archive.org (arşiv bağlantısı)](http://web.archive.org/web/20140930193442/http://www.aksiyon.com.tr:80/aksiyon/newsDetail_getNewsById.action;jsessionid=CD1914D6CAAFDC9D9E8CEC9AF4F85E33?newsId=37827)
