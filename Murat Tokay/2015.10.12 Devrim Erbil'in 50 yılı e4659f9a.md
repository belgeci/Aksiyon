# Devrim Erbil’in 50 yılı

*Murat Tokay 2015.10.12*

<div class="pNewsDetailMainContent ctx_content" itemprop="articleBody">
 <p>
  Çağdaş sanatın usta ismi Devrim Erbil, 50. sanat yılını kutluyor. Tophane-i Amire Kültür ve Sanat Merkezi’nde 8 Ekim’de açılan ‘Akademide 50 Yıl’ başlıklı sergide ressamın yarım asırlık veriminin bir özeti sunuluyor. Sergide, Erbil’in Mimar Sinan Güzel Sanatlar Üniversitesi’ndeki yılları, eserlerinden bir seçki ve hiç sergilenmemiş yeni resimleri de yer alıyor. Küratörlüğünü Beste Gürsu’nun, proje koordinatörlüğünü Durdu Bulduklu’nun yaptığı sergide Doğa Tutkusu, Anadolu Kasabasında Yaşantı Üzerine Çeşitlemeler ile İstanbul Yorumları başlıca temalar olacak. Sergi 15 Kasım’a kadar ziyaret edilebilir. Devrim Erbil, 1954’te öğrenci olarak girdiği Sanayi-i Nefise Mektebi’nden (Mimar Sinan Güzel Sanatlar Üniversitesi) 2004’te profesör olarak emekli olmuştu.
 </p>
</div>


Kaynak: [www.aksiyon.com.tr](http://www.aksiyon.com.tr:80/kultur-sanat/devrim-erbilin-50-yili_552569), [web.archive.org (arşiv bağlantısı)](http://web.archive.org/web/20151021053335/http://www.aksiyon.com.tr:80/kultur-sanat/devrim-erbilin-50-yili_552569)
