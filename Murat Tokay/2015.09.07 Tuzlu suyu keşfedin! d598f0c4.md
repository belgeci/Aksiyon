# Tuzlu suyu keşfedin!

*Murat Tokay 2015.09.07*

<div class="pNewsDetailMainContent ctx_content" itemprop="articleBody">
 <p>
  İstanbul Kültür Sanat Vakfı (İKSV) tarafından düzenlenen 14. İstanbul Bienali, “Tuzlu Su: Düşünce Biçimleri Üzerine Bir Teori” başlığıyla cumartesi günü başladı. Bienalde Afrika, Asya, Avustralya, Avrupa, Ortadoğu, Latin Amerika ve Kuzey Amerika’dan 80’in üzerinde katılımcı 1500’e yakın eseriyle yer alıyor. Bu sene 5 Eylül-1 Kasım tarihlerinde düzenlenen 14. İstanbul Bienali, Rumeli Feneri’nden Büyükada’ya kadar uzanarak müzelerin yanı sıra tekneler, oteller, eski bankalar, otoparklar, bahçeler, okullar, dükkânlar ve özel konutlar gibi 30’dan fazla kara ve su üzerindeki geçici yerleşim alanlarına yayılıyor.
  <br>
   <br>
    Sanatseverlerin en az üç günde gezebileceği bienalde İstanbul Modern, ARTER, Özel İtalyan Lisesi ve Galata Özel Rum İlköğretim Okulu gibi mekânlar karma sergiye ev sahipliği yaparken, diğer tüm mekânlarda tek sanatçı ya da sanatçı topluluklarının işleri görülebilecek. Carolyn Christov-Bakargiev tarafından bir dizi işbirliği çerçevesinde şekillendirilen bienaldeki sergiler ücretsiz gezilebilecek.
   </br>
  </br>
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/tuzlu-suyu-kesfedin_552167), [web.archive.org (arşiv bağlantısı)](http://web.archive.org/web/20160103085010/http://www.aksiyon.com.tr/kultur-sanat/tuzlu-suyu-kesfedin_552167)
