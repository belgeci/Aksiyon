# Pera'da dünyanın gizemi

*Murat Tokay 2016.02.16*

<div class="pNewsDetailMainContent ctx_content" itemprop="articleBody">
 <p>
  Pera Müzesi, şubatta iki yeni sergiye yer veriyor. Müze, metafizik üzerine eserleriyle gerçeküstücülüğe esin kaynağı olan ikonik sanatçı Giorgio de Chirico’nun (1888-1978) eserlerini Roma, Giorgio ve Isa de Chirico Vakfı işbirliğiyle sergiliyor. Giorgio de Chirico, “Dünyanın Gizemi” adlı kapsamlı bir sergiyle ilk kez babası Evaristo de Chirico’nun doğduğu kent olan İstanbul’u eserleriyle ziyaret ediyor. Sanatçının yaklaşık 70 resim, 2 litografi serisi ve 10 heykelini bir araya getiren sergi, 1909 tarihli erken dönem eserinden 1970’lerin ortalarına, son dönem eserlerine dek uzanıyor. Pera’daki ikinci yeni sergi “Anı ve Süreklilik: Huma Kabakcı Koleksiyonu’ndan Bir Seçki” ise iki kuşak tarafından sürdürülen, modern ve çağdaş sanat eserleri içeren bir özel koleksiyonu ele alıyor. Sergi için oluşturulan seçki, Türkiye’de özel koleksiyonerlik anlamında az bulunan, belli bir bilinç ve sürekliliğe sahip Huma Kabakcı Koleksiyonu’na tematik olarak eğiliyor. Sergi ile koleksiyonun bütüne ait iç tutarlılığına, farklı kuşaklardan aldığı katkılara, dönem dönem sanat tarihsel bir nesnellikle yaşadığı dönüşümlerine dikkat çekilmesi hedefleniyor. 24 Şubat Çarşamba gününden itibaren görülebilecek her iki sergi de 1 Mayıs 2016 tarihine kadar gezilebilir.
 </p>
</div>


Kaynak: [www.aksiyon.com.tr](http://www.aksiyon.com.tr:80/kultur-sanat/perada-dunyanin-gizemi_553890), [web.archive.org (arşiv bağlantısı)](http://web.archive.org/web/20160224085048/http://www.aksiyon.com.tr:80/kultur-sanat/perada-dunyanin-gizemi_553890)
