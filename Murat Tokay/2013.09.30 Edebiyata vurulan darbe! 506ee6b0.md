# Edebiyata vurulan darbe!

*Murat Tokay 2013.09.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Veli Uğur, “1980 Sonrası Türkiye’de Popüler Roman” incelemesinde askerî darbenin edebiyatı nasıl şekillendirdiğini anlatıyor.
  </font>
 </div>
 <div id="newsText">
  <font class="detail-text">
   <p>
    Bugün piyasada satılan kitapların önemli bir kısmını popüler romanlar oluşturuyor. Yayın dünyası bir endüstriye dönüştükçe ve popülerlik, çok satmak, çok kazanmak gibi ölçütlere koşullandıkça ülkemizde büyük bir kültürel kırılma yaşandı. Popülerliğe odaklı bu yeni döneme “pop yazarlık çağı” denilebilir. Formüllerle aşk soslu romanların yazıldığı, roman dışındaki edebî türlerin yok sayıldığı, nitelikli okur için değil, ‘piyasa’ için kitapların yazıldığı, her şeyin ‘görünürlükle’ ölçüldüğü bir dönem…
   </p>
   <p>
    Elbette buraya birden gelinmedi. Bir öncesi var. Yazımızın konusu olan kitap -aslında bir doktora tezi- dünden bugüne ışık tutan bir çalışma. Veli Uğur, akademik ilginin genelde kısıtlı kaldığı bir konuda bir kazı çalışmasına girişiyor. Popüler roman gibi geniş bir konuyu 1980 sonrasıyla sınırlandırıyor; ayrıca tasnifini aşk romanları, hidayet romanları, bilimkurgu romanları, polisiyeler, fantastik romanlar, siyasal kurgular gibi başlıklarda toplayarak temsilen seçtiği eserleri inceliyor.
   </p>
   <p>
    “1980 Sonrası Türkiye’de Popüler Roman” adlı kitapta popüler romanın sınırları şöyle çizilmiş: Seri üretilen, belirli formüllerle, basmakalıp kahramanlara ve olaylara dayanan, yüzeysel bakıldığında dünyayı sorgulamak yerine olduğu gibi kabullenip okuyucuyu da buna yönlendiren eserler… Günümüz yayıncılığını göz önünde tutarsak seri üretimi kışkırtan “çok satmak” ve “para kazanmak” gibi unsurları da ilave edebiliriz.
   </p>
   <p>
    Veli Uğur, popüler romanların 1980’den sonra yükselişe geçmesini de şöyle açıklıyor: “Ülke sorunlarını ele alan metinlerin askerî darbe yapanlarca toplatılıp yakılması ve kitabı yazan, yayımlayan, okuyan herkesin büyük zulüm görmesi, edebiyatın yeniden şekillenmesine yol açmıştır. Böylesi bir baskı ortamında popüler romanlar edebiyatın üretim, dağıtım ve tüketim aşamalarında yer alan herkes için bir çıkış yolu olmuştur.”
   </p>
   <p>
    Kitapta herhangi bir eleştiri getirilmeden sürecin fotoğrafı çekiliyor. Ahmet Günbay Yıldız’dan Emine Şenlikoğlu’na, Ahmet Altan’dan Kürşat Başar’a, Ahmet Ümit’ten Orkun Uçar’a kadar geniş bir yelpazede yazarlar ve eserleri incelenmiş. Kitabın sayfalarına göz atarken hem geçmişte bir gezintiye çıkıyorsunuz hem de “formül” ve “klişelerin” bugün de iş görüyor olmasına hayıflanıyorsunuz.
   </p>
   <p>
    <strong>
     1980 Sonrası Türkiye’de Popüler Roman
    </strong>
   </p>
   <p>
    Veli Uğur
   </p>
   <p>
    Koç Üniversitesi Y.
   </p>
   <p>
    348 sayfa
   </p>
   <p>
    2123381797
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=229AEA98345E036E8A0FDA772B77C0AF?newsId=36685), [web.archive.org (arşiv bağlantısı)](http://web.archive.org/web/20131018031253/http://aksiyon.com.tr:80/aksiyon/newsDetail_getNewsById.action;jsessionid=229AEA98345E036E8A0FDA772B77C0AF?newsId=36685)
