# Dillerde nağme adın

*Murat Tokay 2015.02.17*

<div class="pNewsDetailMainContent" itemprop="articleBody">
 <p>
  Türk müziğinin efsane isimlerinden Müzeyyen Senar geçen hafta (8 Şubat) 97 yaşında vefat etti. Senar, kısmi felç geçirdiği için uzun süredir yürüyemiyor ve konuşamıyordu.  Sanatçı, Bebek Camii’nde kılınan cenaze namazının ardından Zincirlikuyu Mezarlığı’nda defnedildi. Türk musikisine yeni bir soluk getiren Senar İstanbul Radyosu’nda söylediği şarkılarla adını geniş kitlelere duyurmuştu. Senar’ın yeteneği, Türk sanat müziğinin büyük hayranı Mustafa Kemal Atatürk’ün de ilgisini çekti ve sanatçı birçok kez onun huzurunda şarkı okudu. 1938’de Ankara Radyosu’nun ilk yayınlarına katıldı. Türkiye’nin ünlü gazinolarında yaptığı başarılı sahne programları ve plak çalışmalarıyla Türk musikisine yeni bir soluk getirdi. Senar, 1998’de devlet sanatçısı seçildi.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/dillerde-nagme-adin_549064), [web.archive.org (arşiv bağlantısı)](http://web.archive.org/web/20150325210333/http://www.aksiyon.com.tr/kultur-sanat/dillerde-nagme-adin_549064)
