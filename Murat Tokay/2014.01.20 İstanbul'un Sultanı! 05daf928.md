# İstanbul’un Sultanı!

*Murat Tokay 2014.01.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İskender Pala yine tarihten bir şahsiyetin hayatını romanlaş-tırıyor. Bir aşk ve iman insanı Eyüp Sultan hazretlerinin fetih yolculuğunu anlatıyor.
  </font>
 </div>
 <div id="newsText">
  <font class="detail-text">
   <p>
    Mihmandar gözyaşlarıyla okuyacağınız bir roman. İskender Pala’nın tarihî şahsiyetleri anlattığı romanlar serisinin en iyisi diyebiliriz. Pala, her yıl ocak ayında roman yayımlamayı bir gelenek haline getirdi. Daha evvel Şah Sultan’da Yavuz’u, Od’da Yunus Emre’yi, geçen yıl da Efsane romanında Barbaros Hayreddin Paşa’yı bize anlatmıştı. Pala, bu kez Eyüp Sultan hazretlerininin öyküsünü bize yakından tanıtıyor.
    <p>
     Evet, Mihmandar bir roman ama roman kahramanları kurgu karakterler değil. Anlatılanların çoğu tarihî kaynaklardan derlenmiş. Kitabın sonunda faydalanılan eserler listelenmiş. İskender Pala’nın bu konudaki titizliğini kitabın girişindeki “teşekkür” bölümünde de görüyoruz. Romanı, Bizans ve İslam tarihi açısından inceleyen uzmanlara isim isim teşekkür ediliyor.
     <p>
      Roman bir hadis-i şerifle açılıyor: “Kostantiniyye elbet fetholunacaktır; onu fetheden emir ne güzel emir, onun ordusu ne güzel ordudur.” Kitabın ilk sayfalarında (12 Eylül 622) Peygamberimizin Hz. Ebubekir’le Yesrib’e doğru yolculuğunu okuyoruz. Sevr Mağarasını ve yaşananları Hz. Ebubekir’in anlatımından öğreniyoruz. Romanı etkili kılan da bu içten, samimi dil. İlerleyen bölümlerde de bunu görüyoruz.
      <p>
       Eyüp Sultan hazretleri hicret sırasında Hz. Peygamber’i evinde misafir eden sahâbi... Bütün Müslümanlar Peygamber Efendimiz’i kendi evlerinde misafir etmek istiyordu. Bunun üzerine Efendimiz devesini serbest bıraktı. “Kusva” isimli deve Eyüp Sultan hazretlerinin evinin önünde çöktü. Kainatın Sevgilisi, Ebu Eyyûb El-ensarî’nin yaşadığı evde yedi ay misafir olarak kaldı. Artık Eyüp Sultan “mihmandar-ı nebevi’ydi. Bedir, Uhud, Hendek ve diğer bütün savaşlarda Efendimiz’le beraberdi. Roman Ebû Eyyüb el Ensari’nin 80 yaşından sonra Medine’den kalkıp İstanbul Kuşatması’na katılmasına odaklanıyor… Eyüp Sultan hazretleri Peygamber’in müjdesine mazhar olabilmek için bu yolculuğa çıkıyor, dilinde Hz. Muhammed’in “Konstantiniyye fethedilecek ve orada salih bir kul defnedilecek” sözü… Mekke, Medine, Şam ve İstanbul…Kutlu yolculuk gün gün anlatılıyor.
       <p>
        Son söz olarak diyebiliriz ki Mihmandar hemen yanıbaşımızda değerini –hak ettiği ölçüde- bilmediğimiz bir kıymeti bize hatırlatıyor. Bizi İstanbul’un kalbine götürüyor. Kostantiniyye’yi İstanbul’a dönüştüren müjdeyi, aşkı ve imanı anlatıyor.
       </p>
       <p>
        <strong>
         Mihmandar
        </strong>
        <p>
         İskender Pala
         <p>
          Kapı Yayınları 383 sayfa
          <p>
           02125133420
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-37666-istanbulun--sultani.html), [web.archive.org (arşiv bağlantısı)](http://web.archive.org/web/20140203223938/http://www.aksiyon.com.tr/aksiyon/haber-37666-istanbulun--sultani.html)
