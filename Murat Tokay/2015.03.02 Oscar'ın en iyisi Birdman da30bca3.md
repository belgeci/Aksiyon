# Oscar'ın en iyisi Birdman

*Murat Tokay 2015.03.02*

<div class="pNewsDetailMainContent" itemprop="articleBody">
 <p>
  87.si düzenlenen Oscar Ödülleri töreninde geceye damgasını Alejandro Gonzalez Inarritu’nun yönettiği “Birdman” filmi vurdu. Birdman, “En İyi Film”, “En İyi Yönetmen”, “En İyi Orijinal Senaryo” ve “En İyi Görüntü Yönetmeni” ödüllerini kazandı. Birdman, zamanında süper kahramanı oynayarak ünlü bir yıldız olan, daha sonra ise Broadway’de ciddi bir tiyatro oyunu sergilemek isteyen yaşlı bir aktörü canlandırıyor. Oscar’da En İyi Kadın Oyuncu ödülünü, “Still Alice” filminde Alzheimer teşhisi konmuş bir akademisyeni canlandıran Julienne Moore aldı. Stephen Hawking’in yaşam öyküsünün anlatıldığı “The Theory of Everything” filminde Hawking’i canlandıran Eddie Redmayne ise En İyi Erkek Oyuncu ödülünü aldı. Favori olarak gösterilen filmlerden Whiplash, J.K. Simmons’la “En İyi Yardımcı Erkek Oyuncu”, “En İyi Kurgu” ve “En İyi Ses Miksajı” ödüllerini topladı. Yabancı dilde en iyi film ödülü ise “Ida” filmi ile Polonya’ya gitti.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/oscarin-en-iyisi-birdman_550000), [web.archive.org (arşiv bağlantısı)](http://web.archive.org/web/20150731043451/http://www.aksiyon.com.tr/kultur-sanat/oscarin-en-iyisi-birdman_550000)
