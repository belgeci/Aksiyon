# Kelebeğin Rüyası Oscar yolcusu

*Murat Tokay 2013.09.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yılmaz Erdoğan’ın yazıp yönettiği ‘Kelebeğin Rüyası’ adlı film, Türkiye’nin Oscar adayı oldu.
  </font>
 </div>
 <div id="newsText">
  <font class="detail-text">
   <p>
    2 Mart 2014’te düzenlenecek 86. Akademi Ödülleri’nin Yabancı Dilde En İyi Film dalında Türkiye’yi ‘Kelebeğin Rüyası’ temsil edecek. Oscar ödülleri için aday adayı olan Kelebeğin Rüyası, tüm dünyadan belirlenecek rakipleriyle yarıştıktan sonra ön elemede ilk dokuz film içine girerse, ikinci bir ön eleme ile beş filmlik son aday listesinde yer alacak. Türkiye’den geçen yıl İsmail Güneş’in yönettiği ‘Ateşin Düştüğü Yer’ filmi aday adayı olarak seçilmiş ancak ön elemeyi geçememişti. Nuri Bilge Ceylan’ın ‘Üç Maymun’ filmi ise 2009 yılında bu dalda ilk dokuza kalmayı başarmış ancak beş filmlik aday listesine girememişti. Türkiye’de 22 Şubat 2013’te gösterime giren ‘Kelebeğin Rüyası’, Cumhuriyet’in kuruluş yıllarında Zonguldak’ta yaşayan iki genç şairin trajik hayat hikâyesini anlatıyor. Zonguldak Mehmet Çelikel Lisesi’nden ünlü şair Behçet Necatigil’in öğrencileri olan Muzaffer Tayyip Uslu ile Rüştü Onur’un gerçek hayat hikâyesinden yola çıkan filmde Belçim Bilgin, Kıvanç Tatlıtuğ, Mert Fırat ve Yılmaz Erdoğan rol alıyor. Film, 11 Ekim’de yenilenmiş kurgusu ve görüntüleri ile yeniden sinemalara gelecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36493-kelebegin-ruyasi-oscar-yolcusu.html), [web.archive.org (arşiv bağlantısı)](http://web.archive.org/web/20130915061344/http://www.aksiyon.com.tr:80/aksiyon/haber-36493-kelebegin-ruyasi-oscar-yolcusu.html)
