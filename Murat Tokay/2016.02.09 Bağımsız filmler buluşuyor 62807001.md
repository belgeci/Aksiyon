# Bağımsız filmler buluşuyor

*Murat Tokay 2016.02.09*

<div class="pNewsDetailMainContent ctx_content" itemprop="articleBody">
 <p>
  Dünyanın birçok ülkesinden bağımsız filmleri bir araya getiren !f İstanbul Bağımsız Filmler Festivali, bu yıl 15. yaşını kutluyor. !f İstanbul’un açılış filmi, yönetmenliğini Charlie Kaufman ile Duke Johnson’ın yaptığı ‘Anomalisa’ olacak. Dünyanın önemli festivallerinde gösterilen yapımların seyirciyle buluşacağı galalar bölümünde ise 23 film izleyici karşısına çıkacak. Seçkide, Cannes’da En İyi Yönetmen Ödülü’nü kazanan ve 9. yüzyılda Çin’de sevdiği adamı öldürmesi için görevlendirilen bir kadın suikastçının duygusal ikilemini konu alan ‘The Assassin/Suikastçı’, İngiliz belgeselci Grant Gee’nin Orhan Pamuk’un ‘Masumiyet Müzesi’nden esinlenerek çektiği ‘Innocence of Memories/Masumiyet Müzesi’, Sean Baker’ın iPhone 5S cep telefonu ile çektiği ‘Tangerine’ ve Josh Mond’un Sundance’te Seyirci Ödülü alan ilk filmi ‘James White’ öne çıkıyor. !f İstanbul’un yarışmalı bölümlerinden ‘Keş!f’te bu yıl 9, “Aşk&amp;Başka Bi’ Dünya”da ise 8 film yarışacak. 18 Şubat’ta İstanbul’da başlayacak festival 3-6 Mart tarihlerinde Ankara ve İzmir’de sinemaseverlerle buluşacak.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/bagimsiz-filmler-bulusuyor_553830), [web.archive.org (arşiv bağlantısı)](http://web.archive.org/web/20160210091006/http://www.aksiyon.com.tr/kultur-sanat/bagimsiz-filmler-bulusuyor_553830)
