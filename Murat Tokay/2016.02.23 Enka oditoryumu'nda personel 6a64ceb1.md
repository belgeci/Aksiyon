# Enka oditoryumu'nda "personel"

*Murat Tokay 2016.02.23*

<div class="pNewsDetailMainContent ctx_content" itemprop="articleBody">
 <p>
  ENKA Kültür Sanat Buluşmaları’nın yeni konuğu “Personel”, Dolunay Soysert ve Aslı Enver’i aynı sahnede buluşturuyor. 23 Şubat Salı akşamı ENKA Oditoryumu’nda seyirci karşısına çıkacak oyun, modern çalışma koşullarına eleştirel bir yorum getiriyor. İngiliz yazar Mark Bartlett’in kaleme aldığı, Okan Başar Bahar’ın Türkçeye uyarladığı Personel, Çağ Çalışkur’un rejisiyle sahneye taşınıyor. İş yaşamında çalışanların maruz kaldıkları baskıya, insanların güçle kurduğu ilişkiye ve hiyerarşiye dikkat çeken oyunda, seyirciyi de ilginç bir sorgulama süreci bekliyor.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/enka-oditoryumunda-personel_553944), [web.archive.org (arşiv bağlantısı)](http://web.archive.org/web/20160224084538/http://www.aksiyon.com.tr/kultur-sanat/enka-oditoryumunda-personel_553944)
