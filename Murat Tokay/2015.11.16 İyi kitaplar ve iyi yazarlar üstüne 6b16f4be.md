# İyi kitaplar ve iyi yazarlar üstüne

*Murat Tokay 2015.11.16*

<div class="pNewsDetailMainContent ctx_content" itemprop="articleBody">
 <p>
  Faruk Duman’ı öykü ve romanlarından tanıyoruz. “Tom Sawyer’in Kitap Okuduğu Kulübe” bir deneme kitabı. Ağırlıklı olarak yazarlar, kitaplar ve güncel edebî tartışmalar etrafında dönüyor yazılar. Duman’ın yazarlığa giden yolda hangi iklimlerden geçtiğini de okuyoruz. Özellikle kitabın başlarında Kars’la, karla, kazla ilgili yazılar dikkat çekici. Yine Duman’ın istasyon lojmanlarında büyüyen “demiryolcu” bir babanın çocuğu olduğunu öğreniyoruz. İçinden tren geçen bir kitap diyebiliriz “Tom Sawyer’in Kitap Okuduğu Kulübe” için. Duman’ı Kars’tan Sincan’a, oradan İstanbul’a trenle seyahat ederken iyi kitaplardan ve iyi yazarlardan söz ederken görüyoruz.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/iyi-kitaplar-ve-iyi-yazarlar-ustune_552993), [web.archive.org (arşiv bağlantısı)](http://web.archive.org/web/20151118143331/http://www.aksiyon.com.tr/kultur-sanat/iyi-kitaplar-ve-iyi-yazarlar-ustune_552993)
