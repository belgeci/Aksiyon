# Elem çiçekleri

*Murat Tokay 2016.02.01*

<div class="pNewsDetailMainContent ctx_content" itemprop="articleBody">
 <p>
  Emine Ceylan, her zaman şaşırtan sanatçılardan. Hindistan fotoğrafları, kızı Asiye’yi model olarak kullandığı ve oldukça ses getiren ‘Zaman Yolculuğu’ kareleri, kardeşi Nuri Bilge Ceylan ile birlikte açtıkları “Babam İçin” sergisi… Hepsinde farklı bir sanatçı vardı karşımızda. Altı yıldır atölyesine kapanan Ceylan, şimdi de sürpriz çalışmalar hazırladı. Bu sürede ortaya koyduğu eserlere Baudelaire’den ödünç aldığı isimle ‘Elem Çiçekleri’ adını verdi. Ceylan, Baudelaire’in temel aldığı melankoli duygusunun kendisiyle, fotoğraflarıyla ve resimleriyle ortak birlikteliğe sahip olduğunu düşündüğü için sergisine bu ismi verdiğini söylüyor. Tophane-i Amire Kültür Sanat Merkezi’nde açılan “Elem Çiçekleri”, fotoğraf, resim ve enstalasyondan oluşan çok yönlü bir sergi. Fotoğraf sanatında 30 yılı geride bırakan ve bugüne kadar 14 sergi açan Ceylan’ın “Elem Çiçekleri” 29 Şubat’a kadar görülebilir.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/elem-cicekleri_553771), [web.archive.org (arşiv bağlantısı)](http://web.archive.org/web/20160214224929/http://www.aksiyon.com.tr/kultur-sanat/elem-cicekleri_553771)
