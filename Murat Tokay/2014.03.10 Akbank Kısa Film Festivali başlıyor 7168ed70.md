# Akbank Kısa Film Festivali başlıyor

*Murat Tokay 2014.03.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bu yıl 10’uncusu gerçekleştirilecek Akbank Kısa Film Festivali 10 Mart’ta başlıyor. 309 filmin başvurduğu festival; yarışma ve yarışma dışı bölümlerin yanı sıra farklı renk, coğrafya, kültür ve düşünceyi bir araya getiriyor.
  </font>
 </div>
 <div id="newsText">
  <font class="detail-text">
   <p>
    Bu yıl Japonya, İran, İspanya, Finlandiya, Lübnan, Hindistan, Fransa, İzlanda, Avustralya, ABD ve Polonya filmlerinden oluşan bir seçkinin yanı sıra Cannes, Venice, Rotterdam, Clermont Ferrand gibi festivallere katılan ve ödül alan kısa filmler de gösterilecek. Festivalin ‘Kısadan Uzuna’ bölümü bu yıl yönetmen Mehmet Eryılmaz’a ayrıldı. Eryılmaz, uzun metraj filmi ‘Hazan Mevsimi’, Nuri Bilge Ceylan’ın başrol oyuncusu olarak yer aldığı ‘Seviyorum Ergo Sum’ ve ‘Sessiz’ isimli kısa filmleriyle festivalde yer alıyor.  Belgesel Sinema bölümünün konuğu ise Derviş Zaim. Festival kapsamında Panicos Chrysanthou ile birlikte yönettiği ‘Paralel Yolculuklar’ filmi ile izleyiciyle buluşacak olan usta yönetmen, deneyimlerini izleyiciyle paylaşacak. Festivalin Deneyimler bölümüne bu sene Fransa ve Amerika’da film danışmanlığı yapan Hayet Benkara konuk oluyor. Cannes, Rotterdam, Berlin, Toronto ve Dubai film festivallerinde çalışmaları bulunan Benkara’nın danışmanlığını yaptığı üç kısa film festivalde gösterilecek. 20 Mart’ta sona erecek festivalle ilgili ayrıntılı bilgi www.akbankkisafilm.com’da.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38052-akbank-kisa-film-festivali-basliyor.html), [web.archive.org (arşiv bağlantısı)](http://web.archive.org/web/20140314145405/http://www.aksiyon.com.tr:80/aksiyon/haber-38052-akbank-kisa-film-festivali-basliyor.html)
