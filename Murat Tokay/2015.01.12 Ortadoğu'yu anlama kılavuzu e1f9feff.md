# Ortadoğu'yu anlama kılavuzu

*Murat Tokay 2015.01.12*

<div class="pNewsDetailMainContent" itemprop="articleBody">
 <p>
  Ali Bulaç’ın iki ciltlik “Ortadoğu’dan İslam’a” kitabı bölgeyi anlamak için temel bir başvuru kaynağı. Kitap Ortadoğu’yu dünü ve bugünüyle ele alıyor.
 </p>
 <p>
  rtadoğu dünyanın en istikrarsız aynı zamanda en sıcak bölgesi. Büyük medeniyetlerin kesiştiği bu bölgede şimdilerde kültürler, çıkarlar, yerli ve uluslararası güçler çatışıyor, bombalar patlıyor. Her gün yüzlerce ölüm haberi geliyor Suriye’den, Irak’tan… Filistin sorunu, “bütün sorunların anası” olarak hâlâ çözüm bekliyor. Uzun yıllardır bölge üzerine yazılar, analizler kaleme alan Ali Bulaç, iki cilt olarak yayımlanan “Ortadoğu’dan İttihad-ı İslâm’a” kitabında Ortadoğu’yu ve İslam dünyasını mercek altına alıyor. Kitapta olayların fotoğrafı çekiliyor. Güncel olaylar resmedilirken derindeki sorunun ana dinamiklerine işaret eden yazar tarihi ve tabii konumuyla İslam dünyasının bir parçası olan Türkiye’nin durduğu yeri de ıska geçmeden Büyük Ordadoğu Projesi, Irak savaşı, mezhep savaşları, Sünnilik, Şiilik, İran ve devrim, İsrail, Siyonizm, İran-ABD gerginliği, Filistin sorunu, Kürt sorunu, PKK; Yeni Osmanlıcılık gibi başlıklarda kanlı coğrafyanın maruz kaldığı tüm çatışma, mücadele ve siyaset biçimlerini derinlemesine ele alıyor. Krizden çıkış yollarını arıyor.
 </p>
 <p>
  Ali Bulaç’a göre yeryüzü ölçeğinde içine girdiğimiz bu kriz insanın içinde bulunduğu derin bir çatışmasın su yüzüne çıkmasıdır. Hakikatte insan kendisiyle, ötekiyle, tabiatla ve Allah’la çatışma hâlindedir. Kapitalizmi restore ederek bu krizin içinden çıkamayız. Bulaç, Müslümanların bu zor ve sancılı dönemi “bilgi ve hikmetle” aşabileceğine inanıyor. Kitabın ikinci cildi “Kürt Sorunu”nu merkeze alan yazılardan oluşuyor. “Bu sorunun nihai çözümü İttihad-ı İslâm’dır. Sorun geniş ölçüde İslam dünyasının ve bölgemizin tarihsel gerçeklerine aykırı olarak kurulmuş bulunan ulus devletlerin kendisinde yatmaktadır.”
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/ortadoguyu-anlama-kilavuzu_541087), [web.archive.org (arşiv bağlantısı)](http://web.archive.org/web/20150724153040/http://www.aksiyon.com.tr/kultur-sanat/ortadoguyu-anlama-kilavuzu_541087)
