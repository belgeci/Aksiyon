# Ertuğrul faciası Japonya'da çekiliyor

*Murat Tokay 2015.01.27*

<div class="pNewsDetailMainContent" itemprop="articleBody">
 <p>
  Ertuğrul Faciası’nı konu alan ‘Ertuğrul / Kainan 1890’ adlı filmin çekimleri Japonya’nın Wakayama şehrinde başladı. Türk-Japon ortak yapımı filmde 1890’daki facia ile 1985’te Tahran’da mahsur kalan Japon vatandaşlarının kurtarılması olayı birlikte anlatılıyor. Türk oyuncu kadrosu henüz kesinleşmeyen filmin Türkiye çekimleri martta yapılacak. Japonca adı Kainan 1890 (Facia 1890) olarak belirlenen filmin Japonya ayağı büyük oranda tamamlandı. Mitsutoshi Tanaka’nın yönettiği filmin Türkçe adı ise Ertuğrul olacak. İki ülke kültür bakanlıklarının ortak çalışmasıyla gerçekleştirilen filmin Türkiye’deki yürütücü yapımcılığını ise Böcek Yapım üstleniyor.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/ertugrul-faciasi-japonyada-cekiliyor_541184), [web.archive.org (arşiv bağlantısı)](http://web.archive.org/web/20150728023730/http://www.aksiyon.com.tr/kultur-sanat/ertugrul-faciasi-japonyada-cekiliyor_541184)
