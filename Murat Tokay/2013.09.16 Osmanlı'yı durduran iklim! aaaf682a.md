# Osmanlı’yı durduran iklim!

*Murat Tokay 2013.09.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Osmanlı’da İsyan İklimi, dünyanın en güçlü imparatorluklarından birinin gerilemesi ve yıkılışı hakkında yeni şeyler söylüyor: “Osmanlı’yı kıtlık ve kuraklık yıktı.”
  </font>
 </div>
 <div id="newsText">
  <font class="detail-text">
   <p>
    Yazar baştan uyarıyor “Okuyacağınız hikâyenin büyük bir bölümü tamamen özgün ya da şimdiye kadar göz ardı edilmiş bulgulara dayanmaktadır.” Kitabın sayfalarında gezinmeye başladığınızda bu vurgunun ne anlama geldiğini anlıyorsunuz. Çünkü Amerikalı tarihçi Sam White 17. ve 18. yüzyıllardaki Osmanlı “gerilemesi”ne dair süregelen tarihyazımı tartışmasına farklı bir yaklaşım öngörüyor. Dünyanın en güçlü imparatorluklarından birini kuran Osmanlıları yıkılmanın eşiğine getiren süreci Küçük Buzul Çağı adı verilen iklim olayları ile ilişkilendiriyor.
    <p>
     Kitap Osmanlı’da İsyan İklimi adını taşıyor. Alt başlığında Erken Modern Dönemde Celali İsyanları yer alıyor. Bu tarih çalışması 2012 yılında, Albert Houraini ve M.Fuad Köprülü ödüllerine layık görülmüş. Kitabın sonunda geniş bir kaynakça var. Başbakanlık arşivindeki Mühimme Defterleri’nden sıklıkla faydalanılmış.
     <p>
      Bugüne kadar yazılı tarih bize Osmanlı’da duraklama ve gerilemeyi yozlaşmış padişahlar ve siyasal kurumlar üzerinden anlattı. Kuraklık ve kıtlık gibi hayati önemdeki gelişmelerin, bulguların kitaplara konu edildiğini pek görmedik. Yazara göre “İmparatorluğun 17. yüzyıldaki sorunlarını sırf eski kurumların bozulmasına ya da yükselen bir Avrupa sıkıştırmalarına bağlamak artık savunulabilir bir şey değildir.”  Amerikalı tarihçi göz ardı edilen iklim ve insan unsuruna odaklanıyor ve farklı bir tarih okumasına girişiyor. Osmanlı kriz ve dönüşüm evresini küresel çevre tarihi perspektifiyle yeniden değerlendirirken 1590’dan 1610’a kadar olan yılları kilit bir dönüm noktası kabul ediyor. 1591-1596’da yaşanan son 600 yüzyılın en uzun süreli kuraklığının Celali İsyanlarına yol açtığı, bu isyanların da imparatorluğu zorlu bir krize sürüklediği tezini ileri sürüyor. “16. yüzyılın son on yılında, Küçük Buzul Çağı’nın sert soğuğu ve son altı yüzyılın en uzun Doğu Akdeniz kuraklığı emsali görülmemiş kıtlığı ve can kaybını getirdi. Orta Anadolu’da patlak veren bir başkaldırı yani Celali İsyanı imparatorluğu zorlu bir krize sürükledi. Sonraki yüzyılda yeni iklim felaketleri, göçer istilaları, kırsal güvensizlik ve topraktan kaçış sürdü. Osmanlı krizi tam atlatamayarak 19. yüzyıla hâlâ gevşek yönetimli ve seyrek nüfuslu olarak girdi.”
      <p>
       Sam White fantastik bir okumaya girişse de hiç yabana atılacak şeyler söylemiyor. Osmanlı’da İsyan İklimi tarihle ilgili yeni şeyler okumak ve duymak isteyenlerin seveceği türden bir kitap.
      </p>
      <p>
       <strong>
        Osmanlı’da İsyan İklimi
       </strong>
       <p>
        Sam White
        <p>
         Çeviren: Nurettin ElHüseyni
         <p>
          Alfa Yayınları 471 sayfa
          <p>
           2125115303
           <p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=36572), [web.archive.org (arşiv bağlantısı)](http://web.archive.org/web/20130921201646/http://www.aksiyon.com.tr:80/aksiyon/newsDetail_getNewsById.action?newsId=36572)
