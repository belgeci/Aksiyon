# Yaşar Kemal'e Fahri Doktora

*Murat Tokay 2014.11.18*

<div class="pNewsDetailMainContent" itemprop="articleBody">
 <p>
  İnce Memed, Ağrıdağı Efsanesi, Yer Demir Gök Bakır, Yılanı Öldürseler gibi onlarca romana imza atan Cumhuriyet dönemi Türk edebiyatının usta kalemi Yaşar Kemal’e İstanbul Bilgi Üniversitesi tarafından fahri doktor unvanı verildi. Santralistanbul Kampüsü’ndeki “Yaşar Kemal Onur Günü” etkinlikleri kapsamında düzenlenen törende, üniversitenin rektörü Prof. Dr. Remzi Sanver, fahri doktora belgesini, programa sağlık sorunları nedeniyle katılamayan 91 yaşındaki Yaşar Kemal’in eşi Ayşe Semiha Baban’a takdim etti. Eşinin okuduğu teşekkür mesajında Yaşar Kemal “Romanı, ‘bestseller’ denilen bir yapaylıkla boğmaya çalışıyorlar.” uyarısında bulundu.
 </p>
</div>


Kaynak: [www.aksiyon.com.tr](http://www.aksiyon.com.tr:80/kultur-sanat/yasar-kemale-fahri-doktora_539965), [web.archive.org (arşiv bağlantısı)](http://web.archive.org/web/20141204182647/http://www.aksiyon.com.tr:80/kultur-sanat/yasar-kemale-fahri-doktora_539965)
