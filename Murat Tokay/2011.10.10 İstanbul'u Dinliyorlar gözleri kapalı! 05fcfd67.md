# İstanbul’u Dinliyorlar gözleri kapalı!

*Murat Tokay 2011.10.10*

<font class="agenda2NewsSpot">
 İstanbul’u duyarak, hissederek yaşayan görme özürlü 34 başarılı insan... İstanbul Kültür AŞ Yayınları’ndan çıkan “İstanbul’u Dinliyorum” kitabında İstanbul’u anlattılar. Kör olmayanların göremediği İstanbul’u anlamaya var mısınız?
</font>
<font class="newsDetail">
 <p>
  <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Normal Tablo";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-qformat:yes;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin-top:0cm;
	mso-para-margin-right:0cm;
	mso-para-margin-bottom:10.0pt;
	mso-para-margin-left:0cm;
	line-height:115%;
	mso-pagination:widow-orphan;
	font-size:11.0pt;
	font-family:"Calibri","sans-serif";
	mso-ascii-font-family:Calibri;
	mso-ascii-theme-font:minor-latin;
	mso-fareast-font-family:"Times New Roman";
	mso-fareast-theme-font:minor-fareast;
	mso-hansi-font-family:Calibri;
	mso-hansi-theme-font:minor-latin;}
</style>
<![endif]-->
 </p>
 <p class="MsoNormal">
  Yüzyıllar boyunca şairler, yazarlar, seyyahlar İstanbul’u anlatmaktan geri durmadı. Şairler için hep ilham perisi olmuş bir şehirdi İstanbul. Taşı toprağı altın deyip gelen de vardı, “boğulacaksam büyük denizde boğulayım” deyip hayallerinin peşine düşen de... İstanbul kimseyi reddetmedi… Bugün İstanbul deyince 20 milyona yaklaşan nüfusu ile bir metropolden söz ediyoruz; kalabalığına, trafiğine, keşmekeşine rağmen yaşamak için hâlâ vazgeçilmez bir kentten...
 </p>
 <p class="MsoNormal">
  İstanbul vazgeçilmez bir kent… Hem gözü açıklar hem de görmeyenler için... Bakın nasıl anlatıyor sanatçı Metin Şentürk İstanbul’u: “Bu kent benim vazgeçilmezim sanırım. Her ne kadar iki kıtayı birleştirdiği söylenen köprüleri, dünyanın en heybetli yapılarından olduğu söylenen Ayasofya’yı, karşısında nispet edercesine dikilmiş olduğu anlatılan Sultanahmet’i, denizin içindeki Kız Kulesi’ni hiç görmemiş olsam da, görülmeye değer olduklarını hissediyorum. Çünkü bana yaşama şevki ve keyfi veren bu kentin özünün bunlarda saklı olduğunu düşünüyorum.”
 </p>
 <p class="MsoNormal">
  Sadece Şentürk değil, İstanbul’u anlatan. Onun gibi İstanbul’u duyarak, hissederek yaşayan görme özürlü 34 başarılı insan daha var İstanbul Kültür AŞ Yayınları’ndan çıkan “İstanbul’u Dinliyorum” kitabında. Milletvekili, sanatçı, yazar, avukat, sporcu, doktor, psikolog… Lokman Ayva, Eşber Yağmurdereli, Muammer Ketencoğlu, Hale Bacakoğlu, Gültekin Yazgan, Eşref Armağan, Gülcan Altun, yazılarına yer verilenlerden bazıları. Semih Kavak’ın yayına hazırladığı kitabın editörlüğünü Yüksel Durgut yapmış. Kitap, İstanbul fotoğrafları ile desteklenmiş.
 </p>
 <p class="MsoNormal">
  Kitaptaki bütün yazılarda Orhan Veli’nin ruhu dolaşıyor diyebiliriz. O güzelim “İstanbul’u dinliyorum” şiirinde olduğu gibi sayfalarda “Önce hafiften bir rüzgâr esiyor / yavaş yavaş sallanıyor / yapraklar, ağaçlarda”… Sonra kuş sesleri, martı çığlıkları…Kitabın çıkış noktası da Orhan Veli’den bağımsız değil. Sunuş yazısında “Orhan Veli’nin ‘İstanbul’u dinliyorum gözlerim kapalı’ sözünün ardına düştük. İstanbul’un yansımalarını, cilvelerini görelim ve göremediklerimizi fark edelim düşüncesiydi bu kitabın çıkış noktası. Orhan Veli’nin görerek yazdığı şiir, duyanlar tarafından yeniden yazıldı.” deniliyor.
 </p>
 <p class="MsoNormal">
  11 yaşında geçirdiği menenjit sonucu gözlerini kaybeden Lokman Ayva, AK Parti milletvekili. İstanbul’da körlüğünü az hissettiğini söylese “İstanbul’u özümle sevdim, gözümle sevmedim ki!” dese de “İstanbul’u havadan seyretmek, kötü mü olurdu?” demekten kendini alamıyor. TRT’de yayımlanan bir yarışma programında elde ettiği başarıyla uzun süre adından söz ettiren Hale Bacakoğlu, bugün Millî Eğitim bünyesinde görme engellilerle ilgili daire başkanlığı görevini yürütüyor. Hayatının 16 yılını görerek geçiren Bacakoğlu, İstanbul’un tarihî güzelliklerini saydıktan sonra “Uzun yıllardır onları göremiyor olmak bir burukluğa sebep olmuyor değil.” diyor.
 </p>
 <p class="MsoNormal">
  Yazıları okuduğumuzda İstanbul’un görme engelliler için ne kadar zor bir şehir olduğunu anlıyoruz. Türkiye satranç şampiyonu Uğur Yuvarlak, “Sokağa ne zaman çıksam dizlerimi ya da başımı yaralamadan geçirdiğim bir yürüyüş yapmam neredeyse imkânsız.” derken haksız değil. Elektrik mühendisi Sacit Serim’in şu cümleleri de aslında görme engellilerin dünyasına ne kadar kör olduğumuzu hatırlatıyor: “Zordur İstanbul’da yaşamak özürlülere... Gün gelir, bir yere giderken ineceğin durağı bilemezsin. Çünkü bindiğin otobüste durakların adını söyleyen bir ses sistemi yoktur. Bir müzede dokunduğun heykel hakkında sesli veya kabartma olarak bir bilgiye erişemezsin… Sinemada film seyretmek istersin ancak filmin sesli betimlemesi olmadığı için yanındakinin fısıltı hâlinde anlattığından anlamaya çalışırsın.”
 </p>
 <p class="MsoNormal">
  “İstanbul’u Dinliyorum”da yazarlar duyduklarını, hissettiklerini kaleme alırken çok şey söylüyor. En iyisi mi siz de bir anlığına gözlerinizi kapatın ve İstanbul’u dinleyin. Bakın İstanbul kulağınıza neler fısıldayacak, sizlerle neler paylaşacak.
 </p>
 <p class="MsoNormal">
  İstanbul’u özümle sevdim
 </p>
 <p class="MsoNormal">
  Lokman Ayva (Milletvekili): İstanbul’a ilk defa 19 yaşımda geldim, 20 yaşımda da İstanbul’da bir süre kaldım. 22 yaşımdan itibaren de neredeyse hiç ayrılmadan -ayrılamadan- yaşıyorum. Şimdi fark ediyorum ki İstanbul’la her ilişkim hayatımda bir dönüm noktası olmuş. İstanbul’a geldiğimde hayatıma yön veren en önemli gelişmelerden biri olan ilk yurtdışı seyahatimi gerçekleştirecektim. İkinci gelişimde kör olarak ilk defa kendi başıma hareket ediyor ve ilk defa işportacılıkla para kazanıyordum. Üçüncü gelişimde yine kendi kazandığım parayla, yatılı olarak liseye başlayabildim. Boğaziçi Üniversitesi’ne başladığım vakit artık ayrılmamak üzere İstanbul’da idim. Boğaziçi yılları, hayatımın bir üst vitese geçip devam ettiği yıllardı. Yine şimdi anlıyorum ki İstanbul fırsatlar şehriydi ve her gelişimde, tabiri caizse âdeta benim gözümü açıyordu. Soruyorum kendi kendime; acaba gözünün önündeki fırsatları görmeyenler İstanbul’da veya İstanbul’u yaşamadılar mı? Vallahi pes doğrusu! Allah’ın körüne bile İstanbul gösteriyor ve diğerleri bunları göremiyorsa ne denir ki başka. …İstanbul’u seviyorum. Elbette Boğaziçi’nin, elbette Marmara’nın, Karadeniz’in ormanlarının, tarihî mekânlarının da önemi vardır. İstanbul’u havadan seyretmek, kötü mü olurdu? Ama ben İstanbul’u özümle sevdim, gözümle sevmedim ki!
 </p>
 <p class="MsoNormal">
 </p>
 <p class="MsoNormal">
  Ve ben, kör bir âşık
 </p>
 <p class="MsoNormal">
  Metin Şentürk (Sanatçı): Kırk senedir nereye gitsem, ne yapsam, ne etsem kürkçü dükkânına dönen tilki misali bu kente dönüyorum. Bu kent benim vazgeçilmezim sanırım. Her ne kadar iki kıtayı birleştirdiği söylenen köprüleri, dünyanın en heybetli yapılarından olduğu söylenen Ayasofya’yı, karşısında nispet edercesine dikilmiş olduğu anlatılan Sultanahmet’i, denizin içindeki Kız Kulesi’ni ve karşı yakadaki Galata Kulesi’ni hiç görmemiş olsam da, görülmeye değer olduklarını hissediyorum. Çünkü bana yaşama şevki ve keyfi veren bu kentin özünün bunlarda saklı olduğunu düşünüyorum. Bir an düşünün; Ayasofya’nın, Kız Kulesi’nin ya da Süleymaniye’nin yerinde olmadığını... İşte tam da o an, inanın o eksikliği ilk ben hissederim. Böyle bir kent burası… Çıkmamacasına insanın içine içine işleyen bir aşk… Ve ben: Kör bir âşık…
 </p>
 <p class="MsoNormal">
 </p>
 <p class="MsoNormal">
  Görememek burukluk sebebi
 </p>
 <p class="MsoNormal">
  Hale Bacakoğlu (Eğitimci): 16 yaşıma kadar İstanbul’un birçok mekânını görerek yaşadım. Fakat görme engelli olduktan sonra inşa edilen kimi eserleri ve yapıları görme şansım olmadı. Mesela, Fatih Sultan Mehmet Köprüsü’nü sadece bana anlatılanlar doğrultusunda hayal ediyor ve gözümde canlandırabiliyorum. İstanbul’a dair zihnimde yer eden kimi imajlar mevcut; ilk olarak aklıma gelen mekânların başında Sultanahmet Camii geliyor. Sonra Dolmabahçe Sarayı, Topkapı Sarayı, Boğaz Köprüsü, ilk gençlik yıllarımdaki nostaljik dolmuşlar ve Kandilli semti… Sultanahmet Camii, İstanbul Üniversitesi’nde okuduğum yıllarda ayrılamadığım bir mekândı. Tarihî yarımada benim için İstanbul’da gezilesi mekânların birinci sırasında yer alır. Eskiden beri çok sevdiğim bu tarihî mekânlara karşı hep büyük ilgim olmuştur. Dolayısıyla uzun yıllardır onları göremiyor olmak bir burukluğa sebep olmuyor değil.
 </p>
 <p class="MsoNormal">
 </p>
 <p class="MsoNormal">
  Başka yerde zor yaşarım
 </p>
 <p class="MsoNormal">
  Muammer Ketencoğlu (Müzisyen): 27 yıl önce okumak için geldiğim bu şehirle aramda, var oluşumu borçlu olduğum güzellikleri ve yaman zorluklarıyla, gelgitlerle ve çelişkilerle dolu bir ilişki var. İstanbul’a ilk kez geldiğimde, beni en çok etkileyen şey Üsküdar Şemsipaşa’da duyduğum ‘deniz sesi’ olmuştu. Sadece deniz sesi mi? Ya martı sesleri? İlla denize yakın olmanız da gerekmez martıların çığlık çığlığa bağrışmalarını duymak için. Sahilden uzak bile olsanız, gecenin ortasında dahi yalnız bırakmazlar sizi. Hele bir de lodos varsa, denize uzaklığınızın ne önemi olabilir? İçinize içinize çektiğiniz deniz kokusu, martıların kanadına takılır da geliverir burnunuza kadar… Beyoğlu benim için hep bir istisnadır… Oranın kalabalığından sıkılmak söz konusu bile olamaz. Caddede yürürken çevrenizi dikkatle dinlerseniz, sayısız dilin müziğini duyarsınız. Orada dünyaya, dünyalı olmaya daha yakınsınızdır. Yoksulluğa ve varsıllığa aynı anda tanıklık edersiniz. İnsanoğlunun dinamizmini duyumsar, güzel rastlantılara kulaklarınızı açarsınız… İstanbul’da yaşadınız mı başka yerde zor yaşarsınız.
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=D99174AFD2ECF6D184D1DFB66F5AD69A?newsId=30699), [web.archive.org (arşiv bağlantısı)](http://web.archive.org/web/20111014232909/http://aksiyon.com.tr:80/aksiyon/newsDetail_getNewsById.action;jsessionid=D99174AFD2ECF6D184D1DFB66F5AD69A?newsId=30699)
