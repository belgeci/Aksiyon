# Ah ağıtların endülüs’ü...

*Murat Tokay 2015.02.03*

<div class="pNewsDetailMainContent" itemprop="articleBody">
 <p>
  Başlıktaki dize, İspanyol şair Lorca’ya ait. Mesut Doğan’ın kitabının sayfalarında gezindikçe biz de “Ah Endülüs” demekten kendimizi alamıyoruz.
 </p>
 <p>
  Mesut Doğan, yeni kitabı “Endülüs: Düşlerin Son Sığınağı”nda Endülüs medeniyetinin İspanya’daki son kalıntılarının izini sürüyor. Okuru tarihin koridorlarında bir yolculuğa çıkarıyor.
  <br>
   Başlıktaki dize, çocukluğu Endülüs’ün bütün güzelliklerine sahip şirin bir köyde geçen İspanyol şair Lorca’ya ait. Mesut Doğan’ın kitabının sayfalarında gezindikçe biz de “Ah Endülüs” demekten kendimizi alamıyoruz.
   <br>
    Endülüs medeniyeti, Müslüman coğrafyanın kanayan bir yarası... İnsanlık tarihinin en görkemli medeniyetlerinden biri, bugünkü İspanya topraklarında kurulmuş ve asırlar boyunca medeniyetin gelişmesine çok önemli katkılar sağlamış. Ancak 15. yüzyıl ile birlikte kıskançlıklar, saltanat çekişmeleri ve isyanlarla bu medeniyet Avrupa topraklarına veda etmek zorunda kalmış. Dönemin yıkıcı zihniyeti sebebiyle, günümüze ulaşan izleri de pek az. Mesut Doğan bu pek az izin peşinde bir yolculuğa çıkarıyor okuru.
    <br>
     Kitaptaki yazılar her ne kadar Endülüs’ü anlatıyor olsa da merkezde Elhamra Sarayı var. Yazar da kitabın önsözünde bu duruma dikkat çekiyor: “Endülüs medeniyeti ile ilgili ülkemizde sınırlı sayıdaki çalışmaların büyük çoğunluğu tarihsel bir düzlemde konuyu ele alırken, bu kitapta özellikle Elhamra ve onun çevresi gözlem, kaynak araştırması ve yerel rehberlerin verdiği bilgilere dayanılarak edebî bir dille anlatılmaya çalışıldı.”
     <br>
      Endülüs’ü anlatmak, bir şehri anlatmaktan çok daha zor. Burada asırlarca hüküm süren bir medeniyet, şehirler, bölgeler ve milletler var. Yazar da yola çıkmadan Endülüs’le ilgili kaynakları tarayarak işe başlıyor. Sayfalarda gezindikçe sık sık o kaynaklara atıfta bulunulduğunu görüyoruz. Böylece kitap bir gezi yazısı olmaktan da bir tarih kitabı olmaktan da kurtuluyor. Bunu yaparken akıcı bir dil ve edebî bir üslup tutturuyor. Düşlerin Son Sığınağı Endülüs için arka kapağında da ifade edildiği gibi gezi/deneme arası bir kitap diyebiliriz.
      <br/>
      Günümüzün Endülüs’ü, İber Yarımadası’nın en güney bölümündeki sekiz eyaleti kapsıyor. Bunlar Malaga, Cadiz, Sevilla, Huelva, Cordoba, Jean, Almeria ve Granada. Kitapta bu şehirlerdeki Endülüs izlerini takip ederken ilim, sanat ve devlet geleneğinde zirveye ulaşmış bir medeniyetin hazin sonunu ibretle ve hüzünle okuyoruz.
      <br/>
      Yayımlanmış dört şiir, bir de gezi kitabı bulanan Mesut Doğan’ın Endülüs’ü, “Hangi İslam” tartışmalarının yapıldığı şu günlerde çok şey söylüyor.
     </br>
    </br>
   </br>
  </br>
 </p>
 <p>
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/ah-agitlarin-endulus-u_541229), [web.archive.org (arşiv bağlantısı)](http://web.archive.org/web/20150728123436/http://www.aksiyon.com.tr/kultur-sanat/ah-agitlarin-endulus-u_541229)
