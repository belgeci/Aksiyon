# Sonsuz Nur bir hitap çiçeği

*Murat Tokay 2015.12.07*

<div class="pNewsDetailMainContent ctx_content" itemprop="articleBody">
 <p>
  Kayyım zoruyla toplatılan Sonsuz Nur, Hz. Peygamber’i “birlikte yaşıyormuş gibi” anlatan bir siyer kitabı.
 </p>
 <p>
  Kayyım zoruyla hukuksuz bir şekilde NT mağazalarındaki raflardan indirilen Fethullah Gülen imzalı kitaplardan en bilineni Sonsuz Nur... Peygamber Efendimiz’in hayatının anlatıldığı 3 ciltlik bir eser. Ülkemizde en çok okunan siyer kitaplarının başında geliyor (2 milyondan fazla satıldı). Biz bu yazıda 5 kıtada 33 dilde yayımlanmış (Zuluca dâhil), El Ezher gibi üniversitelerde kaynak kitap olarak okutulan Sonsuz Nur’un -toplatma kararının ilkelliği ayrı bir bahis konusu- diğer siyer kitaplarından farkını kısaca ortaya koymaya çalışacağız:
  <br/>
  <br/>
  - Sonsuz Nur, Peygamberimiz Hz. Muhammed Mustafa’yı (sav) “rivayet ederek değil, birlikte yaşıyormuş gibi” bize tanıtıyor.
  <br/>
  <br/>
  - Coşkulu, lirik bir anlatıma; sıkmayan, sürükleyici bir üsluba; zengin bir dile sahip.
  <br/>
  <br/>
  - Sözün tesiri belagat ve fesahatinden ziyade samimi olmasında saklı.
  <br/>
  <br/>
  - Ömrünü Hz. Peygamber’in hayatını vaz’etmeye vakfetmiş bir müellifin kaleminden çıktığı her satırdan belli oluyor.
 </p>
 <p>
  - Sonsuz Nur, Fethullah Gülen Hocaefendi’nin vaazlarının ve irticali konuşmalarının derlenmesiyle oluşmuş; onun tashihiyle son hâlini almış bir “hitap çiçeği”.
 </p>
 <p>
  - Klasik bir siyer kitabı değil. Efendimiz’in hayatını kronolojik bir sıralamayla anlatıp orada bırakmıyor.
 </p>
 <p>
  - Peygamberimiz’in hayatından izdüşümleri günümüze bakan yönleriyle de ele alıyor.
 </p>
 <p>
  - Asr-ı Saadet ile günümüz arasında köprüler kurarken, çağın Müslümanlarına da bugün yaşanması gereken İslam’ı ve ufuk insanını gösteriyor (‘Hangi İslam?’ tartışmalarına da en güzel cevabı veriyor).
 </p>
 <p>
  - Hz. Muhammed Mustafa’yı (sav) beşeriyetin kurtuluşu için bir çare, insanlığın onulmaz dertleri için bir iksir olarak takdim ediyor.
 </p>
 <p>
  - Efendimiz’i anlatırken “İnsanlığın iftihar tablosu”, “Efendiler Efendisi” gibi yeni  tamlamalar hediye ediyor.
 </p>
 <p>
  - Hz. Peygamber’i rehber olarak tanıtırken davetçilere, mübelliğlere, muallimlere Efendimiz’in nasıl anlatılması gerektiğini de ortaya koyuyor.
 </p>
 <p>
  - Sonsuz Nur, gözyaşlarıyla okunan bir kitap.  “Derd-i isyana müptelayım Ya Resulallah! / Kapında bir bahtı karayım Ya Resulallah” diye seslenen bir naat,  şairinin kaleminden çıkması hasebiyle özel bir yerde duruyor.
 </p>
 <p>
  - Hocaefendi, Sonsuz Nur’da diğer siyer kitaplarında olmayan bu meseleye ayrı bir bölüm ayırıyor ve sünnetle alakalı iddia ve iftiralara cevap veriyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/kultur-sanat/sonsuz-nur-bir-hitap-cicegi_553197), [web.archive.org (arşiv bağlantısı)](http://web.archive.org/web/20151210054354/http://www.aksiyon.com.tr:80/kultur-sanat/sonsuz-nur-bir-hitap-cicegi_553197)
