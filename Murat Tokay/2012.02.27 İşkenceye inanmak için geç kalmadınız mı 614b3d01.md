# İşkenceye inanmak için geç kalmadınız mı?

*Murat Tokay 2012.02.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   12 Eylül darbesini yapan askerlerden şikâyetçi olan şair Yılmaz Odabaşı’ndan 32 yıl sonra işkence raporu istendi. Adli Tıp’ta doktorların karşısına çıkan Odabaşı buruk bir gülümsemeyle “Bunun için çok geç kalmadınız mı” diye soruyor.
  </font>
 </div>
 <div id="newsText">
  <font class="detail-text">
   <p>
    Yılmaz Odabaşı adı hep şiirle anılan bir isim. Şiirleri Ahmet Kaya, Onur Akın, Edip Akbayram ve daha birçok sanatçı tarafından bestelenmiş; Türkiye’nin çok satan, çok okunan şairlerinden biri… Odabaşı, son günlerde politik güncel konularla da gündeme geldi. Onu kültür sanat sayfalarına değil de gündem sayfalarına taşıyan konu ise 12 Eylül’le ilgili suç duyurusunda bulunması.  Odabaşı sadece bir söz ustası değil, aynı zamanda 12 Eylül mağduru bir Kürt aydını... Üniversite sınavında kazandığı İzmir Hukuk Fakültesi’ne kayıt yaptırdığında, 12 Eylül darbesiyle birlikte kendini Diyarbakır Askerî Cezaevi’nde bulmuş, 1 yıl hapis yatmış, işkence görmüş, ömrünün on yılını takip edilerek, gözaltında geçirmiş bir yazar.
    <p>
     12 Eylül 2010 referandumundan ‘evet’ çıkıp geçici 15. Madde kalktıktan sonra darbecilerin yargılanmasının önü açılmıştı. Darbeden tam 31 yıl sonra binlerce 12 Eylül mağduru savcılıklara başvurmuş, darbecilerden şikâyetçi olmuştu. Bu şikâyetçilerden biri de Yılmaz Odabaşı.  “Benim meramım 12 Eylül’ün  mantığı ve hukukunun bu ülkeye, bu topluma yaptığı bütün kötülüklerin, barbarlıkların teşhir edilmesi ve 12 Eylül’ün tarih önünde kamu vicdanında mahkûm edilmesi.” Odabaşı, şikâyetten muradını bu cümlelerle özetliyor. Ama şu hatırlatmayı yapmayı da unutmuyor. “Yetmez ama ‘evet’ dediğimiz için bizi yerden yere vuranlar, yargılama başladığında utanacaklar mı?” Referandum günlerinde ‘evet’ diyeceğini açıkladığı için zor günler yaşamış Odabaşı: “Referanduma ‘yetmez ama evet’ dediğim için başta BDP medyasınınkiler olmak üzere ağır hakaret ve iftiralara maruz kaldım. Kitaplarımı okuyan geniş bir okur kitlesi tarafından da aforoz edildim. Bini aşan sayıda küfür-hakaret içeren mail aldım. Bu hoşgörüsüzlük ve böylesi büyük bir öfke karşısında dehşete düştüm.”
     <p>
      Geçen hafta Yılmaz Odabaşı 32 yıl aradan sonra savcılık tarafından işkence tespiti için Adli Tıp’a sevk edildi. İstanbul’a gelerek bir doktorlar heyetinin karşısına çıktı. Hem ruh sağlığı açısından hem de nörolojik muayeneden geçti. Doktorların  “Çok iyisiniz” demesiyle Adli Tıp’tan ayrıldı ve davanın görülmeye başlayacağı tarihi beklemeye başladı.
      <p>
       12 Eylül darbesinin yargılanmasına 4 Nisan’da başlanacak. Dönemin Genelkurmay Başkanı Kenan Evren ve Hava Kuvvetleri Komutanı Orgeneral Tahsin Şahinkaya ‘Türkiye Cumhuriyeti Anayasasının Tamamını veya Bir Kısmını Değiştirmeye veya Ortadan Kaldırmaya ve Anayasa ile Teşekkül Etmiş Olan Türkiye Büyük Millet Meclisini Ortadan Kaldırmaya veya Görevini Yapmasına Engel Olmaya Cebren Teşebbüs Etmek’ suçlamasından ‘’ağırlaştırılmış müebbet hapis cezası’’ istemiyle hâkim karşısına çıkacak. Duruşmaya, gerekli görüldüğü takdirde 5 ve 6 Nisan 2012’de de devam edilecek.
       <p>
        Yılmaz Odabaşı, Kenan Evren’in duruşmaya geleceğini zannetmese de davanın açılmasından mutlu. Evren gelemese de 78 kuşağına mensup 12 Eylül mağduru 10–15 bin kişi o gün mahkeme kapısında olacak. O gün orada o kayıp kuşağın çığlığı bir kez daha duyulacak. Odabaşı’na göre  “Bu bile bir aşama.” Yılmaz Odabaşı ile 12 Eylül ve sonrasında yaşadıklarını uzun uzun konuştuk.  O konuşmadan satır başları şöyle:
        <p>
         <strong>
          HUKUK OKUYACAKTIM, DARBE OLDU
         </strong>
         <p>
          İzmir Hukuk Fakültesi’ni kazanmıştım ki darbe oldu. 12 Eylül sabahı gözaltına alındım. 18 yaşındaydım. Yasal bir dernek vardı; Devrimci Halk Kültür Derneği. O dernekten birisi içeri alınmış, Yılmaz Odabaşı örgütümüzün merkez komitesi üyesidir demiş. Diyarbakır Kurdoğlu Kışlası’nda yirmi beş gün işkence gördükten sonra tutuklanarak dönemin Diyarbakır Askerî Cezaevi’ne konuldum. Diyarbakır Askerî Cezaevi’nde tutukluluğum sürerken, TCK 171/1. maddesi uyarınca (Devlet topraklarının bir kısmını veya tamamını ayırmaya yönelik gizli cemiyet kurmak iddiası ile) 8 ila 15 yıl ağır hapis cezası istemiyle Diyarbakır Sıkıyönetim Askerî Mahkemesi’nde yargılanmaya başladım. Açlık grevleri ve ölüm oruçlarına katılmaktan on dokuz yaşımda mide ülseri oldum. 60 kilo girdiğim cezaevinden 47 kilo çıktım. 9 yıl takip edildim. 13 kez gözaltına alındım. Hayatımın en güzel yılları 18–28 yaş arası bir dernek üyeliği yüzünden, kelepçelerin, hücrelerin, polis takiplerinin gölgesinde geçti. Gözaltındayken yerde beton zeminde çıplak oturuyoruz, gözlerimiz bağlı. Birbirimizin kollarına tutunarak askerlerin yemek artıklarını, ne bulursak elle alıyoruz. Benim evde Dev-yol dergileri bulunmuştu. Onunla ilgili sorular soruyorlardı. Dev-yolcuların adreslerini istiyorlardı, ben de bilmiyorum ki. “Kemal Burkay ne yapmak istiyor? Burkay’ın örgüt adına sorumluları kim?” diye soruyorlardı. 13 gözaltının altısında mutlaka bana Kemal Burkay’ı sormuşlardır. Çünkü onun örgütündeydim.
         </p>
         <p>
          <img alt="" src="http://web.archive.org/web/20120615212155im_/http://medya.aksiyon.com.tr/aksiyon/2012/02/27/kapak-murat-2.jpg">
           <p>
            <strong>
             BENİ DÜRTEN OLURSA ZIPLAYARAK UYANIYORUM
            </strong>
            <p>
             Gözaltındayken bizi uyutmuyorlardı, uyursak tekmeyle kaldırılıyorduk. O irkilme hâli bende kalıcı oldu. Geçmedi... Kadın çığlıkları dinletiyorlardı bize. Bir ara senin kız kardeşini de aldık dediler. Krem renk boyalı bir cam vardı, ben kendimi o cama vurdum. O camın arkasında demir parmaklıklar varmış. Vurmamla parmaklıklara çarpıp geri düştüm. Oradan bir cam parçası karnımın sol tarafında bir kesiğe yol açtı. Ondan bir iz duruyor. 25 gün gözlerim bağlı yerde çıplak vaziyette bekledim. 25. gün askerî savcıya çıkarıldım. Pantolonumun bir bacağı âdeta bordo rengindeydi. Kurumuş kan… Savcıya işkence gördüğümü söyledim, o kan izlerini gösterdim. “Geç bu konuyu.” dedi. “Her gelen bunu söylüyor, bırakın bu lafları.” dedi. Askerî savcıya derdimi anlatamadım. Şimdi işkence gördüğüme inanmak için beni Adli Tıp’a sevk ediyorlar. Biraz geç olmadı mı?
             <p>
              <strong>
               ANAMA BAKMAM YASAKTI!
              </strong>
              <p>
               1981 kışını soğuk koğuşlarımızda battaniyelere sarılıp bit ayıklayarak ve dayak yiyerek geçirdik. Baharla birlikte duruşmalar başladı. Duruşma esnasında sağa, sola, geriye bakmak yasaktı. Uymayanlar cezalandırılıyordu. Anam bu yasaklardan habersiz, mektuplarında “Mahkemede tam arkanda oturuyorum. Seni dünyaya ben getirdim, o kara gözlerine bakmak benim hakkım. Kurban olam, mahkemede bir kere dönüp baksan, bir yüzünü görsem!” diye sitem ediyordu. Mektuplarda bunun yasak olduğunu yazmam da yasaktı. Bir duruşmada, inzibat erlerinin arasında birden -sanki hiçbir sorun yokmuş gibi- dönüp baktım anama. Baktım ve acıyla, sevinçle karmakarışık gülümsedim…  Ağlamaklı bir heyecanla o da bakıp gülümsedi bana. Duruşma bittiğinde bir astsubay, mahkeme için taktığım kravatı kavrayıp o kalabalıktan ayırdı beni. Birlikte yargılandığım arkadaşlarım kelepçelenip cezaevi aracına götürülürken  ben dayak yiyordum… Sonra cezaevi ring aracının görevlilerine beni teslim ederken uyardılar: “Bu p..t mahkeme vukuatlıdır. Cezaevinde gereği yapılsın…” Gereğini de yaptılar; Cezaevi İç Güvenlik Amiri Yüzbaşı Esat Oktay Yıldıran’ın sadist teğmeni Osman ve Gestapo Adnan koridor boyunca bir yandan copluyor, bir yandan küfrediyordu. Esat Oktay’ın köpeği ‘Co’ kolumu ısırdı. O gün koridorda sol gözümü patlattılar. Sol gözümün altında küçük bir çatlak vardır. O günden kalmadır.
              </p>
              <p>
               <strong>
                DAKTİLOM DA YARGILANDI
               </strong>
               <p>
                1984 yılında ilk şiir kitabıma basımına Bursa Siyasi Şube Ekipleri tarafından el konulunca, gözaltına alınıp kırk beş gün tek kişilik bir hücrede kaldım ve ağır işkenceler gördüm. O zamanlar kitaplar kurşun harflerle çiziliyordu, kalıplara el koydular, matbaacıyı da gözaltına aldılar. Yayımlanacak kitabımın adı “Pusuda Yalnızlık’tı. Bana çarmıhta “Pusuda yalnızlık diyerek, pusuya yatan teröristlere mesaj mı vermek istiyorsun?” diye sordular. O kitap hiç basılmadı. O kitaptaki şiirlerin bir kısmını başka bir isimle yayımladım. Kitapla birlikte, kitaplığıma, yazışma dosyalarıma  bir de daktiloma el koydular. Daktilomla beni Gölcük Donanma Sıkıyönetim Komutanlığı Askerî Mahkemesi’ne sevk ettiler. Ben ve daktilom deniz suçu işlemişiz gibi deniz hâkimi tarafından yargılandık. Daktilom mühürlendi. Seri numarası alındı. Şüpheli sıfatıyla sorgulandım. 45 gün gözaltından sonra Gölcük Donanma ve Sıkıyönetim Komutanlığı Askerî Mahkemesi’nce arşivim, kitaplığım ve yazı makinem alıkonularak tahliye edildim; ilk şiir kitabımın “müsadere”sine (imhasına) karar verildi.
                <p>
                 <strong>
                  YOKSULLUK VE DEVLET ÖNÜMDEN ÇEKİLDİ, PKK ÇEKİLMEDİ
                 </strong>
                 <p>
                  Yıllarca üç şey benim önümü kesti. Devlet, PKK ve yoksulluk. Sağ olsunlar okurlarımın bestelenen çok sayıda şiirimin desteğiyle desteğiyle önce yoksulluk çekildi önümden, kitaplarım çok sattı, ayakta durmamı sağladı. Sonra devlet önümden çekildi. 2002’den sonra çok ciddi bir kovuşturma, takip olmadı ve bariz bir baskı yaşamadım. Fakat halkımın çocukları önümden çekilmedi. Hapishanelerde kitaplarımın okunmasını yasakladılar. Kitapçılara, “Bu adamın kitaplarını satmayın.” diye baskı yaptılar. Öğrenci yurtlarında kitaplarımı bir yandan polis toplatıyordu, diğer yandan örgüt okunmamamı söylüyordu.  Bu çok hazindir. Onları yeri geldiğinde eleştirdiğim için aleyhimde çirkin yazılar yazdırdılar,  iftiralar attılar. Gazetelerinden bana diledikleri gibi küfrettiler ama bir tekzip bile yayımlamadılar. En son referandum sürecinde çirkin ve düzeysiz bir şekilde yine saldırdılar. Bunlar kendileri dışında hiçbir ses istemediler, istemiyorlar. Farklı sesleri susturmayı kendilerine görev bildiler. Kendi resmî ideolojilerini oluşturdular ve aydınlara kendilerini alkışlamak dışında hiçbir seçenek sunmadılar.
                  <p>
                   <strong>
                    AÇILAMAZ DEDİNİZ, DAVA AÇILDI…
                   </strong>
                   <p>
                    “Yetmez ama evet” dedikten sonra bana dönüp şöyle diyen çok oldu: “Size acıyorum gerçekten, Kenan Evren’in yargılanacağına nasıl inanıyorsunuz?” Çok çirkin şeyler yazıldı. Dilekçe verdiğimde, “Mahkemeye nasıl güveniyorsun da dilekçe veriyorsun? Müsamere gibi sizi mahkeme kapılarında görmek üzüyor bizi.” dediler. Bir yasal imkân oluşmuş, bunu niye değerlendirmeyelim. On beşinci madde kaldırılmış. Ülkede artık generaller yargılanabiliyor. Eskiden bir onbaşıya söz söyleyemezdin. Bir generalin açığa alınması ciddi askerî darbe sebebi idi. Bu konuda çok güzel bir yol kat edildi. Bu bir kazanımdır. Referandumdan sonra bunu gördük. AK Parti samimi ya da değil, bu davayla hukuk yolu açıldı. “Açılmaz, açılamaz.” diyorlardı, açıldı. Şimdi de diyorlar ki; “Sen Kenan Evren’in tutuklanacağına gerçekten inanıyor musun?” Benim derdim sadece Evren’in şahsının tutuklanması değil. 12 Eylül mantığının, hukukunun bu ülkeye ve topluma, 78 kuşağına yaptığı bütün çirkefliklerinin teşhir edilmesi; yeni kuşaklara askerî darbenin bir utanç olarak hatırlatılması… Bunu kendi adıma değil 12 Eylül’ün canına kastettiği, mesleğinden, sağlığından, ülkesinden ettiği parçalanmış hayatlar adına istiyorum. Öyle yazgılar görüyorum ki içim parçalanıyor. Yurtdışına gittiğimde arkadaşlarımın çocukları bir kelime Kürtçe bir kelime Türkçe bilmiyorlar. Kimi Alman, kimi Fransız olmuş. Kayıp bir kuşak doğdu arada. Toplumumuz maalesef bu ülkenin hiç mültecisi yokmuş gibi on binlerce insanın varlığından bîhaber.
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </img>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C2F1A6F4B991D105C0CA12316560BD91?newsId=31910), [web.archive.org (arşiv bağlantısı)](http://web.archive.org/web/20120615212155/http://www.aksiyon.com.tr:80/aksiyon/newsDetail_getNewsById.action;jsessionid=C2F1A6F4B991D105C0CA12316560BD91?newsId=31910)
