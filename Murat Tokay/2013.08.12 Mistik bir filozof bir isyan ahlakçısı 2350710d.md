# Mistik bir filozof, bir isyan ahlakçısı

*Murat Tokay 2013.08.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Nurettin Topçu’nun entelektüel biyografisi, yazarın külliyatını okumaya başlamak için bir ilk adım olarak değerlendirilebilir.
  </font>
 </div>
 <div id="newsText">
  <font class="detail-text">
   <p>
    ‘Yarınki Türkiye’nin kurucuları yaşama zevkini bırakıp yaşatma aşkına gönül verecek, sabırlı ve azimli, lakin gösterişsiz ve nümayişsiz çalışan, ruh cephesinin maden işçileri olacaktır.” Yıllar evvel okuduğum “Yarınki Türkiye” kitabının önsözünde yer alıyordu bu cümle. Altını çizdiğim bu satırlar bende yazarın bütün kitaplarını okuma iştahı doğurmuştu. Zamanla, İsyan Ahlak’ından Büyük Fetih’e, Mehmet Akif’ten İslam ve İnsan’a birçok kitabını okuyacaktım.
   </p>
   <p>
    <img alt="" height="275" src="http://web.archive.org/web/20130901181705im_/http://medya.aksiyon.com.tr/aksiyon/2013/08/12/kitap-1a.jpg">
     Yazarı hakkında çok az şey biliniyordu. Çünkü Nurettin Topçu hakkında elimizde sayılı çalışma vardı. Bu yazıda tanıtacağımız iki kitap ise bu boşluğu dolduracak yetkinlikte eserler. Mehmet Birgül’ün “İrade Hareket İsyan”ı, Nurettin Topçu’nun Entelektüel Biyografisi’nin birinci cildi olarak yayımlandı. Onu İsmail Kara’nın “Nurettin Topçu, Hayatı ve Bibliyografisi” kitabı takip etti.
     <p>
      Nurettin Topçu (1909-1975), son dönem düşünce tarihimizin en dikkate değer isimlerinden biri. Mistik bir filozof, kendi kavramıyla, isyan ahlâkçısı. “İrade eseri bir yaşama” abidesi. Ve binlerce öğrenci yetiştirmiş bir muallim. Öğrencileri Orhan Okay, Ali Birinci, Ferruh Bozbeyli, Topçu’yu daha çok kendi iç âleminde yaşayan, çevresiyle mesafeli, ketum biri olarak tanımlıyor. Biyografisine baktığımızda karşımıza şöyle bir tablo çıkıyor: “Filozof ama mistik; Müslüman ama İslamcı değil; milliyetçi ama Türkçü değil; tarih şuuruna sahip ama Osmanlıcı değil; Batılı ama kesinlikle Batıcı değil.”     Topçu’nun “Mehmet Akif” kitabında kurduğu cümleleri onu anlamak için rehber edinebiliriz: “Büyük adam eserleriyle hayatını birleştiren adamdır… Büyük adamların başka bir vasfı da münzevi oluşlarıdır. Üçüncü bir vasıf olarak da büyük adamların devlet ikbal mevkilerinden uzak durduklarını görüyoruz.” Saydığı bu üç vasıfla da mümeyyiz bir şahsiyet var karşımızda. Topçu’nun eserlerinde, yazılarında inşa ettiği ahlak telakkisi ve felsefesini ise İsmail Kara’nın tespitiyle üç kelimeyle ifade edebiliriz: İsyan, hareket ve irade...
      <p>
       Mehmet Birgül’ün kitabı bugüne kadar Nurettin Topçu hakkında hazırlanmış çalışmaların en kapsamlısı. Elimizdeki bu ilk ciltte, Topçu’nun hayatının ilk otuz yılı ancak anlatılabilmiş. Düşünce adamının 1939-75 arasındaki yaşama macerası, çevresi, entelektüel varlığı ve fikrî mücadelesi, kitabın ikinci cildine bırakılmış. İsmail Kara ise Nurettin Topçu külliyatının uzun bibliyografisini görseller eşliğinde okura sunuyor.
      </p>
      <p>
       <strong>
        İrade Hareket İsyan - Nurettin Topçu’nun Entelektüel Biyografisi 1
       </strong>
       <p>
        Mehmet Birgül
        <p>
         Dergah Yayınları
         <p>
          451 sayfa
          <p>
           <strong>
            Nurettin Topçu: Hayatı ve Bibliyografisi
           </strong>
           <p>
            İsmail Kara
            <p>
             Dergah Yayınları
             <p>
              135 sayfa
              <p>
               2125269941
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=38B7EE2DD386553E44DDD28985294EA4?newsId=36265), [web.archive.org (arşiv bağlantısı)](http://web.archive.org/web/20130901181705/http://aksiyon.com.tr:80/aksiyon/newsDetail_getNewsById.action;jsessionid=38B7EE2DD386553E44DDD28985294EA4?newsId=36265)
