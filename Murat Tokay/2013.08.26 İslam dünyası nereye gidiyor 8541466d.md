# İslam dünyası nereye gidiyor?

*Murat Tokay 2013.08.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   “Yeni Yüzyılda İslam Dünyası” son günlerde eleştiri oklarının hedefi olan İİT’yi ve Ekmeleddin İhsanoğlu’nu yakından tanımak için bir rehber kitap.
  </font>
 </div>
 <div id="newsText">
  <font class="detail-text">
   <p>
    Son günlerde sıkça eleştirilen bir isim Prof. Dr. Ekmeleddin İhsanoğlu. Başında bulunduğu İslam İşbirliği Teşkilatı’nın (İİT) Mısır’daki darbeye ve sonrasında yaşananlara yüksek sesle itiraz etmemesi tenkit konusu. Eleştiriler karşısında açıklama yapmak zorunda kalan İhsanoğlu darbeyi ve Müslüman Kardeşler’in öldürülmesini “kişisel” olarak vahşet olarak değerlendirirken İİT’nin tavrı hakkında ise “ “Üye devletlerin ortaklaşa belirledikleri politikaların sonucu olarak İİT’nin tavrı ortaya çıkar.” açıklamasında bulundu.
   </p>
   <p>
    Bugün yaşanan tartışmaları anlayabilmek için bir rehber kitap var elimizde. Geçen günlerde Türkçe basılan –kitap daha evvel İngilizce olarak yayımlandı-eser, Yeni Yüzyılda İslam Dünyası adını taşıyor. Ekmeleddin İhsanoğlu imzalı kitapta teşkilatın 1969’da başlayan tarihi özetleniyor. Kitabın girişinde Ekmeleddin İhsanoğlu’nun “Arap Baharı”yla ilgili görüşleri yer alıyor: “Arap baharı kimseyi yanıltmasın. Son iki yıldır Arap ülkelerinde yaşananlar arzulanan baharı getirmedi, getirdiği despotların sonbaharı oldu. Toplumlar güçlükler ve problemler yaşamaya devam edecekler. Bu sonbahardan sonra uzun ve sert bir kış olacak, ardından değerleri ve sistemleriyle toplumların arzuladığı bahar gelecek. “
   </p>
   <p>
    İslam İşbirliğiTeşkilatı -2011 yılından evvel ismi İslam Konferansı Teşkilatı’ydı- kırk yıldan fazladır faaliyet gösteriyor. Üye ülkelerin sayısına bakıldığında Birleşmiş Milletler’den (BM) sonra ikinci büyük kuruluş. Üye sayısı elli yedi. Bu ülkelerin çoğunluğu sanayileşmemiş ülkeler, yirmi ikisi dünyanın en az gelişmiş ülkeleri arasında. İhsanoğlu’na göre bu ülkelerin hükümetleri İİT’nin ve ona bağlı kurumların özellikle İslam Kalkınma Bankası’nın ekonomik yardım ve işbirliği programlarına ümit bağlıyor. İhsanoğlu  2005 yılından beri teşkilatın genel sekteterliği görevini yürütüyor.
   </p>
   <p>
    Kitapta “İslam ülkelerinin arzuladıkları kalkınma, refah için neler yapıldı, neler yapılabilir? Bu amaçlara ulaşmanın İslam ülkeleri arasındaki işbirliğinde açılabilecek yolları nelerdir?” sorularına cevap aranıyor. Son sözü yine İhsanoğlu’na bırakalım: “Şüphesiz İslam dünyasının geleceği geniş ölçüde iyi yönetişimle ilgili prensiplerin benimsenip uygulanmasına ve çoğulcu demokratik sistemlerin yerleşmesine bağlı olarak belirlenecek. Tabiatıyla bunları yapmak kolay olmayacak; yenilmez bir kararlığı ve muhtemelen birden fazla neslin geçmesini gerektirecek.”
   </p>
   <hr/>
   <p>
    <strong>
     Yeni Yüzyılda İslam Dünyası
    </strong>
   </p>
   <p>
    Ekmeddin İhsanoğlu
   </p>
   <p>
    Timaş Yayınları 413  sayfa
   </p>
   <p>
    02125112424
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-36382-islam-dunyasi-nereye-gidiyor.html), [web.archive.org (arşiv bağlantısı)](http://web.archive.org/web/20130830015850/http://aksiyon.com.tr:80/aksiyon/haber-36382-islam-dunyasi-nereye-gidiyor.html)
