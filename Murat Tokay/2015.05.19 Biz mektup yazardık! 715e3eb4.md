# Biz mektup yazardık!

*Murat Tokay 2015.05.19*

<div class="pNewsDetailMainContent ctx_content" itemprop="articleBody">
 <p>
  “Bedri Rahmi Eyüboğlu ve Çağdaşlarından Mektuplar: Biz Mektup Yazardık” sergisi İş Sanat Kibele Galerisi’nde açıldı. Sadece ressam ve şair olarak değil; mozaik, seramik, vitray ve yazma sanatçısı, heykeltıraş, öğretmen ve yazar kimlikleriyle de kalıcı eserler bırakan Bedri Rahmi’nin 1930’lardan 1974’e kadar, dönemin önde gelen sanatçı, yazar, şair, siyasetçi ve işadamlarıyla yazışmalarını içeren mektuplar sanat, edebiyat ve akademik tarihimize ışık tutarken, sanatçılar arasındaki kuvvetli bağı da gözler önüne seriyor. Mektup ve zarflardan oluşan bu değerli koleksiyon ilk kez gün ışığına çıkıyor. Bedri Rahmi Eyüboğlu’nun Mari Gerekmezyan’dan Nâzım Hikmet’e, Ahmet Hamdi Tanpınar’dan Fikret Muallâ’ya, Âşık Veysel’den Adalet Cimcoz’a, Orhan Veli’den Necip Fazıl’a, İbrahim Çallı’ya, Andra Lhoté’ye, Fahrünisa Zeid’e, Abidin Dino’ya, Reşat Nuri Güntekin’e, Cemal Tollu’ya, Nurullah Berk’e, Arif Kaptan’a kadar pek çok isimle sürdürdüğü yazışmalar meraklıları için 5 Mayıs-20 Haziran 2015 tarihleri arasında İş Sanat Kibele Galerisi’nde sergilenecek.
 </p>
 <p>
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/biz-mektup-yazardik_550956), [web.archive.org (arşiv bağlantısı)](http://web.archive.org/web/20151213083902/http://www.aksiyon.com.tr/kultur-sanat/biz-mektup-yazardik_550956)
