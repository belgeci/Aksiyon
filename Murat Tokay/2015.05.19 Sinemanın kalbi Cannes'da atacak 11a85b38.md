# Sinemanın kalbi Cannes'da atacak

*Murat Tokay 2015.05.19*

<div class="pNewsDetailMainContent ctx_content" itemprop="articleBody">
 <p>
  68. Cannes Film Festivali 13 Mayıs’ta Fransa’nın güney sahili Cannes kentinde başladı. Altın Palmiye ödülü için bu yıl 19 film yarışıyor. Geçen yıl Nuri Bilge Ceylan’ın ‘Kış Uykusu’ sinema filmi Altın Palmiye ödülü kazanmıştı. 24 Mayıs’a kadar sürecek festivalde Fransız yönetmen Jacques Audiard’ın ‘Dheepan’, Stephane Brize’nin ‘La Loi du Marche’, İtalyan yönetmen Nanni Moretti’nin ‘Mia Madre’, Paolo Sorrentino’nun ‘Youth’ filmleri favori gösteriliyor. Türk sineması bu yıl Altın Palmiye yarışında yok. Ancak Ziya Demirel kısa metraj dalında ‘Salı’ ile Deniz Gamze Ergüven ise “Yönetmenlerin 15 Günü” bölümünde Fransız yapımı ‘Mustang’ ile ödül arayacak.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/sinemanin-kalbi-cannesda-atacak_550960), [web.archive.org (arşiv bağlantısı)](http://web.archive.org/web/20151213085133/http://www.aksiyon.com.tr/kultur-sanat/sinemanin-kalbi-cannesda-atacak_550960)
