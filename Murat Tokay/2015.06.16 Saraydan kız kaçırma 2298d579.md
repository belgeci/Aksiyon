# Saraydan kız kaçırma

*Murat Tokay 2015.06.16*

<div class="pNewsDetailMainContent ctx_content" itemprop="articleBody">
 <p>
  6. Uluslararası İstanbul Opera Festivali programında bu hafta İstanbul Arkeoloji Müzeleri bahçesinde sahnelenecek ‘Saraydan Kız Kaçırma’ operası var. Opera, 15-16 Haziran saat 21.00’de izleyiciyle buluşacak. Türk-Osmanlı kültür ve sanatından etkilenilerek 16. yüzyılda Batı Avrupa’da ortaya çıkan Turquerie akımının örneklerinden biri olan ve Mozart’ın Mehter Marşı ritimlerinden etkilenerek bestelediği eseri Saraydan Kız Kaçırma’yı Yekta Kara sahneye taşıyor. Festival, İstanbul Devlet Opera ve Balesi Orkestrası’nın 18 Haziran’da Lütfi Kırdar Kongre ve Sergi Sarayı’nda vereceği konserle sona erecek.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/saraydan-kiz-kacirma_551300), [web.archive.org (arşiv bağlantısı)](http://web.archive.org/web/20151224003424/http://www.aksiyon.com.tr/kultur-sanat/saraydan-kiz-kacirma_551300)
