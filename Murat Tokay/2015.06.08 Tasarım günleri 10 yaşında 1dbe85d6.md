# Tasarım günleri 10 yaşında

*Murat Tokay 2015.06.08*

<div class="pNewsDetailMainContent ctx_content" itemprop="articleBody">
 <p>
  Gazete Tasarım Günleri, 10. kez kapılarını geleceğin gazete tasarımcılarına açıyor. Her yıl eklenen yeniliklerle büyüyen +1T şimdi bir gelenek hâlini aldı. Onuncu yılına giren seminer, sektörün ihtiyaçlarını göz önünde bulunduruyor ve değişime ayak uyduracak tasarımcıların yetişmesini amaçlıyor. Program, 9-16 Haziran 2015 tarihleri arasında ev sahibi Zaman gazetesinin merkez binasında gerçekleştirilecek. Bir hafta sürecek programda temel olarak haber-tasarım ilişkisi irdelenecek. Bir gazetenin temel unsurları olan fotoğraf infografik, illüstrasyon, tipografi gibi konular ele alınacak. Seminerde tasarım ve fotoğraf gibi alanlarda dünya çapında ustalarla öğrenciler buluşacak, katılımcılar sektördeki gelişmeleri ve yeni gelişmeleri birinci ağızdan öğrenme fırsatı bulacak. Tasarım günleri bu yıl ilk kez Society for News Design (SND) ile ortak program yaparak  gazetecilik ve tasarım birikimini Türkiye’ye getiriyor. Ustalarla söyleşi, atölye çalışmaları, portfolya değerlendirme, yarışmalar seminerin başlıklarından. Bu yılki ustalar arasında National Geographic Sanat Yönetmeni Juan Velosca,  Fotoğrafçı  William Daniles, SND Genel Direktörü Stephen Komives, The Telegraph gazetesi Kreatif Direktörü Jon Hill gibi isimler yer alıyor.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/tasarim-gunleri-10-yasinda_551208), [web.archive.org (arşiv bağlantısı)](http://web.archive.org/web/20151220001723/http://www.aksiyon.com.tr/kultur-sanat/tasarim-gunleri-10-yasinda_551208)
