# Bu seçki kaçmaz

*Murat Tokay 2014.11.03*

<div class="pNewsDetailMainContent" itemprop="articleBody">
 <p>
  İstanbul Modern Sinema, 6-16 Kasım tarihleri arasında “Biz de Varız!” başlıklı, Türkiye sinemasından yeni filmler programının bu yıl üçüncüsünü gerçekleştiriyor.
 </p>
 <p>
  Program, son iki yıldır adından söz ettiren, Türkiye’de veya yurtdışında merak uyandırmış, festivallerden ödüllerle dönmüş ama vizyonda yeterince yer bulamamış 13 filmden oluşuyor. Bu filmler son 20 yıldır gelişmekte olan Türkiye sinemasına yeni karakterler, yeni kimlik temsilleri, yeni toplumsal yaklaşımlar katarak toplumda “öteki” olana yer ayırıyor ve çok sesli bir seçki sunuyor.
 </p>
 <p>
  Programda yer alan filmler arasında Tayfun Pirselimoğlu’nun kimlik kavramı üzerine odaklanan, Roma Film Festivali’nde En İyi Senaryo, İstanbul Film Festivali’nde de “En İyi Film” ödülünü alan “Ben O Değilim”; Derviş Zaim’in insan ve doğa konusunu ele alan üçlemesinin ikinci filmi “Balık”; Zeynep Dadak ve Merve Kayan’ın Antalya Film Festivali’nde “En İyi İlk Film” ödülünü kazanan “Mavi Dalga”; Melik Saraçoğlu ve Hakkı Kurtuluş’un 20. Adana Altın Koza Film Festivali’nde “En İyi Film”, “En İyi Senaryo”, “En İyi Kurgu” ve “SİYAD En İyi Film” ödüllerine layık görülen “Gözümün Nuru”; Ramin Matin’in 50. Antalya Altın Portakal Film Festivali’nde “En İyi Film” ve “En İyi Yönetmen” ödüllerini kazanan “Kusursuzlar”; Kazım Öz’ün “Bir Varmış Bir Yokmuş”; Ozan Adam’ın insan ve hafıza ilişkisini kurcalayan, gerçeküstü bir sinema örneği “Körler-Jaluziler İçin”; Görkem Şarkan’ın bu yılki İstanbul Film Festivali’nde “Seyfi Teoman En İyi İlk Film” ödülünü kazanan“Nergis Hanım”; Bora Tekay’ın  filmin yönetmeni ve senaristinin oynadığı, film içinde film “Böcek” bulunuyor.
 </p>
 <p>
  Ayrıca Koray Kaya’nın “Anarşik Armoni”, Güliz Sağlam’ın yönetmen Ahmet Uluçay’ın hayatına dair belgeseli “Tepecik Hayal Okulu”, Vuslat Saraçoğlu’nun  Müslüm Gürses hayranlarını konu alan “Müslüm Baba’nın Evlatları” ve Hakkı Kurtuluş ve Melik Saraçoğlu’nun  ilham kaynakları İsveçli ünlü yönetmen Ingmar Bergman belgeseli “Bergmanya’ya Yolculuk” gösterime sunulacak.
 </p>
</div>


Kaynak: [www.aksiyon.com.tr](http://www.aksiyon.com.tr/sinema/bu-secki-kacmaz_539797), [web.archive.org (arşiv bağlantısı)](http://web.archive.org/web/20150719024535/http://www.aksiyon.com.tr/sinema/bu-secki-kacmaz_539797)
