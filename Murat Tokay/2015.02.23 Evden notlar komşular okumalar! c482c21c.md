# Evden notlar, komşular, okumalar!

*Murat Tokay 2015.02.23*

<div class="pNewsDetailMainContent" itemprop="articleBody">
 <p>
  Galeri Nev, 2006’da yine Nev’de açılan son sergisinin ardından yeniden Selim Cebeci’yi ağırlıyor. Foto-realizmin ustalarından biri olarak kabul edilen Cebeci’nin eserleri, on yıl sonra ilk kez izleyici ile buluşuyor. Sergide Cebeci, âdeta imzası hâline gelen, kent yaşamının ‘açık’ ve ‘kapalı’ mekânlarını, bu mekânlara ait sosyal ve duygusal ilişkileri, bir aradalıkları ve yalnızlıkları sorgulamaya devam ediyor. Sergi “Evden Notlar”, “Komşular” ve “Okumalar” başlıklarını taşıyor. Selim Cebeci’nin edebiyat ile eskiden bu yana bilinen “gizli” ilişkisini gün ışığına çıkaran bu dizi, ressamın okuduğu üç kitap ve bu kitaplar üzerine aldığı “görsel” notlardan oluşuyor.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/evden-notlar-komsular-okumalar_549143), [web.archive.org (arşiv bağlantısı)](http://web.archive.org/web/20150730211857/http://www.aksiyon.com.tr/kultur-sanat/evden-notlar-komsular-okumalar_549143)
