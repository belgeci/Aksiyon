# Türkiye "Zero" ile tanışacak

*Murat Tokay 2015.08.18*

<div class="pNewsDetailMainContent ctx_content" itemprop="articleBody">
 <p>
  Sakıp Sabancı Müzesi, 2 Eylül’den itibaren önemli bir sergiye ev sahipliği yapacak. Türkiyeli sanat izleyicisi, II. Dünya Savaşı sonrasında Almanya’daki Nazi karanlığını ve kasvetli ortamı dağıtmak üzere ortaya çıkan ve bütün kalıpları kıran “Zero” (Sıfır) akımının ürettiği eserlerle ilk kez tanışacak. Almanya’nın Düsseldorf kentinde başlayan Zero, 1957-1967 yılları arasında bütün dünyada yankı buldu. Sonrasında uzun bir süre sessizliğe büründü ve adından pek fazla söz edilmedi. Son birkaç yıl içinde, dünyanın farklı ülkelerinde bu akımın öncülerinin eserlerine karşı ilgi uyanmaya başladı. Birbiri ardına açılan sergiler (geçen yıl New York Guggenheim’da; bu yıl ise Berlin Martin-Gropius-Bau ve Amsterdam Stedelijk Müzesi’nde) dikkatleri yeniden Zero’nun öncülerine ve felsefesine çekti. Sakıp Sabancı Müzesi, 2 Eylül’de Zero akımının kurucuları Heinz Mack, Otto Piene, Günther Uecker’in eserleriyle akımın sanatçılarından Yves Klein, Piero Manzoni ve Lucio Fontana gibi isimlerin farklı tekniklerde ürettiği 100’ün üzerinde eseri İstanbul’a getiriyor. Küratörlüğünü Zero Vakfı yöneticisi Mattijs Visser’in yapacağı sergide, ‘Zaman’, ‘Boşluk’, ‘Renk’ ve ‘Hareket’ gibi temalar etrafında Zero sanatçılarının eserleri görücüye çıkacak. Sergide, 19 farklı müze, galeri ve özel koleksiyondan eserler yer alacak. (Musa İğrek)
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/turkiye-zero-ile-tanisacak_552021), [web.archive.org (arşiv bağlantısı)](http://web.archive.org/web/20151216213247/http://www.aksiyon.com.tr/kultur-sanat/turkiye-zero-ile-tanisacak_552021)
