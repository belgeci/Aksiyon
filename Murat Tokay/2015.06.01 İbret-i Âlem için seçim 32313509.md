# İbret-i Âlem için seçim

*Murat Tokay 2015.06.01*

<div class="pNewsDetailMainContent ctx_content" itemprop="articleBody">
 <p>
  Cumhurbaşkanı’nın şehir şehir gezip eski partisine oy istediği bir seçim kampanyasına Türkiye ilk kez şahit oluyor. Seçime bir hafta kala sürecin unutulmazlarını şöyle bir hatırlayalım istedik.
 </p>
 <p>
  Türkiye çok partili sisteme geçtiği 1946 yılından bugüne enteresan seçim süreçleri yaşadı. Kimi zaman bir vaat öne çıktı, kimi zaman bir seçim şarkısı, bir reklam…
 </p>
 <p>
  Cumhurbaşkanı’nın meydan meydan gezip eski partisi için oy istediğine ise ilk kez şahit olduk. Partilerin yaklaşık iki aydır yoğun olarak sürdürdükleri seçim kampanyalarına baktığımızda AKP’nin devletin tüm imkânları ve medya gücüne rağmen geçmiş seçimlerin aksine savunmada kaldığını görüyoruz. Bunda 13 yıldır iktidarda olmanın vermiş olduğu yıpranmışlığın ve 17/25 Aralık’ın Recep Tayyip Erdoğan’ın ve AK Parti’nin kimyasını bozmasının büyük payı var. Seçim sürecinde en çok konuşulan “ekonomik vaatler” oldu.
 </p>
 <p>
  CHP’nin söylemlerinde laiklik dozunu düşürmesi, hatta hiç söz açmaması, -inançlara saygılı bir dili tercih etmesi-  seçmeni doğrudan ilgilendiren, ekonomik nitelik taşıyan vaatleri karşılık buldu. Yüzde 10 barajıyla girilecek seçimde HDP’nin Meclis’e girip giremeyeceği seçim sürecinde bu partiyi kilit noktaya taşıdı. Selahattin Demirtaş, Erdoğan muhalefeti üzerinden “Seni başkan yaptırmayacağız” söylemi ile ilgi gördü; konuşmalarında mizahı kullandı, saz çaldı, “Gezi ruhu”nu ıskalamadı. Kampanya döneminin en çok konuşulan, gündem belirleyen “sempatik” lideri oldu. MHP “huzurlu gelecek” ve “bizimle yürü Türkiye” sloganıyla seçim çalışmalarına başlarken yolsuzlukla ve terörle mücadeleyi öne çıkardı. Seçim sürecinde öne çıkan, konuşulan başlıkları derledik.
 </p>
 <p>
  <strong>
   “Seni başkan yaptırmayacağız”
  </strong>
 </p>
 <p>
  <img alt="" src="/web/20151217134456im_/http://www.aksiyon.com.tr/secim/ http:/medya.aksiyon.com.tr/aksiyon/2015/05/26/568775.jpg "/>
 </p>
 <p>
  “Recep Tayyip Erdoğan! HDP var oldukça, HDP’liler bu topraklarda nefes aldığı sürece sen başkan olamayacaksın! Recep Tayyip Erdoğan! Seni başkan yaptırmayacağız, seni başkan yaptırmayacağız, seni başkan yaptırmayacağız!” HDP Eş Genel Başkanı Selahattin Demirtaş bu sözleri çıktığı her televizyon kanalında ve mitinglerde tekrarladı. Bu söylem AKP’nin seçim çalışmalarını da etkiledi. AKP bütün mitinglerde HDP’yi hedef aldı. Yandaş gazetelerin “paralel”den sonra en büyük düşmanları HDP oldu.
 </p>
 <p>
  <strong>
   “Emekliye iki maaş ikramiye”
  </strong>
 </p>
 <p>
  <img alt="" src="http://web.archive.org/web/20151217134456im_/http://medya.aksiyon.com.tr//aksiyon/2015/05/26/568776.jpg "/>
 </p>
 <p>
  CHP belki de son yıllardaki seçim performansının aksine ilk kez vaatleriyle öne çıktı. “Emekliye iki maaş ikramiye”, “Asgari ücret 1500 TL olacak” vaatleri seçime doğru gündemi belirledi. CHP’nin ekonomi kurmayları çıktıkları televizyon kanallarında vaatlerinin kaynağını açıklarken İktidar partisi enerjisini bu vaatlerin gerçekleşmesinin mümkün olmadığını anlatmaya harcadı.
 </p>
 <p>
  <strong>
   Millî İttifak’tan “Sen de gel hemşerim”
  </strong>
 </p>
 <p>
  <img alt="" src="http://web.archive.org/web/20151217134456im_/http://medya.aksiyon.com.tr//aksiyon/2015/05/26/568777.jpg "/>
 </p>
 <p>
  Anketlerde baraj altında gösterilen SP-BBP ittifakı sınırlı bütçeyle medya desteği olmadan sesini duyurmaya çalıştı. “Emekli maaşları yüzde 50 oranında artırılacaktır” ”İşçi, memur ve emekliye yüzde 50 oranında zam yapılacaktır” benzeri vaatlerde bulundu. Demokrasi ve hukuk devleti, özgür medya vurgusu yaptı. “Sen de gel hemşerim” sloganını kullandı.
 </p>
 <p>
  <strong>
   “Onlar konuşur, AK Parti yapar”
  </strong>
 </p>
 <p>
  <img alt="" src="http://web.archive.org/web/20151217134456im_/http://medya.aksiyon.com.tr//aksiyon/2015/05/26/568778.jpg "/>
 </p>
 <p>
  Sokak ve alanlardaki bayrak, flama, afiş rekabetine bakacak olursak Türkiye tek partili bir seçime giriyor. İstanbul’daki görünür yerlerdeki billboard ilanlarının neredeyse tamamı bu görüntüyü veriyor. İktidar partisi olmanın avantajıyla reklamı en çok AK Parti kullanıyor. (TRT kanallarında aynı reklam üst üste üç kez oynayabiliyor.) “Onlar konuşur, AK Parti yapar” reklamları ile AKP, “cep”ten yemeyi sürdürdü. Daha çok geçmiş icraatlarının dökümü verildi. Bu ilanlarda AKP’nin hızını alamadığını gördük. Sıkça başvurulan bir yöntem olan yalan, ilanlarda da karşımıza çıktı. “Yerli uçak ve tank yaptık” ilanları mizah konusu oldu. Tepkiler üzerine ilanlar çekildi. Saadet Partisi Genel Başkanı Mustafa Kamalak’ın şu seslenişi hafızalarda yer etti: “Ey AKP, yerli tank ve uçak yaptık diye reklam yapan AKP! Sözde üretim yaptığınız bu fabrikaları nereye kurdunuz?”
 </p>
 <p>
  <strong>
   “İbret-i âlem olsun”
  </strong>
 </p>
 <p>
  <img alt="" src="http://web.archive.org/web/20151217134456im_/http://medya.aksiyon.com.tr//aksiyon/2015/05/26/568779.jpg "/>
 </p>
 <p>
  Seçim kampanyasının unutulmazları arasında Diyanet ve Mercedes tartışması yerini aldı. 1 milyon liralık Mercedes marka makam aracını, gelen tepkiler üzerine ‘ibret-i âlem olsun‘ diyerek iade eden Diyanet İşleri Başkanı Mehmet Görmez’e Erdoğan ‘jest olarak‘ zırhlı bir Mercedes tahsis etti. Millî Savunma Bakanı İsmet Yılmaz ise tartışmayı bir adım daha öteye taşıdı: “Diyanet İşleri Başkanı’na değil bir araba, uçak tahsis edilse yeridir.” “Özel uçak” Erdoğan’ın da gündemindeydi. Görmez’i Papa’yla kıyaslayarak “Vatikan’da dinî liderin özel uçağı, araçları var” dedi. Vatikan bu iddiayı “Papa’nın ne özel uçağı ne helikopteri var.” diyerek yalanladı.
 </p>
 <p>
  <strong>
   Milletçe alkışlıyoruz
  </strong>
 </p>
 <p>
  <img alt="" src="http://web.archive.org/web/20151217134456im_/http://medya.aksiyon.com.tr//aksiyon/2015/05/26/568780.jpg "/>
 </p>
 <p>
  CHP ekonomik vaatlerinin yanı sıra televizyonlarda  “alkışlıyoruz” reklamları ile dikkat çekti. “Yaşanılır bir Türkiye” sloganı kullanıldı: “Ülkemizdeki insani, ahlaki, siyasi, hukuki değerlerde meydana gelen yozlaşmayı milletçe alkışlıyoruz. Milletin milletliğini, devletin devletliğini tehdit eder boyutlara ulaşan yozlaşmayı milletçe alkışlıyoruz.” denildi.
 </p>
 <p>
  <strong>
   “Çerez parası”
  </strong>
 </p>
 <p>
  <img alt="" src="http://web.archive.org/web/20151217134456im_/http://medya.aksiyon.com.tr//aksiyon/2015/05/26/568781.jpg "/>
 </p>
 <p>
  Diyanet İşleri Başkanı Görmez’e Mercedes tartışmaları sürerken Maliye Bakanı Mehmet Şimşek, makam araçlarına 2014’te harcanan 3 milyar 300 milyon lira için “Çerez parası bile değil.” dedi. Çerez parası ile ilgili binlerce espri üretilirken mizah dergileri “çerez” kapağıyla çıktı. Çerez sosyal medyanın da gündemindeydi: “Sözde karışık çerez alıyoruz içinde 3 tane Antep fıstığı, 4 tane fıstık, 2 tane fındık, 40 tane leblebi var.”  Zaytung’da yer alan bir haberde ise “Maliye Bakanı’na cevap Kuruyemişçiler Odası’ndan gelmiş: “Ne yiyosunuz olm siz?”
 </p>
 <p>
  <strong>
   Salli âlâ Muhammed, Serok Tayyip Erdoğan
  </strong>
 </p>
 <p>
  <img alt="" src="http://web.archive.org/web/20151217134456im_/http://medya.aksiyon.com.tr//aksiyon/2015/05/26/568782.jpg "/>
 </p>
 <p>
  Siirt’te kadınlara yönelik bir programda Cumhurbaşkanı Tayyip Erdoğan için bir türkü okuyan AKP Genel Başkan Yardımcısı Yasin Aktay, Hz. Muhammed (s.a.v) için söylenen “Salavat-ı Şerif”i Erdoğan’ın ismi ile birleştirerek “Recep Tayyip Erdoğan, Salli âlâ Muhammed” şeklinde söyledi. Aktay, Twitter hesabından paylaştığı görüntülerin devamında “Heval Tayyip Erdoğan, Serok Tayyip Erdoğan Salli âlâ Muhammed” ifadelerini de kullandı. Gelen tepkiler üzerine Aktay şu açıklamayı yaptı: “Siirt’te bir türkü vardır, kadınların düğünlerde halay çekerek söyledikleri ‘Salli âlâ Muhammed’ sözü. Eğer bir düğündeysek damada, damadın yakınlarına ve görümceye bir şeyler söylenir ve arkasından da ‘Salli âlâ Muhammed’ denir.”
 </p>
 <p>
  <strong>
   Medya patronu: Erdoğan’a sevdalıyım
  </strong>
 </p>
 <p>
  <img alt="" src="http://web.archive.org/web/20151217134456im_/http://medya.aksiyon.com.tr//aksiyon/2015/05/26/568783.jpg "/>
 </p>
 <p>
  Seçime sayılı günler kala medya patronu ve işadamı Ethem Sancak’ın “Bir Arap atasözü der ki ‘Sana anam babam feda olsun’ ben de Erdoğan için diyorum ki ona; anam, babam, eşim çocuklarım feda olsun… Erdoğan’a sevdalıyım.” sözleri yeni medyada yandaşlık tartışmasını alevlendirdi. Erdoğan’ın eski danışmanı gazeteci Akif Beki, bu sözleri “Ethem Sancak’ın Erdoğan’a ilan-ı aşkı doz aşımı; yandaşlığın bittiği yerde yanaşmalık başlar!” diye yorumladı. Erdoğan’ın ekonomiden sorumlu başdanışmanı Yiğit Bulut’un “İki silahım, yüzlerce mermim var, ben ölmeden cumhurbaşkanına kimse dokunamaz.” sözleri de çok tartışıldı.
 </p>
</div>


Kaynak: [www.aksiyon.com.tr](http://www.aksiyon.com.tr/secim/ibret-i-alem-icin-secim_551073), [web.archive.org (arşiv bağlantısı)](http://web.archive.org/web/20151217134456/http://www.aksiyon.com.tr/secim/ibret-i-alem-icin-secim_551073)
