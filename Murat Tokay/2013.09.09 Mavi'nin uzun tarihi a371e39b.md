# Mavi'nin uzun tarihi

*Murat Tokay 2013.09.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bugün dünyanın en sevdiği, tercih ettiği renklerin başında geliyor mavi. Peki, hep cıvıl cıvıl, kıpır kıpır mıydı?
  </font>
 </div>
 <div id="newsText">
  <font class="detail-text">
   <p>
    Yıllar önce mavinin ağıdını Ali Çolak yazmış, adını da Mavisini Yitirmiş Yaşamak koymuştu: “Mavi tükendi. Renklerin en neşelisi ve en çocukçasını yitirdik. Göz ve gönül aydınlığımız; içimize ümit, özgürlük ve sonsuzluk duygusu getiren renk uçup gitti.” Yazı “Ümidin, hayâlin ve özgürlüğün maviye çaldığını kimseler bilmeyecek..” diye bitiyordu. Can Yayınları’ndan çıkan Bir Rengin Tarihi Mavi kitabını okumaya biraz da o yazının sihriyle başladım. Gerçekten mavi,  masal gibi bir dünyanın içine mi çekmiştir insanları, hep umudun, sevincin mi rengi olmuştur?
    <p>
     Kitabın yazarı Michel Pastoureau bir semboller ve simgeler uzmanı. Kitap Fransa’da yayımlandığında çok satanlar listesine girmiş. Kitabın sayfalarında ilerlemeye başladıkça mavinin tarihinde hep zaferler olmadığını görüyorsunuz. Antik Roma’da barbarların rengidir mavi. Antikçağda renk bile sayılmıyor. Antik Yunan’da hiçbir metinde adı geçmiyor. Ortaçağda Katolikler adını bile anmıyorlar. On ikinci yüzyıldan itibaren ise her şey değişiyor ve mavinin Avrupa toplumlarında tarihi yön değiştirmeye başlıyor. 18. yüzyıldan itibaren ise mavi en sevilen renk olarak tahta oturuyor. Bunda edebiyatın ve sanatın gücü de ortaya çıkıyor. Yazar, 1774’te yayımlanan Goethe’nin Genç Werther’in Acıları romanına dikkat çekiyor. Romanda Werter, Charlotte ile ilk dansında üzerinde mavi bir frak vardır. Romanın olağanüstü başarısı “Werther” tarzı mavi giysi modasını bütün Avrupa’ya yayar.
     <p>
      Bugün tüm Avru-pa’da giysi olarak toplumsal sınıf ve kategorilerin bütününün tercih ettiği bir renk mavi. Yazara göre sözcüğün müziği tüm dillerde yumuşak, hoş, akıcıdır. Anlamsal alanı gökyüzünü, denizi, aşkı, seyahati, sonsuzluğu çağrıştırır. “Tedirgin etmez, sakindir, barışçıldır, mesafelidir, neredeyse yansızdır. Kuşkusuz düş de kurdurur. Saldırmaz, hiçbir şeye karşı koymaz, yatıştırır ve bir araya getirir.” Bu özelliğinden dolayı da BM’nin, UNESCO’nun, Avrupa Birliği’nin, Avrupa Konseyi’nin rengidir.
      <p>
       Gök kubbenin altında deniziyle, gecesiyle, şiiriyle mavi hep hayatımızda. Cıvıl cıvıl, kıpır kıpır bir mavi… Kitap eskiden Avrupa’da hor görülen rengin bugün nasıl açık ara en sevilen renk olmayı başardığını merak edenlere ilgi çekici bir okuma vadediyor.
       <p>
        <p>
         <p>
         </p>
         <p>
          <strong>
           Mavi, Bir Rengin Tarihi
          </strong>
          <p>
           Michel Pastoureau
           <p>
            Çeviri: İnci Malak Uysal
            <p>
             Can Yayınları,
             <p>
              183 sayfa
              <p>
               2122525675
               <p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36500-mavinin-uzun-tarihi.html), [web.archive.org (arşiv bağlantısı)](http://web.archive.org/web/20130922083956/http://www.aksiyon.com.tr:80/aksiyon/haber-36500-mavinin-uzun-tarihi.html)
