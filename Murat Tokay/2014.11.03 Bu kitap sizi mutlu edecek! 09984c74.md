# Bu kitap sizi mutlu edecek!

*Murat Tokay 2014.11.03*

<div class="pNewsDetailMainContent ctx_content" itemprop="articleBody">
 <p>
  Ağaç Diken Adam bir çırpıda okuyacağınız, sizi mutlu edecek bir kitap. Bir başarı hikâyesi anlatılıyor ama alelade bir başarı değil.
 </p>
 <p>
  Kitapta yarım asra yakın, durmadan ağaç diken çoban Elzéard Bouffier’in öyküsünü okuyoruz. Önce yüz bin meşe dikiyor düzlüklere. Sonra kayın ve huş ağacı yetiştirmeye başlıyor. Birinci Dünya Savaşı’na katılan anlatıcımız, beş yıl sonra gidip bulduğunda, onun savaşı hiç umursamadan, sükûnet içinde ağaç dikmeye devam ettiğini görüyor. Yeşerti alıp başını giderken kuru dereler su akıtmaya başlamıştır. Suların ortaya çıkışıyla birlikte etrafta söğütler, sazlıklar, çayırlar, bahçeler, çiçekler ve yaşama arzusu yeniden belirmiştir. Öykü böyle sürüyor. Jean Giono’nun etkileyici öyküsünü öğretmenler ortaokul ve lisedeki öğrencilere okutabilse keşke!
 </p>
</div>


Kaynak: [www.aksiyon.com.tr](http://www.aksiyon.com.tr:80/kitaplik/bu-kitap-sizi-mutlu-edecek_539807), [web.archive.org (arşiv bağlantısı)](http://web.archive.org/web/20160117123036/http://www.aksiyon.com.tr:80/kitaplik/bu-kitap-sizi-mutlu-edecek_539807)
