# Bu asker çok farklı: Hem söz hem duvar ustası

*Murat Tokay 2012.07.16*

<div class="pNewsDetailMainContent" itemprop="articleBody">
 <p>
  İstanbul’da karşınıza çıkan rengârenk trafoların çoğu onun eseri diyebiliriz. Duvar resminin Türkiye’deki iddialı ismi bir emekli asker. 22 yıl hizmet ettikten sonra binbaşı rütbesiyle emekli olan Bekir Salim aynı zamanda bir hiciv şairi.
 </p>
 <p>
  Bekir Salim’den bahsederken “Böyle bir askeri ne duymuş ne de görmüştük.” desek abartmış sayılmayız. Suriye krizi ile birlikte emekli askerler televizyonda arz-ı endam ededursun o elinde fırçası duvarlara resim yapmakla meşgul. Ya da kalabalıklar önünde ‘atışmak’la.  Bekir Salim, emekli binbaşı. Taşlama şairi, ressam, musikişinas…  Amerika’da, Bahreyn’de, Dubai’de, İstanbul’da birçok duvarda resmi var. On parmağında on marifet bir dadaş. Televizyonda konuk olduğu programlarda atışmasına denk gelmiş olmanız muhtemel. En son mart ayında yapılan  ‘Yeni Anayasa’ başlıklı Abant toplantısında Rasim Köroğlu ile birlikte atışmasıyla gündeme gelmişti. Bekir Salim sadece ‘sivri dili’yle değil, resimleriyle de adından söz ettiren bir sanatkâr. İstanbul’un birçok semtinde karşınıza çıkan rengârenk trafolar onun eseri. Kafe, restoran, okul duvarlarında onun sihirli resimleriyle karşılaşmak mümkün.
  <p>
   Bekir Salim’i yakından tanımak üzere sohbete başladığımızda girizgahımız Erzurum oluyor. Çünkü doğup büyüdüğü memleket orası ve hikâye ‘karkent’te başlıyor. “Erzurum’da herkes iyi kötü türkü söyler, Kur’an okur, saz çalar, bar oynar… Ben de küçükten saza söze meraklıydım. Çocukluğum Âşık Reyhani’nin yanında geçti. Çocuk korosuna katıldım. Televizyon siyah beyazdı. TRT’ye çıkmak nasip oldu. Bir Erzurum türküsü söyledim.”  Bekir Salim ortaokul ikinci sınıfa devam ederken Âşık Reyhani ile atıştığını özellikle belirtiyor. O yıllarda müzisyen yahut ressam olmak gibi bir niyeti de yoktur; ama resimle de müzikle de uğraşmayı sürdürür. Ortaokul yıllarında yarışmaya katıldığı resimlerle iki yıl (1975-1976) ardı ardına Türkiye birinciliği kazanır.
   <p>
    <p>
     Kenan Evren’den az çekmedim!
     <p>
      “Bu duyarlı, sanatçı ruh nasıl oldu da asker olmaya karar verdi?” dediğimde, hemen sözü asker ressamlara getiriyor Bekir Salim: “Askerler hassas insanlardır, sanata da duyarlıdır. Modern resmi Türkiye’ye askerler getirmiştir mesela. Ben asker ressamlar kuşağının son temsilcisiyim.” Bu sözler üzerine konuyla ilgili kısa bir araştırma yaptığımda da gerçekten ‘asker ressamlar’ hakkında birçok bilgiye ulaşıyorum. “Batı anlayışında Türk resim sanatının temelleri, 1795’te açılan Mühendishâne-i Berrî-i Hümâyûn’da, II. Selim döneminde ilk kez resim derslerinin verilmeye başlandığı bu okulda atıldı. Böylece ‘Asker Ressamlar’ olarak anılan ilk ressamlar da bu okuldan yetişti.” Askerlik ve resim bahsi gündeme gelir de Kenan Evren’den söz açılmaz mı. Evren’in resim çalışmalarını soruyorum. Bekir Salim bam teline basılmış gibi konuşmaya başlıyor: “Evren’in resim yapmasının rahatsızlığını hep yaşadım. Nü resimleri kastedilerek ‘sizin komutan da resim yapıyordu, sen de emekli oldun resim yapmaya başladın’ diyen, bu konuda dalga geçen çok oldu. Ben askerlik hayatımda da resim yaptım. Emekli olunca üretimim arttı. Evren’in günahı sadece 12 Eylül’le sınırlı değil. Sanata da zarar vermiştir. Ayrıca tabloları beş kuruş etmez.”
      <p>
       Bekir Salim binbaşılığa terfi ettiği yıl 1998’de rütbeyi takmadan emekliye ayrılmış. Işıklar Askerî Lisesi’nde başlayan askerlik serüveninde Kıbrıs da var, Güneydoğu da. Terörün yoğun olduğu yıllarda komanda subayı olarak Ceylanpınar’da bölük komutanlığı yapmış. “22 sene postalları giydim. Zordu ama büyük onur duyarak yaptım. Çok şerefli bir meslek.” diyor. Ordunun Peygamber ocağı olduğunu anlatıyor uzun uzun. Darbeleri, 28 Şubat’ı hatırlattığımda ise “Yüz kişide on tane kötü adam bulamazsınız. Ama onlar hükümferma oldular. Köşe başlarını tutmuşlar, emir komutayı almışlar. Çoğunluğa hükmediyorlar.” diye cevap veriyor.
       <p>
        Şair ve ressam kişiliği sayesinde orduda komutanların sempatisini kazanmış. Gittiği birliklerde birçok komutanın portresini yapmış, iyi ilişkiler içinde olmuş. Ama yaşadığı sıkıntılar yok değil. “Eşim başörtülü. On sene yan yana yürüyemedik. Eşim ‘Ne o, köy ağaları gibi önden gidiyorsun!’ derdi. Sokakta yürürken birilerine gözükmemek için 50 metre ileriden gidiyordum. Eşimin başörtülü olduğu biliniyor ama gözüktüğünüz anda kanayan bir yaraya tuz dökmüş oluyorsunuz.” diye anlatıyor o günleri. 28 Şubat’a giden yolda askerlerin pisuar (ihtiyacını ayakta yapıp yapmadığını anlamak için) kullanıyor mu diye fişlendiklerini söylüyor.
        <p>
         Bekir Salim sıkı bir taşlamacı da. Tayyip Erdoğan, Bülent Arınç gibi birçok siyasetçinin karşısında doğaçlama şiir okumuş. Orduda bu yönü de bilindiği için sık sık sahneye çıkmış. Harbiye talebesiyken dönemin Genelkurmay Başkanı Necdet Üruğ’un da bulunduğu kalabalık karşısında doğaçlama gösteri yapmış ve Üruğ’dan takdir almış: “Necdet Üruğ sertliği ile bilinen bir komutan. Alnımdan öptü. ‘Afferin evladım, çok güzel şeyler söyledin’ dedi.”
         <p>
          Bekir Salim şimdilerde resimle hobi olarak değil meslek olarak ilgili. Bu iş bir geçim kaynağı onun için. Aynı zamanda taşlamacı olarak sahnelere çıkıyor. Kendisi gibi hiciv şairi Rasim Köroğlu ile ‘Babacanlar’ adında bir şov sunuyor. Bu ikiliye Türk halk müziği sanatçısı Mürsel Sinan eşlik ediyor. “Rasim Bey, büyük bir taşlama şairi. Mürsel Sinan. Murat Çobanoğlu’nun yetiştirdiği Azeri kökenli bir âşık. Edebiyatımızda-sanatımızda olan her şeyi işliyoruz şovumuzda. Tamamen doğaçlama.”
          <p>
           <p>
            Trafoları güzelleştiren adam
            <p>
             Duvar resminin Türkiye’de yaygınlaşmasında büyük emeği olduğunu ifade ediyor Bekir Salim. “10 yıl önce duvar resmi hiç yok gibiydi. Başarılı örnekleri tek tük vardı.” Paris’te ve Lion’da gördüğü illüzyon (sihirli) resimler ‘bizde niye olmasın’ diye yola çıkmış. Daha evvel portre yaparak para kazanan Bekir Salim 2006’da trafolara resim yapmaya başlamış. Bugüne kadar 78 trafoya sanatını nakşetmiş. Trofaların çirkin görüntüsünden kurtulması büyük ilgi görmüş. Talep üzerine sanatını özel mülklere taşımış. Restoran, otel, okul… Birçok duvarda imzası var Bekir Salim’in. Şu an Beylikdüzü Belediyesi binasının duvarlarına resim yapıyor. Bekir Salim sanatını yurtdışına da taşımış. Bahreyn’de, Dubai’de özel mülklerde bu çalışmayı yapmış. Yine 2009-2011 tarihleri arasında Amerika’da kalmış. “ABD’de Boşnak camilerin kalem işlerini yaptık. Buyük bir atölyem vardı. 30 resim yaptım iki yıl içinde. Teksas’ta bir okulun duvarına çalıştığım üç boyutlu Mostar köprüsü literatüre girdi. Örnek bir çalışma olarak gösterilir.“ diyor.
             <p>
              Peki, Bekir Salim bu çalışmaları nasıl yapıyor? “Bu tek başına yapılacak bir iş değil.” cevabını veriyor. Nasıl çalıştıklarını şöyle anlatıyor: “Önce tasarımını, sonra birinci safha boyama işini yapıyoruz. Çalışma arkadaşlarım da ressam. Hepsi akademide dereceyle mezun olmuş başarılı arkadaşlar.” Bekir Salim, yaptığı işte “Benim dalımda benimle boy ölçüşecek kimse yok.” diyecek kadar da iddialı. Alaylı bir ressam olduğunu kabul ediyor ama bu işin eğitimini  almayı pek de lüzumlu görmüyor. İvan Ayvozovski,  Rembrand gibi ressamların eserlerinden pek çok şey öğrendiğini söylüyor. Hoca Ali Rıza, Şevket Dağ, Şeker Ahmet Paşa beğendiği Türk ressamlar.
              <p>
               Bekir Salim’den sohbetimizin sonuna doğru Fehmi Koru’nun tertip ettiği meşhur fasıllarda boy gösterdiğini öğreniyoruz. Fasıldan önce atışmalarıyla ortamı canlandırdığını söylüyor.  Türkiye’nin birçok ilinde kalabalıkların karşısına çıkıp söz ustalığını sergileyen Bekir Salim 7 yıl boyunca Konya Âşıklar Bayramı’nda jüri üyeliği yapmış. Bu onun için bir övünç vesilesi. Üstadım dediği isimlere not vermiş. Bekir Salim’in yayımlanmış iki şiir kitabı var. Çile’nin birçok şiiri ezberinde. Günde en az beş altı sayfa Safahat okumadan yatmıyor. En büyük hayali şu an proje aşamasında olan ‘Osmanlı tarihi müzesini hayata geçirmek.
              </p>
              <p>
               Tarih müzesi için çalışıyor
               <p>
                Osmanlı tarihi müzesi kurma projem var. Bu Panorama 1453 müzesinin on katı büyüklüğünde olacak. 36 Osmanlı padişahının portreleri gerçek boyutlarıyla yer alacak. Üç safhalı bir proje bu. Padişah portreleri projenin ilk safhası. Daha sonra tarihten şeref levhaları yani zaman tüneli ve padişahların balmumu heykelleri. Müzeyi ziyarete gelenler vagona binip bir tarih gezintisine çıkacak. Kırk dakika içinde Osmanlı tarihini öğrenip çıkmış olacaklar.
                <p>
                 Tarihçilerle, modacılarla görüşüp elbise diktireceğiz. Görüşmeler yapıyoruz.
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/dosyalar/bu-asker-cok-farkli-hem-soz-hem-duvar-ustasi_533034), [web.archive.org (arşiv bağlantısı)](http://web.archive.org/web/20150512033645/http://www.aksiyon.com.tr:80/dosyalar/bu-asker-cok-farkli-hem-soz-hem-duvar-ustasi_533034)
