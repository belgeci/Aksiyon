# Suriye'nin sesi !f İstanbul'da

*Murat Tokay 2015.02.17*

<div class="pNewsDetailMainContent" itemprop="articleBody">
 <p>
  !f İstanbul Uluslararası Bağımsız Filmler Festivali’nin 14’üncüsü başladı. Festivalin bu yılki odak ülkesi Suriye. Suriyeli sinemacı ve sanatçıları İstanbul’da bir araya getiren !f İstanbul’da, komşu ülke sinemasından üç film gösterilecek. 19 Şubat Perşembe günü üç Suriyeli yönetmen SALT Beyoğlu’nda bir araya gelecek. “Suriye bize ne anlatıyor?” başlıklı söyleşide konuşacak yönetmenler, savaş ve direnişe karşı sinemanın gücünü anlatacaklar. !f İstanbul’un bu yıla özel düzenlediği !f Music gecesi “Suriye Ses Veriyor” ise 18 Şubat’ta saat 20.30’da Babylon’da gerçekleşecek. Gecede, “Gümüş Suyu: Suriye Otoportresi” filminde sesiyle beğenilen Suriyeli sanatçı Noma Omran da sahneye çıkacak.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/suriyenin-sesi-f-istanbulda_549067), [web.archive.org (arşiv bağlantısı)](http://web.archive.org/web/20150325205102/http://www.aksiyon.com.tr/kultur-sanat/suriyenin-sesi-f-istanbulda_549067)
