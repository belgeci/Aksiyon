# Geçmişten günümüze gramofon ve taş plak

*Murat Tokay 2014.01.13*

<div class="pNewsDetailMainContent ctx_content" itemprop="articleBody">
 <p>
  Tarih, 6 Aralık 1877… Amerikalı mucit Thomas Edison, üzerinde ince bir kalay levha bulunan silindiri çevirerek çelik iğne yardımıyla bir çocuk şarkısını kaydeder. Yeni buluşunun adı fonograftır.
 </p>
 <p>
  O günden sonra bu cihaz geliştirilir ve gramofon adını alır. Gramofon ve plağın İstanbul’a gelişi ise 1896-1897 yılları arasında olur.  İlk Türkçe plaklar ise Tanburi Cemil Bey’in kayıtlarıdır. 1965’ten itibaren taş plakların üretimi önce yavaşlar ve sonra da tamamen durur. Bugün gramofon da, plak da müzikseverler için bir nostaljiden ibaret. Fakat tutkunları arşivlerine eski plakları bulup eklemeye, koleksiyon yapmaya devam ediyor. Sacit Cavşak bu isimlerden biri. Cavşak ailesinin bu nadide koleksiyonu 16 Ocak Perşembe günü Sultanbeyli Muhsin Yazıcıoğlu Kültür Merkezi’nin içindeki Galeri İstanbulensis’te sergilenecek. 31 Ocak’a kadar devam edecek “Geçmişten Günümüze Gramofon ve Taş Plak” isimli sergide, eski gramofonlar ve taş plakların yanı sıra gramofona dair pek çok eşya görebilirsiniz.
 </p>
</div>


Kaynak: [www.aksiyon.com.tr](http://www.aksiyon.com.tr:80/kultur-sanat/gecmisten-gunumuze-gramofon-ve-tas-plak_537533), [web.archive.org (arşiv bağlantısı)](http://web.archive.org/web/20160303005916/http://www.aksiyon.com.tr:80/kultur-sanat/gecmisten-gunumuze-gramofon-ve-tas-plak_537533)
