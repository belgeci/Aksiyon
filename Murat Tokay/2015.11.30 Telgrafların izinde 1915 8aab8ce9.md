# Telgrafların izinde 1915

*Murat Tokay 2015.11.30*

<div class="pNewsDetailMainContent ctx_content" itemprop="articleBody">
 <p>
  Ermeni tehcirinin 100. yılı vesilesiyle 2 Aralık Salı günü Tophane’deki DEPO’da “Bizzat Hallediniz” adlı sergi açılıyor. Babil Derneği tarafından Başbakanlık Osmanlı Arşivleri taranarak hazırlanan sergi, 1915’te Dâhiliye Nazırı Talat Paşa’nın Osmanlı vilayetlerine yazdığı telgraflar ve bölgelerden gelen cevaplar üzerine kurulu. Başbakanlık Osmanlı Arşivi’nde bulunan ve belli bir bölümü araştırmacılara açık olan binlerce telgraf incelenerek hazırlanan sergide, o dönemde çıkarılan yasa ve talimatnameler, tehcire tanıklık etmiş kişilerin anlatımları, dönemin gazeteleri ve Divan-ı Harp’te açılan davalar ve sonuçları ile tehcir kararını uygulayanların dava tutanaklarındaki ifadelerine yer veriliyor. Geride kalan mal-mülklerinin durumu, tehcir emirlerini verenlerin, uygulayanların, emirlere itaat etmeyenlerin başlarına gelenler, Ermeni yetimlerinin uğradıkları muameleler de resmî belgelerle sunuluyor. (DEPO: Tütün Deposu Lüleci Hendek Caddesi No: 12 Tophane-İstanbul)
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/telgraflarin-izinde-1915_553109), [web.archive.org (arşiv bağlantısı)](http://web.archive.org/web/20151212035710/http://www.aksiyon.com.tr/kultur-sanat/telgraflarin-izinde-1915_553109)
