# Çatalhöyük'te arkeoloji atölyesi

*Murat Tokay 2015.06.30*

<div class="pNewsDetailMainContent" itemprop="articleBody">
 <p>
  Dünyanın en önemli arkeolojik alanlarından Konya Çumra’ya bağlı Çatalhöyük’te 2003’ten bu yana düzenlenen “Shell Çatalhöyük Arkeoloji Yaz Atölyesi” bu yıl 27 Haziran-30 Temmuz tarihleri arasında gerçekleştirilecek. Çatalhöyük çevresinde yaşayan çocuklara Çatalhöyük’ü tanıtmak amacıyla başlatılan proje, yetişkinler ve Türkiye’nin her yerinden ulaşan ziyaretçilerin de katılımıyla sürdürülüyor. Bugüne kadar 6 bin kişinin başvurduğu atölye sonunda katılımcılara ‘kültürel emanetlerin koruyucusu’ sertifikası veriliyor. Cuma hariç haftanın 6 günü, 10.00-15.00 saatleri arasında açık olan Çatalhöyük Arkeoloji Atölyesi ücretsiz gerçekleştiriliyor fakat rezervasyon şart.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/catalhoyukte-arkeoloji-atolyesi_551430), [web.archive.org (arşiv bağlantısı)](http://web.archive.org/web/20150726122002/http://www.aksiyon.com.tr/kultur-sanat/catalhoyukte-arkeoloji-atolyesi_551430)
