# Huzura vesile olan hikâyeler…

*Murat Tokay 2014.01.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yılmaz Yılmaz yeni kitabı “Yıllardır Bir Ev”de irfanıyla, gönül zenginliğiyle kanaatkâr Anadolu insanlarını anlatıyor. Kelimeler, cümleler huzura çıkıyor.
  </font>
 </div>
 <div id="newsText">
  <font class="detail-text">
   <p>
    Yılmaz Yılmaz’ın hikâyelerinden söz etmeye kitabın başında yer verdiği Mustafa Kutlu alıntısıyla başlayalım: “Bir şey yap güzel olsun. Huzura vesile olsun, rikkate yol açsın, şevk versin, hakikate işaret etsin. Bir şey yap doğru olsun. İnsanları yalanın ve yanlışın bataklığına düşmekten korusun…” kitabın sonunda da bir şiirden dörtlük var. “Uyku gibi gelir ayrılıklar da /Ağırlaşır kollar, saatler kanar/Son sayfası eksik bir kitap dünya/Şiirler şarkılar buraya kadar” (Hüseyin Kaya, Melal Bahçesi). Bir yazının girişinde iki alıntıya yer vermek doğru olmayabilir ama Yılmaz Yılmaz’ın hikâye etmekteki derdi ve yazıyla varmak istediği yer konusunda bize bir kanaat veriyor. Yazar belki de bu baştan bilinsin istiyor.
    <p>
     “Yıllardır Bir Ev” Yılmaz Yılmaz’ın üçüncü hikâye kitabı. Daha önce “Sabahleyin Bir Tantana” ve “Salik Yola Düşünce” kitapları yayımlanmıştı. Yılmaz yazıya hikâyeyle gönül düşürmüş bir yazar. Başka maceralara girişmeden bu “dar” yolda yolculuğunu sürdürüyor (Birçok yazarın öykü ya da hikâyeyi bir atlama tahtası olarak gördüğünü biliyoruz). Yıllardır edebiyat dergilerinde hikâye yayımlıyor, günümüz hikâyesini yakından takip ediyor, öykü yıllıkları hazırlıyor. Kitaptaki hikâyeler bir emek ve rikkatin ürünü. Kitapta daha önce dergilerde yayımlanmış yirmi hikâyeye yer veriliyor.
     <p>
      Yılmaz Yılmaz mırıldanır gibi yazıyor, kendi kendisiyle konuşur gibi... İlk kitaplarına göre artık daha rahat cümle kuruyor; sade, anlaşılır. Mustafa Kutlu hikâyelerinin sesini bu metinlerde de duymak mümkün: “Allah bes baki heves”… Hikâyelerde irfanıyla, gönül zenginliğiyle kanaatkâr Anadolu insanı var. Bugün insanımız maalesef büyük şehirlerde, modern kentlerde bir savrulma hâlini yaşıyor. Gittikçe açgözlü, daha doyumsuz… Fakat hâlâ güzel insanlar aramızda yaşamaya devam ediyor. Yılmaz da Allah’ın hatrını âli tutan, hizmet, himmet deyip yaşayan insanların hikâyesini anlatıyor bize. Akif’in bir dizesi vardı ya “Sessiz yaşadım kim beni nerden bilecek.” İşte Yılmaz da sessiz, kendi hâlinde yaşayan kahramanları hikâye ediyor. Gayret hikâyesi şöyle başlıyor: “Nefes bize sayılı verilmiş. Gayret de nefes de adedince olmalı. Her şey O’na… Ulu Camii’nden Yazıçarşı’ya çıkan caddede ağır aksak yürüyorduk. İkimiz de aksaktık, topallamıyorduk ama. O nefsini ezmeye alışmıştı. Nefis ne ki? Hakkı bilmedikten sonra…”
      <p>
       Yılmaz Yılmaz “Yıllardır Bir Ev”de bir esenliği, gönül ferahlığını yazıyor. Himmet yazardan, gayret okurdan.
      </p>
      <p>
       <strong>
        Yıllardır Bir Ev
       </strong>
       <p>
        Yılmaz Yılmaz
        <p>
         Sütun Yayınları
         <p>
          102 sayfa
          <p>
           02165221144
           <p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=CD1914D6CAAFDC9D9E8CEC9AF4F85E33?newsId=37718), [web.archive.org (arşiv bağlantısı)](http://web.archive.org/web/20140930190703/http://www.aksiyon.com.tr:80/aksiyon/newsDetail_getNewsById.action;jsessionid=CD1914D6CAAFDC9D9E8CEC9AF4F85E33?newsId=37718)
