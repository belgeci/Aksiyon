# Saraybosna'da büyük ödül Türk filmine

*Murat Tokay 2015.08.31*

<div class="pNewsDetailMainContent ctx_content" itemprop="articleBody">
 <p>
  Deniz Gamze Ergüven’in yönettiği Fransız-Alman-Türk ortak yapımı ‘Mustang’, 21. Saraybosna Film Festivali’nde en iyi film ve en iyi kadın oyuncu ödüllerini kazandı. Ziya Demirel’in kısa filmi ‘Salı’ ise festivalin kısa film yarışmasında mansiyon ödülü aldı. Saraybosna’da iki yıl önce de Erol Mintaş’ın yönettiği ‘Annemin Şarkısı’ en iyi film seçilmişti. Geçen mayısta dünya prömiyerinin yapıldığı Cannes Film Festivali’nde de övgü alan ‘Mustang’, bir Karadeniz kentinde geçiyor ve kadın olma yolunda ilerleyen beş kız kardeşin (küçükten büyüğe Lale, Nur, Ece, Selma ve Sonay) öyküsünü anlatıyor.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/saraybosnada-buyuk-odul-turk-filmine_552113), [web.archive.org (arşiv bağlantısı)](http://web.archive.org/web/20151229062202/http://www.aksiyon.com.tr/kultur-sanat/saraybosnada-buyuk-odul-turk-filmine_552113)
