# Alman yazardan fantastik denemeler

*Murat Tokay 2014.10.27*

<div class="pNewsDetailMainContent ctx_content" itemprop="articleBody">
 <p>
  Karanlığın Faydaları, şık baskısı ve aynı zamanda yazarın kendi kaleminden çıkan kolajlarıyla farklı, çarpıcı bir kitap. Alman yazar Ror Wolf, Kafka’yla akraba bir romancı.
 </p>
 <p>
  Bu kitabında gündelik hayatın olağanüstü sıkıcı ayrıntılarını bir araya getirerek fantastik bir dünya kuruyor; okuru bir rüyaya taşıyor. Kitap roman değil, bir kurmaca, 79 kolajın eşlik ettiği 29 denemeden oluşuyor. Kazalar, talihsizlikler, yanlış anlamalar, anlamsız yinelemeler, konu dışına çıkmalar, sinir bozucu diyaloglar, grotesk bir mizah ve rastlantısal karşılaşmalarla ilerleyen gerçeküstü metinlerle karşılaşıyoruz. “Ertesi gün uyandığımda havayı kucakladım. Ağzımı kapattım. Söylemek istediğim her şey söylenmişti”, kitabın altını çizdiğim cümlelerinden.
 </p>
</div>


Kaynak: [www.aksiyon.com.tr](http://www.aksiyon.com.tr:80/kitaplik/alman-yazardan-fantastik-denemeler_539751), [web.archive.org (arşiv bağlantısı)](http://web.archive.org/web/20160117122315/http://www.aksiyon.com.tr:80/kitaplik/alman-yazardan-fantastik-denemeler_539751)
