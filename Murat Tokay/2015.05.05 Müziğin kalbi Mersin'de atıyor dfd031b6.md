# Müziğin kalbi Mersin'de atıyor

*Murat Tokay 2015.05.05*

<div class="pNewsDetailMainContent" itemprop="articleBody">
 <p>
  Türkiye’nin önemli klasik müzik festivallerinden Mersin Uluslararası Müzik Festivali bu yıl 14’üncüsüyle seyircilerle buluştu. 28 Nisan-24 Mayıs tarihleri arasında gerçekleşecek festivalde dünya yıldızları sahneye çıkacak. Konserlerden bazıları şöyle: Ünlü kanun virtüözü Göksel Baktagir ile Japon koto sanatçısı Atsuko Suetomi’ye neyiyle eşlik eden Eyüp Hamiş’in konseri 5-6 Mayıs’ta Katolik Kilisesi’nde... 10 Mayıs günü dünyaca ünlü 4 İtalyan sopranodan oluşan Le Div4s topluluğu, bu yıl kurulan Mersin Festival Orkestrası eşliğinde dinleyici karşısında olacak. Arp sanatçısı Bahar Göksu ve grubu, hem Refik Fersan ve Faize Ergin şarkılarını seslendirecek hem de ‘Rüzgar Uyumuş’ albüm konseri verecek. 13 Mayıs’taki konser Tarsus Amerikan Koleji Oditoryumu’nda. Zeki Müren’in unutulmaz şarkıları Batı enstrümanları ve Türk müziği sazlarından oluşan Serdar Yalçın yönetimindeki orkestra için yeniden düzenlendi. Bu şarkılar Yerelden Evrensele Klasik Türk Müziğinden Seçmeler konseriyle 19 Mayıs akşamı Mersin Kongre Merkezi’nde müzikseverlerin beğenisine sunulacak. Dünyanın sayılı ve en eski orkestraları arasında yer alan Cumhurbaşkanlığı Senfoni Orkestrası, Devlet Opera ve Balesi Genel Müdür ve Genel Sanat Yönetmeni olan Selman Ada’nın şefliğinde şovmen Fransız piyanist Roberto d’Olbia eşliğinde 24 Mayıs akşamı Mersin Kültür Merkezi’nde müzik ziyafeti sunacak. Bu, kapanış konseri olacak.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/muzigin-kalbi-mersinde-atiyor_550810), [web.archive.org (arşiv bağlantısı)](http://web.archive.org/web/20150811170438/http://www.aksiyon.com.tr/kultur-sanat/muzigin-kalbi-mersinde-atiyor_550810)
