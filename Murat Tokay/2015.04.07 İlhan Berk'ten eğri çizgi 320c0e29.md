# İlhan Berk'ten eğri çizgi

*Murat Tokay 2015.04.07*

<div class="pNewsDetailMainContent" itemprop="articleBody">
 <p>
  Galeri Nev, 2008’de kaybettiğimiz İlhan Berk’i, ilk şiirlerinin yayımlanmasının 80. yıldönümünde ağırlıyor. Sanatçının ölümünün ardından ilk kez kimi eserlerinin satışa da sunulacağı sergide, ellinin üzerinde desen yer alıyor. “Eğri Çizgi” başlığını taşıyan sergi, muhtelif coğrafyalar (deniz, vadi, orman, ırmak…), kentler (İstanbul, Halikarnassos, Roma, İskenderiye…) ve anlar (kış, kasım, cumartesi, şimdi…) üzerine, pek çoğu iyi bilinmiş şiir sayfalarından oluşuyor. Ayrıca sergide, iki şiiri, “Üç Kez Seni Seviyorum Diye Uyandım” ve “Günlük İşlerdenmiş Gibi Ölüm”, sanatçının el yazısı ile, numaralı ve imzalı edisyonlar hâlinde meraklılarına sunuluyor. Sergi 3 Nisan, 2 Mayıs arasında Ankara’da Galeri Nev’de gezilebilir.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/ilhan-berkten-egri-cizgi_550417), [web.archive.org (arşiv bağlantısı)](http://web.archive.org/web/20150801115043/http://www.aksiyon.com.tr/kultur-sanat/ilhan-berkten-egri-cizgi_550417)
