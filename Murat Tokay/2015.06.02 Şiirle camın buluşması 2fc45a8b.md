# Şiirle camın buluşması

*Murat Tokay 2015.06.02*

<div class="pNewsDetailMainContent ctx_content" itemprop="articleBody">
 <p>
  Fransız cam sanatının öncülerinden Émile Gallé, Daum Kardeşler ve René Lalique’nin elinden çıkan şiir gibi sürahi, lamba ve vazolar, 26 Temmuz’a kadar Maçka Antik Palace’ta sergilenecek. Sergide Arkas Holding Yönetim Kurulu Başkanı Lucian Arkas’ın koleksiyonunda 172 parça eser yer alıyor. Sergi, İzmir’de büyük ilgi görmüş, beraberinde hazırlanan katalog da Türkiye’de bu konuda yayımlanmış ilk kapsamlı kitap olarak literatürdeki yerini almıştı. Dekoratif süslemelerin ön planda olduğu, bitki desenlerinin sıklıkla kullanıldığı cam objelerden oluşan sergiyi gezerken kendinizi botanik bahçesinde, rengârenk, çeşit çeşit çiçeklerin arasında gibi hissediyorsunuz.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/siirle-camin-bulusmasi_551109), [web.archive.org (arşiv bağlantısı)](http://web.archive.org/web/20151217132816/http://www.aksiyon.com.tr/kultur-sanat/siirle-camin-bulusmasi_551109)
