# Nobel ödülü Kanadalı öykücüye

*Murat Tokay 2013.10.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Nobel Edebiyat Ödülü bu yıl Kanadalı yazar Alice Munro’ya gitti. Ödül açıklamasında Munro “modern kısa hikâyenin ustası” olarak nitelendirildi.
  </font>
 </div>
 <div id="newsText">
  <font class="detail-text">
   <p>
    Bahisçiler ödülü Haruki Murakami’nin almasını beklerken bu sonuç bir sürpriz olarak değerlendirildi. Kısa hikâyeleriyle tanınan Munro, 8 milyon İsveç Kronu (yaklaşık 2,5 milyon Türk Lirası) ödüle layık görüldü. İsveç Akademisi’nin açıklamasında, “Bazı eleştirmenler onu Kanadalı Çehov olarak görüyor. Metinlerinde çoğu zaman günlük fakat etkili olaylar, bir şimşek çakma anı kadar kısa sürede hikâyeyi aydınlatan tezahürler öne çıkıyor.” denildi. 81 yaşındaki Kanadalı yazar, çarpıcı yazarlık kariyeri boyunca, Kanada’da Governor General, Uluslararası Man Booker, Libris ve O. Henry gibi birçok ödüle layık görülmüştü. Bu arada 2011 yılında Bazı Kadınlar ve 2012 yılında Çocuklar Kalıyor adlı kitaplarıyla Can Yayınları tarafından Türk okuruyla tanıştırılan Alice Munro’nun yeni kitabı ‘Nefret, Arkadaşlık, Flört, Aşk, Evlilik’ adıyla Kasım ayında yayımlanacak.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2D96126B83C659FCA01D5A06399D7542?newsId=36808), [web.archive.org (arşiv bağlantısı)](http://web.archive.org/web/20131031100530/http://www.aksiyon.com.tr:80/aksiyon/newsDetail_getNewsById.action;jsessionid=2D96126B83C659FCA01D5A06399D7542?newsId=36808)
