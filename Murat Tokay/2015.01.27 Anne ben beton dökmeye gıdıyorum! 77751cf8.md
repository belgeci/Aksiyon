# Anne ben beton dökmeye gıdıyorum!

*Murat Tokay 2015.01.27*

<div class="pNewsDetailMainContent" itemprop="articleBody">
 <p>
  Geçen hafta Studio-X’te bütünüyle betonlaşmış şehre ve beton binalar arasında sıkışıp kalmış çocuklara odaklanan bir sergi açıldı: Sürekli dönüşüme uğrayan ve bu yolla kişisel hiçbir hatıraya izin vermeyen şehirlerde, bir ayağı betona saplanmış insan! Günümüz çağdaş sanatının iki temsilcisi Antonio Cosentino ve Memed Erdener, bu imgelerle yola çıkıyor. 1996’dan itibaren İstanbul’un hızla değişen mekânlarını fotoğraflayan Cosentino’nun “İstanbul Atlası” isimli çalışması ilk kez sergileniyor bu vesileyle. Cosentino, bu hızlı değişime bir karşı duruş olarak büyük bir teneke enstalasyon hazırlamış. Teneke, çünkü doğada yok olmuyor. Dönüşüp hayata yeniden dâhil olmak gibi bir avantajı var. Eski yağ ve peynir tenekeleri, sanatçının onlar için uygun gördüğü yeni bir işlevle, kalıcılığı ve sürekliliği vurgulamak üzere banliyö trenine dönüşmüş. Bir ayağı betonda olan günümüz insanının hayatına iki sanatçının gözünden bakmak isteyenler, sergiyi 27 Şubat’a kadar kent laboratuvarı kimliğiyle öne çıkan Studio-X’te ziyaret edebilir.
 </p>
</div>


Kaynak: [www.aksiyon.com.tr](http://www.aksiyon.com.tr:80/kultur-sanat/anne-ben-beton-dokmeye-gidiyorum_541180), [web.archive.org (arşiv bağlantısı)](http://web.archive.org/web/20150408094609/http://www.aksiyon.com.tr:80/kultur-sanat/anne-ben-beton-dokmeye-gidiyorum_541180)
