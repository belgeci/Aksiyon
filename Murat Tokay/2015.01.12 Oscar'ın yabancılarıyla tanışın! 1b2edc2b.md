# Oscar'ın yabancılarıyla tanışın!

*Murat Tokay 2015.01.12*

<div class="pNewsDetailMainContent" itemprop="articleBody">
 <p>
  İstanbul Modern Sinema’da, 9 ülkenin “Yabancı Dilde En İyi Film” kategorisinde Oscar’a aday olan filmleri gösterilecek.  10-20 Ocak tarihleri arasında düzenlenecek “Oscar’ın Yabancıları” programında, kategoriye aday adayı olan filmler bir araya geliyor.  Programda, çekişmeli geçecek Oscar yarışına başvuran 71 ülkenin adaylarından öne çıkan 9 film yer alıyor. Filmler, Oscar aday adayı olmalarına karşın aslında Hollywood kulvarının dışında, dünya festivallerinde hit olmuş, farklı diller ve kültürlerden filmlerin bir araya geldiği bir seçkiyi temsil ediyor. Filmler arasında; başrolünde İlyas Salman’ın oynadığı Gürcü filmi Mısır Adası (Simindis Kundzuli), 2014 Cannes Film Festivali’nde “Belirli Bir Bakış” jüri özel ödülünü kazanan, Ruben Östlund imzalı İsveç filmi Turist (Force Majeure), “Altın Aslan” kazanan Dönüş’ten sonra bu yıl da Cannes Film Festivali’nden “En İyi Senaryo” ödülüyle dönen, Andrey Zvyagintsev imzalı Leviathan ve Moritanya’nın Oscar adayı, Afrika sinemasının en büyük isimlerinden Abderrahmane Sissako’nun sessiz direnişi anlatan son filmi Timbuktu yer alıyor. (http://www.istanbulmodern.org/tr)
 </p>
 <p>
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/oscarin-yabancilariyla-tanisin_541081), [web.archive.org (arşiv bağlantısı)](http://web.archive.org/web/20150724150413/http://www.aksiyon.com.tr/kultur-sanat/oscarin-yabancilariyla-tanisin_541081)
