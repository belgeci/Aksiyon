# Şehrin caz hÂli

*Murat Tokay 2013.09.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bu yıl 23. yaşını kutlayan Akbank Caz Festivali, 25 Eylül-12 Ekim tarihleri arasında üç hafta boyunca İstanbul’da caz rüzgârları estirecek.
  </font>
 </div>
 <div id="newsText">
  <font class="detail-text">
   <p>
    Festival sahnesinde İlhan Erşahin, Jim Rotondi, Cassandra Wilson, Mos Def, Mulatu Astatke, Lost Fingers, Harriet Tubman, Enrico Rava, Mare Nostrum ve Nicholas Payton gibi pek çok isim yer alacak. 45 ayrı mekânda 50 konser, 3 panel, 6 atölye çalışması düzenlenecek. Ayrıca Avrupa’nın en genç izleyici kitlesine sahip festivallerinden olan Akbank Caz, 4-19 Kasım tarihleri arasında Ozan Musluoğlu ve Şenay Lambaoğlu gibi yetenekli genç cazcılarla bu yıl 11 ildeki 19 üniversiteye konuk olacak. Festivalin açılışını Malavi kökenli İngiliz müzisyen Malia yapacak. Malia, Nina Simone’un unutulmaz şarkılarını 21. yüzyıla taşıyan repertuvarıyla izleyici karşısına çıkacak (25 Eylül/ The Seed). Bu yılki Akbank Caz’ın onur konuklarından efsanevi trompetçi Enrico Rava, ‘Rava Tribe’ projesiyle 27 Eylül Cuma/ CRR’de. Bir gün sonra aynı sahnede  1960’lardan bugüne uzanan kariyerinde kendine has bir tarz yakalayan İngiliz saksafoncu John Surman’ı izleyeceğiz.  Günümüzün en yetenekli müzisyenlerinden Grammy ödüllü trompetçi Nicholas Payton 2 Ekim’te Babylon’da olacak. Tamer Temel, Ece Göksu, Neşet Ruacan, For Ensemble, Evrim Demirel, Birsen Tezer, Jehan Barbur gibi Türk müzisyenler de cazseverlerle buluşacak. (www.akbankcaz.com)
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36618-sehrin-caz-h%C3%A2li.html), [web.archive.org (arşiv bağlantısı)](http://web.archive.org/web/20131018025706/http://www.aksiyon.com.tr:80/aksiyon/haber-36618-sehrin-caz-h%C3%A2li.html)
