# Mehmet Güleryüz’ün 50 yılı

*Murat Tokay 2015.01.06*

<div class="pNewsDetailMainContent" itemprop="articleBody">
 <p>
  İstanbul Modern’in düzenlediği “Ressam ve Resim: Mehmet Güleryüz Retrospektifi” 8 Ocak’ta açılıyor. Sanatçının 1960’lardan 2010’lara uzanan kariyerinin bir dökümü niteliğindeki serginin küratörü Levent Çalıkoğlu. Sergi, sanatçının 1960’lardan itibaren desen, resim, heykel, gravür, porselen üzeri boyama, performans gibi alanlardaki üretimlerini bir araya getiriyor. Kronolojik bir akışla sunulan sergi, bir ressamın iç dünyasını anlamaya yönelik kendisinin kaleme aldığı metinlerle zenginleşiyor. Sergide ressam ve resim arasındaki derin bağı görünür kılan 200’e yakın eser ve multimedya sunumlarıyla canlandırılacak 150 civarında desen yer alıyor. Ayrıca sergi, sanatçının tüm dönemlerini, hayat hikâyesini, içinden geçtiği farklı koşulları ve hakkında yazılanları bir araya getiren zengin bir biyografi duvarıyla, 1960’lardan bugüne Türkiye sanat ortamının kişisel bir hikâyesini de görünür kılıyor. Sergi, 28 Haziran’a kadar gezilebilecek.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/mehmet-guleryuz-un-50-yili_541016), [web.archive.org (arşiv bağlantısı)](http://web.archive.org/web/20150618152414/http://www.aksiyon.com.tr/kultur-sanat/mehmet-guleryuz-un-50-yili_541016)
