# AJANDA - SERGİ: Bir daha asla!

*Murat Tokay 2013.11.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Anadolu Kültür ve Açık Toplum Vakfı’nın gerçekleştirdiği, dünyanın farklı ülkelerinde yaşanan insan hakları ihlalleriyle yüzleşme ve mağdurlardan özür dileme süreçlerine odaklanan ‘Bir Daha Asla! Geçmişle Yüzleşme ve Özür’ sergisi, İstanbul Tophane’deki Depo’da kapılarını açtı.
  </font>
 </div>
 <div id="newsText">
  <font class="detail-text">
   <p>
    Sergi, 15 Aralık’a kadar açık kalacak. Geçmişle yüzleşme deneyimlerini ve özür dileme eylemini, toplumların ortak demokrasi kültürünü oluşturma mücadelesini ele alan sergi, 8 vakayı yakından inceleyerek geçmişte yaşanan hak ihlalleri, katliamlar, soykırım ve insanlık suçlarıyla devletlerin nasıl yüzleştikleri, hangi süreçlerden geçtikleri, nasıl özür diledikleri ve dilenen özrün anlamı üzerine düşünmeye çalışıyor. Sergide incelenen vakaların yanı sıra günümüze kadar dilenmiş olan resmî özürlerin kapsamlı bir haritası da yer alıyor. Elazar Barkan ve Graham G. Dodds’un danışmanlığında hazırlanan, tasarımcı ve sanatçı Mahir M. Yavuz’un görselleştirdiği sergide ele alınan örnek olaylarsa şunlar: Batı Almanya Başbakanı Willy Brandt’ın Varşova Gettosu Anıtı önünde diz çökerek soykırım için Yahudilerden özrü. Şili Devlet Başkanı Patricio Aylwin’in Pinochet dönemi hak ihlalleri için Şili halkından özrü. ABD başkanlarının 2. Dünya Savaşı’nda toplama kamplarında tutuldukları için Japon asıllı Amerikalılardan özürleri. İngiltere Başbakanı David Cameron’ın 30 Ocak 1972’deki “Kanlı Pazar” olayı için Kuzey İrlanda’dan özrü. Sırbistan Parlamentosu’nun Temmuz 1995’teki Srebrenitsa Katliamı için Bosnalılardan özrü. Bulgaristan Parlamentosu’nun Bulgaristan’daki Türklerden özrü. Avustralya Başbakanı Kevin Rudd’un Aborjiniler ve Torres Boğazı Adaları halkından özrü.
    <p>
     Proje dâhilinde iki de kitap hazırlanmış. Serginin tamamlayıcısı niteliğindeki katalog, sergi boyunca Depo’dan ücretsiz edinilebilir. Sergi kapsamında ele alınan vakaların ayrıntılı olarak incelendiği metinlerle beraber, geçmişle yüzleşme üzerine çalışan yazar ve akademisyenlerin katkılarının yer aldığı kitap ise “Bir Daha Asla! Geçmişle Yüzleşme ve Özür” adıyla İletişim Yayınları tarafından basıldı. (0 212 292 39 56, http://www.depoistanbul.net
     <p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=9C4D7B0F610BB1D76CD1EF2E6B59A5B9?newsId=36986), [web.archive.org (arşiv bağlantısı)](http://web.archive.org/web/20131123092826/http://aksiyon.com.tr:80/aksiyon/newsDetail_getNewsById.action;jsessionid=9C4D7B0F610BB1D76CD1EF2E6B59A5B9?newsId=36986)
