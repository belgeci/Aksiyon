# 30 Ressamdan Nazım

*Murat Tokay 2015.01.12*

<div class="pNewsDetailMainContent" itemprop="articleBody">
 <p>
  Ünlü koleksiyoner Ahmet Merey’e ait olan Nazım Hikmet portrelerinin yer alacağı “Portrelerde Nazım” adlı sergi, Küçükçekmece Belediyesi Halkalı Kültür ve Sanat Merkezi Sergi Salonu’nda (HKSM) açıldı. Koleksiyonunda yaklaşık 950 eser bulunan Ahmet Merey, “2009’da Nazım Hikmet Vakfı’nda şairle ilgili bir sergi açılmıştı. Sergideki eserleri komple satın aldım. Bu özel 30 portre koleksiyonuma böyle girdi. HKSM’deki sergi, şairin 113. doğum yılı etkinlikleri kapsamında düzenleniyor.” diyor. Sergide Mehmet Güreli, Hakan Gürsoytrak, Taner Güven, Mustafa Horasan, Metin Karayağız, Yalçın Karayağız, Caner Karavit, Huri Kiriş, Temür Köran, Veysel Kurucu gibi ressamların Nazım portreleri yer alıyor. Portrelerde Nazım, 31 Ocak’a kadar görülebilir.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/30-ressamdan-nazim_541082), [web.archive.org (arşiv bağlantısı)](http://web.archive.org/web/20150724164602/http://www.aksiyon.com.tr/kultur-sanat/30-ressamdan-nazim_541082)
