# Hece'den günlük özel sayısı

*Murat Tokay 2015.06.16*

<div class="pNewsDetailMainContent ctx_content" itemprop="articleBody">
 <p>
  Hece dergisi 740 sayfalık ‘Günlük Özel Sayısı’ hazırladı. Dergide birçok yazarın, şairin, düşünce adamının günlüklerinden parçalara ve bu günlüklere yoğunlaşan yazılara yer veriliyor. Edebî bir tür olarak günlük konusu, kapsamlı yazılarla ele alınıyor, günlük yazanların eserleri sıkı bir incelemeye tabi tutuluyor. Altı ayda hazırlanan ve 75’ten fazla ismin yazılarıyla destek sunduğu ‘Hece Günlük Özel Sayısı’, ilk kez Türkçeye çevrilen bazı günlük örnekleriyle de öne çıkıyor. Dosyada Abdullah Uçman, Virginia Woolf, Mircae Eliade, Victor Hugo ve Jean Baudrillard gibi yazarların ilk kez yayımlanan günlükleri de bulunuyor. 1962’de Türk Dili Dergisi’nin çıkardığı ‘Günlük Özel Sayısı’nın ardından Hece’nin çıkardığı özel sayı, bir edebî tür olarak günlük konusunda yapılmış en kapsamlı çalışma.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/heceden-gunluk-ozel-sayisi_551297), [web.archive.org (arşiv bağlantısı)](http://web.archive.org/web/20151223102353/http://www.aksiyon.com.tr/kultur-sanat/heceden-gunluk-ozel-sayisi_551297)
