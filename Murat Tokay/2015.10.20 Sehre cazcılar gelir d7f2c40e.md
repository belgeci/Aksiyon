# Sehre cazcılar gelir…

*Murat Tokay 2015.10.20*

<div class="pNewsDetailMainContent ctx_content" itemprop="articleBody">
 <p>
  Türkiye’nin en uzun soluklu festivallerinden Akbank Caz Festivali, 25. yılında dopdolu bir programla caz tutkunlarıyla buluşuyor. Çeyrek asrı geride bırakan festivalde yine caz dünyasının önemli isimleri müzikseverlerle buluşacak. Bununla birlikte festival, atölye çalışmaları, paneller, cazlı brunch’lar ve Kampüste Caz Turnesi konserleri ile 21 Ekim-1 Kasım 2015 tarihleri arasında şehri cazın farklı renkleriyle kucaklayacak. Carmen Lundy, 25. Akbank Caz Festivali kapsamında 21 Ekim Çarşamba günü The Seed’de unutulmaz bir gece yaşatacak. Amerikalı trompetçi Dave Douglas yine aynı gün Babylon Bomonti’deki konserinde caz, klasik müzik, folk, elektronik, klezmer müziğini ustalıkla harmanladığı bestelerini bu kez festival tutkunları için seslendirecek. Fildişi Sahilleri’nden gelen aile köklerinin kendisine kazandırdığı ritim yeteneğini akademik eğitimiyle birleştiren Manu Katche, Afrika ritimleri ve klasik davulu birleştirerek oluşturduğu özgün tarzıyla dünyanın sayılı davulcuları arasında gösteriliyor. Onun konseri de 22 Ekim Perşembe günü saat 20.30’da Cemal Reşit Rey Konser Salonu’nda. Grammy ödüllü Bill Frisell de 23 Ekim Cuma günü Zorlu Performans Sanatları Merkezi’nde. Geniş bilgi için http://www.akbanksanat.com
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/sehre-cazcilar-gelir-_552633), [web.archive.org (arşiv bağlantısı)](http://web.archive.org/web/20151021121729/http://www.aksiyon.com.tr/kultur-sanat/sehre-cazcilar-gelir-_552633)
