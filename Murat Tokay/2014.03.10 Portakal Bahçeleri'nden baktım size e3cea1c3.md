# Portakal Bahçeleri’nden baktım size

*Murat Tokay 2014.03.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cemal Şakar yeni öykü kitabı Portakal Bahçeleri’nde klasik öykü kalıplarının ve dilinin dışına çıkarak yeni şeyler söylüyor.
  </font>
 </div>
 <div id="newsText">
  <font class="detail-text">
   <p>
    Öykünün ya da hikâyenin -nasıl isimlendirirsek isimlendirelim - tam da çağın türü olduğunu düşünüyorum. Okurun gözünü korkutmayacak hacimde bir kere. Bu hız çağında otobüste, vapurda, trende okuyup bitirme imkânı var. Elinizde, çantanızda sürünmüyor kitap. Ve günümüzde çok iyi öyküler yazılıyor. Bizi bize anlatan -genç yaşlı- sıkı öykücülerimiz var. Ama genel okur eğilimi pop yazarlardan yana ve kötü romanlar bile öykü kitaplarından çok satıyor. Elbet bir gün öykünün de bahtı açılır deyip Cemal Şakar’ın yeni kitabından söz edelim.
    <p>
     Portakal Bahçeleri, Cemal Şakar’ın onuncu öykü kitabı. Şakar, öyküye gönül düşürmüş, emek vermiş bir yazar. 30 yıllık yazı serüveninde kimi denemelerini saymazsak hep öyküye çalışmış kalemi. Son kitabını bir ustalık, bir olgunluk eseri kabul edebiliriz. Portakal Bahçelerini okuduğumuzda öykünün denemeyle de şiirle de akraba bir tür olduğunu görüyoruz. Çünkü Şakar, klasik öykü kalıplarının ve dilinin dışına çıkarak yeni şeyler söyleme peşinde. Bunu kimi zaman şiirselliğin imkânlarını kimi zaman denemenin rahatlığını kullanarak yapıyor. Kısa, vurucu öyküler kaleme alıyor. Rasim Özdenören’in  ifadesiyle metinlerle oynamaktan hoşlanıyor. Çünkü Şakar için “öykü plastik bir uğraş” ve yazar bu yapbozu seviyor.
     <p>
      Kitapta on sekiz öykü yer alıyor. Kitabın sayfalarını çevirdiğimizde modern hayatın bizden aldıklarını, tüketim çılgınlığını, savruluşları, kayboluşları, buluşmaları; göçü, mültecileri, çöp toplayan çocukları, savaşı okuyoruz. Hayat ve ölüm iç içe. Öykülerde en dikkat çeken nokta Şakar’ın hikâyeye okuru dâhil etmesi. Ve öykünün uçunun açık olması. Yazar, öykünün atmosferini çok güzel oluşturuyor, kurguluyor, her okur kendisini başka bir öyküyle tamamlayabiliyor bu metinlerde. Yine başka dikkat çeken bir husus da Şakar’ın anlatılarında anın fotoğraflanması. Öykünün atmosferi –mekân ve zaman- öyle anlatılır ki siz onu bir fotoğraf karesi olarak düşünürsünüz. Öykü tıpkı sinema gibi kare kare ilerler.
      <p>
       Esfeli Safilin öyküsünde bir öykünün kurgulanışını okuruz. “Yazma sıkıntısı” da diyebiliriz buna. Yazar bizi âdeta yazı masasının başına götürür. Bir öykü nasıl uç verir, öyküye nasıl çalışılır bir örneğini görürüz.
       <p>
        Portakal Bahçeleri’ndeki öyküleri okuyup bitirdiğinizde geriye bir yarımlık, bir eksiklik duygusu, bir burukluk… Öykü sizde yaşayacak. Belki de siz devam ettireceksiniz.
       </p>
       <p>
        Portakal Bahçeleri
        <p>
         Cemal Şakar
         <p>
          İz Yayıncılık 111 sayfa
          <p>
           02125207210
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38058-portakal-bahcelerinden-baktim-size.html), [web.archive.org (arşiv bağlantısı)](http://web.archive.org/web/20140315144033/http://www.aksiyon.com.tr:80/aksiyon/haber-38058-portakal-bahcelerinden-baktim-size.html)
