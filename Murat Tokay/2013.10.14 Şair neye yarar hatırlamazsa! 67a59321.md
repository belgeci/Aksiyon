# Şair neye yarar hatırlamazsa!

*Murat Tokay 2013.10.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Edebiyatın, şiirin kalbinin attığı yer dergiler. Dergilerin ekim sayısına göz attık. Şiirin, iyi şiirin bütün canlılığıyla yaşadığını, ‘paylaşılması’ gerekenin, yarına kalacak bu şiirler olduğunu bir kere daha gördük.
  </font>
 </div>
 <div id="newsText">
  <font class="detail-text">
   <p>
    İtibar, İbrahim Tenekeci yönetiminde üçüncü yayın dönemine kapak tasarımını yenileyerek girdi. Güzel işlere imza atan İtibar genç isimlerle usta şairleri sayfalarında  buluşturan bir dergi. Birçok şairin adresi oldu. Bugün İtibar şairlerinden söz etmek mümkün. Süleyman Çobanoğlu, Cevdet Karal, Ahmet Murad, İbrahim Tenekeci, İsmail Kılıçarslan, Furkan Çalışkan, Sait Yavuz, Osman Konuk, Emel Özkan hemen bir çırpıda sayacağımız şairler.  Yine Hasan Aycın, Cihan Aktaş, Güray Süngü, Abdullah Harmancı, Suavi Kemal, Ali Görkem Userin  dergide ürünleriyle öne çıkan yazarlar.  Derginin ekim sayısı Hasan Aycın’dan bir çizgiyle açılıyor. Süleyman Çobanoğlu’ndan bir şiirle sürüyor: “Senden incecik bir yüz hatırladım/Şair neye yarar hatırlamazsa”. Osman Konuk Alabele bir şiir yazmış: “kötü şeyler hep yüksek topuklu…/Dünyaya bakarken biraz yanımda kal”. Fatma Şengil Süzer, Mehmet Aycı, İbrahim Tenekeci bu sayıda şiiri olan şairlerden. Tenekeci’nin dizeleriyle öyküye geçelim: “bazı yapraklar yeşil de yanar/istemeden ayrılmak diyelim buna.” Yıldız Ramazanoğlu, Cihan Aktaş, Gülçin Durman, Işık Yanar ve Güray Süngü bu sayının öykücüleri. İtibar’ın kapağında söyleşileriyle Beşir Ayvazoğlu ve Suavi Kemal Yazgıç var.
    <p>
     Ankara’dan 17 yıldır düzenli olarak çıkan bir dergi Hece. Bu ay kapağına Edebiyat ve İktidar İlişkisi’ni taşımış. Kapak dosyası sunuş yazısında bir durum tespiti yapılıyor. “En küçük bir dalgalanmada edebiyatçıların, sanatçıların, entelektüellerin içinden bir “örgüt elemanı”, kan dökücü bir “militan”, kör bir “partizan” çıktığını görmek acıtıcı bir durum”. Rasim Özdenören, Vefa Taşdelen, Ali Galip Yener, Ali Emre, Cemal Şakar, Ali K. Metin, Necip Tosun, Celal Fedai dosyaya katkı sunan isimler. Ayşe Sevim, Vural Kaya, Yahya Kurtkaya, Mustafa Oğuz, Mehmet Solak, Enes Talha Tüfekçi bu sayının şairlerinden. Ayşe Sevim “yorgunluktan yaratılmış bütün kızlar”ı yazmış. Şiirin son iki dizesini paylaşalım: “sevgilim neden uzaklara bakıyorsun/kimse ölecek kadar uzun yaşamıyor”.
     <p>
      Beşir Ayvazoğlu’nun yayın yönetmenliğini yaptığı Türk Edebiyatı dergisi sayfalarına taşıdığı çok iyi dosyalarla dikkat çekiyor.  Ekim sayısında Türk Edebiyatında Okul Hayatı’nı kapak yapmış. Eski ve yeni okulların ve bu okullarda verilen eğitimin edebiyatımıza nasıl yansıdığı sorusuna cevap aranmış. Beyhan Kanter, “Servet-i Fünun Neslinin Okul Hatıraları”nı paylaşmış. Alaattin Karaca “Bir Parasız Yatılı: Sezai Karakoç”u yazmış. Bu sayıda İsmail Kara ile yapılmış bir söyleşiye de yer veriliyor. Konuşmanın başlığı “Felsefesiz İlahiyat Olmaz”. Her dergide şiirlerini okuduğumuz Cevdet Karal ve Mehmet Aycı’yı Türk Edebiyatı sayfalarında da görüyoruz. Kalender Yıldız, Ziya Paşa Akyürek, Halil İbrahim Polat bu sayının şairlerinden.
      <p>
       Yağmur için bir ekip dergisi diyebilir ve “Yağmur şairleri”nden söz edebiliriz. Çoğunlukla bu dergide ürünleriyle yer alan Ali Osman Dönmez, Hasan Çağlayan, Mustafa Uçurum bu sayının da şairleri. M. Sait Türkoğlu, Nihat Dağlı, Hüseyin Bayçöl yazılarıyla dergiye katkıda bulunan isimlerden. Kadir Erdal’ın Risale-i Nur talebelerinden Hasan Feyzi Ağabey’in üstadla olan muhabbetini anlattığı Hazretinize Buradan Ayrılık Söyleyin başlıklı yazı derginin dikkat çeken ürünlerinden. Yüsre Mesude Arslan, Cihan Okuyucu’yla Mevlana’yı konuşmuş.
       <p>
        İzdiham, Bülent Parlak yönetiminde çıkan iki aylık bir dergi. 14. sayısına ulaşan İzdiham için edebiyat dünyasının haylaz çocuğu diyebiliriz. Amatör ruhtan ödün vermeden yoluna devam eden dergide genç isimleri görüyoruz. İzdiham kapaktan “Kıyametin Yaşayan Çocuklarıyız” demiş. Gökhan Arslan, Atakan Yavuz, Berkan Ürgen, Yasin Kara, Cihan Ülsen, Fatma Şengil Süzer, Bülent Parlak, Mahmut Özkızıl, Cengizhan Konuş bu sayının şairleri. Ayşe Olgun, Emeti Saruhan, Merve Çetin, Çağrı Oruk dergide imzasını gördüğümüz yazarlardan.
        <p>
         Kuyudaki Koro şair ressam Bünyamin K. yönetiminde Kahramanmaraş’tan ses veren bir dergi. 8. sayısına ulaşan dergide yazarların ve sahafların,  kitap ve kitapçılar ile kurdukları ilişki soruşturulmuş. Bünyamin K., Hayrettin Orhanoğlu, Ümit Güçlü, Salim Nacar, Muhammed Mücahit Yılmaz, Orkun Destici bu sayının şairlerinden. Sahaflar Birliği Derneği Başkanı Emin Nedret İşli ve şair Hayriye Ünal’la yapılmış söyleşi de dikkat çekiyor.
         <p>
          Ada, Trabzon’da 10 yıldır çıkan bir dergi. Şair Serkan Türk yönetiminde yoluna devam eden Ada, Latife Tekin ve Karadeniz Kültürü dosyasını kapağına taşımış. Bu arşivlik sayının şairleri arasında Murat Saldıray, Serkan Türk, Barış Ağır, Kenan Sarialioğlu, Bahri Ömeroğlu gibi isimler yer alıyor.
          <p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36820-sair-neye-yarar--hatirlamazsa.html), [web.archive.org (arşiv bağlantısı)](http://web.archive.org/web/20131030081315/http://www.aksiyon.com.tr:80/aksiyon/haber-36820-sair-neye-yarar--hatirlamazsa.html)
