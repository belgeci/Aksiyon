# Kültür AŞ’nin masalı padişahı kızıyla evlendiriyor!

*Murat Tokay 2015.03.23*

<div class="pNewsDetailMainContent" itemprop="articleBody">
 <p>
  İstanbul Kültür AŞ’nin 100 serisinin yeni kitabı İstanbul’un 100 Masalı’nda karşımıza çıkan bir detay insanı şaşkınlığa sürüklüyor.
 </p>
 <p>
  Hani öyle başlar ya masallar “Masaldır bunun adı. Söylemekle çıkar bunun tadı” diye. Ama bu sefer biraz farklı. İstanbul Büyükşehir Belediyesi’ne bağlı Kültür AŞ adına hazırlanan bir seride padişah kendi kızıyla evlendirilmeye çalışılıyor! Masal, Kültür AŞ Yayınları’nın çıkardığı İstanbul’un 100’leri serisi arasında yer alan İstanbul’un 100 Masalı kitabında geçiyor. İlginç olan bu masalın bilerek mi yoksa gözden kaçarak mı kitapta yer aldığı...
 </p>
 <p>
  Eserin ilk masalı olarak okurlara takdim edilen masalın adı Tüylü Kız... Masal, bir padişah ve karısının hiç çocukları olmaması ile başlıyor. Padişah ve eşi bir gün gezerlerken bir dervişe rastgelmiş. Padişah, çocuklarının olmadığından bahsetmiş dervişe. Derviş de onlara bir çocukları olacağını, adını da Tüylü Kız koymalarını söylemiş. Padişah, buna itiraz edip, onca seneden sonra doğacak kızına o ismi vermeyi kabul etmemiş. Derviş yine de, padişah ve eşi sultan hanıma bir elma verip, ikiyi bölerek yemeleri hâlinde ‘çocuğunuz olacak’ demiş.
 </p>
 <p>
  Masala göre elmayı yiyen padişah ve eşinin, dervişin dediği gibi bir kızları olmuş. Fakat sultan hanım, daha çocuğuna bakmaya fırsat bulamadan hastalanmış ve vefat etmiş. Ölürken de kolundan çıkan bilezik kimin koluna olursa, padişahın onunla evlenmesini vasiyet etmiş.
  <br>
   Kız 17 yaşına gelmiş. Padişah da bilezik kimin koluna olursa onunla evlenmeye karar vermiş. Tellalları çağırmış. Fakat bilezik ülkedeki kimsenin koluna olmamış.
  </br>
 </p>
 <p>
  Masalda buraya kadar sorun yok. Asıl sorun şu satırlardan sonra başlıyor: “Padişah, bir gün bileziği tecrübe için kendi kızının koluna sokmuş. Bilezik, kızının kolunda öyle güzel durmuş ki, padişah kendi kızıyla evlenmeye karar vermiş.”
  <br>
   Bereket, kızı padişahtan daha aklı başında çıkmış ki bu evliliğe razı olmamış ve saraydan kaçarak masalın ‘normal’ şekilde devamını sağlamış.
  </br>
 </p>
 <p>
  Padişahı kendi kızıyla evlendirmeye çalışan İstanbul’un 100 Masalı da böylece İBB Kültür AŞ’nin karnesine yazılmış!
  <br>
   Hatırlanacağı gibi yakın zamanda İBB’nin sponsor olduğu İslam Sanatı ve Mimarisi adlı eser de, Peygamber Efendimiz Hz. Muhammed’in (sav) tasvirine yer verdiği tartışmalarına yol açmıştı.
   <br>
    (Cemal A. Kalyoncu)
   </br>
  </br>
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/kultur-as-nin-masali-padisahi-kiziyla-evlendiriyor_550285), [web.archive.org (arşiv bağlantısı)](http://web.archive.org/web/20150731230612/http://www.aksiyon.com.tr/kultur-sanat/kultur-as-nin-masali-padisahi-kiziyla-evlendiriyor_550285)
