# El yapımı fotoğraf

*Murat Tokay 2016.01.12*

<div class="pNewsDetailMainContent ctx_content" itemprop="articleBody">
 <p>
  Teknoloji harikası dijital fotoğraf makineleri varken o 1850’lerden kalma bir teknikle fotoğraf çekiyor. Nostaljik olduğu kadar tehlikeli de olan ‘wet collodion’ (ıslak levha yöntemi) tekniğiyle fotoğraf çekenlerin sayısı Türkiye’de yavaş yavaş artıyor. Körüklü fotoğraf makinelerinin geri döndüğü de söylenebilir. Türkiye’nin ilk sanat portalı www.lebriz.com’un kurucusu Kerim Suner, bir yıldır wet collodion çekimler yapıyor. Bilgisayar mühendisi olan Suner, 30’a yakın antika hesap makinesi koleksiyonunu bu yöntemle fotoğrafladı. Suner, “Calculus 101” Fotoğraf Sergisi ile 6-22 Ocak tarihleri arasında Nişantaşı Art 212’de sanatseverlerle buluşacak. 1851’de Frederick Scott Archer tarafından geliştirilen wet collodion yönteminin kendine özgü bir estetiği var. Üretilen her fotoğraf tamamen el emeği ürünü ve çoğaltılamıyor. Suner, sergideki fotoğrafları Fenerbahçe’deki kimya laboratuvarını andıran atölyesinde çekti.
 </p>
</div>


Kaynak: [www.aksiyon.com.tr](http://www.aksiyon.com.tr:80/kultur-sanat/el-yapimi-fotograf_553577), [web.archive.org (arşiv bağlantısı)](http://web.archive.org/web/20160304080656/http://www.aksiyon.com.tr:80/kultur-sanat/el-yapimi-fotograf_553577)
