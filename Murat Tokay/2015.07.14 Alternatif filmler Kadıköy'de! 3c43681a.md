# Alternatif filmler, Kadıköy'de!

*Murat Tokay 2015.07.14*

<div class="pNewsDetailMainContent" itemprop="articleBody">
 <p>
  Cannes, Venedik, Berlin gibi film festivallerinde ödül alan ve FilmArtı Film’in dağıtımındaki yapımlardan oluşan bir seçki temmuz ayı boyunca Kadıköy Sineması’nda gösterilecek. ‘Alternatif Filmler Festivali’ olarak adlandırılabilecek programda, Amat Escalante’ye Cannes’da En İyi Yönetmen Ödülü’nü getiren Heli, Anthony Chen’in Cannes’dan Tokyo’ya ödülleri toplayan dokunaklı filmi Ilo Ilo, Japon sinemasının genç ustalarından Hirokazu Kore-eda’nın sarsıcı filmi Benim Babam, Benim Oğlum, Fas’ın Oscar adayı filmi Ömer Beni Öldürdü gibi birbirinden nitelikli filmler var. Günde beş seans yapılacak gösterimler 30 Temmuz’a kadar devam edecek.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/alternatif-filmler-kadikoyde_551605), [web.archive.org (arşiv bağlantısı)](http://web.archive.org/web/20150731105810/http://www.aksiyon.com.tr/kultur-sanat/alternatif-filmler-kadikoyde_551605)
