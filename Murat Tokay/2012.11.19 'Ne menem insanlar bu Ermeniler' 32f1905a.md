# ‘Ne menem insanlar bu Ermeniler?’

*Murat Tokay 2012.11.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mümtaz Turhan Sosyal Bilimler Lisesi öğrencileri Ermeni akranlarıyla hazırladıkları  “Aşure-Anuşabur” projesiyle “Birlikte Yaşama” ödülüne layık görüldüler.
  </font>
 </div>
 <div id="newsText">
  <font class="detail-text">
   <p>
    Gazeteci ve Yazarlar Vakfı’nın bu yıl 4’üncüsünü düzenlediği “Birlikte Yaşama Ödülleri” geçen hafta sahiplerini buldu. Ödüle layık görülen isimler arasında en çok dikkati çeken Aşure-Anuşabur Projesi ile Mümtaz Turhan Sosyal Bilimler Lisesi ve Özel Getronagan Ermeni Lisesi öğrencileri oldu. 16–17 yaşlarındaki bu gençler ayakta alkışlandı. Biz de bu gençlerle buluşup, projeyi konuştuk.
   </p>
   <p>
    <img alt="" height="343" src="http://web.archive.org/web/20121230013215im_/http://medya.aksiyon.com.tr/aksiyon/2012/11/19/murat-sosyal-bilimler-2.jpg">
     <p>
      “Vakfın ödülü teşvik edici oldu, yapacaklarımızın çok azını gerçekleştirebildik.” diye başlıyor söze Rumeysa Şahbaz. Proje fikrinin mimarı o.  Mümtaz Turhan Sosyal Bilimler Lisesi 12. sınıf öğrencisi. Sıkı bir edebiyat takipçisi, iyi bir okur. Konuşmalarını sık sık yazarlardan alıntılarla süslüyor. Türk bir anne ile Kürt bir babanın kızı. Ailesi Çorum’da yaşıyor. Bu süreçte Ermenice öğrenmeyi başarmış. Projeye giden yolun Hrant Dink’in avukatı Fethiye Çetin’in okullarına bir konferansa gelmesiyle başladığını söylüyor. “Anneannem ve Ben” başlığını taşıyan konuşma çok etkilemiş Rumeysa’yı. (Anneannem,  Fethiye Çetin’in  2004 yılında yayımlanmış kitabının ismi. Kitapta 1915 tehciri sırasında ailesinden zorla alınmış çocuklardan biri olan Heranuş Hanım’ın hikâyesi anlatılıyor. İsmi Seher olarak değiştirilen ve Müslüman kızı olarak büyüyen ve öyle ölen anneannesi hakkındaki gerçeği yıllar sonra öğrenen Fethiye Çetin kitapta bu gerçeğin izini sürüyor.) Rumeysa Şahbaz kendisini etkileyen sözleri şöyle anlatıyor: Fethiye Hanım sorulardan birine cevap verirken şöyle bir cümle kurdu: Kuyulardan insan çıkarıp saymak, onları skor malzemesi yapmak yerine yalnızca vicdanımızla hareket edemez miyiz? Orada sarsıldım. Söylediklerini düşünmeye başladım. Ermeni meselesi hakkında kendimizi sorgulamaya da başladık.” Proje fikri o konuşma sırasında doğuyor. Ve bunu ilk olarak sınıf arkadaşı Hanne Bolluk’a açıyor. “Ne menem insanlar bu Ermeniler, bir baksak mı?” İki kişiyle başlayan halka önce altıya çıkıyor, sonra on altıya; bugün proje içinde yer alan 50’ye yakın öğrenci var.
      <p>
       Projenin isim babası da Rumeysa. İnternette araştırma yaparken anuşaburla karşılaşıyor. “Ermenicede ‘aşure’  manasına gelen ‘anuşabur’ kelimesi çok kültürlülüğün somutlaştırılması hususunda bulunabilecek belki de en iyi örnekti.” diyor Rumeysa. Sözü Hanne Bolluk alıyor: Anuşabura dâhil olan tüm malzemeler, hem kendi özgün şekil ve tatlarını korur hem de birlikte bütünsel, tek bir tadı oluşturur. Hiçbiri aşurenin bir parçası olarak asıl kimliğini kaybetmez. Nuh Tufanı’nda insanlar bu kutsal yemekle hayatlarını sürdürdüler. Tufan’da ayrıştırılıp sınava tabi tutulan insana, onları tekrar bir ve birlikte kılacak iksirin formülü de verildi. Anuşabur, yahut Türkçe ifadesiyle aşure tam olarak budur.” Projeye isim de bulunduktan sonra somut adımlar atılmaya başlanıyor. Agos Gazetesi’ne ulaşıyor gençler. Rober Koptaş ve Serkis Seropyan’dan yardım görüyorlar. Daha sonra Özel Getronagan Ermeni Lisesi’yle temasa geçiliyor. İlk buluşmayı Hanne Bolluk şöyle anlatıyor: Karaköy’e ilk gittiğimizde proje üzerine çalışan 6 kızdık, beşimiz başörtülüyüz. Tabii bizi gören önce şaşırıyordu. Başta konuşamadık. Öğretmenler konu açmaya çalışıyor ama mevzu hep tıkanıyordu. Sonra öğretmenler çıktı. Birden açıldık. 5 saat konuşmuşuz. Hepimiz liseliyiz ve ortak konularımız, hayallerimiz var. “ İlk buluşmadan sonra telefonlar, elektronik posta adresleri paylaşılıyor, sosyal medyada birbirlerini takip etmeye başlıyorlar.
       <p>
        Rumesya Şahbaz projeyi bir ‘dokunma eylemi’ olarak tanımlıyor. “Bir deneme dokunuşuydu, çünkü insan bilmediğinden çekinir, korkar. Başta ihtiyatlıydık. Sonra Ermeni arkadaşları tanımaya başladıkça, birbirimizden pek farkımızın olmadığını gördük. Bir taş var ve biz o taşı kaldırdık. Bu kadar yankı bulacağını düşünmüyorduk.” diyor. Öğrenciler bir yıl boyunca iletişimini sürdürüyor. Hatta aile ziyaretlerinde bunuyor. Rumeysa da Hanne de başka şehirlerden geldiği için yurtta kalıyor. Ermeni arkadaşlarının evlerinde misafir oluyorlar. “Biz yurt öğrencisiyiz, Linda Serkizyan’ın annesi sürekli “Ben de sizin bir annenizim, niye çamaşırlarınızı getirmiyorsunuz?” diye sitem ediyor mesela. Zepür Altınkaya arkadaşımızın annesi bize paskalya çöreği hazırladı, yedirdi.” diyor Hanne Bolluk. Yine, sınav zamanı Linda ile birbirlerine dua ettiklerini söylüyor.
        <p>
         İşin bir de trajik yanı var. Gençlerin ödüllü bu projesi Millî Eğitim’den onay alamamış. Kaymakamlıkça üç kez reddedilmiş. Görüşme fırsatı buldukları Millî Eğitim müdür yardımcılarından birisi “Niye böyle sıkıntılı bir konu seçtiniz, ne yapmaya çalışıyorsunuz?” sorusunu yöneltmiş. Yine okuldan ve çevrelerinden tepki almışlar ama yılmamışlar. 1915 olaylarını hiç konuştunuz mu, diyorum. Zeynep Yıldız, “O insanlara borcumuz var. Onlar bir mağduriyetten ziyade bu ülkenin belleğinde yer almak istiyorlar. Diasporanın Ermeni meselesini politikalarına malzeme etmelerinden de rahatsızlar.” cevabını veriyor. Ferit Oğuztürk de ilk kez bir Ermeni ile aynı ortamda buluşup kaynaşma fırsatı olduğundan söz ediyor. Ali Çiftçi ise Ermeni arkadaşlarıyla çok iyi vakit geçirdiklerini anlatıyor. “Onların müzik dersine girdik. Bizim okulda iki üç kişi piyano çalmayı biliyorken orada herkes Mozart. Bütün öğrenciler çok güzel piyano çalıyor.” diyor tebessüm ederek.
         <p>
          Türk ve Ermeni öğrenciler 5 Mayıs tarihinde Mümtaz Turhan Sosyal Bilimler Lisesi’nin konferans salonunda Ermeni kültürünü, tarihini, yemeklerini, edebiyatını, danslarını ve şarkılarını da içeren bir sunum yapmışlar. Birlikte yaşama pratiklerinden bahsetmişler. Öğrenciler “Ermenilerin tarihi, Ermenilerde mimari, Ermenilerde müzik” gibi başlıklarda sunum gerçekleştirmiş. Tiyatro oyunu, dans gösterileri olmuş. Programda Atilla Yayla ve Rober Koptaş da bir konuşma yapmış. Rumeysa Şahbaz sponsor bulamadıkları için programın sonunda dağıttıkları anuşabur’u İstanbul’daki beş Ermeni lisesi öğrencilerine hazırlattıklarını söylüyor.
          <p>
           Gençler büyük düşünüyor. Sırada yeni projeler var. İlkin bir “birlikte yaşama platformu” kurmak istiyorlar.  Aralık ayında “çatışık” isminde bir sergi çalışmaları olacak. Yazın bir ay boyunca dağda çatışmada oğlunu kaybeden Kürt anneleriyle ve asker anneleriyle görüşüp kayıtlar yapmışlar. “Ağlarsa anam ağlar” isimli projeyle insanları sarsmayı düşündüklerini belirtiyor Rumeysa Bolluk. Davetlilerin sergiyi el fenerleriyle gezeceklerini söylüyor. “Şehit ve leş diye kategorize ettiğimiz insanları anneler evlat diye kategorize ediyorlar.” diyor. Son söz olarak projeye sponsor aradıklarını da söylemeyi ihmal etmiyor.
          </p>
          <p>
           <strong>
            Büyüklerimizin yapamadığını yaptık
           </strong>
           <p>
            Özel Getronagan Ermeni Lisesi öğrencilerinden Linda Serkizyan, ödül gecesindeki konuşmasında kardeşliğe vurgu yaptı: “Birlikte yaşamanın güzelliğini göstermek için böyle bir projeye imza attık. Ailelerimiz de bize destek vererek birbirleriyle daha sık görüşme kararı aldı, herkes kaynaştı. Bizim için yaşam nefes almak değil, bir paylaşımdır. Kardeşçe yaşamak mümkün. Gelecek nesiller için de bu projede yer aldık. GYV de bunu takdir etti ve ödüllendirdi. Projeden önce sahip olduğum tüm önyargılar kayboldu. Artık barışa ve kardeşliğe daha fazla inanıyorum. Büyüklerimizin yapamadığını yaptık.”
            <p>
             <strong>
              Birlikte Yaşama’nın ödülünü aldılar
             </strong>
             <p>
              Gazeteci ve Yazarlar Vakfı tarafından ‘Birlikte yaşama kültürüne katkıda bulunan’ kişi ve kurumlara verilen ‘2012 Birlikte Yaşama Ödülleri’ önceki hafta pazar günü İstanbul Kongre Merkezi’nde düzenlenen törenle sahiplerini buldu. Ödüller ve sahipleri şöyle: Edebiyat: Hilmi Yavuz, Bilimsel Çalışma: Nilüfer Göle, Görsel Medya: Dünya TV, Yazılı Medya: Agos Gazetesi, Toplumsal Alanda Örnek Davranış ve Girişimler; Aşure - Anuşabur Projesi ile Mümtaz Turhan Lisesi ve Özel Getronagan Ermeni Lisesi öğrencileri, Görsel, İşitsel Sanatlar ve Sahne Sanatları: Antakya Medeniyetler Korosu, Sosyal Kültürel Kaynaşma: Süryani Cemaati Mardin Metropoliti Saliba Özmen ve Batmanlı kanaat önderi Hacı Mirza Demir,  Jüri Özel Ödülü:  Mart ayında hayatını kaybeden eski Vatikan İstanbul Temsilcisi George Marovitch.
             </p>
            </p>
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Said ŞAHBAZ, 06 December 2012, 18:38
> Bir zamanlar "Rumlar gidecek bu iş bitecek." sloganları atılan bir ülke için büyük; fakat böyle geniş ufuklu gençler için küçük bir adım. Bugünlere geleceğimizi kim tahmin ederdi,bir Ermeni ile bir Türk'ün kol kola omuz omuza yürüyeceğini, birbirleri için dua edeceğini ve en önemlisi farklılıkların...

Kaynak: [www.aksiyon.com.tr](http://www.aksiyon.com.tr:80/aksiyon/haber-34127-.html), [web.archive.org (arşiv bağlantısı)](http://web.archive.org/web/20121230013215/http://www.aksiyon.com.tr:80/aksiyon/haber-34127-.html)
