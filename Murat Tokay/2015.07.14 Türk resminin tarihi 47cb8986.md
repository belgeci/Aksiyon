# Türk resminin tarihi

*Murat Tokay 2015.07.14*

<div class="pNewsDetailMainContent" itemprop="articleBody">
 <p>
  Sanat Akmerkez, 11. yılında, Türk resim sanatı tarihinin yaklaşık 150 yılına ait eserlerin sergisine ev sahipliği yapıyor. 130 sanatçının 300’e yakın eseri, sergi kapsamında bir araya getiriliyor. Osmanlı ressamlarının Doğu resim anlayışından Batı resmine geçiş sürecindeki aşamalarına ve günümüze kadar gelen sürece tanıklık eden sergi, resim tarihimize geniş bir yelpazeden bakış imkânı sağlıyor. Osman Hamdi’den Haluk Akakçe’ye kadar farklı kuşak ve ekollerden sanatçıları buluşturan sergi, Tunca Sanat Galerisi işbirliği ile 30 Ağustos’a kadar açık kalacak. Sergide eseri yer alan sanatçılardan bazıları şöyle: Abidin Dino, Adnan Çoker, Balkan Naci İslimyeli, Bedri Rahmi Eyüboğlu, Burhan Doğançay, Cihat Burak, Devrim Erbil, Diyarbakırlı Tahsin, Erol Akyavaş…
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/turk-resminin-tarihi_551601), [web.archive.org (arşiv bağlantısı)](http://web.archive.org/web/20150731122930/http://www.aksiyon.com.tr/kultur-sanat/turk-resminin-tarihi_551601)
