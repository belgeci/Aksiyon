# Aşk ve tarih; Ustam ve Ben

*Murat Tokay 2014.01.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Elif Şafak, Ustam ve Ben’de okuru tarihte bir yolculuğa çıkarıyor. Mimar Sinan’ın taşa kazıdığı hikâyeleri romanlaştırarak bir döneme dikkatimizi çekiyor.
  </font>
 </div>
 <div id="newsText">
  <font class="detail-text">
   <p>
    Geçen yıl Kitap Zamanı için kaleme aldığımız yazıda “Pop yazarlığın yükselişi”ni konu edinmiş, şu tespitte bulunmuştuk:  “Türkiye’de pop yazarlar çağı yaşanıyor diyebiliriz. Piyasayı iyi koklayan, yükselen değerleri, trendleri göz önünde bulunduran yazarlar popülerliğini sürdürebiliyor.” O yazıda yükselen trend olarak “aşk” ve “tarih”e dikkat çekmiştik. Elif Şafak’ın yeni kitabı Ustam ve Ben, tarihin ve aşkın harmanlanmasından ortaya çıkmış bir Mimar Sinan romanı. Son yıllarda en çok izlenen televizyon dizisinin “Muhteşem Yüzyıl” olduğunu da hatırda tutup Ustam ve Ben’in okurda -ya da izleyicide- büyük karşılık bulacağını söyleyebiliriz.
    <p>
     Eser, arka kapağında “Uzun süre hafızalardan silinmeyecek, çok konuşulacak bir roman” olarak sunulmuş. Ustam ve Ben, kötü bir roman değil fakat iddia edildiği gibi “Elif Şafak’ın muazzam hayal gücü ve zengin dili”nden söz etmemiz de mümkün değil. İngilizce kaleme alınmış romanın Elif Şafak ve Omca A. Korugan tarafından birlikte dilimize çevrildiğini biliyoruz.
     <p>
      İçinde cariyelerin, iktidar kavgalarının, entrikaların ve karşılıksız aşkın olduğu bir Doğu masalı anlatılıyor. Ustam ve Ben, bir tarihî roman. Kahramanların çoğu da tarihî şahsiyetler. Sultan Süleyman, Mimar Sinan, Hürrem Sultan, Mihrimah Sultan… Kitaptaki hikâye 16. yüzyıl İstanbul’unda geçiyor. Roman Sultan Süleyman’a Hindistan’dan hediye edilen beyaz filin (Çota) ve bakıcısı Cihan’ın İstanbul yolculuğuyla başlıyor. Belki de romanın hem kurgu hem dil olarak en başarılı, en etkileyici bölümü Cihan ve Çota’nın hikâyesinin anlatıldığı sayfalar (Bu bölümü okurken filmi de çekilen “Pi’nin Yaşamı”nı hatırladım). Romanın giriş sayfalarında Cihan’ın saraya gelişini, Mimar Sinan’la tanışmasını, hem filbazlık yapıp hem de Sinan’ın yanına çırak olarak alınmasını okurken, diğer yandan Osmanlı’nın saray ve gündelik hayatına dair bilgileniyoruz. 17 yaşındaki Cihan, fili görmeye gelen Kanuni’nin kızı Mihrimah Sultan’a âşık oluyor. Roman ilerleyen sayfalarda Mimar Sinan ve tarih anlatısına dönüyor, yer yer belgesel bir havada ilerliyor. Romanda sadece Mimar Sinan yok; işçileri, çırakları, kalfaları da var. Dönemin kozmopolit İstanbul’u, pek bilinmeyen gündelik hayatı da resmediliyor. İyi başlayan romanda kurgunun tarihsel gerçekliğe yenik düştüğünü görüyoruz.
      <p>
       Son söz olarak diyebiliriz ki Elif Şafak okuru tarihte bir yolculuğa çıkarıyor;  Sinan’ın taşa kazıdığı hikâyeleri romanlaştırarak bir döneme dikkatimizi çekiyor.
      </p>
      <p>
      </p>
      <p>
       USTAM VE BEN
       <p>
        Elif Şafak
        <p>
         Doğan Kitap 470 sayfa
         <p>
          02123737700
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-37550-ask-ve-tarih-ustam-ve-ben.html), [web.archive.org (arşiv bağlantısı)](http://web.archive.org/web/20140204031502/http://www.aksiyon.com.tr/aksiyon/haber-37550-ask-ve-tarih-ustam-ve-ben.html)
