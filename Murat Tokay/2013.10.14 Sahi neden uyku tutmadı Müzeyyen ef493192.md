# Sahi, neden uyku tutmadı Müzeyyen

*Murat Tokay 2013.10.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yekta Kopan yeni romanı Aile Çay bahçesinde kimsenin hayatına yakından bakmasına izin vermeyen Müzeyyen’in hikâyesini anlatıyor.
  </font>
 </div>
 <div id="newsText">
  <font class="detail-text">
   <p>
    Kestirmeden söyleyelim, bir çırpıda okunan, akıcı, sıkmayan bir romana imza atmış Yekta Kopan. Kitap sıcaklığını önce adıyla duyuruyor: “Aile Çay Bahçesi”. Hacmiyle de gözü korkutmuyor, 142 sayfa. Evet, çok satmak için formüllerle yazılmış popüler romanlar gibi kolay okunuyor, bir gecede bitiriliyor ama çabucak tükenmiyor. Uğultusu içinizde sürüyor. Üstelik aşk, cinsellik, mistisizm gibi sulandırılmış, “light”  bir konuda değil, kutsal sayılan aile kurumu etrafında kuruyor hikâyesini. Bir bakıma zoru seçiyor ve bunu başarıyor da. Ve Türk edebiyatına yeni bir roman kahramanı kazandırıyor: Müzeyyen!
    <p>
     “Öyle şeyler anlatırdım ki sana, tek kelimesi aklını başından alır, dedim. İçimden” diye başlıyor roman. Müzeyyen’in gözünden aktarılıyor hikaye. Müzeyyen, kız kardeşi Çiğdem’in doğumundan sonra kendi varlığının silinmeye başladığını hisseden bir kadın. Saatçi Nejat beyle ev hanımı Meral hamının ilk kızı.  Annesini başka kadınlarla aldatan bir babaya duyulan nefret romanın merkezinde. Bu sevgisizlik, nefret sadece babaya değil, kız kardeşe de yöneliyor. Çünkü Müzeyyen, cam silerken düşen annesinin ölümünden kız kardeşini sorumlu tutuyor. Aile Çay Bahçesi, bir hesaplaşma kitabı aynı zamanda. Aile kutsalı etrafında üzeri örtülen şiddetin, hoyratlığın tülünü aralıyor.
     <p>
      Yekta Kopan’ın başarısı Müzeyyen karekterini bir roman kahramanına dönüştürmesi. Onun ruh hâllerini, gel gitlerini içeriden bir dille ifade edebilmesi. Karton bir karakter yok karşımızda; canlı kanlı, hayatın içinden biri Müzeyyen.  Çoğu kadının- okurun- kendinden izler bulacağı bir kahraman. Kimseye göstermediği fırtına bulutları içinde dönüp dururken hep köşeye sinen ama kabuğunu kırmak için de çabalayan bir tip: “Ben sadece düşündüm. Zihnimde tartıştım insanlarla. Ne yaşadıysam kabuğumun altında yaşadım. Uykusuz gecelerde kavga provaları yaptım; işten çıkaran patronla, yağmurlu havada ıslatıp geçen taksiciyle, tiyatroda gelip yerime oturan çiğ suratlı kadınla, posta kutumu karıştıran apartman yöneticisiyle zihnimde savaştım. Karşılarına dikilip edeceğim lafları düşündüm. Sonra sustum. Ses olmadı düşündüklerim. Nefretimi kusamadım dünyaya. O güvenli kabuğumun altından çıkaramadım başımı.”
      <p>
       Son söz olarak Aile Çay Bahçesi, okurunu hikâyenin içine dâhil etmeyi başarmış bir roman. Kitabı okurken birçok cümlenin altını çizecek belki de sayfalar önünüzde açık uzaklara dalacaksınız.
      </p>
      <p>
       <strong>
        Aile Çay Bahçesi
       </strong>
       <p>
        Yekta Kopan
        <p>
         Can Yayınları 142 sayfa
         <p>
          2122525675
          <p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36814-sahi--neden-uyku--tutmadi--muzeyyen.html), [web.archive.org (arşiv bağlantısı)](http://web.archive.org/web/20131030081513/http://www.aksiyon.com.tr:80/aksiyon/haber-36814-sahi--neden-uyku--tutmadi--muzeyyen.html)
