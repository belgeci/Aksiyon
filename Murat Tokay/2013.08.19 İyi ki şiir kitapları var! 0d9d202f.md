# İyi ki şiir kitapları var!

*Murat Tokay 2013.08.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sütun Yayınları, genç kuşaktan beş şairin şiir kitaplarını yayımladı.  Dünyaya bir süreliğine ara verip şiirin  sesine kulak  verelim istedik.
  </font>
 </div>
 <div id="newsText">
  <font class="detail-text">
   <p>
    Türk edebiyatının belki de en güçlü damarı şiir. Cumhuriyet öncesine baktığımızda da duygularını, dertlerini nazımla anlatmaya çalışan bir şiir medeniyetini görürüz. Bugün şairler ve şiirler çok gündemimizde değil maalesef. Fakat şiirin kalbi hâlâ atıyor. Bunu taşrada ısrarla çıkmaya devam eden şiir dergilerinden, çok az sayıda da olsa şiir basmayı sürdüren yayınevlerinin varlığından anlıyoruz. Sütun Yayınları, geçtiğimiz aylarda şiir dizisi başlattı ve genç kuşaktan beş şairin kitabını aynı anda bir seri olarak yayımladı. Hasan Çağlayan’ın ‘Yağmurlu Sözler’, Kalender Yıldız’ın ‘Kuklacı’, Hüseyin Kaya’nın ‘Melâl Bahçesi’, Mustafa Uçurum’un ‘Dünya Telaşı’ ve Ziya Paşa Akyürek’in ‘Başka Dert’ adlı kitapları, özgün bir kapak tasarımı ile okura ulaştı. Beş şair de Yağmur dergisinde ürünleriyle yer alan isimler.
    <p>
     Mustafa Uçurum’u Martı, Yitik Düşler, Polemik, Tasfiye gibi edebiyat-şiir dergilerini yayına hazırlayan isim olarak da tanıyoruz. Yazarın daha evvel yayımlanmış Tenhalayın Kalbimi adlı bir de şiir kitabı var. Yeni kitabı Dünya Telaşı’nda  “Taşrada Bir Şair Kalbi”nin sıkışmışlığına şahitlik ediyoruz. “Sırat-ı Mustakim ne çok yakışacak adımlarıma” diyen Dünya Telaşı’ndan “Biraz Sessizlik”e sığınan bir şair Uçurum… Kitapta sıkı dizeler var. “Ne zaman ayakta kalsam acemi şansı diyorlar.”
     <p>
      Kuklacı, Kalender Yıldız’ın ilk göz ağrısı. Yıldız, eski şiirin izini süren bir şair. Hüzün, melal, gül sıkça kullandığı temalar. Kuklacı, ilk şiir kitabı olmanın acemiliklerini taşısa da sesini bulmuş bir şairi müjdeliyor. “İçim insan mezarlığı / En çok da ben ölmüşüm kuklacı / Adım başı mezar taşım var / Katillerim en sevdiğim insanlar”…
      <p>
       Hüseyin Kaya ismi bize Sivas’ı ve tabii ki Sühan ve Ruzigar dergilerini hatıra getiriyor. Kaya, denemeleriyle de tanıdığımız bir isim. Yeni kitabı Melal Bahçesi’nde yağmurdan, ölümden, dünya halinden söz ediyor. “Ve kalp de yorulur hep titremekten / Bir gülün üstüne gülden habersiz / Göçüyorum parça parça gönlümden / Ah çocuklar sararıyor bahçemiz”…
       <p>
        Yağmurlu Sözler, Hasan Çağlayan’ın ilk şiir kitabı. Lirik bir duyuşu var Çağlayan’ın: “Veda bir güzdür / Bin hüzne yakın / Fotoğraflar kalır yitik ve soluk / Öyle kırık dökük kapanma sakın / Daima yeniden başlar yolculuk”…
        <p>
         Ziya Paşa Akyürek’in “Başka Dert” kitabı, şiir dizisinin son kitabı. Aşk halinde “Ya Hû” diye söylenmiş şiirler... Kafiye tutkusunun şiirde bir zayıflığa yol açtığını belirtmeden geçmeyelim.
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-36322-iyi-ki-siir-kitaplari-var.html), [web.archive.org (arşiv bağlantısı)](http://web.archive.org/web/20130825111203/http://aksiyon.com.tr:80/aksiyon/haber-36322-iyi-ki-siir-kitaplari-var.html)
