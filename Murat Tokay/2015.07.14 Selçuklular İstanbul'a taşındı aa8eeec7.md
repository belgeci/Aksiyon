# Selçuklular İstanbul'a taşındı

*Murat Tokay 2015.07.14*

<div class="pNewsDetailMainContent" itemprop="articleBody">
 <p>
  Kadim bir medeniyetin inanç, kültür, zafer, bilim, sanat ve estetiğine şahitlik eden ‘Selçuklular’ sergisi, İstanbul Sultanahmet’teki Türk ve İslam Eserleri Müzesi’nde açıldı. Konya İnce Minareli Medrese Müzesi, Konya Karatay Medresesi Müzesi, Konya Mevlana Müzesi, İstanbul Arkeoloji Müzeleri, Türkiye Yazma Eserler Kurumu Başkanlığı ve Beyazıt Kütüphanesi gibi farklı müze ve kurumlardan getirilen 227 eser ile birlikte animasyonların ve canlandırmaların yer aldığı sergi, Sevgi Kutluay’ın küratörlüğünde hazırlandı. ‘Tarihçe-Selçuklular’, ‘Hanedan-İktidar Alametleri’, ‘İktidar-Siyasetname’, ‘Mimari/Kentler ve Yapılar’, ‘Sembolizm-Mimari’, ‘Sembolizm-Düğümler ve Desenler’, ‘İnanç Tasavvuf’, ‘Günlük Yaşam-Konut’, ‘Ticaret-Kervansaraylar ve Yollar’, ‘Saray-Mimari’, ‘Saray-İhtişam’, ‘Saray-Eğlence’, ‘Saray-Aşk’, ‘Saray-Av ve Savaş’ olmak üzere 14 bölüme ayrılan serginin en önemli parçalarından biri, hiç şüphesiz ‘siyasetnamelerin’ yer aldığı ‘İktidar-Siyasetname’ başlıklı bölüm. Türk ve İslam Eserleri Müzesi Müdürü Seracettin Şahin, “Hüküm sürdükleri bölgelere göre ‘Büyük Selçuklular’ ve ‘Anadolu Selçukluları’ olarak adlandırılan Selçuklular, sergi kapsamında çok geniş bir alanda ele alınıyor.” diyor. Konya Selçuklu Belediyesi’nin gerçekleştirdiği sergi, 17 Kasım’a kadar ziyarete açık kalacak.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/selcuklular-istanbula-tasindi_551600), [web.archive.org (arşiv bağlantısı)](http://web.archive.org/web/20150731112051/http://www.aksiyon.com.tr/kultur-sanat/selcuklular-istanbula-tasindi_551600)
