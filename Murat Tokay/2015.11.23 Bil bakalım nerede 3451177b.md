# Bil bakalım nerede?

*Murat Tokay 2015.11.23*

<div class="pNewsDetailMainContent ctx_content" itemprop="articleBody">
 <p>
  Yapı Kredi (YKY), çocuk yayıncılığında bir çıta tutturan yayınevlerinden. Çok iyi çizerleri ve yazarları var. YKY “Meraklı Afacanların Minik Ansiklopedisi”ni hazırladı. Daha önce “Bil Bakalım Bu Nedir?” başlığında okura ulaşan kitabın devamı yayımlandı. “Bil Bakalım Nerede” adını taşıyan kitapta çocukların her zaman sorduğu ancak büyüklerin çoğu zaman geçiştirdiği 200 sorunun cevabı yer alıyor. Kitap dört bölümden oluşuyor. “Doğadaki İlginç Şeyler”, “Anıtlar”, İnsan Yaşamı”, “Bitkiler ve Hayvanlar”… Sorulardan bazıları şöyle: Taç Mahal nerededir? Ateş Kemeri nerededir? Ren geyiği nerede yaşar? Pigmeler nerede yaşar? İlk metro nerede yapıldı? Dünyanın en kalabalık ülkesi hangisidir? Çocukların anlayacağı dilden basit cevaplar, eğlenceli resimler ve çok sayıda çıkartma eşliğinde veriliyor.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/bil-bakalim-nerede_553052), [web.archive.org (arşiv bağlantısı)](http://web.archive.org/web/20151125154750/http://www.aksiyon.com.tr/kultur-sanat/bil-bakalim-nerede_553052)
