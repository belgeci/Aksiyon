# Van kardeşliği

*Murat Tokay 2011.10.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yalnız devlet değil, bütün Türkiye burada. Duyan, işiten, gören herkes koşuşturmuş; belki bir işe yararız, betonları kaldırmaya yetmese de gücümüz, incinen gönüllere dost bir kucak, sıcak bir damla gözyaşı ile bir nebze merhem oluruz, umuduyla...
  </font>
 </div>
 <div id="newsText">
  <font class="detail-text">
   <p>
   </p>
   <p>
   </p>
   <p class="MsoNormal">
    Depremin üzerinden 48 saat geçmiş. Arama kurtarma ekipleri 5 katlı Ereksan Apartmanı’nın enkazından 2 haftalık Azra bebeği kurtardıklarında bir alkış tufanı kopuyor. Ağlamaktan ve uykusuzluktan kan çanağına dönmüş gözler biraz da olsa tebessüm ediyor. Dillerde şükür duaları. Enkazda yakını kalanların umudu, beton yıkıntıları arasından yeniden yeşeriyor. Tam bu sırada yüzünü görmeye fırsat bulamadığım bir meçhul el, kâğıda sarılmış bir dürümü elime tutuşturuyor. İki genç, ellerindeki su şişelerini kalabalığa dağıtıyor...
   </p>
   <p>
   </p>
   <p class="MsoNormal">
    Van Erciş’te enkazın başında ağlayan bir gencin yanına gidip sarılıyor sakallı bir amca. Başını okşuyor, onunla ağlamaya başlıyor. Onları rahatsız etmeden yanlarında duruyorum. 20’li yaşlarındaki depremzedenin elini uzun süre elinden bırakmıyor. Adının Mehmet olduğunu öğreniyorum amcanın. Yalova’da depremi yaşamış. Depremi duyunca işini gücünü bırakıp koşmuş. “Ben deprem nedir bilirim. Görüntülere dayanamadım. Belki bir işe yararım diye geldim.” diyor. Hemen başka acılı ailelere yönelip onlara başsağlığı dileyip teselli ediyor. Enkazda Maraş’ın arama kurtarma ekibi ile Konya Sivil Savunma ekibi ortaklaşa çalışıyor. Hemen yoldan Diyarbakır Belediyesi’nin ambulansı ile Ümraniye Belediyesi’nin sağlık aracı siren çalarak geçiyor. Edirne’den, Bilecik’ten, Adana’dan otostopla Erciş’e gelen çoğu öğrenci gönüllü gençler, Kriz Merkezi’nin önünde görev verilmesi için bekliyor. Arabasının arkasında evinde yaptığı yemeği depremzedelerle paylaşan da var, derneklerin çadırlarında gönüllü olarak çalışan da… Bütün Türkiye burada… Herkes Van kardeşliği etrafında birleşmiş. Türkiye-Van hattında gönüller sapasağlam.
   </p>
   <p>
   </p>
   <p class="MsoNormal">
    Çaresizlik içinde bekleşen çoğu Kürt ilçe halkı, bu gayret ve himmet karşısında müteşekkir: “Devletimiz, milletimiz eksik olmasın.” Çok klişe bir ifade gibi duran bu sözleri kimi şikâyetlere rağmen hep duyuyoruz. “Yardımlar çoktur, Allah razı olsun; ama yardımlar asıl mağdurlara ulaşmıyor. Koordinasyon zayıftır.”
    <span>
    </span>
    Bu sözler de sıklıkla karşımıza çıkıyor. Depremin üzerinden günler geçtikçe koordinasyon beceriksizliğine yakından şahit oluyoruz; üzülerek...
   </p>
   <p>
   </p>
   <p class="MsoNormal">
    Erciş sokaklarında gezerken karşımıza çıkan manzara hep aynı. Üst üste yıkılmış katlar, yan yatmış binalar, beton ve demir yığınları... Soğukta battaniyeye sarınmış, birbirine sığınmış bitkin, şaşkın, acılı, gözü yaşlı insanlar... Çoğu kadın ve çocuk... Kiminin elinde Kuran-ı
    <span>
    </span>
    Kerim, kimininkinde güllü Yasin-i Şerif.
    <span>
    </span>
    Erkekler ayakta, arama kurtarma faaliyetlerini izliyor.
    <span>
    </span>
    Caddelerde uzun kuyruklar var. Bir kap yemek için, bir bardak su için, çadır için insanlar beklemek zorunda. Bu bekleyişte yer yer sinirler geriliyor. Polis, jandarma taşkınlıklara müdahale ediyor. Erciş’in ana caddesine çıktıkça sirenlere
    <span>
    </span>
    korna sesleri karışıyor. Koşturan sağlık ekipleri, sivil savunmacılar... Muazzam bir seferberlik hâli.
    <span>
    </span>
    Türkiye’nin hemen yer ilinden ambulanslar, sağlık ve sivil savunma ekipleri yağmura kara aldırış etmeksizin aralıksız çalışıyor. AKUT orada, Kimse Yok Mu, İHH, Diyanet orada. İstanbul Büyükşehir Belediyesi’nden Diyarbakır Belediyesi’ne, Şişli Belediyesi’nden Maraş Belediyesi’ne bütün sivil ve resmî kuruluşlar araçlarıyla, insan gücüyle orada. Gönüllüler orada. Medya mensupları da görev başında. Herkese mikrofon uzatıyor.
   </p>
   <p>
   </p>
   <p class="MsoNormal">
   </p>
   <p>
   </p>
   <p class="MsoNormal">
    Adını hatırlayamadı
   </p>
   <p>
   </p>
   <p class="MsoNormal">
    Halkın arasına karıştıkça insanı sarsan görüntülere, dramlara şahitlik ediyoruz.
    <span>
    </span>
    Ara sokakların birinde yıkıntıların arasında rastlıyorum Nurettin Aydemir’e. Tanışmamız esnasında adını hatırlamıyor bir süre. Gözleri ağlamaktan kızarmış. Dudakları çatlamış. “Üç gündür ilk defa birisi hâlimi hatırımı sordu.” deyip başlıyor anlatmaya. 5 çocuk babası. Depremde evi ağır hasar görmüş. Yakınlarından vefat eden var ama ailesinde can kaybı yok. Çocukları evlerinin bahçesinde derme çatma bir çadırda kalıyor. Moloz yığınlarını göstererek “Burası benim giyim mağazamdı. Pazar günü temizlik için gelmiştim buraya. Deprem olduğunda kapıya yakın olduğum için kendimi dışarı atabildim. Ama üç kişi göçük altında kaldı. 20 yıllık birikimimiz de burada gömüldü. Devlet bir an önce gelip tespit yapsın.” diyor.
   </p>
   <p>
   </p>
   <p class="MsoNormal">
    Enkazın başından ayrılamadığı için ne çadır kaydı yaptırdığını ne de ekmek peşinde koştuğunu söylüyor. Yardım ulaştırmak için telefon numarasını sorduğumda yine hatırlayamıyor. Telefon numarasını yanındakilerden öğrenip Nurettin Aydemir’i enkazla baş başa bırakıp ayrılıyorum.
   </p>
   <p class="MsoNormal">
    Erciş’te en çok zarar gören muhitler Van Yolu Caddesi, Kışla Caddesi, ilçe merkezindeki Alkanat, Tekevler, Tugay ve Zeylan caddeleri. En büyük can kaybının yaşandığı yer ise kahvehaneler bölgesi olarak bilinen Alkanat Caddesi. 8
    <span>
    </span>
    kahvehane ve kafenin pazar günleri hep dolu olduğunu anlatıyor Ercişliler. Pek çok öğretmenin buluşma noktası olan Buse Kafe de burada. 6 katlı binanın zemin katında bulunan kafe, depremde yerle bir oldu. Enkazın çevresinde arkadaşlarının kurtarılmasını bekleyen öğretmenler umutla müjdeli haber bekliyor. Btişikteki Saçıbeyaz Kıraathanesi önünde de enkaz çalışmaları
    <span>
    </span>
    sürüyor. Kimi zaman sedye kimi zaman ceset torbası isteniyor. Kurtarma çalışmalarını yakından izleyen öğretmenlerden biri olan Ali Atmalı, “Öğretmen arkadaşlar genellikle burada bulunan kafeteryada vakit geçirirdi. Göçük altında çok sayıda öğretmen olduğunu düşünüyoruz. Bazı öğretmen arkadaşlardan haber alamıyoruz.” diyor üzüntülü bir şekilde. Depremde ilk dört günlük bilgiye göre 63 öğretmen hayatını kaybetti. Bu rakamın çok olmasının sebeplerinden biri, bu bölgede yaşanan yıkım. Bir ikinci sebep de birçok öğretmenin kiracı olarak kaldığı 6 katlı binanın tamamen yıkılmış olması.
   </p>
   <p class="MsoNormal">
    Devlet Hastanesi karşısındaki
    <span>
    </span>
    8 kişinin hayatını kaybettiği yıkıntıların arasında yürürken enkaz üzerinde tozlanmış bir cevşen dikkatimi çekiyor.
    <span>
    </span>
    O cevşeni elim titreyerek
    <span>
    </span>
    alıyorum. Kapağını çevirdiğimde günlük yapılması gereken bir vird, bir de el yazısıyla kaleme alınmış dört cümlelik bir yazı -alıntı- ile karşılaşıyorum. O yazıyı ürpererek birkaç kez okuyorum: “Günahlara kefarettir gönüldeki keder / Niyetler halis olunca ameller olmaz heder / Sabreyle bak, neler göreceksin neler / Allah kulunu ihmal etmez ancak imtihan eder.”
    <span>
    </span>
    Küçük bir kâğıtta matbu virdde
    <span>
    </span>
    ise şunlar yazıyor: “100 salavat, 100 kelime-i tevhid, 100 estağfirullah el azim, 100 subhanallahi ve bi hamdihi, subhanallahil azim, 100 tefriciye, 66 ya hadi, 5 sayfa Kuran-ı Kerim, 1 günlük kaza namazı.” Cevşeni tekrar inceliyorum; ne bir isim
    <span>
    </span>
    ne bir imza var.
    <span>
    </span>
    Sahibi yaşıyor mu, sağ olarak kurtarıldı mı bir bilgiye ulaşamıyorum.
   </p>
   <p class="MsoNormal">
    Yıkılan Eraksan Apartmanı’nın hemen yanında üç katı yerle bir olmuş 6 katlı bina var. Hemen yıkılacakmış gibi duran binayla ilgili görevliler yaklaşılmaması için uyarılarda bulunuyor. 70’li yaşlarında bir anne “Tahir’im!” diyerek göçüğe koşuyor. Yanındakiler güçlükle tutuyorlar anneyi. “Çaresizce beklemek zor. Ben çıkartacağım oğlumu. Niye burada arama yapmıyorsunuz?” diye çıkışıyor. Gözü yaşlı anneyi eşi ve çocukları teskin ediyor. Erciş’in bir köyünde ilköğretim okulunda öğretmenlik yapan Tahir Ormanoğlu, depremin beşinci günü hâlâ enkaz altındaydı. 5 yıldır Erciş’te görev yapan Ormanoğlu’nun ailesi, “Artık Adana’ya tayin iste” talebinde bulunmuş; ancak Tahir öğretmen, “Öğrencilerimi çok seviyorum, onları mezun etmeden buradan ayrılmak istemiyorum.” diyerek kabul etmemiş. Tahir öğretmenin annesi Türkan ve babası Cuma Ormanoğlu, çocuklarını diri ya da ölü alıp memlekete götürmek için bekleyişini sürdürüyor.
    <span>
    </span>
    İzmir İl Savunma ekibinden bir görevli, niçin müdahale edemediklerini tek tek anlatıyor aileye. Enkazda köpeklerle arama yaptıklarını ve ses alamadıklarını söylüyor.
   </p>
   <p class="MsoNormal">
    Arama kurtarmada çok iyiyiz!
   </p>
   <p class="MsoNormal">
    Arama kurtarma çalışmaları dört bir koldan yürütülüyor. 85 enkaz var Erciş’te. Her göçüğün başında en az 20-30 kişilik arama kurtarma ekibi iğneyle kuyu kazar gibi çalışıyor. Yaklaşık 4 bin kişilik ekip bu faaliyetlere katılıyor. Fakat bütün enkazlara aynı anda müdahale etmek imkânsız. Hem de çok riskli göçükler var.
    <span>
    </span>
    AKUT Denetleme Kurulu üyesi Mahmut Çelik’in verdiği bilgiye göre, enkaza giden arama kurtarma ekipleri önce köpekler, sonra dinleme cihazları ile bir ses, bir soluk arıyor.
    <span>
    </span>
    Eğer bir canlı emaresi bulunmuşsa öncelik ona veriliyor.
    <span>
    </span>
    Depremin ilk beş gününde 187 kişi bu çalışmalarda
    <span>
    </span>
    sağ kurtarıldı.
   </p>
   <p class="MsoNormal">
    Erciş’in merkezinde insanlara çarpa çarpa ilerleyebiliyoruz. Çünkü ancak
    <span>
    </span>
    yolun ortasından yürümek mümkün. 100’e yakın noktada arama kurtarma faaliyeti yapıldığı ve birçok bina
    <span>
    </span>
    hasarlı olduğu için kaldırımdan yürümek akıl kârı değil. Van Yolu Caddesi’ne doğru hareket ediyoruz. Hemen sağımızda Kaymakamlık. Yaklaşık iki bin kişilik kalabalık, çadır kuyruğunda. Bu kalabalık hiç azalmıyor.
    <span>
    </span>
    Çünkü kriz merkezi burası. Yardımların, arama kurtarma çalışmalarının koordinasyonu buradan yapılıyor. Yardımlar, yardım talepleri, ihbarlar bu merkezce değerlendiriyor. Yine şehir dışından gelen gönüllülerin sevk ve idaresini kriz merkezi yürütüyor. En önemlisi de insanlar çadır için Kaymakamlık’ta kayıt yaptırmak zorunda.
   </p>
   <p class="MsoNormal">
    İlçe merkezinde sivil toplum kuruluşları, vakıflar, dernekler, belediyeler yemek dağıtmak için birbiriyle yarış hâlinde. İHH İnsani Yardım Vakfı, gezici TIR aşevinde günde 10 bin kişiye yemek veriyor. Kimse Yok mu Derneği, Çaldıran Belediyesi, Aziz Mahmut Hüdai Vakfı, Vuslat Derneği gibi birçok kurum ve kuruluş sıcak
    <span>
    </span>
    yemek dağıtıyor. Doğuş Çay’ın TIR’ı depremin üçüncü gününden itibaren Erciş’te.
    <span>
    </span>
    Depremzedelere günde 15 bin bardak çay ikram ediyor.
   </p>
   <p class="MsoNormal">
    İlçe merkezinde dört beş noktaya yanaşan kamyonetlerle depremzedelere gıda, su ve giyecek yardımı yapılıyor.
    <span>
    </span>
    Bu yardımlarda zaman zaman büyük aksaklıklar yaşanıyor. Kimi kamyonlar talan edilirken; yardım paketi, kapanın elinde kalıyor. Ara ve arka mahallelerde yaşayan insanlar depremin ilk günlerinde bu yardımlara ulaşamadı. Özellikle taziyesi olan, enkaz başında bekleyen insanlar, ikinci kez mağdur oldu. Çünkü ne çadır için sıraya girecek ne
    <span>
    </span>
    kamyonet peşinde koşturacak hâlleri vardı.
   </p>
   <p class="MsoNormal">
    En büyük talep çadıra. Çünkü artçı sarsıntılar yüzünden insanlar evlerine giremiyor ve hava soğuk. Çadır almak ise o kadar kolay değil. Uzun beklemenin ardından Kaymakamlık’ta kaydını yaptıran depremzede, daha sonra Erciş-Van karayolu üzerindeki İlçe Jandarma Komutanlığı önünde sıraya girmek zorunda. Burada da 1 kilometreyi bulan uzun kuyruklar oluşuyor.
    <span>
    </span>
    İlk günlerde elde az çadır olduğu için
    <span>
    </span>
    kavgalar, tartışmalar hiç eksik olmadı. Bu kavgaların en büyük sebebi ise koordinasyon eksikliğiydi.
   </p>
   <p class="MsoNormal">
    Çadırkentte kalanlar şanslı
   </p>
   <p class="MsoNormal">
    Kızılay, Erciş’te 120 ve 100 çadırlık iki çadırkent kurdu. Erciş Stadı’ndaki çadırkentte kalanlar başlarını sokacak bir yer buldukları için kendilerini şanslı hissetse de eksiklerini söylemeden geçmiyorlar. Çünkü bir çadırda 10-15 kişi kalıyor. Isıtma ve seyyar tuvalet sıkıntısı yaşanıyor. Minnettarlıklarını da ifade ediyorlar tabii: “Millet bize sahip çıktı, yardım yağdı buraya. Allah herkesten razı olsun ama dağıtamadılar ne yazık ki.” Burada kalanlarının çoğunun evi hasarlı, can kaybı yaşayanlar ise az.
   </p>
   <p class="MsoNormal">
    Erciş’in sokaklarındaki boş arazilerde tek tük çadırlar göze çarpıyor. Kimse Yok mu Derneği’nin kurduğu çadırın önünde yaktığı ateşte ısınmaya çalışan bir aileye misafir oluyoruz. Küçücük bir çadırda yedi kişi kalıyor. Faruk Akyol, “İlk günlerdeki panik atlatıldı. Herkes çalışıyor. Şükürler olsun hâlimize.” diyor. Arzu Akyol ise “Bütün Türkiye’ye teşekkür ettiğimizi yazın. Çocuklarımız var. Havalar soğuyor. Çadırlarda kış geçmez, prefabrik konut istiyoruz.” cümlelerini kullanıyor.
   </p>
   <p class="MsoNormal">
    Kimse Yok mu çadırının hemen yanında bir piknik çadırı. Dışarıda kurulmuş sobanın etrafında ısınmaya çalışan 3 kişi. Yanlarına gidiyoruz. “11 kişi kalıyoruz burada. Kadın ve çocuklar ancak yatabiliyor. Nöbetleşe uyuyoruz.” diyor Ertuğrul Özbey. Ne bir sitem ne bir isyan... Evleri yıkılmış, yakınları göçük altında kalmış. “Allah’tan geldi.” deyip susuyor. Yardımlarla ilgili küçük ama önemli bir hatırlatmada bulunuyor: “Kuru bakliyat, makarna, pirinç gönderiyorlar. Teşekkür ediyoruz. Ama bizim bunları pişirecek ocağımız yok ki. Konserve dağıtılırsa daha iyi olur.”
   </p>
   <p class="MsoNormal">
    İlk günlerde sokaklarda kalanlar, depremin üzerinden günler geçtikçe çadırlara yerleşmeye başladı. Beşinci gün itibariyle çadır ulaşamayan çok az aile kaldı.
   </p>
   <p class="MsoNormal">
    Öyle görünüyor ki Van kardeşliği ile bütün yaralar en kısa zamanda sarılacak.
   </p>
   <p class="MsoNormal">
    Gönüllüler bölgeye koştu Van ve Erciş, acısında yalnız değildi. Türkiye, bölgeye yardım götürebilmek için seferber olurken; gönüllüler de Erciş’e akın etti. Çoğu üniversite öğrencisi gençler, kriz merkezinin sevk ve idaresinde yardımların dağıtılmasında aktif rol aldı. Bu gönüllülerden biri de Rojda Pekin’di. Bir grup arkadaşıyla İstanbul’dan Van’a gelen Rojda, televizyondaki deprem görüntülerinin ardından “Mutlaka bir şey yapmalıyım” düşüncesiyle Erciş’e gelmiş. Mimar Sinan Üniversitesi birinci sınıf öğrencisi Rojda, yardımların toplandığı Dört El deposunda kalıyor. Kamyonetlere yükledikleri malzemeleri depremzedelere dağıtan ekipte yer alıyor. Dördüncü gün sonunda Erciş’in içinde ulaşılmayan ev kalmadığını söyleyen Rojda, ara mahallelere kadar gidip yardım dağıttıklarını belirtiyor.
   </p>
   <p class="MsoNormal">
    Züleyha köy köy dolaştı Erciş’in köylerinde yardım dağıtanlardan biri de şarkıcı Züleyha idi. İstanbul’dan İHD ekibiyle Erciş’e ulaşan Züleyha köy köy dolaşarak yardımları kendi elleriyle dağıttı. Züleyha da depremin hemen ardından “Bir şeyler yapmalı” diyerek iki TIR dolusu yardım malzemesi ile yollara düşmüş. “Ekrandan izlediklerimizi bizzat görmek ve yaşamak, depremzedelerin acısını paylaşmak için geldik” diyen Züleyha Van’a gelir gelmez ilk işlerinin köyleri dolaşmak olduğunu söylüyor. Göllü, Güvecli, Dağönü ve Yeşilsu köylerine yardım malzemesi ulaştıran Züleyha yaşadıklarını ise şöyle anlatıyor: “CHP Gençlik Kolları ile Gülsünlü köyünde dağıtım yapmaya gittiğimizde hayat sessiz, sakin bir şekilde devam ediyordu. Köye girdiğimizde İHH ekibi de yardımlarını dağıtmış, köyden çıkıyordu. Buradaki köylülerin tavrı çok hoşumuza gitti. Kendi eksiğini tamamlayan köylüler ‘Bize malzeme geldi, ileride cenazeleri olan komşularımız var. Oraya gidin’ diyerek bizleri yönlendiriyordu. Köyden çıkarken bu kez Şişli Belediyesi’nin TIR’ları ve Kızılay’ın konteynerleri köye giriyordu. O vakit yüzümüze renk geldi. Çok mutlu olduk.”
   </p>
   <p class="MsoNormal">
    Murat Kekilli, Gökhan Özen gibi sanatçılar da bölgeye gelenler arasındaydı. Murat Kekilli haberi duyar duymaz Almanya’dan koşup geldiğini anlatıyor: “TIR’larla gelen yardım kolilerini boşalttım. Bu adam deli mi diye baktılar. Böyle günde amele de olunur, hamal da...” Deprem yaralarını sarmak için kenetlenen Türk halkını tebrik eden Kekilli “Muazzam bir çalışma var. Yollarda TIR’lar dizi dizi. Allah herkesten razı olsun.” diyor.
   </p>
   <p class="MsoNormal">
    187 kişi sağ kurtarıldı Sivil savunma ve arama kurtarma ekiplerinin çalışmaları Türkiye’ye moral oldu. Depremin ilk beş gününde 187 kişi enkazdan sağ kurtarıldı. Büyük sarsıntı ile birlikte Türkiye’nin her yerinden ve Azerbaycan’dan Erciş’e hareket eden ekipler yağmur çamur demeden çalıştı. Hâlen de sürüyor bu aramalar. Depremde iyi imtihan veren ikinci bir ekip ise sağlık çalışanları idi. Başbakanlık Afet ve Acil Durum Yönetimi Başkanlığı (AFAD)’ndan yapılan açıklamaya göre, 4 bin 136 arama-kurtarma, 904 sağlık personeli, 18 arama köpeği aramalarda görev aldı.
    <span>
    </span>
    Bölgeye 651 iş makinesi ve araç, 7’si hava ambulansı olmak üzere 146 ambulans sevk edildi. 11 seyyar hastane kuruldu.
   </p>
   <p class="MsoNormal">
    Depremin sembolü Azra bebek Depremden saatler sonra sağ kurtarılanlar Türkiye’ye moral oldu. İki haftalık Azra Karaduman depremden 48 saat sonra, göçük altından sağlıklı olarak çıkarıldı. Daha sonra annesi ve babaannesine de canlı olarak ulaşıldı. Yine depremden 108 saat sonra kurtarılan Ferhat Tokay (13) hâlâ enkaz altında olanlar için umutları yeşertti. Yağmur suyu içerek hayatta kalan Ferhat’ın sağlık durumu iyi. Depremden 102 saat sonra Azerbaycan ve Bahçelievler Belediyesi ekiplerinin gayretiyle enkazdan çıkarılan 18 yaşındaki İmdat Badak da yine sembol isimlerden biri oldu.
   </p>
   <p class="MsoNormal">
    Dört günde bin artçı deprem Erciş’in nüfusu 80 bin. 7,2’lik depremde evlerin yarıdan çoğu hasar görmüş. 85 ev tamamen yıkılmış. Sürekli artçı depremler olduğu için kimse eve giremiyor. Depremin dördüncü günü itibariyle Van’da 916 artçı deprem yaşandı. 4 ile 5 arasında değişen artçıların sayısı 92. 5 ile 6 arasında değişenlerin sayısı ise 6. (Bu haberi kaleme aldığım saatlerde 4 şiddetinde beş artçı sarsıntı meydana geldiğini söylemeden geçmeyelim.) Sadece Erciş’te değil, Van merkezde de insanlar dışarıda araçlarda, çadırlarda ya da kendi imkânlarıyla kurdukları barakalarda yaşıyor.
    <span>
    </span>
    Özellikle Van’dan büyük bir göç yaşanıyor. Batı illerinde yakınları olanlar uçaklarla ya da karayoluyla şehri terk ediyor. Depremin merkez üssü, Van’a 30 kilometre uzaklıktaki Tabanlı köyü.
   </p>
   <p class="MsoNormal">
    Göçükte kalanları namazda gördü Deprem bölgesine gönüllü olarak gelenlerden birisi de Deniz Gökçenlik’ti. Diyarbakır Üniversitesi Kuaförlük Bölümü’nde okuyan İstanbullu Deniz Gökçenlik, namaz kıldıktan kısa bir süre sonra yakaza hâlinde göçük altında sağ kurtarılmayı bekleyen insanları gördü. Erciş’e gelip arama kurtarma ekiplerine yaşadıklarını anlattı. Ekiplerin ‘O enkazda sağ kimse yok’ demelerine rağmen arama yapılması için ısrar etti. Binada tekrar yapılan aramalarda hamile anne Derya, kızı Elif ve oğlu Özer Coşkun canlı olarak kurtarıldı. Enkazda kazma kürekle çalışan Deniz Gökçenlik, elindeki Kuran’ı Kerim’i bir an olsun yanından ayırmadı. Erciş’e otostop yaparak ulaşan Deniz Gökçenlik yaşadıklarını şöyle anlatıyor: “Van’a da ilk defa geliyorum. Hiçbir kuruluşa da üye değilim. Buraya geldim ve sivil savunma ekiplerini buldum. Ben gönüllüyüm ve tamamen sivilim dedim. İstanbullu olduğumu, Diyarbakır’da okuduğumu ve çalışmalara katılmak istediğimi söyledim. Tamam dediler. Ben de maskemi taktım. Yukarıya enkaza çıkmama izin vermediler bayanım diye. Buna rağmen yine yukarı çıktım ve ilk sesi ben duydum. Aslında ben gelmeden, Diyarbakır’dayken gördüm buraya geldiğimi ve burada canlı birilerinin olduğunu. Birilerinin canlı çıktığını namaz kılarken gördüm. O yüzden geldim buraya. Enkazda bulunan bir deliğe sivil savunma ekipleri, dokuz sefer gidip gelmişler ama ses alamamışlar. Biz buraya girdik ve ümidi kestik dediler ama ben ısrar ettim. Allah aşkına girin lütfen dedim, çünkü ses duydum. Ses dinleme cihazı konuldu. Daha sonra üç kişi yaralı olarak kurtarıldı.”
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Hasan BİNBUĞA, 01 November 2011, 23:03
> İlk günlerin vermiş olduğu yürek acısıyla, herkesin bir diğerini suçlayarak üzerindeki sorumluluğu atmaya çalıştığı Van'daki doğal afet, ulusumuzun -bütün aksi değerlendirmelere rağmen- tek yürek olduğunu tam anlamıyla kanıtlamıştır. Kış mevsiminin soğukluğunun yaklaştığı bu zaman dilimini de birlik...

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=29CF6772451EFB290EA797B204C380B9?newsId=30871), [web.archive.org (arşiv bağlantısı)](http://web.archive.org/web/20140901192135/http://www.aksiyon.com.tr:80/aksiyon/newsDetail_getNewsById.action;jsessionid=29CF6772451EFB290EA797B204C380B9?newsId=30871)
