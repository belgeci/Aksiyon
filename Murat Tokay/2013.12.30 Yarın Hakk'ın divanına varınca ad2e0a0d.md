# Yarın Hakk’ın divanına varınca

*Murat Tokay 2013.12.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gündemin yoğunluğunda ve yoruculuğunda İbrahim Tenekeci’nin Öbür Divan’ını okumak hem kalbinize hem ruhunuza iyi gelecek.
  </font>
 </div>
 <div id="newsText">
  <font class="detail-text">
   <p>
    Kitabı okuyup bitirdiğimde altını çizmediğim hiçbir yazının olmadığını gördüm. İlk başta, altı çizilecek onca cümle kurabilmek şair marifeti olmalı diye düşündüm. Ama bir süre sonra bunun marifetten çok samimiyetten kaynaklandığına kanaat getirdim. Kitabın adı “Öbür Divan”. Yazarı İbrahim Tenekeci. Biz şair Tenekeci’yi “sözü yormayan adam” olarak biliyoruz. Doğal, akıcı dilinden, susar gibi konuşmasından, mütevekkil duruşundan, hüzünle tebessüm eden yüzünden tanıyoruz. Şair bu kez denemeci kimliğiyle karşımızda. Ama kalbi her daim şair…
    <p>
     Öbür Divan, İbrahim Tenekeci’nin en hacimli kitabı. 279 sayfa. Yenişafak’taki yazılarının derlenmesiyle ortaya çıkmış. Yazar önsözde bir hatırlatmada bulunuyor: “Gazete yazılarını kitaplaştırmanın sakıncalarını biliyorum. Fakat ben bu yazıları sadece gazete için yazmadım. Okunduğunda görülecektir ki, gündemde olanlar değil, gündemimizde olması gerekenler anlatılıyor.”  El hak doğrudur.
     <p>
      Kitabın bir derdi, meselesi var. Bunu üç anahtar kelimeyle özetleyebiliriz -dijital dille ifade edecek olursak etiketleyebiliriz.-: “Merhamet”, “hürmet” ve “samimiyet”… Tenekeci, kitaptaki yazılarda modern zamanların un ufak ettiği insanlığımızı ve bize ait güzellikleri hatırlatıyor. Bunu “güler yüzlü ciddiyet eşliğinde” yapıyor. “Biz kimiz, nereden geldik, nereye gidiyoruz?”u korkmadan, korkutmadan sorguluyor. Ölçüsü sağlam: “Bir şey yap güzel olsun. Huzura vesile olsun. Rikkate yol açsın, şevk versin, hakikate işaret etsin.”
      <p>
       Kitabın sayfalarında gezinirken “Kişi sevdiğiyle beraberdir.” Hadis-i şerifini hatırladım. Yazılarda sıkça karşımıza belli başlı isimler  çıkıyor. Bunlar Nurettin Topçu, Yahya Kemal, Sezai Karakoç, Mustafa Kutlu, Hüsrev Hatemi, İsmet Özel... Bu isimler aslında Tenekeci’nin sevdiği yol arkadaşları. Kitaptaki yazıların da pusulası, atlası... Öbür Divan’da siyasetten ve gündemin geçiciliğinden uzak, kadim meselelere kafa yoruluyor. Haber değeri olmayıp da edebî değeri olan konular, dışımıza değil içimize bakan mevzular söz konusu. Kitaptaki yazı başlıklarına baktığımızda bile bunu görebiliyoruz. “Kardeşlik Ahlakı”, “Dostluk Üzerine”, “Kanaat Not”, “İktidarla İmtihanımız”, “İnsaf Ehli Olmak”, “Kalp Yetmezliği”…
       <p>
        Yazılarda sadece bir yazar, bir şair yok.  Hakkı ve hakkaniyeti unutmadan, doğrudan meselenin kalbine inen bir üslûpta derdini ortaya koyan bir ‘bilge’ var. Son sözümüz İbrahim Tenekeci’den olsun: “Dünyaya meyilli olmak, ister istemez erozyon tehlikesini de beraberinde getirir.”
       </p>
       <p>
        <strong>
         Öbür Divan
        </strong>
        <p>
         İbrahim Tenekeci
         <p>
          Profil Yayınları
          <p>
           279 sayfa
           <p>
            02125144511
            <p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-37493-yarin-hakkin-divanina-varinca.html), [web.archive.org (arşiv bağlantısı)](http://web.archive.org/web/20140204015511/http://www.aksiyon.com.tr/aksiyon/haber-37493-yarin-hakkin-divanina-varinca.html)
