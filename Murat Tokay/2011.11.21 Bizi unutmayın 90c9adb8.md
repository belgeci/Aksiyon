# Bizi unutmayın

*Murat Tokay 2011.11.21*

<font class="agenda2NewsSpot">
 Şiddetli depremlerle sarsılan Van’da hayat devam ediyor; ama kimse evine giremiyor. Halkın çoğu ya çadırda veya sokakta. Sıfırın altına düşen hava sıcaklığı ise hayatı iyice çekilmez kılıyor. Vanlıların belki de ihtiyaç duyduğu en önemli şey unutulmamak...
</font>
<font class="newsDetail">
 <p>
 </p>
 <p>
 </p>
 <p class="MsoNormal">
  Van, ilkinin
  <span>
  </span>
  şokunu atlatamadan iki hafta sonra 5,6’lık bir depremle daha sarsıldı. Daha çok Van merkezini etkileyen bu deprem insanları sokağa döktü.
  <span>
  </span>
  40 kişinin hayatını kaybettiği deprem sonrası yeniden Van’a gittik… Gördük ki, kış şartlarının hayatı dondurduğu şehirde insanlar tıpkı ilk depremde olduğu gibi Türkiye’nin ilgisi ve yardımını bekliyor. Uçaktan inip Van Havaalanı’na ayak bastığımızda bizi ilk karşılayan dondurucu soğuk oldu. Kar atıştırıyordu ve dağlar bembeyazdı… Taksiyle şehir merkezine ulaşıyoruz. 23 Ekim’deki 7,2’lik depremden sonra kaldığım otel ağır hasarlı olduğu için kapalı. Hemen yanında Bayram Oteli’nin enkazı var. 29 kişiye mezar olan otel dümdüz olmuş… İş makineleri enkazda çalışmaya devam ediyor. Cadde üzerindeki iş yerlerinin çoğu kapalı. Binalarda çatlaklar ve hasar hemen göze çarpıyor. Kaldırımlar bomboş. İnsanlar binalardan uzakta araç yolunda yürüyor. Sokakta çocuk ve kadın görmek neredeyse imkânsız… Artçı depremler hem binaları hem insanları yormuş. Endişeli bir bekleyiş içinde herkes… Birden kar bastırıyor ve tek katlı bir çay ocağına sığınıyorum. Koyu bir deprem sohbeti yapılıyor içeride. Yılmaz Belge evinde banyo yaparken depreme yakalandığını buruk bir tebessümle anlatıyor: “Köpükler içindeydim. Salondaki sofra bezine sarılarak güç bela attım kendimi dışarıya, iki saat öylece soğukta bekledim.” Depremde binaları hasar gören Kavram Dershanesi öğretmenleri de burada. Matematik öğretmeni Ömer Yıldız “Evimize giremiyoruz. Kimse giremiyor. Öğrencilerimizin çoğu şehir dışına gitti.
  <span>
  </span>
  Arkadaşlarımız da çocuklarını şehir dışına gönderdi. Ne olacak bilmiyoruz” diyor.
  <span>
  </span>
  Barınma problemi öncelikli sorun olarak çıkıyor karşımıza. Çadır alamayan, bir çadırda 10-15 kişi yaşamaya mecbur kalan insanların hikâyelerini dinliyoruz…
 </p>
 <p>
 </p>
 <p class="MsoNormal">
  Geometri öğretmeni Mustafa Şeyron, 150 bin liraya aldıkları yeni evin depremde nasıl hasar gördüğünü paylaşıyor arkadaşlarıyla. 7,2’lik deprem en çok Erciş’i etkilemişti.
  <span>
  </span>
  İlk depremde Van’da hasar gören bina sayısı 28 idi. 5,6’lık depremde ise bu sayı bilinmiyor. TOKİ evleri dışında hasar görmeyen bina neredeyse yok. Valiliğin açıklamasına göre ise hasar görmemiş tek kamu binası var. O da, deprem organizasyonunun kalbini oluşturan İl Afet ve Acil Durum Müdürlüğü. Van Valisi Münir Karaloğlu’nun, şehirdeki deprem faaliyetlerini yönlendirdiği karargâh konumundaki merkezde, ildeki bütün kamu kuruluşları ile çeşitli bakanlıklar ve kurumlardan temsilciler, Türkiye’nin değişik yerlerinden arama kurtarma ve AFAD ekipleri ile Türk Kızılayı görevlilerinden oluşan yaklaşık 500 kişi çalışıyor. Van’ın merkez nüfusu 500 binin üzerinde.
  <span>
  </span>
  Artçılar devam ettiği için kimse evine giremiyor. Bir hafta içinde 1500’den fazla artçı meydana geldi. (5,2’lik artçıya Bayram Oteli’nin enkazında fotoğraf çekerken yakalandık. Açık alanda olmamıza rağmen binalardan gelen ürkütücü sesle sağa sola kaçıştık.) Halk sokaklarda. Barınmak yine öncelikli problem. Çadır alamamış, arabalarında veya kendi kurdukları derme çatma barakalarda sabahlayan aileler var.
  <span>
  </span>
  Çadır talebi hâlâ karşılanamıyor. Depremin ilk günlerinde ekmek bulmak sorun olmuş. Çünkü fırınlar da hasarlı olduğu için çoğu ekmek çıkaramıyor. Van merkezde dört çadırkent mevcut. Buralarda 10 bine yakın depremzede barınıyor.
  <span>
  </span>
  Her çadırda en az 8-10 kişi kalıyor. Çadırlar katalitik soba ya da ufolarla ısıtılmaya çalışılıyor. İlave olarak evlerinden getirdikleri sobaları kuranlara da rastlıyoruz. Ancak bu soba zehirlenmelerine yahut yangınlara yol açıyor. Cuma sabah saatlerinde merkeze bağlı Karpuzalan Mahallesi’ndeki bir çadırda yangın çıktı ve 2 çocuk öldü, 1 kişi yaralandı.
  <span>
  </span>
  Çadırkentlerde üç öğün yemek veriliyor. Çocukların rehabilitasyonu için özel çadırlar açılmış. Sağlık hizmeti için doktorlar konteynerde hizmet veriyor. Gezdiğimiz üç çadırkentte aynı tablolarla karşılaşıyoruz. Geleceğinden endişe eden çaresiz insanlar, üşüyen çocuklar, hasta yaşlılar, bulaşık yıkayan kadınlar… “Yirmi gündür banyo yapamadık, tuvaletlerin suyu donuyor, tuvalete bile gidemiyoruz.” diyor Handan Kondel isimli depremzede. Ağlayarak sözlerine devam ediyor: “Elektrikler kesildi, donarak sabahı bekledik. Ne olur devletimiz durumumuza bir çare bulsun. Bu çadırlarda kış bitmez.” Sözü Ayşe Yılmaz alıyor: “Geceleri üşüyoruz. 5 aylık çocuğum var. Sık sık ateşleniyor. 20 gündür duş alamadık. Kullandığımız tuvaletler de temiz değil.”
 </p>
 <p>
 </p>
 <p class="MsoNormal">
  Yakından şahit oluyoruz, evet çadırlarda kışı çıkarmak neredeyse imkânsız. Çadırların çoğu yazlık. Kızılay’ın Mevlana Evleri biraz daha kışa uygun. Ama onun da sayısı 200 civarında. Van’da gece ısı eksi 10’u buluyor. Çadırkentlerde kalanların durumu mahallelerine çadır kuranlara göre daha iyi diyebiliriz. En azından bir tas sıcak çorba da olsa çıkıyor burada. Mahallelere, ara sokaklara girdikçe vahim tablolarla karşılaşıyoruz. Hâlâ çadır bekleyen insanlar var.
  <span>
  </span>
  İki üç aile üst üste bir çadırda günü geçirenlerin sayısı az değil. Ve mahalle arasına yardımlar düzenli olarak ulaşmıyor.
  <span>
  </span>
  Valilik yetkilileri de bu durumu kabulleniyor. “Mahalle aralarına çadır dağıtmak istemiyoruz. Çünkü binalar hasarlı. Oraya çadır kurmak tehlikeli. Yeni çadırkentler oluşturacağız, insanları oraya taşımak istiyoruz.” Bu sözler (AFAD) Başkanlığı Müşaviri Peksever Müderrisoğlu’na ait.
  <span>
  </span>
  Kriz Merkez’inde görüştüğümüz Peksever, 15 bin kışlık çadırın yolda olduğunu belirtiyor. Bu çadırlarla yeni çadırkentler kurulacak. Mahallede kalan insanlar buraya taşınacak. Yine barınma sorunun aşılması için 17 bin konteyner siparişi verildiğini bildiriyor. 12 firmanın geceli gündüzlü bu siparişleri yetiştirmek için çalıştığını anlatıyor. Konteynerler 20 metrekare. Mutfağı, banyosu, tuvaleti içinde olacak. Bu konteynerler ancak aralık sonuna yetişecek.
 </p>
 <p>
 </p>
 <p class="MsoNormal">
  Peksever Müderrisoğlu, bölgedeki ihtiyaçları şöyle sıralıyor: “En acil ihtiyaçlar ısıtıcı ve kışlık giyecek. Havalar daha da soğuyacak. Bunun için bot, kazak, atkı, eldiven ve mont gibi kışlıklara ihtiyaç had safhada. Hayırseverler pirinç, bulgur ve nohut gönderiyor, ancak insanların bunu pişirecek imkânı yok. Öncelikle hazır gıdalara ihtiyacımız var.” Peksever, gönderilen giyim malzemelerinin ikinci el olmamasını özellikle istiyor.
  <span>
  </span>
  Kimse Yok mu Derneği yetkilisi Adem Hasanbaş da halkın ilgisinin ve Van’a yardımların artarak sürmesi gerektiğini söylüyor. “Yardımların kışa uygun olması lazım. Bere, atkı, mont, kışlık ayakkabı. Burada ihtiyaçlar çok.” diyor.
  <span>
  </span>
 </p>
 <p>
 </p>
 <p class="MsoNormal">
  Kış şartlarının çetinliği Van halkını göçe zorluyor. İlk depremin ardından bu sayı çok olmasa da ailelerini batı illerine yakınlarının yanına gönderen çok insan vardı. İkinci depremle birlikte bu sayı arttı. Devlet de çözüm olarak batıdaki devlet misafirhanelerini ve sosyal tesisleri depremzedelere açtı. Başbakan Tayyip Erdoğan’ın talimatıyla bütün valilikler misafir edecekleri depremzedelerin kontenjanını Van’a bildirdi. İlk tespitlere göre depremzedeleri misafir etmek için 81 ilde 40 bin 525 kontenjan ayrılmış. En fazla kontenjanı 4 bin 650 ile Balıkesir verirken, onu 2 bin 773 ile Mersin takip ediyor. Ardından 2 bin 294 ile İstanbul geliyor. Çadırkentlerde batıya gitmek isteyen aileler tespit edildi. Ayrıca başvuruların alınması için sosyal hizmetler il müdürlüğünde toplum merkezi kuruldu. 16 Kasım tarihi itibariyle bu rakam 35 bin civarındaydı. Misafirhanelere gitmek isteyenlerin sayısı her geçen gün artıyor.
  <span>
  </span>
  Toplum merkezinin önüne gittiğimizde başvuru için form dolduran insanlarla karşılaşıyoruz. Uzun bir kuyruk var.
  <span>
  </span>
  Görüştüğümüz herkes can derdine düştüklerini anlatıyor. 5 kişilik ailesiyle İstanbul’a gönderilmeyi bekleyen Ekrem Demir, “Günlerce çadırda yaşadık. Ancak soğuk nedeniyle çok sıkıntı çektik. Böyle bir şey olduğunu öğrenince hemen başvurdum. İstanbul’da misafir edileceğiz. Biz de bir yerde deprem olsa yardıma koşarız.” diyor. Antalya’ya gitmek için otobüslerin hareket ettiği sebze halinde bekleyen Ali Dağ ise, “Soğuktan çocuklarım hastalanacak diye çok korkuyordum. Çok şükür kaygım kalmadı. Antalya’da misafir edileceğiz. Vesile olan herkesten Allah razı olsun.” diye konuşuyor. Van’ı terk etmek zor insanlar için.
 </p>
 <p>
 </p>
 <p class="MsoNormal">
  Evleri, işlerini bırakıp gittiklerini ama geri dönmek istediklerini söylüyorlar. Gazeteci olduğumu öğrenen kalabalığın yönelttiği soruların başında “Bize orada iş verecekler mi?” oluyor.
  <span>
  </span>
  Batıda misafir edilecek depremzedeler uçak ve otobüslerle naklediliyor. İlk gün Mersin’e 300 kişi gönderildi. Daha sonra Antalya, İstanbul gibi illere 2 bine yakın depremzede nakledildi. Günde en az 2 bin kişinin batı illerine gönderilmesi bekleniyor. Yalnız, otobüs sıkıntısı çekiliyor. Ne kadar çok otobüs ulaştırılabilirse nakiller daha kısa sürede tamamlanacak.
 </p>
 <p>
 </p>
 <p class="MsoNormal">
 </p>
 <p>
 </p>
 <p class="MsoNormal">
  Hasar tespiti aylar alacak!
 </p>
 <p>
 </p>
 <p class="MsoNormal">
  Van kent merkezi akşamın çökmesiyle sessizliğe bürünüyor. Bir hayalet kenti andırıyor. Apartmanlarda yanan ışık görmek mümkün değil. Yananlar da hırsızlara karşı bir önlem olarak bırakılmış. Apartmanların önlerinde ateş yakılmış.
  <span>
  </span>
  Nöbet bekleyen tek tük insanlara rastlıyoruz. Site önlerinde kurulan çadırlarda yaşayan bir kapıcı ailesiyle konuşuyoruz. “Herkes ya başka illere gitti ya da çadırkentlere taşındı. Biz de depremzedeyiz ama mecbur buradayız.
  <span>
  </span>
  Hırsızlığa karşı apartmanı bekliyoruz.
  <span>
  </span>
  Başka geçimimiz yok.” diyorlar.
  <span>
  </span>
  Van’da kimse akşamın olmasını istemiyor. Çünkü hem sıcaklık düşüyor hem de gündüzleri çay ocaklarında, dışarıda vakit geçiren insanlar daracık çadırlara geri dönmek zorunda kalıyor. Birçok mağaza, iş yeri kapalı. Daha çok tek katlı binalarda hizmet veren lokanta, kafeterya, kafe gibi işletmeler açık. Sokaklara döner tezgâhını taşıyan insanlar da var.
 </p>
 <p>
 </p>
 <p class="MsoNormal">
  Van’da artçılar devam ettiği için hasar tespitine başlanamıyor. Gözle yapılan ön hasar tespiti tamamlanmak üzere iken ikinci deprem gelmiş. AFAD’dan Peksever Müderrisoğlu ön hasar tespitinin bir durum değerlendirmesi olduğunu, ev sakinlerine bir rapor verilmediğini anlatıyor. Hasar tespitine köylerden başlandığını, 300 kişilik heyetin kısa sürede bu incelemeyi tamamlayacağını söylüyor. Bu tespitin raporlanmasının iki üç ayı bulacağını öğreniyoruz.
 </p>
 <p>
 </p>
 <p class="MsoNormal">
  Köyler yüzümüzü güldürdü
 </p>
 <p>
 </p>
 <p class="MsoNormal">
  Erciş’in ve Van’ın köylerini gezdiğimizde ilk kez mutlu oluyoruz. Neredeyse tamamı yıkılan Gedikbulak köyünde depremzedelere çadırlar ve konteynerler dağıtılmış. Beyoğlu Belediyesi aşevi kurmuş. Her gün iki öğün yemek veriyor. Diğer köylerde de durum farklı değil. Yazlık da olsa başını sokabileceği bir çadır bulmuş halk. İstanbul’un ilçe belediyelerinin bu köyleri sahiplenmesini alkışlıyoruz arkadaşlarımla. Köylülerin misafirperverliği karşısında duygulu anlar yaşıyoruz. Kiminle konuşsak bizi çaya davet ediyor. Karaağaç köylüleri Türkiye’ye teşekkür ederken “Yıkıldık ama bitmedik, tükenmedik, gelin bir çayımızı için” dediklerinde ayaküstü çaylarını içip onları soğukla ve kaderleriyle baş başa bırakıp yolumuza devam ediyoruz.
 </p>
 <p>
 </p>
 <p class="MsoNormal">
  Miyazaki’yi unutmayacağız
 </p>
 <p>
 </p>
 <p class="MsoNormal">
  Van halkının müteşekkir olduğu birisi var ki herkesin dilinde. Japon Miyazaki. Depremzede Yener Solmaz bir evi olursa evinin başköşesine Miyazaki’nin fotoğrafını çerçeveletip asacağını söylüyor. “Sadece Türkiye’den değil dünyanın her yerinden insanlar yardımımıza koştu; teşekkür ediyoruz, bu iyiliği unutmayacağız. Depremin ne demek olduğunu öğrendik. Bir yerde afet olursa ilk koşan biz olacağız.” diyor. Van’daki ilk depremin ardından arama-kurtarma çalışmalarına katılmak için Japonya’dan gelen Miyazaki, 5,6 büyüklüğündeki depremde Bayram Oteli’nin enkazında can verenlerden biriydi. Japon Yardım ve Kurtarma Derneği (Association for Aid and Relief-AAR) üyesi Dr. Atsushi Miyazaki, ülkesinden geri çağrılmasına rağmen “Buradaki insanların daha çok yardıma ihtiyacı var, geri dönemeyiz!” diyerek Türkiye’de kalmıştı. 41 yaşındaki Miyazaki, Bayram Oteli’nin koridorunda, depremden 13 saat sonra bulundu; ama
  <span>
  </span>
  kurtarılamadı. Miyazaki, 1970 yılında Japonya’nın Oita bölgesinde doğmuş ve Tokyo Üniversitesi’nde tıp okumuştu.
 </p>
 <p>
 </p>
 <p class="MsoNormal">
  Polisler: Biz de mağduruz!
 </p>
 <p>
 </p>
 <p class="MsoNormal">
  Van’da depremzede polisler de zor durumda. Birçok polis çadır alamamış. Valiliğin talimatıyla, aşevlerinden yemek yemeleri de yasaklanmış. Kumanya ise düzenli dağıtılmıyor. Polisler kendi ceplerinden harcayarak yemek yediklerini söylüyor. polismemuru.net sitesi yoluyla seslerini duyurmaya çalışan polislerin sıkıntısı ortak. Sitede yer alan şu çığlığı birçok polisten duymak mümkün: Van merkezde görev yapıyorum. Ne ilk depremde ne de ikincisinde ne arayan oldu ne soran. İkinci depremden sonra evimiz hasar gördüğü için çadıra çıkmak zorunda kaldık. Çadır dağıtımının yapıldığı özel harekât şubesine gidip benle birlikte 6 arkadaşım için bir çadır istediğimde komiser muavini tarafından neredeyse kovuldum. Peki, ben ne yaptım? Kendi kurumumdan çadır çalmak zorunda kaldım. Maalesef acı ama gerçek bu! Yaptığımdan utanayım mı yoksa 6 arkadaşım gibi yüzlerce olan mağdur polisleri bu hâle düşürenler mi utansın bilemiyorum.”
 </p>
 <p>
 </p>
 <p class="MsoNormal">
  İyi ki doğdun Elif!
 </p>
 <p>
 </p>
 <p class="MsoNormal">
  Van soğuktan donsa da hayat bir şekilde sürüyor. Çadırların hemen dışında çanak antenler dikkatimizi çekiyor. Evine girip televizyonunu çadıra taşıyan çok sayıda insan var.
  <span>
  </span>
  Bir doğum günü kutlamasına rast geliyoruz. Elif’in 7 yaşına girmesini kutluyor ailesi. Küçük bir pasta, rengârenk mumlar… Gözlerinin içi parıldıyor Elif’in. “İyi ki doğdun Elif” diyoruz biz de. Pastanın mumlarını neşeyle üflüyor Elif. Baba Muzaffer Tukuç, bugüne kadar hiç pastalı doğum günü yapamadıklarını, bu yıl niyetlendiğini ama deprem olduğunu anlatıyor. “Elif günlerdir doğum günü istiyordu. Nasip böyleymiş.”
  <span>
  </span>
  Bir hediye veremediğimiz için mahcup oluyoruz. Ertesi gün ilk işimiz, aldığımız oyuncakları Elif’e ulaştırmak oluyor. Hediye paketini açarkenki heyecanını fotoğraflıyoruz. Elif, abisi Abdussamet, babası ve annesiyle birlikte 5 metrekarelik çadırda hayat mücadelesine devam ediyor. İyi ki doğdun Elif.
 </p>
 <p>
 </p>
 <p class="MsoNormal">
  Enkazdan çıkarılan ebe görevde
 </p>
 <p>
 </p>
 <p class="MsoNormal">
  Depremde canla başla çalışanların başında sağlık ekipleri geliyor. İlk depremden sonra kullanılan hastanelerin çoğu şimdi girilemez durumda. Van Yüzüncü Yıl Devlet Hastanesi’nde görevli bir hemşire 5,6’lık depremi binada yaşamış. “Dışarı çıkarken koridorun tavanı göçtü. Neredeyse üzerime yıkılacaktı.” diye anlatıyor deprem anını. Sözlerini şöyle sürdürüyor: “Doktorlar şoktaydı, hastalar şokta. Sezaryenle yeni doğum yapmış bir hastanın dikişi patlamış, bağırsakları dışarıdaydı. Onu ambulansa bindirinceye kadar geçen zamanı hiç unutmayacağım. Şu an girilemez durumda olan hastanede biz nasıl görev yapmışız, şaşıyorum.” Bir doktor da sağlıkçıların nasıl çalıştığını anlatırken Erciş’ten enkaz altında çıkarılan ebeyi örnek veriyor: “Bir ebe arkadaşımız enkazdan çıkarıldı. Üç gün sonra görevinin başındaydı. Erciş’te birçok hemşire, doktor, ebe depremzede var. Ailesini yitiren birçok sağlıkçı var. Öğretmen kayıpları hep gündemdeydi. Bu arkadaşlar da unutulmasın.”
 </p>
 <p>
 </p>
 <p class="MsoNormal">
  Basın İlan Kurumu’na teşekkür
 </p>
 <p>
 </p>
 <p class="MsoNormal">
  Van’da bulunduğumuz süre boyunca Basın İlan Kurumu Genel Müdürlüğü’nün İnönü İlköğretim Okulu’nun bahçesinde kurduğu çadırda kaldık. 30 yataklı, 100 metrekarelik çadırda battaniye, uyku tulumu ve elektrikli ısıtıcı vardı. Medya merkezi çadırında ise gazetecilerin ihtiyaç duyacağı her şey temin edilmişti. 10 bilgisayar, internet bağlantısı, printer, faks, güç kaynağı… Yerel medya, gazetelerini burada hazırlıyor. Van dışından gelen birçok gazetecinin ilk adresi burası. 24 saat hizmet veren çadırda çaydan kahveye, çorbadan gofrete birçok gıdaya ulaşmak mümkün.
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-31043-11-bizi-unutmayin.html), [web.archive.org (arşiv bağlantısı)](http://web.archive.org/web/20111228012303/http://www.aksiyon.com.tr:80/aksiyon/haber-31043-11-bizi-unutmayin.html)
