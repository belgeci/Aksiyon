# Montreal'de 3 Türk filmi yarışacak

*Murat Tokay 2015.08.18*

<div class="pNewsDetailMainContent ctx_content" itemprop="articleBody">
 <p>
  Bu sene 27 Ağustos-7 Eylül tarihleri arasında 39’uncusu düzenlenecek Montreal Film Festivali’nde Türkiye’den üç film ana yarışmaya kabul edildi. Özcan Alper imzalı ‘Rüzgârın Hatıraları’, Mehmet Eryılmaz’ın ‘Misafir’i ve Selim Evci’nin son filmi ‘Saklı’ Kanada’nın en köklü uluslararası film festivali olan Montreal Film Festivali’nin ana yarışma bölümünde dünya prömiyerlerini yapacak. 1991’de Ömer Kavur’un ‘Gizli Yüz’ünün ‘En İyi Film’ ödülüyle döndüğü Montreal Film Festivali’nde 2002 yılında ise Tayfun Pirselimoğlu imzalı ‘Hiçbiryerde’ Jüri Özel Büyük Ödülü’nü kazanmıştı. 2012’de de İsmail Güneş’in ‘Ateşin Düştüğü Yer’i ‘En İyi Film’ ve FIPRESCI ödülleriyle  Montreal’den dönmüştü… Festivalin bu seneki açılış filmi ise Majid Majidi’nin son filmi ‘Muhammed’ olacak.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/montrealde-3-turk-filmi-yarisacak_552022), [web.archive.org (arşiv bağlantısı)](http://web.archive.org/web/20151216213456/http://www.aksiyon.com.tr/kultur-sanat/montrealde-3-turk-filmi-yarisacak_552022)
