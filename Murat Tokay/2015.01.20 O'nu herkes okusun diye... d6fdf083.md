# O'nu herkes okusun diye...

*Murat Tokay 2015.01.20*

<div class="pNewsDetailMainContent" itemprop="articleBody">
 <p>
  Peygamber Efendimiz Hz. Muhammed’i (sas) daha iyi tanımak ve tanıtmak için yola çıkan peygamberyolu.com’un düzenlediği “Herkes O’nu Okuyor” kampanyasında bu yıl okunacak kitaplar ve sınav takvimi belli oldu. Sınava başvurular 2 Ocak-8 Mart 2015 tarihleri arasında www.herkesOnuokuyor.com adresinden yapılabilecek. Sınavlar martın ikinci haftasında başlıyor. Hz. Muhammed’in (sas) hayatı, güzel ahlâkı ve barışçıl kişiliğini anlatan kitaplardan yapılacak sınavda dereceye girenler, başta umre olmak üzere çeşitli hediyelerle ödüllendirilecek. Sınava girmek isteyen ilkokul öğrencileri, “Çocuklar İçin Sevgili Peygamberimiz’in Hayatı”; ortaokul öğrencileri, “Gönüllerin Efendisi Hz. Muhammed Mustafa”; lise öğrencileri de “Şiddet ve Savaş Karşısında Nebevî Duruş Sulh Peygamberi” kitabından sorumlu tutuluyor. Yetişkin kategorisindekiler (üniversite öğrencileri ve 18 yaş üstündekiler), isterlerse “İnsan ve Topluma Ulaşma Yönüyle Peygamber Efendimiz” kitabından, isterlerse bir alt seviyenin kitabı olan “Şiddet ve Savaş Karşısında Nebevî Duruş Sulh Peygamberi” kitabından sınava girebilirler. Kampanyayla ilgili konuşan Dr. Reşit Haylamaz, “Türkiye ve dünyada 7’den 70’e herkesin Efendimiz (sas) ile ilgili kitapları okumaya teşvik eden yarışma vesilesiyle Efendimiz’in (sas) doğru ve aydınlatıcı bilgilerle daha yakından tanınması sağlanacak.” diyor. Haylamaz, Efendimiz’in (sas) hayatını hayatımıza hayat kılmanın yolunun O’nu ne kadar tanıdığımızla doğru orantılı olduğunu söylüyor.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/onu-herkes-okusun-diye_541118), [web.archive.org (arşiv bağlantısı)](http://web.archive.org/web/20150726010157/http://www.aksiyon.com.tr/kultur-sanat/onu-herkes-okusun-diye_541118)
