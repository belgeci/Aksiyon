# Sanatçının zamanı

*Murat Tokay 2015.08.11*

<div class="pNewsDetailMainContent" itemprop="articleBody">
 <p>
  İstanbul Modern’in, müze koleksiyonundan eserlerin sergilendiği ‘kalıcı sergiler’ bölümünde açılan ‘Sanatçının Zamanı’ adlı sergi, Ahmet Hamdi Tanpınar’ın ‘Ne İçindeyim Zamanın’ şiirini referans alıyor. Sergi, Tanpınar’ın görüşleri etrafında farklı coğrafyalardan sanatçıların geçmiş, şimdi ve gelecek arasındaki hesaplaşmalarına dair bir görünürlük sunuyor. Sanatçıların kendi zamanlarını nasıl deneyimlediklerine, geçmişten gelip geleceğe akan zaman karşısında duydukları endişe ve hayal kırıklıklarına, iç zamanları ile başkalarının zamanları arasında kurdukları derin yakınlıklara işaret ediyor. Sanatçının zamanı ile toplumun, kültürün, doğanın ve evrenin zamanı arasında kurulan bağa ve hesaplaşmaya dair bir düşünce alanı öneriyor. Küratörlüğünü Levent Çalıkoğlu’nun yaptığı serginin katalog yazısını, Tanpınar araştırmalarıyla bilinen Prof. Dr. Handan İnci yazdı.
 </p>
</div>


Kaynak: [www.aksiyon.com.tr](http://www.aksiyon.com.tr:80/kultur-sanat/sanatcinin-zamani_551920), [web.archive.org (arşiv bağlantısı)](http://web.archive.org/web/20150902232905/http://www.aksiyon.com.tr:80/kultur-sanat/sanatcinin-zamani_551920)
