# Dünya rüzgârlı bir kitap

*Murat Tokay 2015.11.23*

<div class="pNewsDetailMainContent ctx_content" itemprop="articleBody">
 <p>
  “Panta rei sevgilim, her şey akar / Dünya rüzgârlı bir kitap / Sayfalar, hevesler, çarşılar akar / Irmağa özenir söz; kavis ve girdap / Yeryüzü anılardır / İşte, bir sıradağ eğilip bakar da / Yollar dillenir / Gün yanığı düşler, tirşe efsaneler akar…” Bu dizeler, Aydın Afacan’ın yeni şiir kitabı Âteşin Beyaz’dan. Afacan, gelenekten kopmadan, eski şiirin cevherini işleyerek sözünü söyleyenlerden. Kitap Şeyh Galip’in ateş redifli gazelinden bir beyitle açılıyor. “Gül âteş gülbün âteş gülşen âteş cûybâr âteş / Semender-tıynetân-ı aşka besdir lâlezâr âteş”… Aydın Afacan şiirine baktığımızda, Şeyh Galip’e, Ahmet Haşim’e, Yahya Kemal’e, Hilmi Yavuz’a işaret ve “selam” görürüz. Afacan, şiirinde dünya ağrısını söylerken aşka ve rüyaya kapılar açıyor.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/dunya-ruzgarli-bir-kitap_553051), [web.archive.org (arşiv bağlantısı)](http://web.archive.org/web/20151125163725/http://www.aksiyon.com.tr/kultur-sanat/dunya-ruzgarli-bir-kitap_553051)
