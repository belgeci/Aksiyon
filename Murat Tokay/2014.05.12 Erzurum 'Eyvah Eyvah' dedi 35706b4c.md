# Erzurum 'Eyvah Eyvah' dedi

*Murat Tokay 2014.05.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <p dir="LTR">
    <span>
     Bu yıl 9’uncusu düzenlenen Uluslararası Dadaş Film Festivali’nin ana teması "komedi"ydi. Festivalde "Eyvah Eyvah 3" filmi dört dalda ödül aldı.
    </span>
   </p>
  </font>
 </div>
 <div id="newsText">
  <font class="detail-text">
   <p dir="LTR">
    Son yıllarda Anadolu, sesini film festivalleriyle duyurmaya çalışıyor. Antalya ve Adana’ya Eskişehir, Malatya, Erzurum, Mardin gibi iller de dâhil olma çabasında. Bir şehri hem kültür sanatla buluşturan hem de markalaşmasına katkı sunan bu tür etkinlikler sahip çıkıldıkça yoluna devam edebiliyor. Büyük bir aşkla yola çıkıp devamını getiremeyen iller olduğunu da biliyoruz.
   </p>
   <p dir="LTR">
    Uluslararası Dadaş Film Festivali ise 9 yıldır aralıksız düzenleniyor. Bunda en büyük pay şüphesiz festivali başlatan ve bugünlere gelmesini sağlayan Nil Gürpınar. Dadaş Film şirketinin kurucusu olan babası Cahit Gürpınar’ın ‘film festivali’ vasiyetini yerine getirmek üzere yola çıkan Nil Gürpınar "tek kişilik ordu" gibi mücadelesini sürdürüyor. Kültür Bakanlığı’nın "devede kulak" misali desteği dışında festival düzenleyen diğer iller gibi öyle büyük sponsorları yok. Yerel yöneticiler ve Erzurumlu işadamları da maddi değil, manevi destek veriyor. Gürpınar bugüne kadar Türkan Şoray’dan Kadir İnanır’a, Filiz Akın’dan Hababam Sınıfı’nın oyuncularına Türk sinemasının sevilen simalarını Erzurum’a götürmeyi başardı. Bu çabanın Erzurum’da yeteri kadar kıymetinin bilindiğini söylemek mümkün değil. Ödül gecesine Erzurum Büyükşehir Belediye Başkanı’nın değil de "vekilinin" katılması bu kanaatimizi pekiştirdi.
   </p>
   <p dir="LTR">
    Uluslararası Dadaş Film Festivali bu yıl 2-7 Mayıs tarihleri arasında "komedi" temasıyla yapıldı. Seksenler dizisi ile Hababam Sınıfı filminin oyuncularının da katıldığı, Yakutiye Kent Meydanı’ndan Havuzbaşı’na kadar devam eden bir kortej ile başlayan festivalin açılışında İstanbul Klarnet grubu konser verdi. Açılış gecesinde Türk sinemasına katkılarından dolayı Yavuz Turgul, Şener Şen, Ertem Eğilmez ve Halit Akçatepe’ye onur ödülleri, Hababam Sınıfı filmi ve Seksenler dizisi oyuncularına da desteklerinden ötürü plaketler takdim edildi.
   </p>
   <p dir="LTR">
    Filmlerin yanı sıra farklı etkinliklerle de dikkat çeken festivalde çocukların hazırladığı "Çocuk Hakları ve Komedi" adlı resim ve fotoğraf sergisi de yer aldı. Serginin açılışında Hababam Sınıfı filminin oyuncuları çocukların hazırladığı resim ve fotoğrafları değerlendirip ödüllerini vererek çocuklarla fotoğraf çektirdi. Bunun yanında oyuncu Murat Han ise Edebiyat Fakültesi amfisinde öğrencilerle bir araya soruları cevapladı.
   </p>
   <p dir="LTR">
    Alman sinemasının uzun metraj, çocuk filmleri, animasyon, kısa filmlerinin yanı sıra bu yıl içerisinde restore edilen Hababam Sınıfı Sınıfta Kaldı ve Muhsin Bey filmleri de festivalde gösterildi. Festival, Yeşilçam Sineması’nın önemli isimleri, Hababam Sınıfı’nın oyuncuları, konuk sanatçılar ve çok sayıda davetlinin katılımıyla gerçekleştirilen ödül töreniyle son buldu. Festivalin takipçilerinin çoğu üniversite öğrencileriydi.
   </p>
   <p>
    Gani Müjde’nin jüri başkanlığında, Ömür Gedik, Aslı Selçuk, Murat Han ve Ahmet Sarı’nın da jüri olarak yaptıkları değerlendirmeler sonucu oy çokluğuyla en iyi film, müzik, görüntü, kadın oyuncu, erkek oyuncu, senaryo, kurgu ve yönetmen ödülleri sahiplerinin oldu. Ödül gecesinde ayrıca oyuncu Salih Kalyon’a emek ödülü verildi. Eyvah Eyvah 3 filmi 4 dalda ödül alarak festivale damgasını vurdu. Gecede filmin oyuncularından yalnızca Salih Kalyon vardı. Tüm ödülleri de vekâleten Kalyon aldı. Ödül töreninde Ömür Gedik Türk sinemasının film müziklerinden oluşan bir konser verdi. Festival Başkanı Nil Gürpınar, "9 yıldır düzenlediğimiz festivale Erzurum gençliğinin ve halkının her geçen yıl ilgilerinin arttığını görmek bizi fazlasıyla mutlu ediyor." derken mutlu ve umutluydu.
   </p>
   <p dir="LTR">
   </p>
   <p dir="LTR">
    <strong>
     9. ULUSLARARASI DADAŞ FİLM FESTİVALİ’NDE ÖDÜL ALANLAR
    </strong>
   </p>
   <p dir="LTR">
    En İyi Film: Eyvah Eyvah 3 En İyi Erkek Oyuncu: Ata Demirer En İyi Film Müziği: Eyvah Eyvah 3 / Fahir Atakoğlu En İyi Görüntü: Eyvah Eyvah 3 En İyi Kadın Oyuncu: Kadın İşi Banka Soygunu filmiyle Meltem Cumbul, Özge Ulusoy, Esra Dermancıoğlu, Filiz Ahmet En İyi Kurgu: Kadın İşi Banka Soygunu filmiyle Ahmet Can Çakırca En İyi Senaryo: Senin Hikâyen filmiyle Tolga Örnek En İyi Yönetmen: Senin Hikâyen filmiyle Tolga Örnek
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38562-erzurum-eyvah-eyvah-dedi.html), [web.archive.org (arşiv bağlantısı)](http://web.archive.org/web/20140926121550/http://aksiyon.com.tr/aksiyon/haber-38562-erzurum-eyvah-eyvah-dedi.html)
