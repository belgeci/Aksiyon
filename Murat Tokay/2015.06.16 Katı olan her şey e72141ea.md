# Katı olan her şey

*Murat Tokay 2015.06.16*

<div class="pNewsDetailMainContent ctx_content" itemprop="articleBody">
 <p>
  İstanbul Modern’in The Museum of Modern Art (MoMA) ve MoMA PS1 işbirliğiyle gerçekleştirdiği YAP İstanbul Modern: Yeni Mimarlık Programı’nın ikinci geçici yapısı “Katı Olan Her Şey” ve uluslararası “YAP 2014-2015 Finalistleri” sergisi, 9 Haziran’da ziyarete açıldı. PATTU (Cem Kozar, Işıl Ünal) tarafından tasarlanan, mühendislik ve yapım desteğini Metal Yapı’nın üstlendiği projenin bölgede inşa edilmiş önceki binaların geometrilerini birbirleriyle çarpıştırarak kaotik bir biçime sokan “Katı Olan Her Şey” alanı, 15 Kasım’a kadar aynı zamanda müzenin özellikle gençlere yönelik düzenleyeceği paralel etkinlikler için kullanılacak. Projede finale kalan beş mimarlık oluşumunun önerileri arasından seçilen “Katı Olan Her Şey” adlı proje, İstanbul Modern’in üzerinde bulunduğu bölgenin endüstriyel tarihinden beslenirken, hem geçmişe dair bir hatırlatma yapıyor hem de geleceğe daha eleştirel bakmayı öneriyor. Kozar ve Ünal tarafından tasarlanan bu yapı, 1800’lerden bu yana İstanbul Modern’in bulunduğu alandaki kaybolan yapılara atıfta bulunuyor; güneş ışığında kapanıp gölgede açılan duvarlara sahip bu yapı ömrünü tamamlayıp yok olan binaların cephelerini çağrıştırıyor.
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/kati-olan-her-sey_551296), [web.archive.org (arşiv bağlantısı)](http://web.archive.org/web/20151223190019/http://www.aksiyon.com.tr/kultur-sanat/kati-olan-her-sey_551296)
