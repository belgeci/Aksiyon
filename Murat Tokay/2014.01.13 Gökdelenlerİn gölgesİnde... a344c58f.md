# Gökdelenlerİn gölgesİnde...

*Murat Tokay 2014.01.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Lütfi Bergen “Kenti Durduran Şehir” kitabında bu torpraklarda yaşayan insanlara “kentleşmenin” bize ait olmadığını anlatıyor ve “Kentleşme durdurulmalıdır” diyor
  </font>
 </div>
 <div id="newsText">
  <font class="detail-text">
   <p>
    Çinliler, bir insanın hayatının allak bullak olmasını istedikleri zaman ‘İlginç zamanlarda yaşayasın!’ diye beddua ederlermiş. Son altı aydır ülkede yaşananları göz önünde bulundurursak Çinli bilgenin işaret ettiği “İlginç zamanlar”dan geçiyoruz diyebiliriz. Alışveriş merkezlerinin çokluğuyla övünüldüğü, en yüksek gökdeleni yapmak için yarış içine girildiği, insanların tek tip kutu kutu evlerde yaşamak zorunda bırakıldığı bir zamana eriştik. Son on yılda ortaya çıkan “gökdelenleşme” ve “Tokileşme” kır sistemlerini bozarak büyük göç ve kentleşme furyasına neden oldu. Bu hızlı “büyüme”yle birlikte birçok değer de altüst oldu.
    <p>
     Lütfi Bergen’in “Kenti Durduran Şehir” kitabı bu gidişata yüksek sesle itiraz edip bir çerçeve-felsefe- ortaya koyuyor. “Kentleri şehirlere mahremiyetleri de mahallelere dönüştürmedikçe modernleşme meselemiz bitmeyecek” cümlesi, kitabın anahtar cümlelerinden biri. Yazar kitabın ilk bölümünde sonuçlarını yaşadığımız sorunları tarihsel perspektifte ele alıyor.  Kent, şehir ayrımını mahallenin dününü ve bugününü ortaya koyuyor. Bergen, yazılarda varmak istediği yeri önsözde şöyle özetliyor: “Kenti durdurmak istiyoruz. Bu kitabın temel hedefi bu topraklarda yaşayan insanları kentleşmenin bize ait olmadığı fikrine döndürmektir. ”
     <p>
      Kitabın kafa yorduğu meselelerden biri de kentleşmeyle birlikte değerlerin hızla yozlaşması ve yabancılaşma. “Değerlerle ilgili sorunların en büyüğü kentin sosyal ilişkileri arttıracağı yerde parçalaması; aile, akraba, mahalle gibi aidiyetleri yok etmesidir.” Lütfi Bergen sorunları ortaya koyarken çözüm yollarını da sunmayı ihmal etmiyor: “Kentleri küçültmek/pazarları üreticiye açmak/mahalleler halinde yeniden örgütlenmek/çalışma kavramını yeniden tanımlamak insanı kaybettiği şeylere:cemaat, merhamet, inanç/emniyet kavramlarına kavuşturacaktır.”
      <p>
       Son söz olarak diyebiliriz ki Lütfi Bergen kitapta hakiki problemlerimize eğiliyor. Müslüman toplum nasıl inşa edilebilir, Müslüman şehirler nasıl kurulur, toprağından sürülen Müslüman kimlik bireyselleşmeden nasıl kurtulur gibi esas meseleleri önümüze koyuyor.
      </p>
      <p>
       Kenti Durduran Şehir
       <p>
        Lütfi Bergen
        <p>
         MGV Yayınları
         <p>
          406 sayfa
          <p>
           03124805111
           <p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-37609-gokdelenlerin--golgesinde.html), [web.archive.org (arşiv bağlantısı)](http://web.archive.org/web/20140204060346/http://www.aksiyon.com.tr/aksiyon/haber-37609-gokdelenlerin--golgesinde.html)
