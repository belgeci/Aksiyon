# Google'ı yöneticileri anlatıyor

*Murat Tokay 2015.11.03*

<div class="pNewsDetailMainContent ctx_content" itemprop="articleBody">
 <p>
  Dünya ekonomisinin belkemiği hâline gelen, internet trafiğinin yüzde 82’sini yöneten bir şirket Google. 2013 yılında 53 milyar dolar ciro yaparken, merkez kampüsün bahçesini düzenlemek için çim biçme makinesi yerine 200 keçiyi işe alan bir şirket… Bir yandan rengârenk ofisleri ile üretkenliği tepe noktasına çıkarmayı hedeflerken diğer yandan robot teknolojisi ve mobil cihazlar üzerinden dünyayı değiştirmeye aday bir şirket… Peki, dünyanın en hızlı büyüyen, en çok beğenilen, en çok konuşulan şirketi Google, nasıl yönetiliyor? Google’ın iki tepe yöneticisi (İcra Kurulu Başkanı Eric Schmidt ve Ürünlerden Sorumlu Kıdemli Başkan Yardımcısı Jonathan Rosenberg) Google’ın nasıl yönetildiğini yazdı. Yepyeni yaklaşımlar sunan Google Nasıl Yönetiliyor?, birçok örnek olayla dünya devi bir şirketin nasıl yönetildiğinin ipuçlarını sunuyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/kultur-sanat/googlei-yoneticileri-anlatiyor_552817), [web.archive.org (arşiv bağlantısı)](http://web.archive.org/web/20151213025233/http://www.aksiyon.com.tr:80/kultur-sanat/googlei-yoneticileri-anlatiyor_552817)
