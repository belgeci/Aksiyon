# Palto film günleri

*Murat Tokay 2014.12.23*

<div class="pNewsDetailMainContent" itemprop="articleBody">
 <p>
  İsmini aslen Gogol’ün Palto hikâyesinden, düzenlenme aralığı olarak ise kış mevsiminden alan Palto Film Günleri, Eskişehir Anadolu Üniversitesi İletişim Bilimleri Fakültesi ve Sinema Kulübü’nün desteğiyle 8. kez gerçekleşiyor. 8. Palto Film Günleri kapsamında gösterilecek 13 uzun metraj, 1 belgesel film ile Eskişehir yine sinemanın en iyi örnekleri ile buluşuyor. 8. Palto Film Günleri, 23 Aralık Salı günü Eskişehir Anadolu Üniversitesi Sinema Anadolu’da Derviş Zaim ve Hüseyin Karabey’in katılımıyla açılacak. 8. Palto Film Günleri kapsamında bu sene Yerli Sinema, Cannes Seçkisi, Gece Yarısı, Dünya Sineması ve Özel Gösterim kuşakları yer alacak. Palto Kart sahipleri, her filmi bir kez olmak üzere istediği seansta izleyebilecek. Bu sene paltonuzu giyip izlemeye gidilebileceğiniz filmlerden bazıları şöyle: Balık (Derviş Zaim), Böcek (Bora Tekay), Annemin Şarkısı (Erol Mintaş), Neden Tarkovski Olamıyorum?(Murat Düzgünoğlu), Sesime Gel(Hüseyin Karabey), Tepecik Hayal Okulu (Güliz Sağlam).
 </p>
</div>


Kaynak: [www.aksiyon.com.tr](http://www.aksiyon.com.tr:80/kultur-sanat/palto-film-gunleri_540264), [web.archive.org (arşiv bağlantısı)](http://web.archive.org/web/20150102074412/http://www.aksiyon.com.tr:80/kultur-sanat/palto-film-gunleri_540264)
