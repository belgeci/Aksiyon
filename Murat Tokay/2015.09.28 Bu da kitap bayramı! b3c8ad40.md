# Bu da kitap bayramı!

*Murat Tokay 2015.09.28*

<div class="pNewsDetailMainContent ctx_content" itemprop="articleBody">
 <p>
  9 Beyoğlu Sahaf Festivali, bu yıl rekor bir katılımla 90 sahafa ev sahipliği yapıyor. 9 Ekim’e kadar açık kalacak festival İstanbul, Ankara ve İzmir sahaflarını, ikinci el kitapçıları, koleksiyoner, müdavim, araştırmacı ve her yaştan okuru bir araya getiriyor. Bu yıl festivalin Romanya ve Yunanistan’dan da üç sahaf katılımcısı var. Ağırlıklı olarak Beyoğlu Aslıhan Sahaflar Çarşısı ve Kadıköy sahaflarının katılımı ile gerçekleştirilen festivalin ilk günlerinde sergilenen sahafiye kitap ve belgeler, özel koleksiyonerlerin, kütüphane sahiplerinin ve pek çok meraklı araştırmacının yoğun ilgisi ile karşılaşıyor. Tepebaşı’ndaki TRT binasının hemen yanı başındaki otopark alanında kurulan özel dükkânlarda yan yana sıralanan sahaflarda imzalı kitaplardan özel belgelere, eski tarihli gazetelerden dergilere, ikinci el kitaptan siyah beyaz fotoğraflara her şey var. Beyoğlu Sahaflar Festivali, Kurban Bayramı ve sonraki hafta boyunca açık kalacak.
 </p>
</div>


Kaynak: [www.aksiyon.com.tr](http://www.aksiyon.com.tr:80/kultur-sanat/bu-da-kitap-bayrami_552390), [web.archive.org (arşiv bağlantısı)](http://web.archive.org/web/20151021045248/http://www.aksiyon.com.tr:80/kultur-sanat/bu-da-kitap-bayrami_552390)
