# Yılın en iyi kitapları: 2015

*Murat Tokay 2016.01.05*

<div class="pNewsDetailMainContent ctx_content" itemprop="articleBody">
 <p>
  2015’i geride bırakırken yıl içinde okuduğumuz kitaplar, cümleler, sözcükler, dizeler bizle yaşamaya devam ediyor. Yılın iz bırakan kitaplarını derleyip mini bir liste oluşturduk.
 </p>
 <p>
  Yılın kitapları, yılın filmleri, yılın müzikleri gibi seçkiler öznel tercihlerden hareketle oluşturulmuş listelerdir. Fakat genel bir fotoğrafı da ortaya koyar. Edebiyatın farklı türlerinde adlarına yer vereceğimiz kitapları, severek okunmuş, dili, üslubu, içeriği ile dikkat çekmiş, büyük bir emeğin verimi eserler olarak kabul edebilirsiniz. Bu kitapların birçoğuna Kitaplık sayfalarımızda yer verdiğimizi de not düşelim. Yılın iyileri arasında olmayı hak eden birçok kitap da listemize sığmadı. Seçkiye edebiyatın dışında 5 kitaplık bir de liste ilave ettik.
 </p>
 <p>
  <strong>
   Uzun Yürüyüş / Ayhan Geçgin
  </strong>
  <br>
   Dili, üslubu ve konusu ile okuru yakalayan bir roman Uzun Yürüyüş. Yola çıkarken bedeninin bir soğan zarı gibi tek tek soyulacağını sanan ama aksine bir ağaç kütüğü gibi kat kat kabuk bağlayan, katılaşan bir kahraman. İnsan sesinin olmadığı, işitilmediği bir yere ulaşmak için ülkeyi bir uçtan diğerine katediyor. Romanın genç kahramanı, “Eskiden ben neydim?” sorusuyla başlıyor hikâyesine. “Yanıtı: Burada, yıllarımı geçirdiğim bu evde hapistim.” Yolun onu nereye götüreceğini bilmediği bir yolculuğa çıkıyor, beraberinde okuru da sürüklüyor. (Metis Yayınları)
  </br>
 </p>
 <p>
  <strong>
   Tespih Ağacının Gölgesinde/Harper Lee
  </strong>
  <br>
   Amerikan edebiyatının başyapıtlarından sayılan Bülbülü Öldürmek’ten 55 yıl sonra yayımlanan Harper Lee’nin yeni romanı, yılın edebiyat olaylarından biri olarak kayıtlara geçti. İlk romanın kahramanı 20 yıl sonra genç bir kadın olarak New York’ta çocukluğunun geçtiği kasabaya dönüyor.
   <br>
    (Sel Yayıncılık)
   </br>
  </br>
 </p>
 <p>
  <strong>
   Kâğıt Ev/ Carlos María Domíngue
  </strong>
  <br>
   İlk cümlesiyle okuru yakalayan bir kitap. “1998 ilkbaharında Bluma Lennon, Soho’daki bir kitapçıdan Emily Dickinson’ın Şiirler’inin eski bir baskısını aldı ve ilk köşe başında, tam da ikinci şiiri okumaya başladığında bir arabanın altında kaldı. Kitaplar insanların kaderlerini değiştirir.”  Kitap tutkusu ve okumak üzerine çarpıcı bir novella. (Jaguar Kitap)
  </br>
 </p>
 <p>
  <strong>
   Edebiyatımızda Sevdiğim Romanlar Kılavuzu/Selim İleri
  </strong>
  <br>
   Bu kitabı Türk edebiyatında Selim İleri’den başkası yazamazdı desek abartmış olmayız. 50 yılı aşkın bir zamana yayılan romanlarla, roman kahramanlarıyla birlikte geçirilmiş bir ömrün verimi “Edebiyatımızda Sevdiğim Romanlar Kılavuzu”. Her kütüphanede bulunması gereken ve kitaplıkta başköşeyi hak eden muazzam bir çalışma. (Everest Yayınları)
  </br>
 </p>
 <p>
  <strong>
   Uyku/Murakami
  </strong>
  <br>
   Japon yazar Haruki Murakami, 17 gün boyunca uyuyamayan bir kadının öyküsünü anlatıyor. Kahramanımız otomatiğe bağlanmış bir monotonlukta ve sıradanlıkta bir hayat yaşarken “uykusuzluk hastalığı”na kapılıyor. Kitapta uyku metaforu üzerinden “yaşamın anlamı” ve “ölüm” sorgulanıyor. (Doğan Kitap)
  </br>
 </p>
 <p>
  <strong>
   Mücella/Nazan Bekiroğlu
  </strong>
  <br/>
  Nazan Bekiroğlu, Mücella’da gaz lambasının ışığında, evlerde gizli hazine gibi duran eski zaman sandıklarının üzerindeki örtüyü aralıyor. Sandık açılıyor ve zamanın ağır aktığı bir zamanda (1920-1976) bahçedeki çardakta iğne oyası işleyen kadınların ortasında buluyoruz kendimizi. (Timaş Yayınları)
 </p>
 <p>
  <strong>
   Ağaçların Özel Hayatı/Alejandro Zambra
  </strong>
  <br/>
  Daha önce Türkçede iki kısa romanı yayımlanan Şilili yazar Alejandro Zambra, son kitabıyla da adından söz ettirdi. Her şey, Julian’ın karısı Veronica’nın o akşam resim kursundan gelmemesiyle başlıyor. Julian, eşi gelene kadar üvey kızı küçük Daniela’yı uyutmak için kendi uydurduğu masallar anlatıyor. Hikâyenin kahramanları bir kavak ağacıyla bir baobap ağacı. Veronica gelmiyor. Kısa roman tek gecede geçiyor. “Hafıza bir sığınak değil. Sadece artık var olmayan sokak isimlerinin tutarsız uğultusu kalıyor geriye.” (Notos Kitap Yayınevi)
 </p>
 <p>
  <strong>
   Pas/Ömer Erdem
  </strong>
  <br/>
  Ömer Erdem sürekli yenilenen, tekrara düşmeyen, sesini yükselten, muhalefet eden bir şiir yazıyor. Bunu yaparken uzun dizeler kurmaktan çekinmiyor. Şiiriyeti ve lirizmi de kaybetmiyor. Dağlarca Şiir Ödülü’ne de layık görülen Pas, Erdem’in sekizinci kitabı. “belki uçup gidişini sevdim öyle konmadan” (Everest Yayınları)
 </p>
 <p>
  <strong>
   İnsanın Taşrası/ Elias Cannetti
  </strong>
  <br/>
  Yıl içinde sürekli elimin altında olan kitaplardan biriydi İnsanın Taşrası. Kitapta yazarın 1942 ile 1972 yılları arasındaki notları yer alıyor. Bir tür denemeler, aforizmalar toplamı da diyebiliriz. Aklınıza gelecek her konuda –sözcükler, okumak, yazmak, gece, özgürlük, faşizm- Cannetti’nin çarpıcı tespitleri ve vurucu cümleleri var. (Sel Yayıncılık)
 </p>
 <p>
  <strong>
   İnsan Kendine de İyi Gelir/Ahmet Büke
  </strong>
  <br/>
  “İnsan Kendine de İyi Gelir” Ahmet Büke’nin ON8 Blog’da “Sosyal Ayrıntılar Ansiklopedisi” adlı köşesinde her hafta paylaştığı ve birbirine bağlı öykülerinden bir seçki ile yeni öykülerinin bir araya gelmesinden oluşuyor. Kitapta yazının, edebiyatın kalbe, ruha şifa olduğu;  insanın kendine iyi geldiği sade bir dille ortaya konuyor. (On8 Kitap)
 </p>
 <p>
  <strong>
   Ama Sözcükleri Götüremezler/Ali Çolak
  </strong>
  <br/>
  Ali Çolak’ı hep, hayatın ince yanına çalışan yazar olarak tanıdık.  Sözün gücüne inanan bir dil ustası, denemeci olarak güzellikleri görmenin, göstermenin peşinde oldu. “Ama Sözcükleri Götüremezler” kitabında ise Türkiye’de hâkim siyasal iklimin nobranlığına, kabalığına; yaşanan hukuksuzluklara itiraz ederken görüyoruz onu. Yaşadığımız günler, Ali Çolak’ın kendine has üslubuyla incelikle not ediliyor bu kitapta. (Zaman Kitap)
 </p>
 <p>
  <strong>
   İstanbul İstanbul/Burhan Sönmez
  </strong>
  <br/>
  2011 yılında “Masumlar” romanıyla Sedat Semavi Ödülü’nü alan en genç yazar olan Burhan Sönmez’in üçüncü romanı “İstanbul İstanbul”. Yerin üç kat altında bir işkence hücresinde geçen romanda 4 tutuklu maruz kaldıkları işkencenin verdiği acılara katlanabilmek için birbirlerine İstanbul’da geçen masallar, hikâyeler anlatıyor. Her bir kahraman kendi İstanbul’unu anlatıyor. Kimisinde bir aşk hikâyesinin konusu oluyor İstanbul kimisinde bir masalın konusu... (İletişim Yayınları)
  <br/>
  <br/>
  <strong>
   Edebiyat Okumaları/Hilmi Yavuz
  </strong>
  <br/>
  Edebiyat Okumaları, okuru edebiyat tarihimizde bir gezintiye çıkarıyor. Hilmi Yavuz, divan şiirinin dilinden lirik şiire, şiir-felsefe ilişkisinden Elem Çiçekleri’ne, Yahya Kemal’den Ahmet Hamdi Tanpınar’a, Necip Fazıl’dan Behçet Necatigil’e, Kemal Tahir’den Ahmet Mithat’a yeni bir ufukla bakıyor, farklı okumalara girişiyor, ezber bozuyor. (Timaş Yayınları)
 </p>
 <p>
  <strong>
   GÖZDEN KAÇMASIN!
  </strong>
  <br/>
  Darbe Oyunu, Veysel Ayhan (Alkım Yayınları)  Şatafatlı Mağlubiyet, Levent Gültekin (Doğan Kitap)  Enver, Murat Bardakçı (İş Bankası Kültür Yayınları)  İnsanın Özgürlük Arayışı, Ali Bulaç (İnkılap Kitabevi)  Tarihe Düşülen Notlar, Halil İnalcık (Timaş Yayınları)
  <br/>
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/yilin-en-iyi-kitaplari-2015_553482), [web.archive.org (arşiv bağlantısı)](http://web.archive.org/web/20160126050317/http://www.aksiyon.com.tr/kultur-sanat/yilin-en-iyi-kitaplari-2015_553482)
