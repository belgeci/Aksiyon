# Memduh Ün’ü kaybettik

*Murat Tokay 2015.10.20*

<div class="pNewsDetailMainContent ctx_content" itemprop="articleBody">
 <p>
  Türk sinemasının efsane ismi Memduh Ün’den üzücü haber geldi. Sinemamızın kilometre taşlarından yönetmen Memduh Ün, Bodrum’da 95 yaşında hayata gözlerini yumdu. Ün’ün hayat arkadaşı Fatma Girik’in hemen hastaneye koştuğu, büyük üzüntü yaşadığı öğrenildi. Ün, geçen yıl 11 Kasım’dan bu yana Bodrum’da Acıbadem Hastanesi yoğun bakım servisinde kalıyordu. Futbolcu olan Ün sinemaya 1947’de oyuncu olarak adım attı. 1951’de Arşavir Alyanak’la birlikte Yakut Film adlı bir şirket kurdu. Yönetmenlik deneyimini geliştirince bu kez kendi adına Uğur Film adında bir şirket kurarak çalışmalarını sürdürdü. Oyunculuk, yönetmenlik ve yapımcılığın yanı sıra senaristlik de yaptı.
 </p>
 <p>
  <img alt="" src="http://web.archive.org/web/20151021120925im_/http://medya.aksiyon.com.tr//aksiyon/2015/10/19/572283.jpg"/>
 </p>
</div>


Kaynak: [www.aksiyon.com.tr](http://www.aksiyon.com.tr/kultur-sanat/memduh-un-u-kaybettik_552635), [web.archive.org (arşiv bağlantısı)](http://web.archive.org/web/20151021120925/http://www.aksiyon.com.tr/kultur-sanat/memduh-un-u-kaybettik_552635)
