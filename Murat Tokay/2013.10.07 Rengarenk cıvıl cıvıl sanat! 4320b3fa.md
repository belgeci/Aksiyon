# Rengarenk, cıvıl cıvıl sanat!

*Murat Tokay 2013.10.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kitabın adı sıkıcı gelebilir ama sayfalarını çevirmeye başladığınızda rengârenk işleri görünce içiniz kıpır kıpır olacak. Evet, başlıkta “çocuklar için” denmiş ama kitap büyükler için de bir “güncel sanat”a giriş rehberi kabul edilebilir.
  </font>
 </div>
 <div id="newsText">
  <font class="detail-text">
   <p>
    Peki, güncel sanat nedir? Kitabın yazarları, “Birbirinden ilginç deneylere girişen sanatçıların ürettiği eserler” diye bir çerçeve çizmiş. “Güncel sanat eski sanat yapma biçimlerini reddetmedi. Sadece sınırları yok etti.” derken de haksız değiller. Buruşturulup çöpe atılmak üzere olan kâğıt parçaları da, karpuz kabukları da, rengârenk balonlar da bu güncel sanatın bir parçası…
    <p>
     Kitapta Türkiye’de güncel sanat örneklerine yer verilmiş. Top dolu bir kamyon, kocaman bir mandal, yamultulmuş bir çatal, delik şemsiyeler, oyuncaklar, daha bir sürü enteresan çalışma… Halil Altındere ve Süreyya Evren imzalı çalışma, çocukları çılgın bir dünyayla tanıştırmayı hedefliyor. Kitabın sayfalarına ‘SEN OLSAN’ başlıklı küçük kutucuklar yerleştirilmiş. Burada çocuklara çeşitli etkinlikler, öneriler sunuluyor ve sorular yöneltiliyor. Mesela, “Banyoda küveti toplarla doldurmak hoşuna gider miydi?” ya da “Acaba bir balkona kaç top sığar?” gibi… Kitabın sonunda 72 sanatçının neşeli biyografilerine ve kimi sanat terimlerini içeren bir sözlükçeye yer verilmiş.
    </p>
    <hr/>
    <p>
     <strong>
      Çocuklar İçin Türkiye Güncel Sanatı
     </strong>
     <p>
      <strong>
       Halil Altındere-Süreyya Evren
      </strong>
      <p>
       Yapı Kredi Yayınları, 123 sayfa / 2122524700
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36751-rengarenk-civil-civil-sanat.html), [web.archive.org (arşiv bağlantısı)](http://web.archive.org/web/20131101110109/http://www.aksiyon.com.tr:80/aksiyon/haber-36751-rengarenk-civil-civil-sanat.html)
