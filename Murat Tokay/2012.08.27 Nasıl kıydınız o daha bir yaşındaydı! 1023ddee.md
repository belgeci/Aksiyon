# Nasıl kıydınız, o daha bir yaşındaydı!

*Murat Tokay 2012.08.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Terör çirkin yüzünü Gaziantep’te gösterdi. Ramazan Bayramı’nın ikinci günü bomba yüklü aracın patlatılması ile 4’ü çocuk 9 kişi hayatını kaybetti. İzinde şehit olan er Fikret Aker’le bir yaşındaki kızı Almina Melisa’nın hikâyesi yürek burktu.
  </font>
 </div>
 <div id="newsText">
  <font class="detail-text">
   <p>
    Gaziantep’te patlamanın olduğu Korutürk Caddesi’ndeyiz. Cadde üzerindeki Şehitkamil İlçe Emniyet Müdürlüğü binasının camları kırılmış, 300 metre içerisindeki bütün dükkanlar, apartmanlar etkilenmiş patlamadan. Binaların duvarlarında şarapnel parçaları, çiviler dikkat çekiyor. Kimi dükkânların kepenkleri yanmış, erimiş... Hummalı bir çalışma var bir yanda. Cam parçaları temizleniyor, patlamanın olduğu yere asfalt dökülüyor yeniden... Meraklı bir kalabalık olay yerinde, olan bitene kendince yorumlar yapıyor. “Polis aracın buraya park edilmesine nasıl müsaade etmiş!” diyor birisi. Bu görüşe iştirak edenler çoğunlukta.  Bir başkası “1 yaşındaki çocuğa nasıl kıydınız!” diyor acıyla. Sonra susuluyor...
    <p>
     Sözün bittiği yer burası... Terör çoluk çocuk dinlemiyor çünkü. Olayı hatırlayalım. 20 Ağustos günü saat 19.45 sularında Şehitkamil İlçe Emniyet Müdürlüğü’nün yakınına çekiciyle bırakılan bomba yüklü araç uzaktan kumandayla patlatıldı. Şiddetli patlamayla beraber bir otomobil havaya uçtu, durakta yolcu indiren 2 otobüs alev aldı. Daha çok can yaksın diye inşaat çivileriyle güçlendirilmiş bombayla 9 kişi hayatını kaybetti, 60’tan fazlası yaralandı. Daha önceki sivil katliamlarında olduğu gibi PKK saldırıyı üstlenmedi. Benzer senaryoyu, Diyarbakır, Ankara ve İstanbul saldırılarında da sahneye koymuşlardı. Yoğun tepki sırasında inkâr etmiş, sonra kısık sesle ‘kontrolsüz yerel unsurlar’ demişlerdi. Patlamada hayatını kaybedenlerin isimleri şöyle: İnfaz koruma memuru İsmail Darlel (30), Davut Adak (31), Safi Canbaş (49), Şırnak’ta askerliğini yaparken izne gelen 21 yaşındaki Onur Fikret Aker, aynı yaştaki eşi Duygu Aker ve henüz 1 yaşındaki kızları Almina Melisa, 3 yaşındaki Süleyman Alkan, 11 yaşındaki Sevgi Gülperi İnanç ve 12 yaşındaki Sema Büyükkoruk.
     <p>
      Patlamanın olduğu yerin hemen yakınındaki Durak Büfe’nin sahiplerinden Zafer Yılmaz olay anını şöyle anlatıyor: “Önce büyük bir gürültü duydum. Oturduğum sandalyeden düştüm. Üstüm başım cam kırıklarıyla doldu. Elektrikler kesilmişti. Hemen kolumu bacağımı kontrol ettim. İkinci bir patlama olur korkusuyla koşmaya başladım. Ortalık ana baba günüydü. Otobüsler yanıyordu. İnsanların çığlıkları hâlâ kulaklarımda. Bir süre sonra bayılmışım.” Olaya şahit olan herkes kulakları sağır eden o gürültüyü ve sonrasında yaşananları unutamıyor.
      <p>
       Kızım beni unutur mu?
       <p>
        Bayramı kana bulayan hain saldırı Aker ailesini derinden yaraladı. Aynı aileden dört kişi patlamada can verdi. Başsağlığı dilemek üzere taziye çadırına konuk oluyoruz. Kadınlar ağlamaktan kızarmış gözlerle Kur’an okuyor. Anne Nurşen Aker acıdan konuşamıyor, yorgun. Patlamada şehit olan Onur Fikret’in hikâyesini dayısı Abdullah Kılıç’tan dinliyoruz. Kılıç şehit askerin son anlarına şahit olan kişi...
        <p>
         Onur Fikret Aker, Şırnak Cizre’de hudut taburunda asker. 15 günlüğüne izne ayrılıp memleketine geliyor.  24 Ağustos’ta birliğine teslim olacak. Perşembe gününe bilet almış. Bayramın ikinci günü dayısı Abdullah Kılıç’ın evinde misafir. O günü dayısı şöyle anlatıyor: “Çok neşeliydi. Eşi ve kızıyla birlikte gelmişti. Bizde Adana’dan gelen kız kardeşim ve yeğenim de var. Akşam yemeği hazırlanacak. Et almaya bizim evin yakınlarındaki kasaplara baktım kapalı. ‘Dayı ben araçla çıkayım, açık kasap bulurum’ dedi Fikret. Tam çıkacaktı eşi Duygu, ‘Bebek huysuzlanıyor, biz de seninle gelelim. Belki arabada uyur’ diye seslendi. Yeğenim Sevgi Gülperi de onlara eşlik etti. Evden çıktılar. On dakika sonra korkunç bir gürültü duyduk. Ben herhâlde trafo ya da tüplü bir araç patladı zannettim. Terasa çıkıp baktığımda emniyet tarafından dumanlar yükseliyordu. Bir korku düştü içime. Fikret’in telefonunu aradım. Cevap vermeyince telaşla olay yerine geldim.” Kılıç, caddeye geldiğinde korkunç manzarayla karşılaşıyor.
         <p>
          Onur Fikret Aker, 21 yaşındaydı. Aynı yaştaki eşiyle liseden arkadaşlar. 2 yıl önce düğünleri olmuş. Kızları Almina Melisa henüz 1 yaşında. 10 aydır askerde olan Fikret’in en büyük korkusu çocuğunun kendisini unutması, yabancılık çekmesiymiş. Kızı 3 aylıkken askere giden Fikret’in tekrar buluşması, Almina Melisa’nın ‘baba’ demesi şenlik havasında gerçekleşmiş. “Çok korkuyordum kucağıma aldığımda ağlar diye.” dediğini anlatıyor dayısı. Patlamanın olduğu güne kadar da çocuğunu hep omzunda uyutmuş. Kızıyla üç ay geçirebilmiş Fikret. Askerden önce bir lokantada garsonluk yapan Onur Fikret, annesi ve üç kardeşiyle aynı evde yaşıyordu. Erkek kardeşlerinden biri de Ankara’da asker. Teröre kurban giden Aker ailesinin üç ferdi de Asri Mezarlık’ta yan yana yatıyor. Dayı Abdullah Kılıç teröre lanet okuyor: “Biz ciğerimizden yandık. Onlar ciğerinden yanmasın. Onlar canlarından bulsun.”
          <p>
           Cenaze töreni olduğu gün tüm devlet erkanı Gaziantep’teydi. Yoğun güvenlik önlemi altında Bahaeddin Nakıboğlu Camii’nde düzenlenen cenaze merasimine Cumhurbaşkanı Abdullah Gül, TBMM Başkanı Cemil Çiçek, Başbakan Tayyip Erdoğan, CHP Genel Başkanı Kemal Kılıçdaroğlu, MHP Genel Başkanı Devlet Bahçeli, bakanlar ve çok sayıda milletvekili katıldı. BDP’den törene katılan kimse olmadı. Teröre karşı ‘birlik’ mesajı veren devletin zirvesi 6 terör kurbanının cenaze namazında yan yana saf tuttu.
           <p>
            Bombalı saldırıda hayatını kaybedenlerden Onur Fikret Aker, eşi Duygu Aker ve 1 yaşındaki kızı Almina Melisa Aker, Safi Canbaş İsmail Daler ve Sevgi Gülperi İnanç’ın Türk bayraklarına sarılı naaşları cenaze namazının ardından son yolculuğuna uğurlandı. Bir gün önce 12 yaşındaki Sena Büyükkonuk’un cenazesinde gözyaşı dökerken hastanede tedavi gören annesi Perihan Kıymık’ın öldüğünü öğrenen Bakan Fatma Şahin de cenazede zorlukla ayakta durabildi. Bakan Şahin’i, Emine Erdoğan teselli etmeye çalıştı. Diyanet İşleri Başkanı Mehmet Görmez’in her cenaze için ayrı ayrı kıldırdığı namaz sırasında ağıtlar yakıldı. Görmez, “Kim suçsuz günahsız bir kişiyi öldürürse tüm insanlığı öldürmüş sayılır” mealindeki ayeti hatırlattı. Hayatını kaybedenler için, “Bayram günü yüreklerindeki kardeşliği ve muştuyu başka yerlere taşımak için hareket hâlinde olan ve bu durumda katledilen masum çocuklar, masum şehitler” ifadesini kullandı.
            <p>
             Gaziantep, Türklerle Kürtlerin aynı ekmeği bölüştüğü, huzur içinde bir arada yaşadığı bir şehir. PKK, bu saldırı ile    toplumlar arasındaki duygusal kopuşu tetiklemeye çalışıyor. Aynı zamanda, ‘rahat’ yaşayan Kürtleri cezalandırıyor, rahatlarını bozmayı hedefliyor. Bunları henüz başaramadı; ama tekrar denemeyeceğinin garantisi yok.
            </p>
            <p>
             Yardım ve yatakçı öğretmen
             <p>
              Gaziantep’teki saldırıyla ilgili 13 kişi gözaltına alındı. Bomba yüklü aracın Gaziantep’e ulaştırılmasına yardımcı olan M.H.nin Siverek’te  ilköğretim okulunda müdür yardımcısı olduğu öğrenildi. M.H. bombalı aracın Gaziantep’e ulaştırılmasında yardım ve yataklıkla suçlanıyor. Vali Erdal Ata, patlama olayını gerçekleştiren kişinin de ‘Firaz’ kod adlı Murat Filiz isimli örgüt mensubu olduğunu açıkladı.  Filiz’in 2006 yılında Demokratik Toplum Partisi (DTP) gençlik çalışanı olduğu, daha sonra örgütün Amanoslar bölgesindeki Osmaniye grubu içerisinde faaliyet gösterdiği belirtildi.
              <p>
               Cumhurbaşkanı Abdullah Gül: Onlar küçücük çocuklardı
               <p>
                Gaziantep’teki terörist saldırıda hayatını kaybeden vatandaşlarımızın arasında çocuklar vardı. Cenaze namazını kıldıran imam bile ‘çocuk niyetine’ dedi. Onlar daha küçücük çocuklardı. Ama böylesine günlerde teröre karşı hep beraber durabilmek çok önemlidir. Biz ve tüm liderler, siyasetçiler ‘hep beraber gidelim’, ‘bu konuda birlik ve beraberliğimize verdiğimiz önemi gösterelim’ dedik. Aynı safta birlik beraberlik içinde durduk. Ümit ediyorum, Gaziantep ruhu iyi bir mesaj oldu. Bundan sonrasına da faydası olur.
                <p>
                 Gaziantep Valisi Erdal Ata:  Bunu yapanlar insan olamaz
                 <p>
                  Gaziantep bir huzur kentidir. Bugüne kadar dostça ve kardeşçe yaşadık. Birlik ve beraberliğimizi bozmaya kimsenin gücü yetmeyecektir. Bu hain saldırıyı yapanlar ne Kürtlerin ne Türklerin ne bu coğrafyada yaşayan hiçbir insanın dostu ve kardeşi olamaz. 1 yaşında, 4 yaşında, 11 ve 12 yaşındaki çocukları katledenlere insan demek mümkün değil. Ben bu saldırıyı lanetle kınıyorum. Temennimiz bu son olsun.
                 </p>
                 <p>
                 </p>
                 <p>
                 </p>
                 <p>
                  Terörün yaz bilançosu kabarık
                 </p>
                 <p>
                  17 Mayıs 2012:  Dörtyol’da çatışma:  Amanoslar kırsalında teröristlerin açtığı ilk ateş sonucu biri binbaşı, 3 asker şehit oldu. Şemdinli’de terör saldırısı: 1 şehit, 1 yaralı.
                 </p>
                 <p>
                  18 Mayıs 2012: Bitlis merkeze bağlı Çeltikli köyü yakınlarında, 6 köy korucusu kaçırıldı.
                 </p>
                 <p>
                  19 Mayıs 2012: Şemdinli’de karakol inşaatında çalışan işçilere teröristlerce düzenlenen saldırıda 1 işçi öldü, 3 işçi yaralandı.
                 </p>
                 <p>
                  25 Mayıs 2012: Kayseri’deki patlama: Pınarbaşı Emniyet Müdürlüğü önünde teröristlerce düzenlenen bombalı saldırıda 1 polis şehit oldu, aralarında çocukların da olduğu 18 kişi yaralandı. Cudi Dağı’nda çıkan çatışmada 1 teğmen şehit oldu, 2 asker yaralandı.
                 </p>
                 <p>
                  4 Haziran  2012: Lice’de mayın patlaması: Bir uzman çavuş ve  Lice İlçe Jandarma Komutanı Jandarma Binbaşı şehit.
                 </p>
                 <p>
                  9 Haziran  2012: Başbakan Yardımcısı Beşir Atalay, CNN Türk televizyonunda katıldığı canlı yayında “Silah bırakmaya varan görüşmeler yapıyoruz. Çözüm için atmosfer çok uygun, ABD de devrede.” açıklaması yaptı.
                 </p>
                 <p>
                  12 Haziran 2012: Hakkâri’nin Çukurca ilçesinde teröristlerle çıkan çatışmada 1 uzman   çavuş şehit oldu.
                 </p>
                 <p>
                  14  Haziran 2012: Kürt siyasetinin en önemli ve kıdemli isimlerinden Diyarbakır Bağımsız Milletvekili Leyla Zana, akan kanın durdurulması için önerilerini anlatmış, Başbakan Tayyip Erdoğan için, “Ben onun bu işi çözeceğine inanıyorum. Buna dair umudumu da, inancımı da asla yitirmedim. Yitirmek de istemiyorum.” ifadesini kullanmıştı.
                 </p>
                 <p>
                  18 Haziran 2012: Avni Özgürel, KCK/PKK lideri Murat Karayılan’la röportaj yaptı. Karayılan’ın ‘barışçı’ mesajları tartışıldı.
                 </p>
                 <p>
                  19 Haziran 2012:  Dağlıca’daki askerî birliklere düzenlenen saldırı sonucu 8 asker şehit olurken 16 asker de yaralandı. Çatışmada 24 terörist etkisiz hâle getirildi.
                 </p>
                 <p>
                  22 Haziran 2012: Teröristler cenaze konvoyuna saldırdı. Bitlis’e cenaze defni için giden konvoya saldıran teröristler, 1 asker ile 2 öğretmeni kaçırdı.
                 </p>
                 <p>
                  25 Haziran 2012: Hakkâri’deki çatışmada 1 uzman çavuş şehit oldu, 3 uzman çavuş yaralandı.
                 </p>
                 <p>
                  26 Haziran 2012: Trabzon Düzköy İlçe Jandarma Komutanlığı yakınında bir patlama meydana geldi.
                 </p>
                 <p>
                  30  Haziran 2012: Başbakan Recep Tayyip Erdoğan, Diyarbakır Bağımsız Milletvekili Leyla Zana’yı resmî konutta ağırladı. Görüşme 1,5 saat sürdü. Görüşmeye Başbakan Yardımcısı Beşir Atalay da katıldı.
                 </p>
                 <p>
                  03 Temmuz 2012: Van’da depremzedelerin kaldığı konteyner kentteki polis noktasına saldırıda 1 polis şehit edildi.
                 </p>
                 <p>
                  08 Temmuz 2012: Tunceli’de operasyon sırasında patlama: 1 şehit, 1 yaralı.
                 </p>
                 <p>
                  18 Temmuz 2012: Gürpınar ilçesine bağlı Elaçmaz köyünde arazi keşfinden dönen tapu kadastro memurlarına nezaret eden askerlerin teröristlerce pusuya düşürülmesi sonucu 1 asker şehit oldu, 3 asker yaralandı.
                 </p>
                 <p>
                  29 Temmuz 2012 : Hakkâri’deki çatışma Şemdinli ilçesinde saldırı hazırlığında olduğu belirlenen  teröristlerle çıkan çatışmada 2 asker şehit oldu, 10 asker de yaralandı.
                 </p>
                 <p>
                  1-2 Ağustos 2012: Diyarbakır’ın Lice ilçesi kırsalındaki çatışmada 2 asker şehit oldu.Siirt’in Eruh ilçesinde jandarma karakoluna iftar saatinde yapılan saldırıda Jandarma Er Enes Çakırdoğan şehit düşerken, 7 asker de çeşitli yerlerinden yaralandı.
                 </p>
                 <p>
                  5-7 Ağustos 2012: Geçimli Jandarma Karakolu’na düzenlenen saldırıda 6 asker ve 2 geçici köy korucusu şehit; 15 asker ve 1 geçici köy korucusu ile 5 sivil vatandaş yaralı.Lice’de 3 asker kaçırıldı. Lice- Bingöl karayolunda bir otobüsü durduran  teröristler izinli olarak memleketlerine giden 3 askeri kaçırdı.
                 </p>
                 <p>
                  8 Ağustos 2012: Şırnak’ta mayın patlaması sonucu bir uzman çavuş şehit oldu.
                 </p>
                 <p>
                  9 Ağustos 2012: İzmir Foça’da askerî aracın geçişi sırasında bombalı saldırı düzenlendi: 2 şehit.
                 </p>
                 <p>
                  18 -19 Ağustos 2012: Van’ın Edremit ilçesinde depremzedelerin kaldığı konteyner kentteki polislere ikinci saldırı: 1 şehit. BDP’li milletvekillerinin, Şemdinli-Derecik bölgesinde PKK’lı teröristlerle buluşması.
                 </p>
                 <p>
                  20 Ağustos 2012: Gaziantep’in en işlek yerlerinden Korutürk Caddesi’nde, Şehitkâmil İlçe Emniyet Müdürlüğü önünde, akşam saatlerinde patlama meydana geldi. Patlamada 4’ü çocuk 9 kişi hayatını kaybetti; 65 kişi yaralandı.  Hakkâri-Van karayolunda teröristlerce menfeze  yerleştirilmiş patlayıcının infilak etmesi sonucu   2 uzman çavuş şehit oldu, 1 uzman çavuş yaralandı.
                 </p>
                 <p>
                  22 Ağustos 2012: Hakkâri’nin Şemdinli ilçesi Zorgeçit kırsalında terör örgütü PKK mensuplarıyla çıkan çatışmada şehit olan askerlerin sayısı 5’e yükseldi. Operasyonda, 16 terörist de etkisiz hâle getirildi.
                 </p>
                 <p>
                 </p>
                 <p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A1369763FC04F095C559571F71E6FE46?newsId=33427), [web.archive.org (arşiv bağlantısı)](http://web.archive.org/web/20121225133901/http://www.aksiyon.com.tr:80/aksiyon/newsDetail_getNewsById.action;jsessionid=A1369763FC04F095C559571F71E6FE46?newsId=33427)
