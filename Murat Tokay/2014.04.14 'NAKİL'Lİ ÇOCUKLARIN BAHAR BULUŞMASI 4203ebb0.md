# ‘NAKİL’Lİ ÇOCUKLARIN BAHAR BULUŞMASI

*Murat Tokay 2014.04.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Antalya’da dört yıldır organ nakilli çocukları bir araya getiren bir bahar kampı düzenleniyor. Bu yılki kampa katılan 44 çocuk, “Bağışlar olmasaydı belki de bugün burada olamayacaktık. Yarın sizin de organ nakline ihtiyacınız olabilir.” diyor.
  </font>
 </div>
 <div id="newsText">
  <font class="detail-text">
   <p>
    Basın toplantısına geçmeden önce Dr. Levent Yücetin gazetecilere dörder kart dağıtıyor ve “Bu kartlara çok sevdiğiniz dört kişinin ismini yazın.” diyor. Anne, baba, çocuk, sevgili, eş… Herkes kısa bir düşünme payından sonra kartları dolduruyor. Daha sonra en yakınındakiyle kartlarından birini değiş tokuş yapıyor. Ve o kartlar buruşturulup atılıyor. Sözü yeniden Yücetin alıyor: “Şu anda bir telefon aldınız. O buruşturulup atılan karttaki kişinin bir trafik kazasında yaralandığını ve yoğun bakımda tutulduğunu öğrendiniz. Aradan 2 gün geçti, doktor, hastanızın beyin ölümünün gerçekleştiğini söyledi. Diğer yanda karaciğer nakli olmazsa ölecek bir hasta var. ‘Evet’ deseniz hayatı kurtulacak…” Sonra çimenlerde keyifle oynayan çocukları göstererek sözlerini tamamlıyor: “O ‘evet’ ile bugün aramızda olan, ailelerinin yüzünü güldüren çocuklar burada.”
    <p>
     Burası Antalya. Organ Nakil Koordinatörleri Derneği’nin (ONKOD) organ nakli olmuş dünya çocuklarını bir araya getirdiği bir kamp. Bu yıl dördüncüsü düzenleniyor. Kampa iki yıldır da uluslararası katılım var. Yakınlarının veya kadavra bağışıyla organ nakli şansı yakalayarak hayata tutunan 44 Türk, Letonyalı, İngiliz, Macar, Norveçli çocuk, aileleriyle birlikte bir hafta (5-11 Nisan) boyunca hem stres attılar hem de eğlendiler. Kampı düzenlemekteki en büyük amaç, organ nakline duyarlılığı artırmak. Türkiye’de organ nakli ve bağışı Avrupa’nın çok gerisinde. Her yıl 6-7 bin insan organ bulunamadığı için hayatını kaybediyor. Ülkemizde 60 bin böbrek, 5 bin karaciğer, 2 bin kalp hastası olduğu tahmin ediliyor. Böbrek bekleyen 20 bin kayıtlı hasta var. Yıllık organ bağışı ise 350 civarında. Beyin ölümü gerçekleşmiş hastaların organlarının bağışlanma oranı yüzde 23. Bu oran Avrupa’da yüzde 80’i geçiyor. Kampın organizatörlerinden Dr. Levent Yücetin, “Türkiye’de organ nakli konusunda yetişmiş çok deneyimli ekipler bulunuyor. Hastane var, doktor var, ilaç var ama organ yok. Umut değil, çare olmak istiyoruz.” diyor. Türkiye’de Sağlık Bakanlığı’ndan ruhsat almış 63 böbrek, 24 karaciğer ve 12 kalp nakli merkezi hizmet veriyor. Antalya, organ naklinin başkenti. Akdeniz Üniversitesi ve Antalya Medical Park bu alanda öncü hastaneler. Her yıl 800’e yakın nakil ameliyatı gerçekleştiriliyor.
     <p>
      Bir hafta süren kampa katılan aileler ve çocuklar birbirlerine yaralarını gösterip birbirlerinin hikâyelerini dinlediler. Güzel anılar biriktirdiler. Biz de onların hikâyelerine kulak verdik. Ailelerin ve çocukların yaşadıkları hiç de kolay değil. Kamptaki çocukların çoğuna aileleri organlarını bağışlamış. Bağışta kan uyumu şart. Ama vericiyle alıcı arasında kan uyuşmazlığı varsa çapraz nakil devreye giriyor. Organ nakil merkezlerine kayıt yaptırmak gerekiyor. Uyumlu organ çıktığında aileler buluşturuluyor. Organ nakli yapılan hastalardan hiçbir ücret alınmıyor.
      <p>
       Kampa Manisa’dan katılan 17 yaşındaki Aylin Erdal, 8 yaşından beri çektiği hastalıktan geçen yıl kurtulmuş. Aylin’e annesinin karaciğerinden alınan bir parça nakledilmiş. Çocukluğu hastanelerde, yollarda geçmiş Aylin’in. Arkadaşları dışarıda gezip oynarken o evde “tatsız, tuzsuz” yemekler yiyerek büyümüş. “Hiç cips yiyemedim.” mesela diyor gülümseyerek. “Çok acılar çektim ama sağlığıma kavuştum. Herkes organ bağışı yapmalı. O organlar öldükten sonra onlara yaramayacak ama nice Aylin’leri kurtaracak.” Önümüzdeki yıl üniversite sınavına katılacak olan Aylin, mimar olmak istiyor.
       <p>
        Kamptaki mutlu çocuklardan biri de 12 yaşındaki Berkant Demireğen. Temmuzda yeni kalbiyle geçirdiği ilk yılı kutlayacak. Kalp yetmezliği nedeniyle hastane hastane gezen Berkant’ın geçen yıl kalbi tamamen iflas ediyor. Organ nakli için acil bekleme listesine alınıyor. Hastanede gözetim altında bekletilirken bir de kalp krizi geçiriyor. Bu arada zaman kazandırmak için takılan kalp pompasıyla 5 ay uygun kalp bekliyor. 13 yaşında hayatını kaybeden bir çocuğun kalbi naklediliyor. Kampın en enerjik, en neşeli çocuklarından biri Berkant: “Hastanedeyken Allah bu hastalığı sadece bana mı veriyor diye düşünüyordum. Burada gördüm ki bir sürü nakil olan çocuk varmış… Ailelere sesleniyorum. Kendilerini benim yerime koysunlar. Çocuklarının organ bulamadan ölmelerini mi isterlerdi, organ bağışlanıp kurtulmasını mı? İnsanları organ bağışına çağırıyorum.” diyor.
        <p>
         Nizam Aktaş, Diyarbakır Bismil’den gelmiş. Kızı Amina’ya (13) yaklaşık sekiz ay önce bir kadavradan böbrek nakli gerçekleştirilmiş. Amina’ya gözü gibi bakıyor, onu yanından ayırmıyor. Çünkü böbrek hastası bir kızını 15 yaşında kaybetmiş: “Onu kurtaramadık. Büyük acılar yaşadık. Amina’da Allah yüzümüze güldü. Doktorların yardımıyla kızım hayata döndü. Allah doktorlarımızdan razı olsun.”
         <p>
          Bahar kampına katılanlardan biri de sanatçı Eflatun. Çocuklarla bir gün geçiren Eflatun’un organ nakli ile ilgili bir şarkısı da var. Sanatçı, insanları organ nakli konusunda daha duyarlı olmaya davet ediyor: “Farkındalık nakli yapmak zorundayız. Bugün sağlığımız yerinde ama yarın bizim organa ihtiyacımız olmayacağını bilmiyoruz. İnsanlığımız sınanıyor.”
          <p>
           ONKOD Yönetim Kurulu üyesi Seval Kökçen de kampı Türkiye’de 4 yıldır düzenlediklerini, uluslararası boyutta ise ikinci kez gerçekleştirdiklerini söylüyor. Türkiye’nin farklı illerinden organ nakli yapılan çocukların kampa katıldığını anlatan Kökçen, “Hepimiz onların eğlenecekleri, tekrar bir arada koşabilecekleri, arkadaşları gibi okula gidebilecekleri bir ortam oluşturmaya çalıştık. Bütün çocukları en iyi şekilde misafir etmek ve en iyi şekilde ayrılmalarını sağlamak istiyoruz.” diyor.
          </p>
          <hr/>
          <p>
           <span>
            <strong>
             <img alt="" height="291" src="http://web.archive.org/web/20140427161008im_/http://medya.aksiyon.com.tr/aksiyon/2014/04/14/murat-organ-nakli-2.jpg"/>
            </strong>
           </span>
          </p>
          <p>
           <span>
            <strong>
             Antalya organ naklinde niye başarılı?
            </strong>
           </span>
           <p>
            Akdeniz Üniversitesi’nin bugünkü başarısının tohumlarını Prof. Dr. Tuncer Karpuzoğlu atıyor. İlk böbrek naklini imkânsızlıklar içinde 1982’de gerçekleştiriyor. Ankara dışındaki bir merkezde böbrek naklinin de olabileceğini gösteriyor. Üniversite bünyesinde 1992’de böbrek nakli merkezi kuruluyor. Üniversitede birçok asistan yetişiyor. Özel Medical Park Hastanesi’nde organ nakil koordinatörü olarak görev yapan Levent Yücetin, Antalya’nın başarısını anlatırken bu erken farkındalığa dikkat çekiyor. 1997’de Prof. Dr. Alper Demirbaş’ın Amerika’dan dönüşünün de önemli olduğunu söylüyor. Yücetin, “Alper hocanın cuma ve bayram günleri dışında tatil yaptığını bilmiyoruz.” diyor. “Antalya’da yaklaşık 20 kişilik bir ekip var. Yirmi yıldır organ bağışını artırmak için köy köy, kasaba kasaba geziyoruz. Kahvehaneleri, camileri dolaşıyor, insanlara anlatıyoruz. Bugün 3 bin 500 nakil yapıp takip ettiğimiz hastamız var. Onlar da sesimiz, dilimiz oldular. Kişisel destek, ekip ruhu ve idarenin desteklemesi ile hep beraber başardık.”
            <p>
             <span>
              <strong>
               Organ bağışında neden geriyiz?
              </strong>
             </span>
             <p>
              Türkiye’de beyin ölümü gerçekleşmiş hastanın organlarını bağışlama oranı yüzde 23. Bu oranın düşüklüğü ile ilgili Sağlık Bakanlığı 2011 yılında bir araştırma gerçekleştirdi. Araştırmaya göre organ bağışlamamanın altında büyük oranda (yüzde 40) sosyo-kültürel sebepler var. Bu sebepler de alt başlıklara ayrılmış. Birincisi, mahalle baskısı. Beyin ölümü gerçekleşmiş hastanın yakınları, organ bağışına evet dersek konu komşu ne der düşüncesiyle bağış talebine hayır diyor. İkincisi, yakınının ölümünü kabullenmeme. Üçüncü bir başlık da organ bağışı konusunda ailede fikir birliği oluşmaması. Sosyo-kültürel sebeplerden sonra dinî gerekçelerle de bağışa sıcak bakılmıyor. Bu oran yüzde 15. Yüzde 10’luk bir dilimde de aile yakınları beyin ölümüne inanmıyor. 2012’de 1477 beyin ölümü vakası bildirilmiş. Organ nakil koordinatörleri bu ailelerin hepsiyle görüşme yapmış. 345 aile ölen yakınlarının organlarını bağışlamış.
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=54E9660AFEEC8F66384335A0DFCF5030?newsId=38333), [web.archive.org (arşiv bağlantısı)](http://web.archive.org/web/20140427161008/http://www.aksiyon.com.tr:80/aksiyon/newsDetail_getNewsById.action;jsessionid=54E9660AFEEC8F66384335A0DFCF5030?newsId=38333)
