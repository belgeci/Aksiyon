# Minik Serçe'nin vedası

*Murat Tokay 2016.01.26*

<div class="pNewsDetailMainContent ctx_content" itemprop="articleBody">
 <p>
  Sezen Aksu, 40 yıllık sahne hayatına geçen hafta sonu İstanbul’da verdiği iki konserle ağlayarak veda etti. Sezen Aksu, bu yaz dinleyicilerinin karşısına Sezenli Yıllar adını taşıyan ve dört konser olarak planlanan sahne şovuyla çıkmıştı. İlk iki konser, geçen temmuz ayında Harbiye Açıkhava Sahnesi’nde düzenlendi. Son iki konserde sanatçı, artık konserlere çıkmayacağını duyurdu. Sahnede sevilen şarkılarını seslendiren Aksu şu sözlerle vedasını duyurdu:  “Bugün 40 yılın anısına ortak paylaşımda bulunduğunuz için şükranla doluyum. Benim oyuncak bebeğim olmadı, kendimi bildim bileli şarkı söyledim, alkışı sevdim. Kadınları, erkekleri, romanları, özellikle de başkaldıranları daha çok sevdim. Hayat sana teşekkür ederim. Müziği aşkla yapan buradaki insanlarla veda güzel oldu.” dedi. İtiraz istemedi.
 </p>
</div>


Kaynak: [www.aksiyon.com.tr](http://www.aksiyon.com.tr:80/kultur-sanat/minik-sercenin-vedasi_553686), [web.archive.org (arşiv bağlantısı)](http://web.archive.org/web/20160203130304/http://www.aksiyon.com.tr:80/kultur-sanat/minik-sercenin-vedasi_553686)
