# Türk müziği 'Burç'unu kaybetti

*Murat Tokay 2015.03.16*

<div class="pNewsDetailMainContent" itemprop="articleBody">
 <p>
  Manolya’, ‘Dudaklarımda Şarkısın’, ‘Sevemem’ gibi şarkıların sahibi, Türk pop müziğinin duayenlerinden Erol Büyükburç evinde ölü bulundu. 79 yaşındaki sanatçının kalp krizi sonucu hayatını kaybettiği anlaşıldı. 1936’da Adana’da doğan Erol Büyükburç, 60’ların en sevilen pop starıydı. İlk albümü Sevgi Çiçekleri 1975 yılında müzik marketlerinde yerini alırken, 1981’de ise Sen Varsın adlı albümü çıktı. Erol Büyükburç, bu albümündeki Sevemem şarkısı ile ün kazandı. ‘Öp Beni’, ‘Little Lucy’ ve ‘Haydi Gençlik Hop Hop’ şarkıları da Büyükburç’un en çok bilinen eserleri arasında. 22 Temmuz 1999’da müzisyen ve şarkıcı kızı Ajlan Büyükburç’u trafik kazasında kaybeden Büyükburç’un eşi Emel Büyükburç ise 2001’de karaciğer yetmezliği sonucu hayatını kaybetmişti.
 </p>
</div>


Kaynak: [www.aksiyon.com.tr](http://www.aksiyon.com.tr/muzik/turk-muzigi-burcunu-kaybetti_550216), [web.archive.org (arşiv bağlantısı)](http://web.archive.org/web/20150719014611/http://www.aksiyon.com.tr/muzik/turk-muzigi-burcunu-kaybetti_550216)
