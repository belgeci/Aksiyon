# Altın portakal sancılı başladı

*Murat Tokay 2014.10.13*

<div class="pNewsDetailMainContent" itemprop="articleBody">
 <p>
  Altın Portakal Film Festivali’nin 51. yılı sansür tartışmalarının gölgesinde başladı. Sansüre uğrayan ‘Yeryüzü Aşkın Yüzü Oluncaya Dek’ filminin de yer aldığı 13 belgeselin festivalden çekilmesiyle Ulusal Belgesel Yarışması iptal edildi.
 </p>
 <p>
  Altın Portakal’da Ulusal Film Yarışması SİYAD Ödülü’nün jürisinde yer alan sinema yazarları Kaya Özkaracalar ve Evrim Kaya da jüri üyeliğinden istifasını, sosyal paylaşım sitelerinden duyurdu. 10-18 Ekim tarihleri arasında gerçekleşecek festivalde uzun metraj yarışmasında yönetmenler şu filmlerle yarışıyor:  Balık-Derviş Zaim, Çekmeköy Underground-Ayşim Türkmen Keskin, Fakat Müzeyyen Bu Derin Bir Tutku-Çiğdem Vitrinel, Guruldayan Kalpler-Ömer Uğur, İtirazım Var-Onur Ünlü, İyi Biri- Ayhan Sonyürek, Klama Dayika Min-Annemin Şarkısı-Erol Mintaş, Kumun Tadı-Melisa Önel,  Kuzu-Kutluğ Ataman, Neden Tarkovski Olamıyorum-Murat Düzgünoğlu, Oflu Hoca’yı Aramak–Osman Levent Soyarslan ve Sivas- Kaan Müjdeci.
 </p>
</div>


Kaynak: [www.aksiyon.com.tr](http://www.aksiyon.com.tr/sinema/altin-portakal-sancili-basladi_539637), [web.archive.org (arşiv bağlantısı)](http://web.archive.org/web/20150719024831/http://www.aksiyon.com.tr/sinema/altin-portakal-sancili-basladi_539637)
