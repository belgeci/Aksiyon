# Rabb’in adıyla oku!

*Murat Tokay 2013.09.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Prof. Dr. Murat Sülün imzalı “Kur’an Mührü” isimli kitap sanat eser-lerini ayet ve hadislerle bezemenin felsefesini örnekleriyle ortaya koyuyor.
  </font>
 </div>
 <div id="newsText">
  <font class="detail-text">
   <p>
    Dinî, dünyevî her türlü yapıda, bazen bir çeşmenin kitabesinde, bazen bir mezar taşında, bazen bir caminin kubbesinde, bazen bir kitabın cilt kapağında rastladığımız, sanatkâr eliyle günlük hayatın içine yerleştirilen ilâhî mesajlar, Sanat Eserlerine Vurulan Kur’an Mührü adıyla bir araya toplandı. Daha evvel prestij baskısı da yapılan kitap yeni ilavelerle gözden geçirilerek okura yeniden sunuldu.
   </p>
   <p>
    Sunuş yazısını Prof. Dr. Suat Yıldırım’ın kaleme aldığı eserde Sülün, sanat eserlerinde yer alan ayet-i kerimeler ve bunların birbirleri ile olan ilişkileri üzerine yoğunlaşıyor. Uzmanlık alanı Kur’an tefsiri olan Sülün, eserini on yıl gibi bir zamanda hazırlamış. Sülün, sanat eseri – Kuran-ı Kerim ilişkisini tespit amacıyla yüzlerce mekân ve binlerce hat eseri taramış. İstanbul, Bursa, Edirne, İzmir, Konya, Manisa, Mekke, Medine hatta Kahire’de yüzlerce cami, medrese, türbe, okul, kütüphane, saray, çeşme, mezar kitabelerine, sancaklara, kılıçlara, sürahilere, cam, taş, kumaş, çini, ahşap, metal üzerine işlenmiş pek çok eseri bizzat incelemiş. Halep, Şam, Buhara, Semerkant, Herat, Meşhet, Delhi gibi birçok merkezdeki eserlerin yazılarını ise ancak yayımlanmış fotoğrafları üzerinden inceleyerek eserine dâhil etmiş.
   </p>
   <p>
    Üç bölümden oluşan kitapta, birinci bölüm Kur’an, sanat, hat ve mimari arasındaki ilişkiye ayrılmış. İkinci bölümde sanat eserlerinde Kur’an’dan ayet iktibas etmenin felsefesini anlatan Sülün, üçüncü bölümde de sanat eserlerinde iktibas örneklerine yer veriyor. Bu örnekleri incelerken Osmanlı’nın hiçbir sanat eserine sadece süs olsun diye yazı yazmadığını anlıyorsunuz. Mezar taşlarında, türbelerde, dünyanın fâniliğiyle, ölümle; sancaklarda, askerî yapılarda fetih ve cihat ile; imaretlerde, mutfaklarda yeme, içme ve fakiri doyurma ile; tekkelerde zikir ile ilgili Kur’anî ifadeler yer alıyor.
   </p>
   <p>
    Sanat Eserlerine Vurulan Kur’an Mührü, sanat eseri ile ayetler arasındaki ilişkiyi göstermesi açısından derli toplu bir kaynak eser olmuş. Ayrıca eserin sonunda yer alan ayet-sanat eseri indeksi, Kur’an’daki 45 sure ve 500 kadar ayeti ilişki kurduğu sanat eserlerine göre sıralıyor. Kitabının bir diğer güzel yanı da görsel zenginliği. Kitap, hat sanatının dünyanın dört bir tarafına yayılmış en nadide örneklerini bir araya getiriyor.
   </p>
   <p>
    <strong>
     SANAT ESERİNE VURULAN KUR’ÂN MÜHRÜ
    </strong>
   </p>
   <p>
    Prof. Dr. Murat Sülün
   </p>
   <p>
    Kaynak Yayınları
   </p>
   <p>
    452 sayfa
   </p>
   <p>
    02165221144
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36449-rabbin-adiyla-oku.html), [web.archive.org (arşiv bağlantısı)](http://web.archive.org/web/20130908214420/http://www.aksiyon.com.tr:80/aksiyon/haber-36449-rabbin-adiyla-oku.html)
