# Bilinmeyen yönleriyle camiler

*Murat Tokay 2014.06.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yavuz Afşar’ın meşhur camilerimiz hakkında hazırladığı beş kitaplık “Bilinmeyen Yönleriyle” serisi okuru tarih ve kültür yolculuğuna davet ediyor.
  </font>
 </div>
 <div id="newsText">
  <font class="detail-text">
   <p>
    Yahya Kemal, “Aziz İstanbul”da Süleymaniye Camii’ni anlatırken “milliyetimizin en büyük âbidesi” der. Beyatlı’ya göre de Süleymaniye; ‘tarih, millet ve İslâm’ demektir aynı zamanda. Bugün İstanbul deyince aklımıza ilk gelen camilerdir. Hemen Süleymaniye’yi, Sultanahmet Camii’ni, Ayasofya’yı, Fatih Camii’ni bir çırpıda sayabiliriz. Peki, mimarî açıdan birer şaheser olan ecdat yadigârı bu yapılar hakkında ne kadar bilgi sahibiyiz?
   </p>
   <p>
    “Bilinmeyen Yönleriyle” üst başlığını taşıyan ve Ayasofya’dan başlayarak Fatih, Süleymaniye, Sultanahmet ve Selimiye camilerini ve hazirelerini ele alan beş kitaplık seri (Kaynak Yayınları) bu soruya cevap veriyor. Yavuz Afşar’ın kaleme aldığı dizide her bir caminin yapılış hikâyesi farklı kaynaklardan aktarılıyor. Caminin inşa süreci, önemi, külliyesi, avlusu, kubbesi, minaresi, hatları ve kitabeleri ile tüm özellikleri tek tek ele alınıyor. Şık bir baskıyla sunulan kitaptaki bilgileri, Halit Ömer Camcı ve Mehmet Çiftçi’nin fotoğrafları tamamlıyor.
   </p>
   <p>
    Beş kitaplık seride sadece camiler anlatılmıyor. Camilerin hazireleri ve türbeler hakkında etraflı malumat veriliyor. Yine ‘Camiler ve Edebiyat’ başlığı altında seyyahların ve yazarların eserler hakkındaki şiir ve yazılarından örnekler sunuluyor.
   </p>
   <p>
    Yazar, “Sultanahmet Camii ve Külliyesi”ni anlatırken söze şöyle başlıyor: “Son derece dindar bir padişah olduğu ittifakla bütün kaynaklarda belirtilen Sultan I. Ahmet, o zamana dek yapılmış camilerin en ulusunu inşa ettirerek ‘sahife-i rüzgârda silinmez bir nam bırakma’ cehdiyle, Fatih Sultan Mehmet’ten beri gölgesi selâtin camileri üzerinden hiç eksilmeyen Ayasofya’ya mukabil, 17. yüzyıl başında Osmanlı İmparatorluğu’nda gerçekleştirilmiş en büyük ve yegâne mimari atılım olan Sultan Ahmet külliyesi için, Ayasofya’nın yanı başındaki alanı seçti...”
   </p>
   <p>
    Yine Mimar Sinan’ın “ustalık eserim” dediği Selimiye’yi şu satırlarla okuyoruz kitaptan: “Selimiye’deki mekân büyüklük, yükseklik, topluluk ve ışık etkisi itibarıyla yeryüzündeki bütün yapılardan üstündür. Bu aynı zamanda Selimiye Camii’ni meydana getiren her bir unsurun “bütün içinde bir olarak” mânâya kavuştuğunu işaret eden bir husustur.”
   </p>
   <p>
    Afşar’ın birçok kaynak tarayarak hazırladığı seri, adı çok bilinen ama haklarında az şey bildiğimiz camiler hakkında okuru bir tarih ve kültür yolculuğuna çıkarıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38860-bilinmeyen-yonleriyle-camiler.html), [web.archive.org (arşiv bağlantısı)](http://web.archive.org/web/20140703142454/http://aksiyon.com.tr/aksiyon/haber-38860-bilinmeyen-yonleriyle-camiler.html)
