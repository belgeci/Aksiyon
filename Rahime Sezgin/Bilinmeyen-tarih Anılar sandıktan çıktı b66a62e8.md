# Anılar sandıktan çıktı

*Rahime Sezgin Bilinmeyen-tarih*

<div>
 <font>
  <img border="0" height="1" src="/web/20050227160732im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050227160732im_/http://www.aksiyon.com.tr/resim/417/blank.gif" vspace="5"/>
  </p>
 </font>
 <font class="content">
  Atatürk’ün silah arkadaşlarından Hüsrev Gerede’nin sağlığında yayınlayamadığı anıları gün ışığına çıktı. 16 Mayıs 1919’da Bandırma Vapuru’nda Samsun’a hareket eden ekibin arasında yer alan Hüsrev Gerede’nin Atatürk ile arasındaki dostluk bu yolculukta başlar ve Atatürk’ün ölümüne kadar sürer.
 </font>
 <br/>
 <p>
  <font class="content">
   Gerede anılarını sağlığında dört kitapta yayımlamayı düşünmüş; ancak sadece İran Hatıratı’nı yayımlayabilmiş. Anılarının en önemli bölümü Osmanlıca el yazısı notlar halinde, dosyalar içerisinde kalmış. Oğlu Faruk, Ankara’da askerlik yaparken bomba eğitimi sırasında ölünce notların yayına hazır hale getirilmesi sekteye uğrar. 1962’de öldüğünde, ‘Atatürk’ ve ‘Kurtuluş Savaşı’ üzerine yazdığı anılar, karışık notlar halinde kalır. Hüsrev Gerede’nin Anıları askeri öğretmen, tarihçi Sami Önal tarafından yayına hazırlanmış. Günlük tarzında kaleme alınmış olan anılar birçok konuda tartışma yaratacak öneme sahip. Hüsrev Gerede anılarını kaleme alırken resmi tutumu bir kenara bırakarak Kurtuluş Savaşı’nın insani yüzüne ayna tutuyor. Bandırma Vapuru ile İstanbul’dan çıkış; Amasya, Tokat, Erzincan, Erzurum, Sivas ve Ankara yollarında kimi zaman yaya olarak yapılan zorlu yolculuklar; Refik Halit ve Refii Cevat’ın Kurtuluş Savaşı’na karşı tutumları. Bolu Ayaklanması ve Hüsrev Bey’in isyancıların eline geçişi... Bolşeviklerle ilk temas (14 Temmuz 1919); Ali Şükrü olayı; İsmail Hami Danişmend’in densizlikleri; Cevat Abbas Gürer’in, Hüseyin Avni Ulaş’ın bilgisizliği; Tevfik Rüştü Aras ve Ruşen Eşref Ünaydın’ın savurganlığı; Prens Sabahattin’in korkaklığı; Dr. Esat Işık’ın hırsı; Nuri Conker’in taklitçiliği; Kılıç Ali’nin ‘gaddarlığı’ Gerede'nin değerlendirmeleri içinde yer alıyor.
   <br>
    <br>
     ‘Atatürk’ten sözünü sakınmayan arkadaşı’ olarak tanımlanan Gerede, anılarında, Atatürk’ün kişisel özelliklerinden ve özel yaşamından örnekler de veriyor: Atatürk için ‘sofra’nın ne anlam ifade ettiği, eşi Latife Hanım’ın iyi eğitim görmüş kibar bir hanım olmasına rağmen Atatürk’ün Türk ulusu için gerekliliğini anlayamayıp, kendi kişiliğinden özveride bulunamadığı gibi. “Latife Hanım’ın herkesin yanında, her yerde Gazi’yi ‘Kemal’ diye ön adı ile  çağırması da hiç kimsece hoş görülmemiştir. Bu durum bu değerli kadının resmi durumu hiç kavrayamadığını göstermektedir.” Gerede anılarında, Atatürk’ün dindarlığından şöyle söz ediyor: “Dinsel söyleşi ve yargılarda bitaraf görünür, oldukça özgür davranır, ancak Hazreti Peygamberi cidden bir dahi, büyük bir siyasetçi olarak tanırdı. Atatürk’e göre Peygamberin yüzyıllarca tüm İslam dünyasında adını hutbelerde okutmuş ve okutmakta olması, onun siyasal gücünün büyük bir göstergesi. Bitaraf görülmesi belki de devrimciliğinin duygusal bir tepkisi, bir zorunluluğu idi.” Kitap, sadece kurtuluş savaşı sürecini değil Atatürk'ün kişiliği, yakınları ve devrimlere ilişkin önemli notlar içeriyor.
     <br>
      <br>
       Hüsrev Gerede’nin Anıları
       <br/>
       Sami Önal
       <br/>
       Literatür Yayınları
       <br/>
       296 Sayfa
       <br/>
       0 212 292 41 20
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2169), [web.archive.org (arşiv bağlantısı)](http://web.archive.org/web/20050227160732/http://www.aksiyon.com.tr:80/detay.php?id=2169)
