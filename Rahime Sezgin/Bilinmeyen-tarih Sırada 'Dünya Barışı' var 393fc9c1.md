# Sırada ‘Dünya Barışı’ var

*Rahime Sezgin Bilinmeyen-tarih*

<div>
 <font>
  <img border="0" height="1" src="/web/20050227160740im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050227160740im_/http://www.aksiyon.com.tr/resim/423/50.jpg" vspace="5"/>
  </p>
 </font>
 <font class="content">
  Yabancı devlet başkanlarına mektuplar yazan Ahmet Eren Çakır hem ülkemizi tanıtıyor, hem de AB’ye alınmamızın önemini vurguluyor. Çakır bir bakıma gönüllü dışişleri bakanı gibi çalışıyor. 26 yaşındaki Ahmet Eren Çakır iyi derecede İngilizce ve Japonca biliyor.
 </font>
 <br/>
 <p>
  <font class="content">
   Çalışmak zorunda olduğu için, üç yıl okuduğu İstanbul Üniversitesi’ni bırakmak zorunda kalmış. Şu anda tercümanlık yapıyor. İki yıl önce, bir Japon arkadaşının daveti üzerine Japonya’ya gitmiş. 11 Eylül saldırısının hemen ardından gerçekleşen bu seyahat esnasında Türk pasaportuna sahip olduğu için Japon havaalanında saatlerce süren bir sorguya alınmış. İngiliz, Fransız ve Amerikalı vatandaşlar hemen havaalanından ayrılırken, Çakır’ın ceplerindeki bozuk paralara kadar herşeyi didik didik aranmış. On beş gün Japonya’da kaldıktan sonra Türkiye’ye dönen Çakır, dönemin Dışişleri Bakanı İsmail Cem’e ve Japon Dışişleri Bakanına mektup yazarak havaalanında maruz kaldığı ve içine sindiremediği kötü muameleyi anlatmış. Türk Dışişlerinden Çakır’a herhangi bir yanıt gelmemiş; fakat Japon Dışişleri Bakanlığı’ndan yetkililer hem Çakır’ı hem de Japon arkadaşını arayarak özür dilemişler. Yaşadığı bu olaydan sonra Çakır, Türkiye’nin AB’ye girmesi ve Türklerin bu birliğin vatandaşları gibi rahatça seyahat edip insanca yaşayabilmesi için önce AB üyesi ülkelerin başkanlarına, daha sonra da konsolosluklarına mektuplar yazarak ülkemizi ve insanımızı anlatmaya başlar. Yazdığı mektuplarda Türkiye’nin AB’ye alınmasının hem bize hem de AB’ye kazandıracaklarını anlatır.
   <br>
    Dışişleri bakanı gibi çalışıyorum
    <br>
     “Bir bakıma gönüllü dışişleri bakanı gibi çalışmaya başladım” diyen Çakır’ın mektuplarına kısa sürede devlet başkanlarının özel kalemlerinden cevap gelmeye başlar. Bu mektuplarda Çakır’ın girişimleri takdirle karşılanmakta ve önemi dile getirilmektedir. Çakır’a cevap gönderenlerin arasında İngiltere, Filistin, Suudi Arabistan, Hollanda, Avusturya gibi ülkelerin devlet başkanlarının yanı sıra Yunanistan Dışişleri Bakanı George A. Papandreu, ABD Konsolosu Robert Pearson gibi isimler de bulunuyor. Çakır mektup yazdığı kişilerden ayrıca imzalı fotoğraflarını da göndermelerini rica ediyor. Fotoğraf talep etmesinin nedeninin yazışmaları ispatlamak ve inandırıcılığını meşru kılmak olduğunu söyleyen Çakır, koleksiyon yapmak gibi bir niyetinin olmadığını belirtiyor. Yazışmalarında resmi bir dil kullanan Çakır, yetkili kişilerden cevap gelmeye başlayınca duruma şaşırmadığını söylüyor. Çakır; “Avrupa’da her fikir çok önemli. Ciddiye alınmanız için illa ki bir sıfatınızın olması gerekmiyor. Fakat Türkiye’de öyle değil. Ben Cumhurbaşkanı Ahmet Necdet Sezer’e, dönemin Dışişleri Bakanı İsmail Cem’e ve AK Parti Genel Başkanı Tayyip Erdoğan’a da mektup yazdım ama hiç birinden cevap gelmedi. Belki de ellerine ulaşmamıştır. Her birinin seksen özel kalemi var. Mektup sahibine muhtemelen ulaşmıyordur” diyor.
     <br>
      Peki iki yıldır dünya liderlerine mektuplar yazarak Türkiye’nin AB’ye girmesinin Türk vatandaşları için önemini anlatan ve destek isteyen Çakır bugün Türkiye’nin AB yolunda geldiği noktayı nasıl buluyor? Çakır; “Bana göre verilen tarih geç bir tarih değil. Belki daha erken bir tarih verilerek Türkiye’nin bazı şeyleri hızlandırmasına vesile olunabilirdi. Fakat birtakım çevrelerin dile getirdiği gibi vazgeçilmesi gerektiğini düşünmüyorum. Türkiye eğitimini ve ekonomisini düzelttiği zaman AB’ye girmesi kaçınılmaz olacaktır” diyor.
      <br>
       Dünya Barışı Projesi
       <br/>
       Çakır’ın Türkiye’yi dünyaya tanıtmak için başladığı yazışmalar zamanla Dünya Barış Projesi’nin doğmasına neden olmuş. Şu anda taslak halinde olan proje ile Çakır, ülkelerin dünya barışına bakışını, politikalarını inceleyip ortak noktalarını belirleştirmeyi amaçlıyor. Çakır; “Proje şu anda taslak aşamasında; son üç aydır kafamda şekillendi. Öncelikli olarak bütün ülkelerin dünya barışına bakışlarını inceliyorum. Üniversitelerin öğretim kadrolarına projeyi anlatıp bana yardımcı olmalarını ve yön göstermelerini istiyorum. Onların dünya barışı konusundaki düşüncelerini öğreniyorum ve projeye ekliyorum” diyor.
       <br/>
       Çakır şu ana kadarki tüm çalışmalarını kendi maddi imkanlarıyla yaptığını belirtiyor. Bundan sonraki projelerini hayata geçirebilmek için belirli vakıflardan destek arayışına giren Çakır’ın projesini Rockafeller Vakfı başarılı bulmuş fakat kişilere maddi yardım yapmama ilkelerinden dolayı destekleyememişler: “Bu projeye inanıyorum, bu yüzden de maddi yardım bulamasam dahi kendi imkanlarımla üzerinde çalışmaya devam edeceğim. Bundan iki yıl sonra bu projenin başarılı bir noktaya geleceğine inanıyorum.”
       <br/>
       İlginç bir nokta da yurtdışında başvurduğu üniversitelerce başarılı bulunan projeye Türkiye’deki yetkililerden yardım istemeyi düşünmemesi. Çünkü Türkiye’de unvanı olmayan bir kişiye ilgi ve önem verme devri henüz gelmiş değil.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2302), [web.archive.org (arşiv bağlantısı)](http://web.archive.org/web/20050227160740/http://www.aksiyon.com.tr:80/detay.php?id=2302)
