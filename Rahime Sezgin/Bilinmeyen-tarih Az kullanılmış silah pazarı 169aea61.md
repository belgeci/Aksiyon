# “Az kullanılmış” silah pazarı

*Rahime Sezgin Bilinmeyen-tarih*

<div>
 <font>
  <img border="0" height="1" src="/web/20030918134202im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030918134202im_/http://www.aksiyon.com.tr/resim/31/24.jpg" vspace="5"/>
  </p>
 </font>
 <font class="content">
  Yıllardır ancak tanıdıklar aracılığı ile satılığa çıkarılan ikinci el silahlar, internet üzerinden hizmet veren www.silahlar.com sitesinden silah tutkunlarının beğenisine sunuluyor. Avrupa’dan ithal edilen silahlar ikinci el olarak alındığında antika değeri taşımıyorlarsa fiyatları yarı yarıya ucuz oluyor
 </font>
 <p>
  <font class="content">
   Yüzlerce yıllık tarihinde ister fetih isterse savunma amacıyla olsun birçok kez savaş görmüş bir milletin ‘silah kültürü’nün olmaması düşünülemez.
   <br/>
   <br/>
   Bugünlerde düğün ve kutlamalardaki ‘silah şov’lar görsel ve yazılı basında alay konusu edilip itici gösterilse de Türkler’de silah taşımak bir güç ve gurur vesilesi kabul edilmiş ve çocuklara küçük yaşlarından itibaren silah kullanmaları öğretilmiştir. Sık sık, sevincini silaha sarılarak dışa vurur hale geldi insanlarımız. Kabadayılık olsun diye değil de güvenlik gerekçesiyle silah bulunduranların sayısı da az değil. Geçtiğimiz yıllarda “silahsızlanma kampanyası” başlatılmasına rağmen, silah tutkusu nedeniyle  ruhsatlı veya ruhsatsız silah taşıyanların oranı bir hayli fazla.
   <br/>
   <br/>
   Türkiye’deki silahların çoğu Avrupa’dan getiriliyor  ve epey yüksek fiyatlara satılıyor. Genellikle kalbur üstü insanların satın aldığı silahlara daha ucuza sahip olabilmek için ikinci el olanlarını tercih etmek gerekiyor. “Bu işler için tanıdık bulmak gerekir” diyorsanız, teknoloji burada da hizmetinize koşuyor. İkinci el silahlar, internet üzerinden hizmet veren www.silahlar.com sitesi aracılığı ile daha ucuza silah sahibi olmak isteyen silah tutkunlarının beğenilerine sunuluyor. Herhangi bir sebeple silahını satmak isteyenlerin silahlarının cinsini, markasını, modelini, üretim yılını ve fiyatını belirttikleri sitede silah sahiplerine ulaşılabilecek telefon numaraları da yer alıyor. Siteye satılmak üzere ilanı verilen silahlar arasında eski maliye bakanlarından birine ait olan 1909 yapımı holland@holland marka tüfekten, değeri 10 bin dolar olan 2001 yapımı Desert Eagle marka tabancaya kadar pek çok çeşit  bulunuyor.
   <br/>
   <br/>
   Kimler silah alıyor?
   <br/>
   <br/>
   Siteye ilan verenlerin silahları hangi amaçla alıp neden satmak istediklerini, hangi kesimin silahlara daha fazla talep gösterdiğini ve ikinci el silahlara gösterilen ilginin ne düzeyde olduğunu öğrenmek istedik. İşin içinde silah olunca verilen cevaplar da titizlikle seçiliyor. Telefonla aradığımız birçok ilan veren mesleğini söylemekten kaçınıyor ve toplum içinde güvenliklerini sağlamak amacı ile tabanca taşıdıklarını söylüyor. Tabancasını satmak için siteye ilan veren işadamı  Ali Aziz Sucu güvenlik amacı ile 1996 yılında satın almış tabancasını: “Altı yıldır, herhangi bir olumsuz duruma karşı üzerimde silah taşıyordum. Fakat şu ana kadar kullanmak zorunda kalmadım. Bu nedenle artık satmaya karar verdim. Çevremde bulunan kişilere tabancamı satmak istediğimi söyledim, sonra internette ikinci el silahların satıldığı bu siteyi duydum ve ilan verdim. Arayan epey insan var; fakat henüz satamadım.”
   <br/>
   <br/>
   Dede  mesleği olan tüfek tamirciliğini devam ettiren Ahmet Tüfekçi de siteye ilan vererek elinde bulunan silahların bir kısmını satılığa çıkaran kişilerden biri. Elinde 1880 yapımı tüfekten 1909 yapımı tüfeğe kadar pek çok ürünü bulunduran Tüfekçi, silah satışlarında son yıllarda önemli oranda bir azalma olduğunu belirtiyor: “Ben av tüfeği ve tabanca tamiri yapıyorum. Tanıdıklarımın tabanca ve tüfeklerini de satıyorum. Fakat artık bu meslek öldü. Çünkü artık kalbur üstü insanlar silah alabiliyor. Uzun süredir satamadığım silahların bir kısmı için siteye ilan verdim. Arayan çok oluyor fakat satabilmek çok kolay değil.”
   <br/>
   <br/>
   İkinci el daha ucuz
   <br/>
   <br/>
   Silahlar el değiştirdikçe daha da ucuzluyor. Fiyatlarının bir hayli yüksek olduğu düşünüldüğünde ikinci ellere rağbet daha fazla oluyor. Sitedeki silah fiyatları 100 dolar ile 10 bin dolar arasında değişiyor. Bu silahların birinci el olanlarının fiyatları en az yüzde 50 daha pahalı oluyor. Silah satıcılığı da yapan ve site sayesinde birçok satış gerçekleştiren Mehmet Uzanoğlu silahların ancak antika değeri taşıdığında birinci el olanlara göre daha pahalı olduklarını söylüyor: “Benim elimde Almanya’da yaşayan soylulardan kalma silahlar var. Bunlar antika değeri taşıyan ve hayli pahalı silahlar. Elbette bunlar birinci el silahlara göre daha pahalı.”
   <br/>
   <br/>
   Silah almak için ilan veren kişileri arayanların büyük oranını esnaf, işadamları ve tüccarlar oluşturuyor. İlginç olduğu kadar şaşırtıcı bir bilgi daha: Arayan kadın silah tutkunlarının oranı yüzde 25 civarında. Çoğunluk güvenlik maksadı ile silah satın almak istiyor. Koleksiyon amacı ile silah satın almak isteyenlerin oranı yüzde 5, avlanmak amacı ile tüfek almak isteyenlerin oranı yüzde 45 civarında. İlan veren kişileri arayanlar arasında oldukça ünlü isimler de yer alıyor. Ama kimlikleri şirket sırrına girdiği için verilmiyor.
   <br/>
   <br/>
   Silah taşımak tehlikeli
   <br/>
   <br/>
   Silah taşımak pek çok insana aşırı bir cesaret veriyor. Zaman zaman meydana gelen ufak tartışmalarda silahlar çekiliyor ve bir anlık öfkeden dolayı canlarını kaybedenler oluyor. Peki güvenlikleri için silah taşıdıklarını söyleyen kişiler silah taşınması gerektiğine inanıyorlar mı? İşadamı Ali Aziz Sucu silah taşımanın bu kadar yoğun olmasını doğru bulmuyor: “İnsanın belinde silah bulunduğu zaman gerekli gereksiz her an kullanabiliyor. Özellikle stres ortamının yoğun olduğu ülkemizde silah taşımak aslında çok büyük bir tehlike. İnsanlar bir anlık kızgınlıkları ile silahlarına davranıp hoş olmayan görüntüler ortaya çıkarabiliyorlar.”
   <br/>
   <br/>
   Yıllardır silahlar ile uğraşan ve tabanca taşıyan Ahmet Tüfekçi de silah taşımanın çoğu zaman hoş olmayan olaylara neden olduğunu düşünenlerden biri. “ Her gün ekranlarda, düşüncesizce çekilen silahlar neticesinde hayatlarını kaybeden insanlara şahit oluyoruz. Biz millet olarak ne yazık ki silahın düşüncesizce kullanılmasının tehlikelerini kavramış değiliz.”
   <br/>
   <br/>
   Daha önce sadece tanıdıklar aracılığı ile ya da gazetelere ilan vermek suretiyle satışa sunulan silahlar artık internet vasıtasıyla daha geniş müşteri profiline sunuluyor. Artık silah kullanmaktan vazgeçen birçok kişinin ilan verdiği site, silah meraklılarının dikkatini çekmiş bile. Fakat daha önce can güvenlikleri için silah taşıyan pek çok kişi stresin yoğun olarak yaşandığı Türk toplumunda silahtan uzak durulması gerektiğinin altını önemle çiziyorlar.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2154), [web.archive.org (arşiv bağlantısı)](http://web.archive.org/web/20030918134202/http://www.aksiyon.com.tr:80/detay.php?id=2154)
