# Sıber mafya

*Rahime Sezgin Bilinmeyen-tarih*

<div>
 <font>
  <img border="0" height="1" src="/web/20050227030550im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227030550im_/http://www.aksiyon.com.tr/resim/373/34.jpg" vspace="5"/>
  </p>
 </font>
 <font class="content">
  Dünyadaki dört “siber mafya”dan biri olan Rus mafyası,     C... Bankası’nın ABD ve Brezilya'da bulunan şubelerine düzenlediği siber soygun sonucu 14 milyon doları ele geçirerek kendi sahte hesaplarına
  <br>
   yatırdılar. Sanal mafyanın yıllık “kazancı” 1 milyar dolara yaklaşıyor
   <br>
   </br>
  </br>
 </font>
 <br/>
 <p>
  <font class="content">
   Organize suç örgütlerinin hacker’lar ile birleşerek gizli bilgileri ele geçirmeleri bankaları ve şirketleri korkutuyor. Bilgisayar başında bir düğmeye basarak milyon dolarlar kazanan siber mafyanın C... Bankası’nın ABD ve Brezilya’daki şubelerine düzenlediği siber ataklar sonucu elde ettiği kazanç 14 milyon dolar.
   <br>
    <br>
     E— ticaret birçok kolaylığı beraberinde getirirken paranın sanal ortama yönelmesi uluslararası suç örgütlerinin ve dolayısı ile mafyanın da sanal âleme el atmasına neden oldu. Dünya üzerinde dolaşan günlük para miktarı 2 trilyon dolar iken, teknolojinin hızı ile bu paranın hızla sanal âleme yönelmesi siber mafyanın iştahını kabartıyor. Uzmanların dünyada dört tane olduğunu ifade ettiği siber mafyanın birisi Rus mafyası, diğeri İsrail kökenli bir suç şebekesi iken diğer ikisi Doğu Avrupa kökenli mafyalardan oluşuyor.
     <br/>
     <br/>
     Siber mafyalar Tel Aviv’deki ya da Güney Amerika’daki bir noktadan Türkiye’deki bir bankaya veya şirkete saldırabiliyor. Tespit edilmesi oldukça güç olan siber casusların yıllık haraç miktarının 700 milyon dolar olduğu ve bu rakamın giderek arttığı belirtiliyor. FBI’nın 2001 yılının ilk altı ayını kapsayan değerlendirme raporu da artık bilgisayar ortamında gerçekleşen saldırıların organize bir şekilde olduğunu gözler önüne seriyor. Rapor, hacker’ların bilgisayar virüsleri ve “danial of service” türü saldırılarla e—ticaret sitelerine organize şekilde büyük zarar verdiklerini ortaya koyuyor.
     <br/>
     <br/>
     Siber mafya nasıl çalışıyor?
     <br/>
     <br/>
     Peki, dünyadaki büyük şirketlerin ve bankaların korkulu rüyası haline gelen siber mafya nasıl çalışıyor? Organize suç grupları, internetin asi çocukları hacker’lar ile işbirliği yaparak onlara görev veriyorlar. E—ticaret şirketlerinin ve bankalarının bilgisayarlarına girerek müşterilerin kredi kartı numaralarını, banka hesaplarını elde ettikten sonra bu gizli bilgileri açıklamamak için para talep ediyorlar. E— ticaret ile uğraşan şirketlerin ve bankaların korkulu rüyası haline gelen siber mafya, FBI’nın raporlarına göre özellikle Microsoft Windows NT sistemindeki bazı açıkları kullanarak çok sayıda saldırı gerçekleştiriyor. Çete üyeleri bir şirketin sistemlerini ele geçirip müşteri veritabanı, ticari sırlar ve kredi kartı bilgilerini ele geçirerek hem siteyi diğer hacker’lardan korumak için hem de elde ettikleri bilgileri deşifre etmemek için yüklü miktarlarda para talep ediyorlar. Radikal Gazetesi İnternet Editörü Serdar Kuzuloğlu’na göre siber casusların müşteriye ait kişisel bilgileri ele geçirerek bunu şantaj unsuru olarak kullanması belki de bu işin en amatörce olanı. Kuzuloğlu, “Gelişmiş örgütler dünyanın dört bir yanında açtıkları hesaplara yönlendirdikleri para transferlerini ülke ülke dolaştırıp daha sonra bir ülkede nakit olarak çekip ortadan kayboluyorlar. Bu tarzdaki en büyük siber soygun 14 milyon dolarlık bir meblağdı ve bir Rus örgütü tarafından C... Bankası’nın ABD ve Brezilya şubeleri hedef alınarak yapılmıştı” diyor.
     <br/>
     <br/>
     Rus uyruklu bir bilgisayar uzmanını kaçırarak kendi adlarına internet soygunları gerçekleştiren Rus mafyası, C... Bankası’na yönelik siber soygun neticesinde elde ettiği 14 milyon doları kendi açtığı sahte hesaplara yatırarak sırra kadem bastı.
     <br/>
     <br/>
     FBI’nın da uykusu kaçtı
     <br/>
     <br/>
     Hacker’ların organize suç örgütleri ile işbirliği yaparak bilgisayar sistemlerine yönelik saldırılar düzenlemeye başlaması FBI’nın da uykularını kaçırıyor. FBI’nın raporlarına göre genelde Doğu Avrupa’da örgütlenen organize suç grupları 2001 yılının ilk altı ayı içinde 20 ayrı ülkede 40 ayrı firmayı hedef almış ve çaldığı kredi kartı numaralarının sayısı bir milyonun üzerinde.
     <br/>
     <br/>
     Devlet casusluğu
     <br/>
     <br/>
     Siber casusluğun, kişisel ve suç şebekesi boyutundan başka bir yönü de var. Bu, “biraz” devlet boyutunda işliyor. Keza devletler siber âlemde mafyadan önce boy gösterip, işin sistemini bile kurmuştu. Siber casusluğun evrensel boyuttaki en büyük göstergesi geçtiğimiz yıllarda ortaya çıkan küresel takip ağı Echelong yardımıyla ABD’nin tüm uluslararası ihaleleri takip edip rakiplerinin tekliflerini kendi ülkesinin katılımcılarına bildirdiğinin ortaya çıkması idi. Tüm dünyanın faks, telefon, telgraf, e—posta, cep telefonu ve internet ağını dinleyen bu sistem siber mafyanın evrensel boyutunu gözler önüne seriyor.
     <br/>
     <br/>
     Siber âlemde, Türkiye ne âlemde?
     <br/>
     <br/>
     Peki dünyadaki pek çok bankanın ve şirketin korkulu rüyası haline gelen siber mafyanın Türkiye’deki boyutu ne? Ekonomist Şeref Oğuz’a göre Türkiye’de bulunan hacker’lar organize bir şekilde hareket etmiyorlar. Fakat dünyada bulunan siber mafya Türkiye’deki şirketleri ve bankaları da tehdit ediyor. Oğuz, “Türkiye’de bulunan bankaların rezervleri çok cazip değil. Bu yüzden Türk bankaları ve şirketleri siber mafyanın gözünü ilk diktiği hedefler arasında yer almıyor. Fakat bu tür saldırıların olma ihtimali her zaman var. Nitekim şimdiye kadar Türkiye’deki bankalara ve şirketlere yönelik olarak siber saldırılar yapıldı” diyor.
     <br/>
     <br/>
     Türkiye’deki siber ataklar konusunda Şeref Oğuz’dan farklı düşünmeyen Serdar Kuzuloğlu, Türkiye’ye yönelik saldırılar içerisinde organize olanların çok olmadığını ama gelecekte bu tip siber atakların artabileceğini belirtiyor: “Türkiye internet alanında henüz emekleme döneminde. Siber casusluğun Türkiye ayağının olabilmesi için öncelikle devletin, önemli şirket ve bankaların internete entegre olması şartı var. İnternetin getirdiği maliyet ve verimlilik avantajları sebebiyle Türkiye’de de internet sistemi ilerleyecek. Bu yüzden şu anda Türkiye’ye dışarıdan gelen saldırılar özellikle ülkelerarası gerginliklerin yaşandığı dönemlerde şahin korsanların bu tür atakları oluyor. Ayrıca Türk bankalarının rezervleri de çok iştah kabartıcı değil. Bu yüzden bu tip saldırılar henüz çok ciddi boyutlara ulaşmadı. Fakat birtakım saldırıların olduğu da yadsınamaz bir gerçek. ”
     <br/>
     <br/>
     Saldırılar gizleniyor
     <br/>
     <br/>
     Siber mafyanın şu anda dünyada tam olarak hangi boyuta ulaştığı konusunda yetkililerin açıklamaları tutarlı değil. Çünkü siber mafya tarafından tehdit edilen veya sistemleri saldırıya maruz kalan birçok firma durumu onur kırıcı buldukları için saldırıları yetkililere bildirmiyorlar. Fakat siber mafyanın FBI’nın dahi uykularını kaçırdığı ve oldukça ciddi boyutlara ulaştığı bir gerçek. Peki bireysel hacker’lardan çok daha profesyonel bir şekilde hareket eden ve yakalanma olasılıkları çok az olan siber mafyaya karşı firmalar ve bankalar nasıl mücadele ediyorlar?
     <br/>
     <br/>
     Bankalar ve şirketler müşterilerinin güvenlerini kaybedip prestij kaybına uğrayacaklarını düşündükleri için kendilerine yönelik yapılan siber atakları yetkililere bildirmiyorlar. Amerika Sanayi Bakanlığı’na göre prestij kaybına uğramaktan korkan firmaların ve bankaların ancak yüzde 15’i bu saldırıları yetkililere bildiriyor. Dünyada bulunan bir çok banka ve şirket siber mafya ile yasal yollardan mücadele etmek yerine bir bakıma hırsızla iş birliği yaparak kendilerini siber mafyaya karşı korumaya çalışıyorlar. Özellikle Batı’da bir çok firma ve banka polis veya gizli servis tarafından tutuklanan hacker’ları bünyelerinde istihdam ederek olayı örtbas ediyorlar. Ayrıca siber mafyalar ile kendi bünyelerinde çalışanların da bir ilişkisi olabileceği ihtimalini düşünerek uğradıkları saldırıları yetkililerden saklıyorlar. Siber casuslara karşı yardım gerektiğinde, interneti kullanan tüm büyük ölçekli şirket ve bankaların aklına ilk gelen isim hacker’lar oluyor. Hacker’lar işe alınıp “güvenlik uzmanı” sıfatıyla çalıştırılıyorlar. Bugün internette pazarlanan üst düzey internet yazılımlarının geliştiricilerinin bilgisayar korsanlığı geçmişi olduğunu söyleyen Kuzuloğlu, “Şu anda siber mafyaya karşı bankaların ve şirketlerin yapmaya çalıştıkları şey, yakın bir zamana kadar yaşadığımız, devlet için kurşun sıkacak en uygun adamın bir dönem devlete kurşun sıkan adam olmasının siber hali” diyor. Ekonomist Şeref Oğuz da bir hırsızın güvenlik önlemlerini nasıl deldiğinin en kolay yine bir hırsızdan öğrenileceğini söyleyerek bankaların ve şirketlerin siber mafyaya karşı hacker’lara başvurmasının gayet normal olduğunu belirtiyor: “Batı’da özellikle sistemlere giren hacker’lar işe alınarak güvenlik uzmanı olarak çalıştırılıyorlar. Sisteme nasıl girilebileceğini bilen hacker’lar karşı taarruzları engelliyorlar. Fakat Türkiye’de bu sistem yaygın değil; çünkü Türkiye’deki hacker’lar yeterince organize olmamışlar. Ama bu tür olaylara Türkiye’deki banka ve şirket güvenliklerinde de sık olmasa da rastlamak mümkün.”
     <br/>
     <br/>
     Fakat şirketlerin ve bankaların siber mafya saldırılarına karşı kendi hack birimlerini kurması her geçen gün zorlaşıyor. Güçlerinin farkına varan hacker’lar artık yüksek meblağlar istiyorlar. Bankaların özellikle bünyelerinde hacker’ları tuttuğunu söyleyen Kuzuloğlu bunun artık eskisi kadar kolay olmadığını da vurguluyor: “Bankaların özellikle güvenliklerini hacker’lara teslim ederek siber mafyalara karşı güvenlik oluşturmaya çalışmaları bir yönden de banka yöneticilerinin uykularını kaçırıyor. Bu bir bakıma kuzunun kurda teslim edilmesi gibi birşey. Zaten bilgisayar korsanlıklarının yarıdan fazlası daha önce o şirkette çalışanlar tarafından yapılmış. Daha önce bankaların güvenlik sistemine girerek yakayı ele verenlerin güvenlik uzmanı olarak işe alınması çok da mantıklı görünmüyor bana. Fakat bu dünyada yaygın bir sistem.”
     <br/>
     <br/>
     Türk hacker’ları ABD kaptı
     <br/>
     <br/>
     Net casusu olarak adlandırılan, bankaların ve şirketlerin korkulu rüyası haline gelen hacker’ların hack edilen şirketler tarafından nasıl rağbet gördüğüne, 2000 yılında adını sanal alemin Zorro’su olarak duyuran 22 yaşındaki Tamer Şahin’in Osmanlı Bankası’nı hackledikten sonra Amerika’dan iş teklifleri alması ve şu anda New Jersey eyaletinde ABD’lilerin satın aldığı Agis firmasında güvenlik uzmanı olarak çalışmaya başlaması bir örnek teşkil ediyor. Liseyi bitirdikten sonra bir bilgisayar firmasında çalışmaya başlayan Şahin, Superonline’nın sistemine girerek kullanıcı şifrelerini elde eder ve imzasını bırakır. Elindeki gücün farkına varan Şahin hackleyebileceği yerleri hack etmeye başlar. Daha sonra internette adı yayılmaya başlayan Şahin, Microsoft için İstanbul’da seminer verir. Firmaların bilgisayardaki güvenlik açıklarını bulmaya başlayan Şahin bunu para ile yapmaya başlar. Müşterilerin çoğunluğunu ise finans şirketleri oluşturur. Devlet adına, Almanya’da bulunan bir tarikatin sitesini de hack eden Şahin bazı devlet kuruluşlarının sistemlerine girmeyi de başarır. Şu ana kadar Superonline, Osmanlı Bankası, Comtax ve Almanya’da bulunan bir tarikat sitesini hack eden Şahin şu anda New Jersey’de güvenlik uzmanı olarak çalışıyor.
     <br/>
     <br/>
     Bugüne kadar sanal âlemin en çok ziyaret edilen bilgisayar sitesi Yahoo, Amazon.com, CNN gibi dünyanın en büyük altı internet sitesini felç eden programı yazan 23 yaşındaki Kemal Akman da başta ABD’deki büyük şirketler olmak üzere dünyadaki pek çok şirket ve gizli örgüt tarafından iş teklifi aldı. Kemal Akman şimdi İsrail’de bir şirkette güvenlik uzmanı olarak çalışıyor.
     <br/>
     <br/>
     Rakip saldırı korkusu
     <br/>
     <br/>
     Bankaların ve şirketlerin güvenliklerini sağlayabilmek için daha önce bir çok şirkete ve bankaya saldırı yapan hacker’ları tercih etmesi şirketlerin ve bankaların aklına ‘Acaba rakiplerimiz hacker’ları bize karşı kullanıyorlar mı?’ sorusunu getiriyor. Nitekim, Amerikan Endüstriyel Güvenlik Birliği tarafından ABD’nin en büyük 1000 şirketi üzerinde yapılan araştırmaya katılan 600 şirketin yarısından fazlasının kendi internet sistemlerine yapılan siber atakların rakip şirketler tarafından düzenlendiğini düşündüklerini söylediği görülüyor. Milyar dolarlara ulaşan ihaleler ve rekabetin beraberinde getirdiği savaş şirketleri rakipleri hakkında daha fazla bilgi toplamaya iterken, bankaların ve şirketlerin bünyelerinde oluşturdukları hack birimleri rakiplerinin korkulu rüyası haline geliyor. Ekonomist Şeref Oğuz’a göre ise kurumsal kimliğe sahip bir şirket ya da banka prestij kayıbından korkacağı için böyle birşeye kolay kolay cesaret edemez. Etik değerleri oluşmamış olan kuruluşların böyle birşeye kalkışabileceğini ifade eden Oğuz bir bakıma büyük şirket ve bankaların çalma kapımı çalarlar kapını mantığı ile düşündüklerini ifade ediyor.
     <br/>
     <br/>
     Bankaların rakiplerine karşı hacker’ları kullanmaları halinde bunu ancak üst düzeyde bulunan iki— üç banka yöneticisinin dışında kimsenin bilemeyeceğini söyleyen Kuzuloğlu, bankaların siber güvenlik uzmanlarının birbirlerinin sistemlerini test ettiğini belirtiyor. Kuzuloğlu; “Ben bile kimi zaman diğer gazetelere masum saldırılar yaparak test ediyor, açıklarını bildiriyorum. Bir prestij savaşıysa sözkonusu olan, en güçlü silah elbette ki bu. Fakat böyle bir şeyin ortaya çıkması uzun sürmez ve bu başa ciddi belalar açar. Hiçbir profesyonel bankanın ya da şirketin böyle birşey yapacağını sanmıyorum. Sadece rakiplerinin sistemlerini test edebilirler” diyor.
     <br/>
     <br/>
     Kayıp hacker bilmecesi
     <br/>
     <br/>
     Siber âlem ve hacker konusu açıldığında, işi bilen herkes tarafından ‘malum’ olan fakat genelde açıktan seslendirilmeyen bir konu var ki, bu da kayıp hacker’lar. Çoğunluğu 30 yaşın altında olan hacker’lar, son birkaç yıl içinde geride hiçbir iz bırakmadan kayboldu. Kaybolan hacker sayısı 22 civarında. Kayıplara ilişkin ilk izah, bu çocukların, siber mafyalar tarafından kaçırılıp çalıştırıldığı şeklinde. Bir başka iddia ise oldukça ürkütücü. İstihbarat çevrelerindeki söylentiye göre, kayıp hacker’lar çoktan öldü, daha doğrusu öldürüldü. Önemli bir Avrupa ülkesinin gizli devlet bilgilerine giren 8 Türk ve 14 Pakistan asıllı hacker, sözkonusu devlet tarafından tek tek bulunup yok edildi. Sözkonusu ülkenin operasyonel birimlerine, “Sisteme giren hacker’ları kesinlikle yok edin” talimatı verildiği söyleniyor. Bu çocukların büyük çoğunluğunun, evlerinden ayrılırken, Filipinler, Malezya gibi uzak ülkelere gittiklerini söyledikleri belirtiliyor. Hacker’ların aileleri çocuklarını bir daha görememiş fakat arada bir tıpkı çocuklarının sesine benzeyen “seslerin” kendilerine telefon ettiklerini ifade ediyorlar. İlgili çevreler, çocukların aslında öldürüldüğünü, onların sesini taklit eden bir sistem sayesinde, “çocukların, ailelerine telefon ettiğini” iddia ediyorlar.
     <br/>
     <br/>
     Kanunlar yetersiz
     <br/>
     <br/>
     İnternette oluşan suçlar konusunda yasalarda hâlâ ciddi boşluklar var. İnternette işlenen bir suçun dünyanın bir ucundan diğer bir ucuna kadar uzanması suçlar karşısında uygulanacak cezaların neye göre belirleneceği noktasında tıkanıyor. Örneğin ABD’deki bir Fransız, Türkiye’deki bir bankayı online olarak soyup parayı Paraguay’da çekse hangi ülkenin hukukuna göre olayın ele alınacağı hâlâ bir muamma. Suçun işlendiği ülke baz alınsa dahi suçu bütün bileşenleri ile ortaya çıkarmak zor ve çokuluslu organizasyonlara ihtiyaç duyuyor. Son yıllarda İnterpol bu konuda adımlar atmak için uğraşıyor. Ülke içinde işlenen suçlarda failler kanunlarda yer alan detaylar ile cezalandırılıyorlar. Türk Ceza Kanunu’nda da internette işlenen suçlara karşılık gelen cezalar mevcut ama bunlar yeterli değil. İnternet yoluyla yapılan sanayi casusluğunda uzman olan kişilerin yakalanmasının son derece güç olduğunu söyleyen bilişim uzmanı Aytunç Fırat, bu kişilerin bulunsalar bile suçlanmaları ve yargılanmalarının neredeyse imkansız olduğunu söylüyor. Fırat; “Farklı bir ülkede yaşayan hacker’la anlaşan bir şirketin binlerce kilometre uzakta, farklı kanunlara sahip bir ülkedeki rakiplerine saldırdığı zaman uygulanacak ceza yaptırımları henüz mevcut değil. Bu konuda dünyada ciddi açıklar var” diyor. Bu yüzden şirketlerin ve bankaların güvenlikleri için ayıracakları bütçelerini kısıtlı tutmamaları gerektiğini söylüyor.
     <br/>
     <br/>
     Türkiye’de hâlâ şirketlerin internet güvenliğinin ciddi şekilde sağlanması gerektiğinin farkına varılmadığını söyleyen Şeref Oğuz dünyada bilişim teknolojisiyle çalışan şirketlerin 100 dolarlık bir yatırımın 10 dolarını güvenlik için harcadıklarını söylerken, Türkiye’de satın alınan sistemde bulunan standart güvenlik sisteminin dışında güvenlik harcamasında bulunulmadığını söylüyor. Oğuz; “Türkiye’de reaktif bir yaklaşım var. Sistem hacker’lara açık halde geliyor. Saldırıya maruz kaldıkça güvenlik açıkları kapatılmaya çalışılıyor. Şirketler güvenlik açıklarını maruz kaldıkları saldırılar sonucunda öğreniyorlar. Oysa sistem güvenliğine ciddi bir bütçe ayırılmalı. Türkiye’de bu yok” diyor.
     <br/>
     <br/>
     Bilişim güvenliği konusunda Türkiye’de özel şirketlere hizmet veren en önemli kurumların başında ise TÜBİTAK’a bağlı olan Ulusal Elektronik ve Kriptoloji Enstitüsü geliyor. Çeşitli kamu kuruluşları ve özel şirketlerin yanında Türk Silahlı Kuvvetleri’nin bilgi güvenliğini ilgilendiren projeler üreten enstitüde tüm kripto cihazlarının, kripto argümanlarının elektromanyetik ve sistem emniyet testlerini yapabilecek bir alt yapı kurulmuş durumda. Kurumun özellikle milli şifreleme sistemleri kullanarak oluşturduğu sistemlere büyük talep olduğu ifade ediliyor.
     <br/>
     <br/>
     Osmanlı bitirimhanelerinde veya vahşi Batı’nın kasaba bankalarında başlayan ilk mafyatik denemeler, gün geldi uzay çağına taşındı. Görünen o ki, sanal dünya artık mafyanın yeni “mekanı” oluyor. Artık raconlar da ona göre belirleniyor. Yazılım şirketleri artık sadece bireysel çapta kendini oyalayan hacker’lara değil, büyük suç örgütlerine karşı direnebilecek programlar geliştirmek zorunda.
     <br/>
     <br/>
     E—Posta: rahimesezgin@hotmail.com
     <br/>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12199), [web.archive.org (arşiv bağlantısı)](http://web.archive.org/web/20050227030550/http://www.aksiyon.com.tr:80/detay.php?id=12199)
