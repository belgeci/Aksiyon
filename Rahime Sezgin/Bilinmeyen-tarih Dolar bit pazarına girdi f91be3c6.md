# Dolar, bit pazarına girdi

*Rahime Sezgin Bilinmeyen-tarih*

<div>
 <font>
  <img border="0" height="1" src="/web/20050226213705im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226213705im_/http://www.aksiyon.com.tr/resim/346/10.jpg" vspace="5"/>
  </p>
 </font>
 <font class="content">
  Topkapı’da kurulan bit pazarı ucuz mallarıyla her ne kadar gelir düzeyi düşük vatandaşların tercihine mazhar olsa da kaçak ürünler nedeniyle gelir düzeyi küçümsenmeyecek kişilerin de uğramadan yapamadığı yerler arasında yer alıyor. Pazarda yok yok. Tarihe karışan kasetlerden eski film cd’lerine, çöpten toplanan ayakkabılardan genç kızların hayalini süsleyen gelinliklere kadar herşeyi bulmak mümkün.
 </font>
 <br/>
 <p>
  <font class="content">
   Hayat pahalılığı aldı başını gidiyor. Ankara’da bulunan vekillerimiz enflasyonu düşürmek için ellerinden geleni yaptıklarını söyleyedursunlar vatandaşın geçinmekte güçlük çektiği uzaylıların bile malumu. Özellikle son ekonomik krizden sonra lüks mağazalardan alış—veriş yapan Türkiye’nin mutlu azınlığı bile sosyete pazarları diye adlandırılan pazarlara akın ederken esas vatandaş yani her zaman geçim güçlüğü çeken vatandaş ikinci el ürünlerin bulunduğu pazarları tercih ediyor. Bit pazarı olarak adlandırılan ve Topkapı’nın girişinde geniş bir alana kurulan pazar da hayat şartları altında ezilen vatandaşların uğramadan geçmedikleri bir yer.
   <br>
    <br>
     Daha önce dükkanlarında mallarını satan pazar esnafı dükkanlarının beş yıl önce belediye kararı ile yıkılmasının ardından mallarını bu yıkıntıların üzerinde oluşturdukları bit pazarında satmaya başlamışlar. Topkapı’da bulunan bit pazarında yok yok. İkinci el kıyafetler, ikinci el cep telefonları, şu anda piyasada bulmakta zorlanacağınız film video ve cd’leri, antika sayılabilecek bakır süs eşyaları, ikinci el ayakkabılar, lüks mağazalarda oldukça yüksek fiyatlara satılan ikinci el çocuk oyuncakları, çekiç, pense gibi tamir aletleri ve daha neler neler. Hatta genç kızların rüyalarını süsleyen, yıllarca sandıklarda saklandıktan sonra eskicilere verilen gelinlikler de en son burada görücüye çıkıyor.
     <br>
      <br>
       Cumartesi gecesi saat 22:00’da kurulan ve pazar günü saat 22:00’da toplanan pazarın müşteri profilini çoğunlukla ekonomik koşullar altında ezilen insanlar oluşturuyor. İstanbul’un varoşlarında yaşayan bu insanlar ellerine geçen paralar ile hayatlarını sürdürebilmek için ikinci el ürünleri tercih ettiklerini söylüyorlar ve normal pazarların bile kendileri için artık lüks kaçtığını belirtiyorlar. Pazarı gezerken ikinci el kıyafetleri üzerlerine deneyen ve bir buçuk milyon lira olan gömleğin fiyatını indirebilmek için satıcıyla kıyasıya mücadele eden müşterilere rastlanıyor.
       <br/>
       <br/>
       Ne ararsan var
       <br/>
       <br/>
       Pazarda satılan malların bir çoğunu eskicilerden alınan eşyalar oluşturuyor. Mahalle aralarında dolaşan ve insanların evlerinde fazlalık, işe yaramaz olarak gördükleri eşyaları toplayan eskiciler daha sonra bunları ucuz fiyatlarla pazar esnafına satıyor. Dikkatle bakıldığında insanların eskimiş diye çöpe attıkları ayakkabı ve kıyafetlerin de çöplerden toplanarak pazarda satıldığı görülüyor. Ayrıca pazarda satılan pek çok şeyin çalıntı olduğu söyleniyor. Özellikle bayanların çantalarından çalınan cüzdanlar pazarda boy gösteriyor. Fakat pazar esnafı ısrarla böyle bir durumun söz konusu olmadığını vurguluyor. Satılan mallar arasında antika sayılabilecek eskiden kalma bakır süs eşyaları gibi farklı şeylere de rastlanıyor.
       <br/>
       <br/>
       Cumartesi gecesi kurulan pazarın devamlı müşterileri de var. Özellikle zaman zaman pazara gelen ve kaçak oldukları belirtilen malları kaçırmamak için her hafta pazarı ziyaret eden müşteriler bulunuyor. Eğer bu tür malları görmek ve almak istiyorsanız pazara gece gitmeniz gerekiyor. Genellikle geceleri gelen müşteriler tarafından kaçak eşyalar tabir yerindeyse kapışılıyor ve sabaha birşey kalmıyor. Pazarda dolar üzerinden satılan bu tür malların alıcıları hiç de küçümsenmeyecek gelir düzeyine sahip. Ayrıca özel merakı olan insanlar başka yerde bulmakta zorlandıkları eşyaları bulmak ümidiyle sık sık pazara uğruyorlar. Pazarda sadece fakir insanların alış—veriş yaptığının düşünülmesi bu özel meraklı insanların canını sıkıyor.
       <br/>
       <br/>
       Bir şirkette güvenlik görevlisi olarak çalışan Reşit Kara pazarı her hafta ziyaret eden müşteriler arasında. Özellikle asker kıyafetlerine meraklı olan Kara ikinci el kıyafetlerin satıldığı tezgahtan bir buçuk milyona asker gömleklerini satın alıyor. Kendisine maddi imkanlardan ötürü mü bit pazarını tercih ettiğini sorduğumuzda ise cebinden çıkardığı on milyonu elimize tutuşturarak, “Benden soğuk birşey içersin. Benim, maddi bir sorunum yok” diyerek sorduğumuz sorudan duyduğu rahatsızlığı dışarı vuruyor.
       <br/>
       <br/>
       Kaçak malların ve antika değeri taşıyabilecek eşyaların dışındaki malların fiyatlarına bakıldığında ucuz oldukları görülüyor. Fakat geliri düşük olan vatandaş burada da satıcılarla pazarlık etmeden mal almıyor. Bir buçuk milyon olan bir gömleği bir milyona indirebilmek için dakikalarca satıcıyla pazarlık eden müşterilere rastlanıyor.
       <br/>
       <br/>
       Son ekonomik krizden sonra Topkapı Bit Pazarı’nda da işler durgunlaşmış. Yani ekonomik kriz malların tüm ucuzluğuna rağmen bit pazarını da vurmuş. Fiyatlar oldukça uygun dediğimizde vatandaş cebinde bulunan iki milyonu gösteriyor ve ‘Para olmayınca bunlar da pahalı’ diyor. ‘Zaten parası olup da kim çöpten toplanan ayakkabıyı alıp giyer ki’ diye de ekliyor.
       <br/>
       <br/>
       Topkapı bit pazarı şimdilerde ne kadar krizden etkilense de özellikle fakir kesimin tercih ettiği ama her kesimden insanların belki aradığımızı buluruz diye vazgeçemedikleri mekanlardan biri.
       <br/>
       <br/>
       e—mail: rahimesezgin@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12612), [web.archive.org (arşiv bağlantısı)](http://web.archive.org/web/20050226213705/http://www.aksiyon.com.tr:80/detay.php?id=12612)
