# Megakentin orman ailesi

*Rahime Sezgin Bilinmeyen-tarih*

<div>
 <font>
  <img border="0" height="1" src="/web/20050227160857im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227160857im_/http://www.aksiyon.com.tr/resim/355/6.jpg" vspace="5"/>
  </p>
 </font>
 <font class="content">
  İstanbul’da trafikten, kalabalık insan yığınlarından, kirli havadan uzak bir yaşam düşünebiliyor musunuz? Sabah kalktığınızda karşınıza çıkan alabildiğince uzanan bir orman manzarası, içmeniz için kaynaktan akan su ve tertemiz bir hava.
 </font>
 <br/>
 <p>
  <font class="content">
   Bayrak ailesi İstanbul’da on yıldır hepimizin belki de yaşamak istediği ama kalabalık şehrin hengamesinde sadece özlemini duyduğu bir hayatı yaşıyor.
   <br>
    <br>
     Devlet tarafından ormandaki geyiklerle ilgilenmeleri ve etrafa göz kulak olmaları için görevlendirilen Hanefi ve Mevlüt Bayrak, aileleriyle birlikte şehrin ortasında şehirden izole edilmiş bir hayat yaşıyorlar. Hanefi Bayrak’ın ıssız ormandaki Tarzan hayatının başlangıcı on yıl öncesine gidiyor. Köyde arazi sorunu nedeniyle çıkan tartışma sonucu ailesini de alarak soluğu İstanbul’da alır. Okumuş adamdır dediği teyze oğlu sayesinde devlet kapısında iş bulur ve Belgrat Ormanları’nda hem yaşamaya, hem de çalışmaya başlar. Beş yıl önce Hanefi Bayrak’ın ağabeyi Mevlüt Bayrak’da İstanbul’a gelerek ormanda yaşamaya başlar. Bayrak ailesi İstanbul’un ortasında olmalarına rağmen şehirden tamamen kopuk bir hayat yaşadıkları için geldikleri yörenin tüm yaşam tarzını ve samimiyetini de beraberlerinde getirirler.
     <br>
      <br>
       Bayrak ailesiyle görüşmek için Belgrat Ormanı’na gittiğimizde sırtına yüklediği ekmeklerle evinin yolunu tutan Hanefi Bayrak karşılıyor bizi. Kendisiyle görüşmek istediğimizi söyleyince bütün samimiyeti ve sıcaklığıyla buyur ediyor ve başlıyoruz modern Tarzan’ın orman içindeki hayatını konuşmaya. Eşini yaz tatili nedeniyle Erzurum’a gönderdiği için yalnızca Hanefi Bayrak var evde. “On yıl önce mecbur kaldık köyden çıkmaya” diyerek giriyor sohbete; “Hani arazi davası falan. O zamanlar tek çocuğum vardı. Şimdi bir tane de küçük bebe var. İlk geldiğimiz zaman teyze oğlunun yardımıyla burada iş bulduk.Uzun süre yalnızdık yaşadık. Beş yıl önce ağabeyim de geldi ve göreve başladı.”
       <br/>
       <br/>
       Küçücük evinde yıllardır sadece karısı ve çocuklarıyla birlikte yaşayan Hanefi Bayrak uzun yıllar komşusu olmadan ormanda yaşamını sürdürür. Hanefi Bayrak “Biz bize yetiyoruz” diyor ama zaman zaman yalnızlıktan şikayetçi olmuyor da değil: “Şimdi buralar size cennet gibi gelebilir ama insan sürekli yaşamak zorunda kalınca sıkılıyor. Bir insan hergün en sevdiği yemeği yediğinde nasıl bıkarsa biz de buradan sıkılıyoruz ama ekmek parası, hayat zor.”
       <br/>
       <br/>
       Teknolojiden uzak
       <br/>
       <br/>
       Bir yıl öncesine kadar evlerinde elektrik dahi olmayan Bayrak ailesi uzun süre gaz lambası kullanmış. Bu yaz ise evlerinin hemen karşısında açılan büfenin sahibinin girişimleriyle elektriğe ve sonrasında da televizyona sahip olmuşlar. Ekmeklerini hâlâ evde pişiren Bayrak ailesi, alış–veriş yapmak için de ayda bir çarşıya iniyor. “Eşinizin canı sıkılmıyor mu burada yalnız?..” dediğimizde Hanefi Bayrak kendisine has tarzıyla, “Ne yapacak? Başka çaresi mi var? Sıkılıyorsa da katlanıyor. İsterse çeksin gitsin, ekmek kavgası kolay mı?” diyor. Bayrak ailesinin yalnızlıktan kurtulduğu anlar ise uzaktan akrabaların piknik yapmak için ormana gelip onları ziyaret ettiği zamanlarmış; “Eş dost sağolsun yılda bir iki kez gelip piknik yapıyor. Can sıkıntımız öyle geçiyor. Yazın pikniğe gelen insanlar da oluyor, her ne kadar konuşmasak da varlıkları bizim için şenlik oluyor.”
       <br/>
       <br/>
       Sabah beşte kalkan ve gün içinde hiç uyumayan Hanefi Bayrak’ın ilk işi ormanda bulunan yüz yirmi geyiğin yemlerini vermek oluyor; “Burada bulunan geyiklerin sayısı gün geçtiktikçe azalıyor. Şu anda dört tanesi hasta ama veteriner göndermiyorlar. Zaten gece çok köpek oluyor. Geyikler kaçmasa köpekler birşey yapmıyor ama korkularından koşuyorlar ve kendilerini yoruyorlar. Sonra da geyikler kendi kendilerini öldürüyorlar.” Geyikleri görmek için Hanefi Bayrak’ın her sabah yürüdüğü dik yokuşu çıkmamıza rağmen bir türlü geyikleri görüntülemeyi beceremedik. Geyikler makinanın objektifinden ürktüğü için koşarak uzaklaştılar.
       <br/>
       <br/>
       Küçük kaçamaklar
       <br/>
       <br/>
       Zaman zaman Taksim’e ve Eminönü’ne inen Hanefi Bayrak bunu bir çocuğun kaçamak yapması gibi anlatıyor ve hanımın bunlardan haberi olmuyor diyor; “Kahvem yok, hoş gitmek istesem de kahve de yok ya. Doğru dürüst konuşacak insan yok. Buradan araba geçmez. Çok sıkıldığım zaman hanımdan, çocuklardan habersiz gidiyorum, biraz insan görmüş oluyorum. Hergün aynı şeyleri yapmaktan sıkılıyorum bazen.”
       <br/>
       <br/>
       Hanefi Bayrak’ın en büyük endişesi ise zaman zaman ormana dadanan sapıklar. Bu konuda konuşmaktan ne kadar kaçınsa da endişeli olduğu her halinden belli. Bu yüzden çocukların –özellikle kışın– evin yakınlarında oynamalarına izin veriyor; “Tabii zaman zaman duyduğumuz şeyler bizi tedirgin etse de elden birşey gelmez. Ama benim kimseyle bir davam yok. Kapımı çalana hoşgeldin derim, kimseyle kötü olmam. Zaten büyük çocuk her kış buradan okula yürüyor. Önceden çöp arabaları alırdı ama artık onlar da almıyorlar. Çocuk hergün bir saat yürüyerek okula gidiyor. Allah’a emanet diyoruz artık.”
       <br/>
       <br/>
       Orada bile devlet müdahalesi
       <br/>
       <br/>
       Bir ara canları sıkıldığı için değişik bir uğraş olur diye karısıyla birlikte küçük bir bahçe yapan ve inek besleyen Hanefi Bayrak daha sonra devletin izin vermemesi nedeniyle vazgeçmiş. “İnek beslememize devlet izin vermedi,  bilmiyorum neden? 1995’ten bu yana besleyemiyoruz. Yaptığımız tarladan ise şu ana kadar bir ürün alamadık çünkü dışarıdan gidip gelenler kökleriyle kopardıkları için bizden önce tükettiler.”
       <br/>
       <br/>
       Ekmek parası kazanmak bu devirde kolay değil ve ele geçen iki yüz seksen milyon parayla ev kirası, su parası, elektrik parası ödeyerek geçinmek mucize. Bu yüzden Hanefi Bayrak tüm faturalardan ve şehrin karmaşasından uzak yaşam sürdüğü için yalnızlığına rağmen mutlu.
       <br/>
       <br/>
       rahimesezgin@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12844), [web.archive.org (arşiv bağlantısı)](http://web.archive.org/web/20050227160857/http://www.aksiyon.com.tr:80/detay.php?id=12844)
