# Diş turizmi

*Rahime Sezgin 2002.06.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ülkemiz yine Batılıların gözdesi. Ama bu kez dişe dokunur bir sebeple: Diş hastaları ve diş hekimliği fakültesi öğrencileri artan bir ivmeyle bize geliyor. Birinciler diş tedavilerini ucuz ve kaliteli yaptırmak için, ikincilerse staj yapacak diş hastalarını  ülkelerinde bulamadıkları için...
   <br/>
   Son aylarda Avrupalı ülkelerden Türkiye'ye doğru diş hastası ve diş hekimliği stajyeri akımı var. Ülkemizin Avrupalıları bile cezbedecek boyutta bir  sağlık merkezine dönüşmesinden ziyade, Batıyı ilgilendiren ilginç bir sebebi var bu durumun. Kaldı ki, diş tedavisinde dünyanın hiç de gerisinde değiliz.
  </font>
 </div>
 <div id="newsText">
  <font class="detail-text">
   Ülkemizde dünya çapında diş tedavisi hizmeti veriliyor. Bu yüzden, ülkemizi ucuz bulan Batılı hastaların ilgisi büyük. Bir de  diş hekimi olacak Batılı öğrencilerin.
   <br/>
   <br/>
   <br>
    Diş tedavisi dünyanın en pahalı sağlık hizmetlerinden biri. Durum ülkemizde de pek farklı değil aslında. Fakat fiyatlara bakıldığında, ABD"ye ve Avrupa"ya göre  Türkiye"de diş tedavisi hizmetleri dörtte bir oranında daha ucuz. Fiyatlardaki bu farkı göz önünde bulunduran Türkiye"nin ilk ve tek özel diş hekimliği fakültesi olan Yeditepe Üniversitesi Diş Hekimliği Fakültesi bu durumu değerlendirerek ülkemize diş hastalarını tedavi amacı ile getiriyor.  ABD ve Avrupa"da diş tedavisi gören hastaları kapsayan programla Türkiye"ye getirilen hastalar bir yandan diş tedavilerini daha ucuza yaptırırken bir yandan da İstanbul"u gezme şansına sahip oluyorlar. Üniversitenin başlattığı bu uygulama ile sağlık turizminde yeni bir kapı daha açılmış oluyor.
    <br/>
    <br/>
    <br>
     <b>
      Hasta turistler
     </b>
     <br/>
     <br/>
     <br>
      Aslında yıllardır Avrupa"dan Türkiye"ye tedavi amacı ile hastalar geliyor; fakat bu uyulamada hastaların tedavi ve geliş-gidişleri yeni bir sisteme bağlanıyor. Turizm şirketleri aracılığı ile bir haftalık programlar dahilinde Türkiye"ye gelen hastaların ilk durağı fakültenin Göztepe"deki yeri oluyor. İlk aşamada hastalara uygulanacak olan tedavi programı ve ücret tarifeleri belirleniyor ve gerekli kalıplar alınıyor. Daha sonra hastalar kendileri için ayarlanmış olan otellere yerleştiriliyorlar. Hastaların, tedavi sona erinceye kadar, rehberler eşliğinde İstanbul"u gezmeleri için programlar düzenleniyor. Bir haftalık süre sonucunda hastalara kalıbı alınan dişlerin provaları yapılarak tedavi neticelendiriliyor. Böylelikle yabancı  hastalar kendi ülkelerinde sadece diş tedavisi için harcayacakları para ile hem İstanbul"u gezmiş olacaklar hem de diş tedavileri en iyi şekilde tamamlanmış olarak ülkelerine dönecekler.
      <br/>
      <br/>
      <br>
       Avrupalı ve ABD"li hastaların diş tedavilerini yaptırmak için Türkiye"yi tercih etmelerinin tek sebebi elbette sadece fiyatların dörtte bir oranında ucuz olması değil. Türkiye'de hastalara sunulan kaliteli hizmet ile  kullanılan malzemelerin en iyisi olması ve  teknolojinin en gelişmiş imkanlarının hastalara sunulmasının da etkisi büyük.
       <br/>
       <br/>
       <br>
        <b>
         Avrupalı öğrenciler
        </b>
        <br>
         <br/>
         <br/>
         <br>
          Türkiye"de insanlarımız diş sağlığı konusunda yeterince bilgilendirilmiş değil. Oysa ki ABD, İskandinav ülkeleri ve Avrupa"da geliştirilen "koruyucu hekimlik" anlayışı ile çocukluk döneminde bilgilendirme başlıyor ve insanlarda diş çürüğü görünme oranı neredeyse sıfır.  Prof. Dr. Türker Sandallı; "Her diş hekimi kendisine gelen hastasını eğitmek durumundadır. Fakat bize okullarda bu şekilde eğitim verilmedi; bu yüzden biz de gelen hastanın dişlerini tedavi edip gönderdik. Oysa gelişmiş ülkelerde diş çürükleri görülmüyor artık. İnsanlar diş hekimlerine sadece altı ayda bir kontrol için gidiyorlar. İngiltere"de diş hekimliği fakültesi kapandı geçen yıl. Çünkü artık hekime ihtiyaç yok, insanlar ağız sağlığı konusunda eğitimli. Biz her diş hekimi adayına fakültemizde bu bilinci veriyoruz" diyor.
          <br/>
          <br/>
          <br>
           Gelişmiş ülkelerde diş çürüklerinin artık asgari ölçüde görülmesi bu ülkelerde diş hekimliği alanında eğitim alan öğrencilerin pratik yapmalarını imkansız hale getiriyor. Ülkemizde ise dişi çürük veya protez taktıran hastaların sayısının çok fazla olması yabancı öğrencilerin ülkemize olan talebini artırıyor. Sandallı; "Gelişmiş ülkelerde hasta sayısı ne kadar azsa bizde o kadar fazla. Çünkü bizde gelişen bir ağız sağlığı anlayışı yok. Yurt dışından bizim üniversitemize hocalar başvuruyor, hocam bizim öğrencilerimiz yıllardır protezli bir hasta görmediler, gelip sizin fakültenizde görsünler diye. Böylece yurt dışından öğrenciler de eğitim amacı ile ülkemize geliyorlar" diyor.
           <br/>
           <br/>
           <br>
            Avrupalı diş hekimleri de protez yapımı için Türkiye'yi seçiyor. Fransa, Hollanda, Almanya, İtalya, Çekoslovakya"da diş hekimleri hastalarının ölçülerini alarak protezlerini yaptırmak için Diş Hekimliği Fakültesi laboratuvarına gönderiyorlar. Bir hafta içerisinde tamamlanan protezler geri gönderiliyor. Böylelikle Avrupa"ya diş sağlığı konusunda da hizmet verilmiş oluyor.
            <br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-9096-34-dis-turizmi.html), [web.archive.org (arşiv bağlantısı)](http://web.archive.org/web/20131010083648/http://www.aksiyon.com.tr:80/aksiyon/haber-9096-34-dis-turizmi.html)
