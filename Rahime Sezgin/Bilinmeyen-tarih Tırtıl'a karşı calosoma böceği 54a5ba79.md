# Tırtıl'a karşı calosoma böceği

*Rahime Sezgin Bilinmeyen-tarih*

<div>
 <font>
  <img border="0" height="1" src="/web/20030625015625im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030625015625im_/http://www.aksiyon.com.tr/resim/444/30.jpg" vspace="5"/>
  </p>
 </font>
 <font class="content">
  Tabii dengenin korunması, insana ve doğaya zarar veren mahlukatla mücadele ederken akla geldiğinde değerli oluyor. Tıpkı adalarda olduğu gibi; çamları kurutan tırtıllarları yiyen böceklerin  üretilmesi zorunlu hale gelmiş. Etrafta rengarenk çiçekler açmaya başlamış, güneş gökyüzünden tüm sıcaklığı ile size gülümsemişse, “Adalara gitme vakti gelmiştir artık” duygusu uyanır içinizden.
 </font>
 <p>
  <font class="content">
   Şehrin karmaşasından, yoğunluğundan ve yorgunluğundan kurtulmanın, ruhunuzun derinliklerine kısa da olsa bir yolculuk yapmanın en güzel yolu atlayıp bir vapura yol boyu size eşlik eden martılar ile birlikte demir almaktır Kınalı’ya, Heybeli’ye ya da Büyükada’ya. Yeşil ile mavinin ahenk içinde dans ettiği adalara varıldığında insanın içinde tarifi imkansız dinginlik ve huzur uyandıran bir güzellik şöleni karşılar. İçinizde bu manzaraya tepeden tanık olma gibi bir duygu uyanır ve yavaş yavaş yol alırsınız. Bu yolculuk esnasında adalar ile bütünleşen ve adaların dört bir yanına sıralar halinde dizilen çam ağaçları eşlik eder size tüm güzellikleriyle. Adeta adaların ayrılmaz bir parçası haline gelen çam ağaçları ise bir tırtıl türünün zararlı etkisine maruz kalmış durumda. Aslında bu yeni bir şey değil; daha önceki yıllarda da benzer şeyler olmuş ama bu sefer ilginç olan, adalının tırtılla yaptığı mücadele. Yakma, ilaç kullanma gibi yöntemlerin ‘dışsal’ etkenlerini göze alan adalılar tırtıl yiyen bir böceği üreterek ormanlık alana bırakmak suretiyle tırtıl popülasyonunu dengede tutmaya çalışıyor.
   <br/>
   <br/>
   Çam böceği popülasyonu
   <br/>
   <br/>
   Çam ağaçlarının en büyük düşmanı olarak görülen tırtıl, son iki yıldır adalardaki ormanları adeta istila etmiş durumda. Çam ağaçlarını kemiren ve güçsüz düşmelerine neden olan tırtıllar zaman içinde ağaçları diğer böceklerin istilasına da açık hale getiriyor. Bugün adalarda bulunan çam ağaçlarının büyük bölümü tırtılların vermiş olduğu zararlar neticesinde kurumaya yüz tutmuş durumda. Daha çok kış aylarında faaliyet gösteren tırtıllar gündüz kesenin içinde kalıyorlar, geceleri ise dışarı çıkarak çamların genç filizlerini yiyorlar. Kış aylarında hava sıcaklığı —6 derecenin altına düşmediği takdirde tırtıllar varlıklarını bu şekilde yaza kadar devam ettiriyorlar. Mayıs ayı geldiğinde ise toprağın altına iniyorlar ve tekrardan kese örmeye devam ediyorlar. Tırtıllar sadece çam ağaçlarını kemirmekle kalmıyor, aynı zamanda en ufak bir esinti ile etrafta bulunan insanların üzerlerine yapışıp kaşınmalarına, yüzlerinin ‘balon’ gibi şişmesine neden oluyor. Kıyafetlerin değiştirilmesi, elin— yüzün yıkanması ise bu kaşıntılardan kurtulmaya yetmiyor. İnsanı huzursuz edecek düzeyde meydana gelen bu kaşıntıdan kurtulmanın tek yolu güneşte durmak.
   <br/>
   <br/>
   Hem adada yaşayan insanlara hem de doğaya ciddi biçimde zarar veren tırtıllardan kurtulmak için mekanik ve kimyasal yollardan mücadele edilmiş şimdiye kadar. Hızlı biçimde üreyen ve sayıları her geçen gün artan tırtılları toplayıp yakmak ya da ilaçlama yöntemi ile yok etmek kesin netice vermediği gibi doğru da bulunmuyor. Son çare olarak tırtılları yiyen ve doğada yok olmalarını sağlayan calosoma böceği bulunmuş. Hem vatandaşlardan gelen şikayetleri hem de ağaçlarda meydana gelen kurumaları dikkate alan Büyükada Yardımlaşma ve Dayanışma Derneği ‘Muğla’dan getirdikleri numune calosoma böceklerini uygun laboratuvar ortamında üreterek doğaya bırakmak suretiyle tırtıllarla ile mücadele edebilmek için çaba harcıyor.
   <br/>
   <br/>
   Calosoma'lar tırtılların düşmanı
   <br/>
   <br/>
   Büyükada’da tırtılların verdiği zararın her geçen gün artması dernekte çalışanları araştırma yapmaya sevk etmiş. Konu ile ilgili araştırmalar yapan ve çeşitli panelleri takip eden Yönetim Kurulu Başkanı Özer Kangür tırtılları yiyerek doğada denge oluşmasını sağlayan calosoma böceğinin üretimi için hemen faaliyete geçerek adayı tırtılların istilasından kurtarmayı amaçlıyor. Kangür bir panelde daha önce calosomalar üzerine araştırmalar yapan ve laboratuvar ortamında bu böcekleri yetiştiren Doç. Dr. Mehmet Kanat ile tanışır. Kanat’tan bilimsel her konuda yardım sözünü alan Kangür bölge orman şefinin kendilerine tahsis ettiği orman kampında bir ünite kurarak bu böcekleri yetiştirip doğaya salmaya başlar. Kangür; “Mehmet bey bize 1500 böcek sözü vermişti fakat 70 tane geldi. Biz kendi kurduğumuz ünitede bunların üremelerini sağlıyoruz. Her birini film kutularında fırınlanmış toprağın içine koyuyoruz. Beslenmeleri için hergün bir tırtıl atıyoruz, herbirine teker teker. Üremeye başladıkları an hemen ayrı kutulara koyuyoruz. Aksi takdirde birbirlerini yiyorlar. Başlangıçtaki verim yüksek oldu fakat zamanla ölen böcekler oldu.”
   <br/>
   <br/>
   Çalışmalar desteklenmeli
   <br/>
   <br/>
   Ortalama ömürleri 3—4 yıl olan calosomalar üredikten sonra ormana bırakılıyorlar. Tırtılları yemeye başlayan bu böcekler tırtılların tükenmesi halinde diğer kabuklu böcekleri yiyorlar fakat çoğalmıyorlar. Dernek çalışanlarının kendi kurdukları laboratuvar tüm imkansızlıklara ve eleman yetersizliğine rağmen mücadele ediyor. Fakat yetkililer yeterli desteği ve ilgiyi göstermediği taktirde adalar ile bütünleşen çam ağaçlarının bir çoğu zaman içinde yok olacak.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2661&yorum_id=1), [web.archive.org (arşiv bağlantısı)](http://web.archive.org/web/20030625015625/http://www.aksiyon.com.tr:80/detay.php?id=2661&yorum_id=1)
