# 'Dopdolu' bir hayat istiyorum

*Rahime Sezgin Bilinmeyen-tarih*

<div>
 <font>
  <img border="0" height="1" src="/web/20050227214005im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227214005im_/http://www.aksiyon.com.tr/resim/439/66.jpg" vspace="5"/>
  </p>
 </font>
 <font class="content">
  Şöhrete ulaşmak, iyi müzik yapmak Nilgül için "her şey" demek değil. Şarkı söylerken ne kadar mutlu olsa da, ailesi sahnenin önüne geçiyor. "Dolu dolu bir hayat" istiyor o. er gün yeni isimlerin katıldığı müzik piyasasında son günlerde yeni bir ses dikkatleri çekiyor. O bir an var olup daha sonra ortadan kaybolacağa benzemiyor.
 </font>
 <br/>
 <p>
  <font class="content">
   Şöhret kazanmak, gündemde kalmak gibi hırsları yok. Yolunu kaliteli müzik yapmak ve kaliteli müzik dinlemek isteyen insanlara seslenmek olarak belirlemiş. İzmirli bir ailenin çocuğu olan Nilgül"ün müzik yaşamı ortaokul yıllarında başlar ve eğitim hayatı boyunca devam eder. 1993 yılında TRT İzmir Radyosunun açtığı sınavı kazanır ve ardından radyoda sekiz ay boyunca Türk sanat müziği sanatçılığı yapar. Müzik piyasasının İstanbul"da daha hareketli olması bir bakıma Nilgül"ün yaşamını bu şehre yönlendirir.
   <br>
    <br>
     İlk albüme yeterince emek vermedim
     <br>
      <br>
       Nilgül"ün bugünlere gelmesi o kadar kolay olmaz. Gece âleminin vazgeçilmez isimleri Hayko ve Fedon ile uzun yıllar çalışır. Diğer bir çok sanatçının aksine Nilgül bir gün kaset yapma hayalleri kurmaz. Herkesin demo doldurup Unkapanı"nı aşındırdığı bir ortamda "bir gün kaset yapmam gerekirse zaten beni birileri fark eder" düşüncesi ile hareket eder. Hayata karşı aşırı hırsları olmayan, nasibimde varsa zaten olacaktır diye düşünen Nilgül"ü dinleyen çeşitli firma sahipleri kaset yapma teklifinde bulunur. 2000 yılında "Ömürsüz Sevdalar" isimli ilk albüm çalışması yapsa da bu onu müzik piyasasında tanınır kılmaz. Nilgül bunu kendisinin sonradan keşfedilmesi olarak değil o albüme gereken emeği sarfetmemesiyle ilişkilendiriyor. "Emek vermediğiniz bir işten çok iyi bir sonuç alamazsınız. İlk albümün mutfak kısmında hiç bulunmadım. Sadece şarkıları seslendirdim. Dolayısı ile başarısız olması beni şaşırtmadı."
       <br/>
       <br/>
       Kıraç"ın ilk prodüktörlük deneyimi
       <br/>
       <br/>
       Anlaşılacağı gibi "Arabesk Günler" Nilgül"ün önünü açan ikinci kasetinin adı. Çeşitli televizyon programlarında Kıraç"la arz-ı endam etmesi de boşuna değil; albümün prodüktörlüğünde olduğu gibi "Arabesk Günler"de yer alan üç eser de Kıraç imzası var. Elbette Kıraç"ınki bir destek; güçlü yorumu ve müzikal altyapısı olan Nilgül için bir "iyi" olanın yanında yer almak. Albüm çalışmalarına başladığında prodüktörlük yapma teklifi Kıraç"tan gelmiş. "Kıraç"ın prodüktörlük yapmak gibi bir isteği varmış. Biz albüm çalışmasına başladığımızda teklif kendisinden geldi. Ben bunu severek kabul ettim. Ben onun ilk prodüktörlük ve aranjörlük deneyimiyim. Katkısı çok fazla oldu albüme." Nilgül ilk albümün aksine "Arabesk Günler"de işin mutfağından çıkmamış ve 8 ay boyunca sabahlara kadar Kıraç ile stüdyoda sabahlamış.
       <br/>
       <br/>
       Karma bir albüm
       <br/>
       <br/>
       Arabesk, pop ve alaturka karışık olarak hazırlanan albümünde Yücel Arzen"e ve Nilgül"e ait şarkılar da yeralıyor. "Arabesk Günler" isminin bir şarkının adı olmasının ötesinde başka bir anlam taşımadığını söylüyor. Her şey bitip sıra ürünün adını koymaya geldiğinde herkesin sözbirliği etmişçesine ileri sürdüğü bir başlık olmuş "Arabesk Günler": "Herkes arabesk müziğe bir gönderme mi var diye düşündü ama albümde arabesk parçalar da yer alıyor. Ben Orhan Gencebay, Müslüm Gürses dinlerim. Biz toplum olarak zaten arabeskten vazgeçemeyiz."
       <br/>
       <br/>
       Albümün karma olmasının, herhangi bir tür olarak adlandırılmamasının bir bakıma dinleyicilerin albümü kolay algılamasını zorlaştırdığını söylüyor. Nilgül yapılan işin hangi kategoride yapıldığına değil kaliteli yapılıp yapılmadığına bakılması gerektiğine inanıyor. Bu yüzden de albümün herhangi bir kategoriye konulamamasının başarısını etkileyeceğini düşünmüyor: "Bu albümün zor anlaşılan bir albüm olduğunu kabul ediyorum. İnsanlar ilk dinleyişte yeterince anlayamayıp, sevemeyebilirler. Çünkü insanların alıştıkları pop nağmeleri bu albümde yok. Fakat bir-iki kere dinledikleri zaman albümü seveceklerdir. Yani bu albümün tarzı şu diyemiyorum."
       <br/>
       <br/>
       Yaşamı "an" olarak algılayan ve gelecek yerine bugün yatırım yapmak olarak değerlendiren Nilgül bu albümün ardından yeni çalışmanın ne olacağı konusunda herhangi bir planlama içine girmemiş. "Ben hayatta, nasibe çok inanırım. Ne kadar bir şeyler için uğraşırsanız uğraşın eğer nasibinizde yoksa olmaz. Bu yüzden de hayata karşı hırslarım yoktur. Yapmam gerekeni düzgün yapıp beklenti içine girmeden yaşıyorum. Anlaşmayı baştan Allah ile yapınca her şey ona göre geliyor. Ben hiçbir zaman kaset yapacağım demedim ama nasibimde varmış 2. albümüm de çıktı. Bir 3. albüm olur mu bilemiyorum. "
       <br/>
       <br/>
       Yaptığı çalışmanın insanlar tarafından beğenilmesi elbette ki Nilgül"ü mutlu ediyor. Fakat onun şöhret kazanmak, medyanın ilgi odağı haline gelmek gibi bir amacı yok. Şöhretin boş bir balon olduğuna inanıyor ve o akıntıya kapılıp gittiğinde sonunun hüsran olabileceğini düşünüyor. Bu yüzden de tanınmışlığın getirdiği hiç bir artıyı hayatında kabul etmiyor. Nilgül; "Belki bu yaş ile alâkalı birşey bilemiyorum ama ben şöhret olup ayakları yerden kesilecek yapıda biri değilim. O kadar boş birşey ki şöhret, bir anda insanlar oluşuyor çevrenizde ama bir anda da yok olabiliyorlar. Yaptığımız iş kitlelere hitap ettiği için onların size bakışında bir değişiklik olabilir ama siz yine siz olmalısınız ki şöhretin yokluğunda bunalımlara düşmeyesiniz" diyor.
       <br/>
       <br/>
       Nilgül bir insanın hayatında öncelikleri olması gerektiğini düşünüyor. Arabesk Günler"in müzik yaşamında iyi bir kapı açtığına inanıyor fakat bir anlık şaşkına çeviren bir şöhreti de yaşatmadığını düşünüyor. Müzik yaşamı onun için elbette ki çok önemli fakat tüm vaktini sanata adayacak bir anlayışa da sahip değil. Mutlu ve düzenli bir aileye sahip olan Nilgül"ün önceliğini aile kavramı oluşturuyor: "Şarkı söylerken kendimi mutlu hissediyorum. Fakat her şey sahnede kalıyor. Bu işi her an bırakabileceğimi düşünüyorum. Yaptığım sürece en iyi şekilde yapmak ama bıraktığımda da hayatımın anlamını yitirmiş gibi olmak istemiyorum. Ben değerli bir hayat yaşamak istiyorum. Boş doluluklar ile yaşamımı bitirmek istemiyorum."
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2539), [web.archive.org (arşiv bağlantısı)](http://web.archive.org/web/20050227214005/http://www.aksiyon.com.tr:80/detay.php?id=2539)
