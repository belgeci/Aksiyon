# Altın Çağın Senaristleri

*Rahime Sezgin 2002.07.29*

<div class="pNewsDetailMainContent" itemprop="articleBody">
 Bu ülkenin, yakın geçmişi idrak etmiş hiçbir evladı yoktur ki, onu sadece bir sokak adı olarak düşünsün. Yeşilçam, dünün yıldız üreten çarkı, bugünün ise harap ve gösterişsiz mekanı, üzerine mercek tutulan bir yapı, bir tarih manzumesi. Bir ülkenin sinemasına bir tarih yazdıklarını bilmeksizin emek verenlerin, yavaş yavaş miras oluşturanların sokağı. Ve Yeşilçam"ın kahramanlar ortaya çıkartan iki kahramanı; senarist Bülent Oran ve Sefa Önal...Onların daktilolarından hayat sahnesine çıkan kahramanlar beyazperdede kendilerine yaşam alanı buldular ve aramıza girdiler. Öyle ki o hayal kahramanlarının konuşmaları, oturup-kalkmaları, saçlarını tarama şekilleri, hatta âşık olma biçimleri dahi hayatımızda birer örnek teşkil etti. Yönetmenliğini Mehmet Güleryüz"ün yaptığı, senaryosunu Feza Sınar"ın yazdığı "Hayal Kahramanları" adlı belgesel film, vizörü, Yeşilçam"ın altın çağında Türk sinemasının 2000"e yakın eserine imza atan senaristlerine, Bülent Oran ve Sefa Önal"a çeviriyor. Belgesel film, daha önce "Hayal Kahramanlar-Dublörler ve Yardımcı Oyuncular" ismiyle Türk sinema tarihini anlatan belgeselin devamı niteliğinde olan "Hayal Kahramanlar-Altın Çağın Senaristleri" adı altında gerçekleştiriliyor.
 <br/>
 <br/>
 Peki, Türk sinemasına emek veren yüzlerce senarist varken neden Sefa Önal ve Bülent Oran? Güleryüz, Türk sineması için altın çağ olarak nitelendirilebilecek bir dönem olan 1960-1970"li yıllarda üretilen bir çok senaryonun altında bu iki senaristin imzasının bulunduğunu belirtiyor. Güleryüz; "Bülent Oran ve Sefa Önal yılda ortalama 5000 film çekilen bu dönemde 2000 filmin altına imza atan iki senarist. Yeşilçam sinemasında yazılan senaryoların neredeyse yarısının altında bu iki senaristin imzası var. Halkın gönlünde taht kuran dönemin ünlü oyuncuları, senaristlerin ortaya çıkardığı karakterleri canlandırarak yıldızlaşıyorlardı. Adeta film setlerine senaryo yetiştirmek için daktilolarıyla zamana karşı yarışan senaristlerin yazdıkları replikler, yıldızların ağzından yayılarak halkın belleğine yerleşiyor, halkın ortak kültürü bir bakıma sinema sayesinde oluşuyordu. Sinema insanların ortak beğenilerini, değerlerini üretiyordu. İşte bu açıdan bakınca Türk toplumunun gelişiminde ve kültüründe bu iki senaristin hayalleri etkili oldu. Bu yüzden Sefa Önal ve Bülent Oran" diyor. Sosyal ilişkileri etkileyen modeller Pelikülde hayat bulan fakir ama gururlu âşık tiplemeleri, karakter zaaflarından arınmışlıklarıyla takdir topladı yıllarca.
 <br/>
 <br/>
 Sevgilisi için ölümü bile göze alabilecek olan yakışıklı karakterler genç kızların rüyalarını süsledi. Zengin adam ise genelde kötü olanı temsil etti. Ezilen kadın tipi sinema perdesinde hayat buldu, ezilmenin dili filmdeki karakterin diliyle ifade buldu. Günlük hayatta karşılaşılan tipler senaryolarda kurgulanan karakterlerle kategorize edildi. Sanatçı Sezen Aksu"nun "Hiçbir zaman zengin birini sevemedim çünkü bana hep Türk filmlerindeki kötü zengin adamları hatırlattılar" sözü de bir bakıma beyazperdenin bilinçaltımızda oluşturduğu yansımanın ifadesi idi. Gerçekten de Güleryüz"ün belirttiği gibi Türk sinemasının karakterlerinde belirginleşen rol modelleri ve kalıpları, yetişme çağı sözü edilen döneme rastlamış insanları epey etkiledi. Senaryoda yer alan diyalogların günlük yaşamı, kadın erkek ilişkilerini, sınıf farklılıklarının algılanışını belirlediğini söylemek hiç de abartılı olmayacaktır. Beyazperdenin, toplumda ortak değerler oluşmasını sağlayan temel etkenlerden biri olduğu da söylenebilir hatta. Senarist Feza Sınar"a göre Bülent Oran ve Sefa Önal senaryoları üretirken bu ürünlerin toplumda oluşacak yansımalarını hesaba katmamışlardı. Sınar; "Sinemayı o yıllarda şimdiki televizyon gibi düşünebiliriz. Yani topluma modeller sunan ve toplumu etkileyen en önemli iletişim aracı. Fakat onlar o dönemde bunun farkında değildiler, fabrikasyon bir senaryo üretimi içindelerdi. Tamamen ticari ve popüler sinemaya yönelik bir üretim. Onlar kahramanları oluştururken bunun toplum üzerindeki etkilerini hesaba katmamışlardı. Fakat sosyolojik olarak baktığınızda Türk toplumunu büyük oranda etkilediler.
 <br/>
 <br/>
 Şu anda hepimizin belleğinde yer alan ve defalarca izlemiş olduğumuz Arım Balım Peteğim, Ankara Ekspresi, Vesikalı Yarim, Bodrum Hakimi gibi bir çok filmin senaryosunu bu iki senarist yazdı. Onların sunduğu kahramanlar ya tam iyi ya da tam kötü idi. Ara karakterler yer almıyordu onların sinemasında. Fakir oğlan-zengin kız ya da tam tersi şeklinde yaşanan hüzünlü aşk hikayeleri vardı her zaman. Onlar bize bunu sundular ve biz de toplum olarak onların sunduğunu aldık" diyor.Sanatsal kaygı yok Topluma sunulan çoğu zaman acı ama kimi zaman da espri ile karışık aşk hikayeleri... Birbirini seven fakir oğlan ile zengin kız... Kızını fakir gence vermek istemeyen sonradan görme, para düşkünü zengin baba ve genç kıza talip zengin ama kötülükler ile dolu bir damat adayı... Sinemanın altın çağı olarak nitelendirilen dönemde senaristlerin vazgeçemediği senaryoların ortak temaları. Bülent Oran ve Sefa Önal 20 yılda rekor sayılabilecek senaryonun altına imza attılar. Sanatsal kaygı gütmeden izleyiciden gelen talepler doğrultusunda birbirine benzer senaryolar ürettiler. Oran ve Önal"ın tamamen popüler sinemaya yönelik ürünler ürettiklerini söyleyen Sınar, yine de bu iki senaristin bu fabrikasyon üretim içerisinde ürettikleri filmler arasından sanatsal değeri olan filmlerin çıktığını belirtiyor. Yeşilçam tarihini adeta yeniden yazan ve gelecek kuşaklara bir belge niteliğinde aktaran Güleryüz bu belgeseli hazırlamaktaki amaçlarının Türk sinemasının seyircisiyle sıcak bağlarını perçinlemek, ilgiyi yeniden Türk sinemasının sorunları üzerine çekmek ve bu sektörün kültürel yapımız üzerindeki etkilerini sorgulamak ve ortak değer yargılarımız üzerindeki etkisini gözler önüne sermek şeklinde özetlenebileceğini söylüyor.
 <br/>
 <br/>
 Türk toplumunun belgesel filmlere soğuk bir bakışının olduğunu belirten Güleryüz, belgeselleri seyircinin sıkılmadan izleyip tüketebileceği tarzda hazırlamaya çalışıyor. Güleryüz; "Televizyon belgeselciliği ile sinema belgeselciliği birbirinden farklı çalışmalar. Televizyon belgeselinde durağanlık bir bakıma aşıldı. Biz bunu sinemada da başarmak için uğraşıyoruz. Seyircinin belgesellerimize gösterdiği ilgi bu konuda başarılı olduğumuzu gösteriyor. Biz şu ana kadar hiç boş salonlarda gösterim yapmadık. İnsanlar zevkle, sıkılmadan belgeseli izliyor, sonra da çok kısa sürdüğünü söylüyorlar. Demek ki istediğimiz çizgiyi yakalayabilmişiz belirli bir oranda" diyor. Müziğini Cahit Berkay"ın yaptığı belgesel filmin çekimleri 1-15 Ağustos tarihlerinde gerçekleştirilecek.
 <br/>
</div>


Kaynak: [www.aksiyon.com.tr](http://www.aksiyon.com.tr:80/dosyalar/altin-cagin-senaristleri_508823), [web.archive.org (arşiv bağlantısı)](http://web.archive.org/web/20150701010452/http://www.aksiyon.com.tr:80/dosyalar/altin-cagin-senaristleri_508823)
