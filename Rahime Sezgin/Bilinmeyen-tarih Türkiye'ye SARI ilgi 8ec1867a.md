# Türkiye'ye SARI ilgi

*Rahime Sezgin Bilinmeyen-tarih*

<div>
 <font>
  <img border="0" height="1" src="/web/20050227031749im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031749im_/http://www.aksiyon.com.tr/resim/360/06.jpg" vspace="5"/>
  </p>
 </font>
 <font class="content">
  Onlar ilmin Çin’de değil Türkiye’de olduğuna inandıkları için dünyanın öbür ucundan kalkıp Türkiye’ye gelmişler. Çin'den getirdikleri ufak-tefek eşyayı satarak geçiniyorlar. Tek şikayetçi oldukları konu ise Türkçe’nin zor bir dil olması. Bir yıla yakın bir süredir Türkiye’de olmalarına rağmen hâlâ bir iki kelimenin dışında Türkçe konuşamıyorlar.
 </font>
 <br/>
 <p>
  <font class="content">
   Hadis olarak bilinen bir ifade vardır; “İlim Çin’de de olsa gidiniz, alınız” buyurulur. Biz ilme ulaşmanın gerekliliğini Uzakdoğu’nun çekikgözlü ülkesini örnek vererek anlatan bu peygamberî düstura uymaya çalışırken son yıllarda bir çok Çinli genç, ilmin Türkiye’de olduğuna inandıklarından ülkemize geliyor ve eğitim hayatlarına burada devam ediyorlar.
   <br>
    <br>
     Leriskry Peupel, Jacky Zhoa, Qihe Xu..... Kimi Pekin’den, kimi Hong Kong’dan, kimi de Jiangixi’den kalkıp gelmişler Türkiye’ye. Hepsinin geliş amacı da ortak; iyi bir eğitim alıp ülkelerine geri dönmek ve hizmet vermek.
     <br>
      <br>
       Üç gencin Türkiye macerası bundan bir yıl önce başlamış. Her biri Çin’de farklı şehirlerde yaşayan Peupel, Zhoa ve Xu yüksek öğrenimlerine devam etmek için Türkiye’yi seçmişler ve yolları İstanbul Üniversitesi İngiliz Dili ve Edebiyatı bölümünde kesişmiş. Şimdi ise üç arkadaş farklı bir kültüre ve ortama ayak uydurmaya çalışarak eğitimlerini tamamlamak için uğraşıyorlar.
       <br/>
       <br/>
       Niçin Türkiye?
       <br/>
       <br/>
       Türkiye’de bulunan pek çok genç eğitim sistemini yetersiz bularak ellerine geçen ilk fırsatta yurt dışına gitmeyi tercih ederlerken onlar neden Türkiye’yi tercih etmişlerdi? Kendi ülkelerinde de Türkiye’dekine benzer bir tablonun olduğunu söyleyen Zhao, dışarıda okumanın Çin’de de daha prestijli algılandığını belirtiyor: “Çin’de pek çok genç üniversite eğitimlerine devam etmek için İngiltere, Almanya, Fransa, Avustralya başta olmak üzere pek çok ülkeye gidiyorlar. Yani bizim ülkemizde de beyin göçü denilen bir olay var. Ben ekonomik anlamda daha uygun olduğu için Türkiye’yi tercih ettim. Benim gibi birçok Çinli genç de Türkiye’ye eğitim için geldi.” Kendisinden önce ağabeyinin Türkiye’de okumaya geldiğini söyleyen Xu, Türkiye’yi tercih etmesinde bunun önemli bir etkisi olduğunu belirtiyor: “Ağabeyim Türkiye’de okuduğu için ben de üniversite eğitimime burada devam etme kararı aldım. Üstelik benden önce onun edindiği tecrübelerle yabancılık çekmeyeceğimi düşündüm.”
       <br/>
       <br/>
       Üç Çinli genç de Türkiye’de okumaktan memnun. Türkiye’deki eğitimin bazı aksaklıklara rağmen Çin’deki eğitime göre daha kolay ve daha kaliteli olduğunu söylüyorlar.
       <br/>
       <br/>
       Hafta sonu satıcı
       <br/>
       <br/>
       Üç genç Bahçelievler’de bir bekar evinde yaşıyorlar. Evlerinde sadece üç yatak ve küçük bir tüp olduğunu söyleyen Peupel zamanlarının çoğunu dışarıda geçirdiklerini belirtiyor. Sabahları erkenden kalkarak okula giden üç arkadaş okuldan arta kalan zamanlarda part-time çalışarak para kazanıyorlar. Ailelerine yük olmak istemeyen gençler Türkiye’de insanların Çin’den gelen süs eşyalarına olan ilgisini görünce oradan getirdikleri küçük süs eşyalarını burada satmaya başlamışlar. İstanbul’un muhtelif büyük pazarlarında artık sık aralıklarla rastladığımız Çinli öğrenciler anahtarlık, rimel, mumluk, rüzgar gülleri, bileklik, yelpaze, ayna, resim çerçeveleri ve daha pekçok Çin malını tezgahlarında satıyorlar. Bir çerçeveyi iki milyon, mumluğu altı milyon, rüzgar güllerini iki buçuk milyon gibi fiyatlara satan Çinlilerin mallarına karşı talep ise oldukça fazla. Ucuz fiyata satış yapmalarından  dolayı büyük ilgi gördüklerini söyleyen Xu bu satışlardan kazandıkları paralarla geçimlerini sağladıklarını, ailelerinin kendilerine para göndermediğini söylüyor. Türkçe bilmeyen gençler sadece sattıkları malların fiyatlarını Türkçe olarak söyleyebiliyorlar. Fakat müşterilerle anlaşmakta zorluk çekmediklerini belirtiyorlar. Türkçe’nin zor bir dil olduğunu iddia eden Zhoa belirli kelimelerin dışında Türkçe öğrenemediğini fakat öğrenmek için elinden geleni yaptığını söylüyor. Dil konusunda zaman zaman problem yaşayan Çinli öğrenciler anlaşma sorununu İngilizce ile aşmaya çalışıyorlar. Okudukları bölümlerin İngilizce olmasının da bu nedenle kendileri için bir avantaj oluşturduğunu belirtiyorlar.
       <br/>
       <br/>
       Türkiye izlenimleri
       <br/>
       <br/>
       Türkiye’de en çok neyi sevdiklerini sorduğumuzda üçünün de cevabı aynı oluyor: “Boğaz çok güzel, ayrıca Türk yemekleri de çok lezzetli.” Henüz başka bir şehri gezme şansı bulamayan gençler iki kıtayı birleştiren İstanbul’un büyülü bir şehir olduğunu belirtiyorlar. Türk halkının kendilerine çok sempatik davrandığını ve konuksever olduğunu söyleyen Peupel şu ana kadar ters bir olayla karşılaşmadığını ve her şeyin Türkiye’de yolunda gittiğini belirtiyor. “Okuldan kalan zamanımızın çoğunu çalışarak geçiriyoruz. Türk insanları bize sıcak davranıyorlar. Zaman zaman bize değişik gelen şeyler olabiliyor ama temelde örf adetlerde benzerlikler var. Sonuçta iki ülke de Doğu kültürünün izlerini taşıyor.”
       <br/>
       <br/>
       Bazı Çinli öğrenciler ise burada insanların Çin mallarına olan ilgisini görünce ailelerinin de Türkiye’ye gelerek ticaret yapmalarına ön ayak olmuşlar.
       <br/>
       <br/>
       Biz eğitim sistemimizdeki aksaklıklardan ve eğitimin yetersizliğinden ne kadar yakınsak da Çin’den yüzlerce öğrenci Türkiye’ye gelerek buradan aldıkları eğitimle ülkelerine daha faydalı olacaklarına inanıyorlar. Sattıkları Çin mallarından kazandıkları paralar ise onları tatmin ediyor ve Türkiye’de para kazanmak daha kolay diyorlar. Yani onlara göre ilim de, para da Türkiye’de.
       <br/>
       <br/>
       rahimesezgin@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12434), [web.archive.org (arşiv bağlantısı)](http://web.archive.org/web/20050227031749/http://www.aksiyon.com.tr:80/detay.php?id=12434)
