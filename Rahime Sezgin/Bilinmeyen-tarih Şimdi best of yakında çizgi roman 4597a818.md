# Şimdi best of, yakında çizgi roman

*Rahime Sezgin Bilinmeyen-tarih*

<div>
 <font>
  <img border="0" height="1" src="/web/20050226153114im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226153114im_/http://www.aksiyon.com.tr/resim/412/60.jpg" vspace="5"/>
  </p>
 </font>
 <font class="content">
  Radyo kanalları arasında iyi bir müzik parçası bulmak için dolaşmaktan gına gelmiştir. Her gün piyasaya çıkan onlarca uyduruk şarkı arasında dinlenebilecek kalitede bir şey bulmak samanlıkta iğne aramaktan farksızdır. Bir anda istasyonlardan birinden yankılı sesi ve güçlü yorumu ile “Yüreğine al beni, en derin yerine sakla, gecelere sar beni, yıldızlar ışığım olsun” diyen ‘aşina’ bir sese rastlarsınız, büyülenirsiniz sonra.
 </font>
 <br/>
 <p>
  <font class="content">
   Bu ses, “dağların arkasında”, başkent Ankara’da ikâmet eden Alpay’a aittir.
   <br>
    <br>
     Evet 30 yıllık sanat yaşamı boyunca birbirinden özel çalışmalara imza atan Alpay, mirasımın bir parçası dediği “Best of (volume one)” albümü ile yeniden dinleyici ile buluşuyor. Bu buluşma bir bakıma Alpay’ın yeni kuşak ile de tanışması anlamına geliyor. Bir dönem dillerden düşmeyen, genç âşıkların ağzında sakız haline gelen ve artık klasikler arasında yer alan “Eylül’de gel”, “Ayrılık rüzgarı”, “Dağların arkasında yar” gibi tam on beş şarkıyı içeriyor albüm.
     <br>
      <br>
       Yoksa kambur mu?
       <br/>
       <br/>
       “Lise yıllarında arkadaşlar arasında düzenlediğimiz partilerde İspanyolca şarkılar söylerdim ve çok beğenilirdi” diyen Alpay’ın müzik yaşamının başlaması da aynı yıllara denk geliyor. Bir akşam orkestrada profesyonel olarak çalışan kuzenini dinlemeye giden Alpay, kuzeninin ısrarı üzerine sahnenin arkasına gizlenerek bir şarkı söyler. Salonda bulunan dinleyiciler yüzünü görmedikleri bu güçlü yoruma hayran kalırlar ve alkış sağanağı kopar salonda. O gece mekan sahibinden sahne teklifi alan Alpay “Şarkıcı olmak gibi bir amacım yok, zaten utangaç bir yapım var” diyerek sıcak bakmaz. Fakat ısrarlar neticesinde bir bant doldurur. Bu bandın daha sonra prodüktörlerin eline geçmesi neticesinde teklifler gelir ve Alpay müzik hayatına başlar.
       <br/>
       <br/>
       Ünlü sanatçı o yılları anarken, “Henüz profesyonel olarak şarkı söylemediğim için insanların karşısına çıkamıyordum. Yapı itibarı ile utangaçtım. Benim çalışmalarım listelerde bir numara oluyor, insanlar Alpay’ı dinliyorlardı ama kim olduğumu bilmiyorlardı. Hatta esrarengiz şarkıcı diye biliniyordum. Hakkımda birçok iddia ortaya atıldı: ‘Çok çirkin olduğu için ortaya çıkmıyor’, ‘kambur olduğu için ortalarda görünmüyor’ gibi.”
       <br/>
       <br/>
       Bir müddet kimliğini gizleyerek sadece müziğiyle piyasada var olan Alpay o dönemde Türkiye’ye gelen dünya starlarının sahne aldığı Ankara’daki Büyük Sinema’da ilk defa dinleyici ile yüzyüze gelir. Böylelikle dinleyici esrarengiz şarkıcı ile tanışır. Müzik hayatına başladığı o günden beri Alpay sürekli olarak üretmeye ve dinleyiciye yeni ürünler sunmaya devam eder. Ona göre sanat yaşamını iyi bir noktaya taşıyan şey bir— iki parçayla sürekli gündeme gelmek değil, sürekli yeni şeyler üretmektir. “Benim şu ana kadar en az elli tane bir numara olmuş parçam var. Fakat ben şarkıların gölgesine sığınan bir insan değilim. Eski şarkılarıma yaslanıp durmuyorum, sürekli olarak yeni şeyler üretiyorum” diyor. Doğru, Alpay’ın müzik kariyerinden bir değil beş best of albüm çıkar, ama o bunu tercih etmiyor. Son on yıldır pek gündemde olmamasını, geri planda olmasını bilinçli bir tercih olarak değerlendiriyor. Alpay, 90’lı yıllardan sonra meydana gelen hareketlenme ve her gün yeni bir şarkıcının dinleyiciye sunumu ile başlayan karmaşadan uzak kalmayı tercih ettiğini söylüyor. Müziğini dolaşıma sokabilmek için magazin malzemesi olmayı kabul etme pazarlığını reddediyor, pazardan uzak duruyor.
       <br/>
       <br/>
       Eski şarkıların gölgesinde değilim
       <br/>
       <br/>
       Her gün yeni isimlerin ortaya çıkması ve ekranları kuşatması bir dönem şarkı söyleyen fakat gelinen noktada arkaplanda kalan birçok ismin de harekete geçmesine ve eski şarkılarını yeniden ‘nostalji’ ya da ‘Best of’ albüm olarak derlemelerine neden oldu. Bu bir dönem popüler olan isimlerin ‘bu pastada biz de varız çünkü henüz hayattayız” direnişiydi bir bakıma. Alpay kıdemli sanatçıların nostalji furyasına kapıldığı dönemlerde bile yeni parçalar üretmeye devam etmiş bir sanatçı. Ama neden şimdi bir best of?  “Ben modaya uyan bir insan değilim” diyor Alpay, “..başkaları gibi birkaç şarkının gölgesine sığınıp kalmış biri de değilim. Bu albüm sadece benden çok talep edilen şarkıların bir arada bulunduğu bir derleme. Üstelik yeni bir üretim.” Best of albümler genelde eski kayıtlardan olduğu gibi alınarak kullanılıyor ama Alpay bu şarkılar için tekrar stüdyoya girmiş. “Bu albüm benim o zamanki değil bugünkü performansımı yansıtan bir çalışma.”
       <br/>
       <br/>
       Müzik yozlaştı
       <br/>
       <br/>
       Son yıllarda müziğin çabuk tüketim maddesi haline dönüştüğünü savunan Alpay bir zamanlar çok şikayet edilen TRT denetim kurallarının yerine şimdi had safhada bir başıboşluğun egemen olduğunu söylüyor. Şimdi ilkokul düzeyindeki şarkılar ‘evde şarkı söylemesine bile’ izin verilmemesi gereken kişiler tarafından söyleniyor. İyiler de var tabii, ama azınlıktalar: “Benim dinlemekten keyif aldığım isimler de var. Mesela Kibariye müthiş bir yorumcu, Grup Düş’tekiler iyi şeyler yapan gencecik insanlar. Fakat iyi şeyler topluma daha az gösterilmeye başlandı. Böylelikle müzikte bir yozlaşma meydana geldi. Bunun düzelmesi de zaman alacak.”
       <br/>
       <br/>
       Alpay’dan çizgi roman
       <br/>
       <br/>
       Yıllardır şarkılarıyla tanıdığımız Alpay’ın iyi resim yaptığını biliyor muydunuz? Geçirdiği bir rahatsızlık dolayısı ile bir dönem evde ıstırahat etmek zorunda kalan ve can sıkıntısından küçük kızının boyalarıyla bir şeyler çizmeye başlayan Alpay’ın yaptıkları pek çok iyi ressam tarafından takdirle karşılanıyormuş. Daha önemlisi, konusunu sır gibi sakladığı çizgi roman çalışmasını da tamamlamak üzere. Resimlerimi asla satmam çünkü yaptıktan sonra ben bile nasıl yaptığıma şaşıyorum diyen Alpay çizgi romanları konusunda bu kadar ketum değil. Yakında Alpay imzasını iki ayrı kategoride, standda göreceğiz demektir bu.
       <br/>
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2040), [web.archive.org (arşiv bağlantısı)](http://web.archive.org/web/20050226153114/http://www.aksiyon.com.tr:80/detay.php?id=2040)
