# Mafya interneti keşfetti

*Rahime Sezgin Bilinmeyen-tarih*

<div>
 <font>
  <img border="0" height="1" src="/web/20031113003614im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031113003614im_/http://www.aksiyon.com.tr/resim/33/32.jpg" vspace="5"/>
  </p>
 </font>
 <font class="content">
  Teknoloji sadece iş dünyasına değil, mafyaya da yeni imkanlar sunuyor. Bilgisayar başında bir tuşa dokunularak bir ülkeden başka bir ülkeye aktarılan milyonlarca dolar değerindeki kara para  izini kaybettirip sisteme dahil oluyor
 </font>
 <p>
  <font class="content">
   Kara para taşırken havaalanında yakalanan kuryeler artık tarihe karıştı. Teknoloji hayatımızda birçok şeyi değiştirdiği gibi kara para aklama yöntemini de değiştirdi. Daha önce banka hesapları, paravan şirketler, yabancı para birimleri ve daha başka yöntemlerden yararlanarak aklanan kara para, bilgisayar başında birkaç tuşa basılarak internet üzerinden aklanıyor artık. İnternet bankacılığının hızla gelişmesi ve internet üzerinden yapılan günlük ticaret miktarının 4 trilyon dolara ulaşması ile birlikte kara paracılar da internete yöneldi. Artık Moskova’da yasa dışı yollardan elde edilen bir servet, bir tuşa dokunularak ABD’ye, oradan da yine aynı yolla herhangi bir Afrika ülkesine gönderilip aklanabiliyor. İnternet bankalarındaki hesaplara hangi ülkeden ulaşıldığı ve paranın nerede tutulduğu gibi bilgileri elde etmek, hem bir hayli zor hem de bankaların muhasebe departmanlarının bu tür bankalardaki tüm işlemleri kontrol etmesi imkânsız.
   <br/>
   <br/>
   Rus mafyası internette bir numara
   <br/>
   <br/>
   İnternet bankacılığını kullanarak kara para aklayanların başında Rus mafyası geliyor. Yasa dışı yollardan büyük paralar kazanan Rus mafyasının ABD bankaları aracılığı ile para aklama operasyonu yaptığı biliniyor. Kara para aklayıcıları için internet bankacılığının büyük bir nimet olduğunu söyleyen Oregon State Universitesi’nden Prof. Dr. Çetin Koç,  online bankalar sayesinde izini kolay kaybettirdiği için kara paranın internete yöneldiğini belirtiyor. Koç; “Moskova’da bir bilgisayarın başına oturan bir kara para aklayıcısı kolaylıkla Wall Street’te işlem yapan bir aracı kuruma ya da Amerikan bankasına ulaşabiliyor ve bu kurumlar aracılığı ile hisse senedi veya fon satın alabiliyor. Hatta istenildiği takdirde ABD sadece aracı olarak kullanılıp para başka bir ülkeye transfer edilebiliyor” diyor.
   <br/>
   <br/>
   İnternet aracılığı ile kara para aklamada daha çok ABD bankaları tercih ediliyor. Bunun en önemli nedeni, ABD bankalarının her gün dünyanın dört bir yanıyla milyarlarca dolarlık işlem yapıyor olması ve işlem çokluğu nedeniyle para takibinin zor olması. Ayrıca, ABD Doları üzerinden yapılan işlemlerin dünyanın her yerinde kabul ediliyor olması da önemli bir faktör. ABD bankaları kara para aklama olayında genellikle bir aracı kurum olarak kullanılıyor; çünkü ABD’de kara paraya karşı alınan yasal önlemler, kara para aklayıcılarını ABD’yi bir geçiş noktası olarak kullanmaya zorluyor. Moskova’dan Cayman Adaları’na yapılabilecek bir kara para transferi dikkat çekerken, ABD üzerinden bir Afrika ülkesine yapılan transfer dikkat çekmiyor.
   <br/>
   <br/>
   Kara dolar nasıl aklanıyor?
   <br/>
   <br/>
   Peki kara para internet aracılığı ile nasıl aklanıyor? Önce banka transferleri yoluyla, para aklayan mafyalar nakit parayı rahatça ülke dışına çıkarıyor, kara parayı süratle temiz yeşil banknotlar haline getiriyor. İşte bir kara para cenneti olan Rusya’dan bir kara para aklama öyküsü...
   <br/>
   <br/>
   — Moskova mafyası milyonlarca doların üstünde oturuyor. Nakit parayı, kontrolleri altında bulunan fuhuş sektörü ve yasal striptiz salonlarından elde ediyorlar. Ancak geliri devlete beyan etmiyorlar. Amaçları bu parayı denizaşırı ülkelere göndermek.
   <br/>
   <br/>
   — Mafya parayı el altından Rus bankalara transfer ediyor. Burada yasal ve yasal olmayan paralar birbirine karıştırılıyor. Rus bankası paranın bir avukat aracılığıyla Miami’deki (mafyayla bağlantılı) bir emlakçıya transferini istiyor.
   <br/>
   <br/>
   — Rus bankası para transferini gerçekleştirebilmek için New York’taki muhabir bankaya direktif gönderiyor. Rus bankasının New York’ta bulunan muhabir bankası, paranın gerçek sahibinin kim olduğunu kesinlikle bilmiyor.
   <br/>
   <br/>
   — Merkezi New York’ta bulunan banka para transferini bilgisayar yoluyla elektronik olarak yapıyor. Bilgisayar, New York bankasını borçlandırıyor ve parayı Miami’deki hesaba yatırıyor. New York’taki banka gibi Miami’deki banka da paranın kimden geldiğini bilmiyor.
   <br/>
   <br/>
   — Moskova mafyası bu parayı şişirilmiş fiyatlardan bir ofis binası almak için kullanıyor. Emlakçı, parayı yasal bir geliri kullanıyor gibi emlak işine kanalize ediyor. Ardından, Moskova mafyası, kazandığı paranın denizaşırı ülkelerdeki kira geliri olduğunu beyan ediyor.
   <br/>
   <br/>
   Online kumarhaneler
   <br/>
   <br/>
   Kara para sadece online bankalar ile aklanmıyor, aynı zamanda internet tabanlı kumarhaneler de kara para aklama konusunda önde gelen araçlardan biri. Finans piyasalarında yolsuzluk ve kara para konularını araştırmak üzere G7 ülkeleri tarafından kurulan “FAFT (Financial Action Task Force), online kumarhanelerin suç işlemek ve kara para aklamak faaliyetlerinde kullanıldığına dair delillerin olduğunu öne sürüyor. İnternet bankacılığının ortaya çıkardığı sorunlar bir yana, online kumarhaneler şüpheli işlemlerin takip edilmesini karmaşıklaştırarak daha da zorlaştırıyor. Yazılım tabanlı olan online kumarhanelerin genellikle off—shore merkezli olması da bu zorluğu pekiştiriyor. Bu da suçluların yakalanması ve cezalandırılmasına esas teşkil eden kanıt bulunmasını ya çok zorlaştırıyor ya da tamamen imkansız hale getiriyor.
   <br/>
   <br/>
   Global yasalar yetersiz
   <br/>
   <br/>
   İnternet üzerinden kara para aklanmasında suçun tespiti konusunda büyük problemler yaşanıyor. Mesela delil toplamak çok güç. Ya ISP’den ya da kişisel bilgisayarlardan belli bilgi ve delillere ulaşılabileceğini söyleyen Çetin Koç “Her ikisi de yöntem olarak uygulanıyor. Gerek işyerindeki, gerekse kişisel pc’lerden bilgi alabilmek ve bunları delil olarak kullanabilmek için gerekli çalışmalar yapılmaktadır” diyor.
   <br/>
   <br/>
   İnternet üzerinden işlenen bir suçun tespiti zor. Diyelim ki tespit edildi. Bu sefer de uygulanacak cezalar konusundaki yasal boşluklarla karşılaşılıyor. İşlenen suçun bütün unsurları ile tamamlandığı durumlarda, milletlerarası ceza hukukunun “yurtdışında işlenen suçlar” alanı ile ilgili yeni problemler meydana gelmekte. Hareketin yapıldığı ülke ile neticenin meydana geldiği ülkenin farklı olduğu hallerde, devletler arasında bir yetki çatışması doğuyor. Özellikle asıl suçlunun yurtdışında olduğu durumlarda yargılamaya iştirak ile ilgili problemler ortaya çıkıyor.
   <br/>
   <br/>
   İnternet üzerinden kara para transferlerinin tespitinin güç olması, tespit edilmesi halinde de uygulanacak cazai müeyyidelerin hatlarının uluslararası hukukta tam olarak çizilmemesi nedeni ile kara paracılar için internet bundan sonra da büyük bir nimet olmaya devam edecek gibi görünüyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2195), [web.archive.org (arşiv bağlantısı)](http://web.archive.org/web/20031113003614/http://www.aksiyon.com.tr:80/detay.php?id=2195)
