# 'Bizde müşteri memnuniyeti esastır'

*Rahime Sezgin Bilinmeyen-tarih*

<div>
 <font>
  <img border="0" height="1" src="/web/20050227160716im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050227160716im_/http://www.aksiyon.com.tr/resim/421/24.jpg" vspace="5"/>
  </p>
 </font>
 <font class="content">
  Sabah habercileri bir yandan geride kalan günün haber yükünü omuzlarında taşırken diğer taraftan da gelecek günün neler getireceği meçhul hallerini izleyiciye sunmanın kaygısını taşırlar. Her sabah STV ekranlarından izleyiciye ulaşan Merhaba Yenigün üç yıldır gösterdiği performans ile izleyicinin takdirini topluyor.
 </font>
 <br/>
 <p>
  <font class="content">
   “Sabahları kimler çok erken kalkar? Doğmaya hazırlanan günü en önce kim karşılar?” diye düşündüğünde insan, birkaç meslek grubunun ehli, alaca karanlığa bulanmış siluetleriyle geçer gözünün önünden. Hamur karan fırıncılar... Halden mal seçme telaşındaki pazarcılar... Ağlarına takılan derya kuzularını bir an evvel motordan tablaya atma gayretindeki balıkçılar...
   <br>
    <br>
     Birileri daha vardır. Aslında çok göz önünde olmalarına rağmen, sabahçılar sayılmaya başlandığında akla gelmez belki adları. Ama onların yükü de en az çuvaldaki un, kasadaki meyve ya da takadaki tonlarca balık kadar ağırdır.
     <br>
      <br>
       Sabah habercileridir onlar...
       <br/>
       <br/>
       Bir yandan geride kalan koca bir günün haber yükünü taşımak, diğer yandan da neler getireceği meçhul bir zaman dilimini ellerinden gelen en sevimli hallerini takınarak karşılamak zorundadırlar.
       <br/>
       <br/>
       “Ekmek kadar sıcaktır yeni çıkmış bir gazete” diyor Ahmet Böken bize. “Ve ekmek kadar doyurucudur. Hele bir de doğru düzgün, ayağı yere sağlam basan, sunulduğu topluma faydası bulunan haberlerle bezeliyse, okumaya doyum olmaz sabah sabah gazete haberlerini.”
       <br/>
       <br/>
       Bu sözlerden sanki ‘piyasada gramajı düşük ekmek kabilinden’ neşriyat da olduğu, Samanyolu’nun sabah aktüalitesi Merhaba Yenigün’de bunların da okunduğu sonucunu çıkartacak gibi oluyoruz. Bu anlamda küçük bir gönderme yapınca Böken’in art arda sıraladığı cümlelerden konunun en hassas damarına nüfuz ettiğimizi fark ediyoruz.
       <br/>
       <br/>
       “Ahmet Bey tebessüm edin lütfeeeen...”
       <br/>
       <br/>
       “Üzgünüz” diyor. “Aşılması güç bir çelişkinin içinde bulunmaktan dolayı üzgünüz. Bakın biz her yeni güne yüreğimizi içtenlikle açtığımız insanımıza yeni ümitler verme, karşı karşıya bulunduğumuz zorlukları bir gün mutlaka aşacağımıza olan inancı tazeleme ve her şeye rağmen tebessüm edebilme parolasıyla ‘Merhaba Yenigün’ diyoruz.”
       <br/>
       <br/>
       Hafif mütebessim “Ne güzel işte. Çelişki bunun neresinde?” diyecek oluyoruz. Bu esnada mesleğini insanlara faydalı olabilme konusunda mühim bir vasıta olarak gören bu yüzdeki çizgilerin düşünceli bir hal aldığını görüyoruz.
       <br/>
       <br/>
       “Hem de ne çelişki bir bilseniz. Bir yandan değil bizim, torunlarımızın bile istikbalinin çalındığını anlatan yolsuzluk haberleri, diğer yanda yönetmenimiz Meryem Özkurt’un kulaklığıma fısıldadığı ‘Ahmet Bey insanlar sabahları gülen bir yüz görmek ister. Biraz gülün lütfen’ şeklindeki sözleri. İnanır mısınız, kimi zaman aklımdan reji odasına dönüp; ‘Bu haberi gelin siz okuyun sonra kolaysa gülersiniz’ demek geçiyor. Gelin siz okuyun; milletin milyarlarca dolarını, devraldığı banka aracılığıyla hortumlayan medya patronunun, gazetesinin hem de ilk sayfasında ‘Miktarda yanılıyorsunuz, ben sadece 400 küsur milyon dolar aldım’ demesini... Gelin canlı yayında siz okuyun; insanların kafasını bilimin ışığıyla aydınlatmak için kurulan üniversiteleri en üst seviyede idare etme durumundaki kafanın, okul birincisi bir kızın başındaki masum kumaşı ‘düzene başkaldırı’ biçiminde gösterme gayretini. Okuyun da gülebiliyorsanız siz gülün; ilaçsızlıktan ölümü bekleyenlerin, okulsuzluktan eğitim göremeyenlerin, tedbir eksikliğinden maruz kaldıkları bir kazada canları yiten, sakat kalan on binlerin haberlerini. Elimde değil maalesef. Defalarca denedim ama ben yapamıyorum, olur olmaz gülemiyorum.”
       <br/>
       <br/>
       Yayıcılığın olmazsa olmazı: İyi bir ekip
       <br/>
       <br/>
       Samanyolu Televizyonu’nda hafta içi her sabah saat 7’de yayınlanan Merhaba Yenigün programında editör–sunuculuk görevini üstlenen Ahmet Böken editörlük görevini sunuculuktan daha fazla önemsiyor. 10. yılını henüz dolduran Samanyolu Televizyonu bünyesinde en uzun süredir çalışan isimlerden biri. Kurumda aynı zamanda Ar—Ge Müdürlüğü vazifesini de üstlenmiş durumda. İki farklı görevin gereğini yerine getirebilmek için ne kadar mesai harcadığını soruyoruz. Bir tebessüm ediyor önce, sonra da röportaj esnasında sık sık fikirlerine danıştığı program yapımcısı Ahmet Torun’u işaret ediyor: “Merhaba Yenigün’ün kardeşlik, arkadaşlık, profesyonel anlayış ve amatör ruh çerçevesinde çalışan, toplumsal konulara olduğu kadar mesleğine karşı da duyarlı iyi bir ekibi var. Başta Ahmet Torun olmak üzere bu ekipte çalışanlar, birbirlerinin işlerini kolaylaştırma noktasında, klişe talimatları uygulamanın ötesinde, ihtiyacı anında hissedip yerine getirme gayretiyle görev yapıyor. En önemlisi de onlar duvar saatinin tıkırtısı ölçeğinde değil, yayıncılık/habercilik mesleğinin önemi büyüklüğünde çalışıyorlar. Ve Samanyolu ekranından yeryüzüne iletilecek her bir kelimenin çok büyük anlamı olduğuna içtenlikle inanıyorlar. Bu anlayış sayesinde de bir kişi için kaldırılması çok güç belki de imkansız olan işleri hep birden omuzlarına alıp taşıyabiliyorlar.”
       <br/>
       <br/>
       Konuşmamız esnasında söz dönüp dolaşıp ülkenin ve yaşadığımız coğrafyanın içinden geçmekte olduğu zorlu sürece geliyor. Ahmet Böken insanların her sabah güzel şeyler duymak istedikleri bir günün başlangıcında onların canını gazeteler ya da vtr’ler aracılığıyla sıkmayı hiç ama hiç istemediklerini vurguluyor. “Biz de kendimize yeni alanlar açmaya çalışıyoruz” diyor. Ve program içindeki sağlık turu, aktüel vtr’ler, göze takılanlar gibi bölümleri de bu cümleden sayıyor. Laf arasında da Merhaba Yenigün izleyicilerine 1 Ocak 2003 sabahından itibaren birbirinden hoş sürprizleri olacağını fısıldıyor.
       <br/>
       <br/>
       Bir ara “Sabah sabah konuklarınız da oluyor” diyoruz. Programa başladıkları 2000 yılından bu yana ‘Milli gurur’ Hakan Şükür’den, ‘Deprem Dede’ Ahmet Mete Işıkara’ya, ‘Türkü Baba’ Fatih Kısaparmak’a kadar birbirinden renkli yüzlerce konuğu Merhaba Yenigün stüdyosunda ağırladıklarını söylüyor ve ekliyor: “Bizde müşteri memnuniyeti esastır. Bizim stüdyodan memnuniyetsiz ayrılan misafirimiz olmamıştır.” Peki, her davet sevab—ı cevap alıyor mu? Bu soruyu ünlü müzisyen Hasan Cihat Örter’in sözlerini hatırlatarak cevaplıyor. Örter, daveti “Benim o saatte henüz afyonum patlamaz arkadaşlar” diyerek reddediyor. Ahmet Böken sabahın o vakitlerinde afyonu patlamayanların sayılarının hiç de azımsanamayacağını düşünüyor.
       <br/>
       <br/>
       Ve söz dönüp dolaşıp Merhaba Yenigün’ü hafta içinde sunduğu dönemlerde Asım Yıldırım’ın (ki kendisi halen hafta sonu Merhaba Yenigün’ü sunuyor) başlattığı bir geleneğe, ‘Kıssadan Hisse’ye geliyor. Böken programı gerek ekrandan gerekse eş zamanlı olarak radyodan takip edenlerin anlatılan kıssalara bayıldıklarını söylüyor. Kitlenin bu büyük ilgisinin her biri farklı üniversitelerin ‘iletişim fakültelerinden mezun’ program ekibini olumlu yönde motive ettiğini ifade ederek, bir elemanın insanlara mesaj verecek özlü bir kıssayı bulabilmek için bazen günlerce araştırma yaptığını belirtiyor. Hatta yabancı dilden çeviri yapmak durumunda kaldıklarını ve zamanla bu konudaki en geniş arşivlerden birine sahip olduklarını da kaydediyor. Yıllarca kamera arkasında çalıştıktan sonra Samanyolu Televizyonu’nun Genel Koordinatörü Hidayet Karaca’nın yönlendirmesiyle ekrana çıktığına değinen Böken’in seyircilerinden tek isteği, büyük fedakarlık ve ciddi gayretlerle hazırlanan Merhaba Yenigün’ü ‘sadece sabah haberleri’ bakışıyla izlememeleri.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2255), [web.archive.org (arşiv bağlantısı)](http://web.archive.org/web/20050227160716/http://www.aksiyon.com.tr:80/detay.php?id=2255)
