# Kubbealtı bir geleneğin devamı

*Rahime Sezgin Bilinmeyen-tarih*

<div>
 <font>
  <img border="0" height="1" src="/web/20050227213957im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050227213957im_/http://www.aksiyon.com.tr/resim/432/74.jpg" vspace="5"/>
  </p>
 </font>
 <font class="content">
  Bir zamanların ilim ve irfan merkezi Köprülüler Medresesi şimdilerde bir kültür merkezi gibi... Hem periyodik olarak düzenlenen tezhip, hat ve Osmanlıca kursları, hem her ay yapılan konferans ve paneller, güncelle tarihi bu mekanda birleştiriyor. Beyazıt’dan Sultanahmet’e doğru uzanan tarihi Divanyolu’ndan aşağı doğru yürürken her biri tarihi içine sindirmiş, yıllara tanıklık eden yapılar sarar etrafınızı.
 </font>
 <br/>
 <p>
  <font class="content">
   Bu yol üzerinde yükselen binaların yanında eşsiz mimarileriyle bir zamanlar ilim ve irfan yuvası olarak hizmet veren medreseler de dikkatinizi çeker.
   <br>
    <br>
     Çemberlitaş’a geldiğinizde hemen yolun sağ tarafında taş işlemeciliği ile mimari meraklılarını cezbeden eski bir yapı da sözünü ettiğimiz medreseler arasında yer alıyor. Dışarıdan ‘kısmen dış dünyaya kapalı’ izelenimi veren bu yapıya bir merakla daldığınızda hiç tahmin edemiyeceğiniz bir hareketlilikle karşılaşıyorsunuz. Medresenin iç mekanını boydan boya çevreleyen pencerelerin ardında, masaların etrafında kümelenmiş ‘hummalı’ bir çalışma içinde olan insanlar görülür önce. Her biri yaptıkları işe öyle bir kaptırmışlardır ki kendilerini adeta manevi bir huzurun doruklarında dolanıyor izlenimini uyandırırlar. Kiminin elinde fırça, kiminin elinde kalem, yaşları 13 ila 60 yaş arasında değişen bu insanların tezhip ve hat çalışması yaptıklarını farketmekte gecikmezsiniz. Burası Köprülüler Medresesi, bilinen ismiyle Kubbealtı, resmi ismiyle Kubbealtı Akademisi Kültür ve Sanat Vakfı’dır.
     <br>
      <br>
       Kubbealtı’nda sanat şöleni
       <br/>
       <br/>
       17.yy’da Köprülü Mehmet Paşa’nın yaptırdığı ve kendi ismini verdiği bu medresede otuz üç yıldır faaliyet gösteren bir vakıf Kubbealtı Kültür ve Sanat Vakfı. Sadece tarihi dokusunun kültürel varlık olarak varlık göstermesi yanısıra başlı başına bir kültür merkezi gibi çalışıyor adeta; Türk el sanatlarından tezhip ve hat sanatının yanısıra Osmanlıca, diksiyon ve musiki derslerinin verildiği, zaman zaman pek çok ünlü Türk aydınını aynı çatı altında toplayan panellerin düzenlendiği bir yer burası. Her biri kendi alanının uzmanı hocalar tarafından verilen derslere ilgi büyük. Her daldan meslek sahibi insanların devam ettiği dersler, çalışan insanların da yararlanabilmesi amacı ile cumartesi günleri veriliyor. Sabah başlayan dersler öğlene kadar sürüyor. Osmanlıca dersi ise diğer alanlardan farklı olarak gösterilen aşırı ilgi dolayısı ile çarşamba ve perşembe de dahil olmak üzere haftada üç gün boyunca dört ayrı sınıfta devam ediyor. Derslerin bir kısmı ekim ayında başlayıp mart ayında son bulurken bazıları ise şubat ayında başlıyor. Talebin çok fazla olduğu kurslarda öğrenci sayısının kalabalık olmamasına özellikle dikkat ediliyor. Kurslara bu denli ilgi olmasını Türk milletinin öz kültürüne ve sanatına sahip çıkmasına bağlayan vakfın müdürü Mehmet Nuri Yardım özellikle gençlerin geleneksel sanatlara ilgisinin çok fazla olduğunu belirtiyor. Yardım; “Kubbealtı’nda geçmiş sanatları bugün yaşatmak ve gelecek nesillere aktarmak adına ciddi çalışmalar yapılıyor. Bugün burada başlayan her bir hizmet başta İstanbul olmak üzere Türkiye’nin her tarafına ve bölgesine dağılmış durumda” diyor.  Geçmişten bir köprü
       <br/>
       <br/>
       “Köprülüler Külliyesi”nde faaliyet gösteren Kubbealtı Kültür ve Sanat Vakfı, 1970 yılında Kubbealtı Cemiyeti adıyla kurulur. 1978’de vakıf haline getirilen cemiyetin kurucuları arasında tanınmış edebiyat tarihçisi Nihat Sami Banarlı, Samiha Ayverdi, Ekrem Hakkı Ayverdi, Mustafa Tarhanlı, İlhan Ayverdi, Ergun Göze ve Necati Tarhanlı gibi isimler yer alıyor. Vakfın kuruluşundan itibaren başlayan musiki ve tezhip dersleri artık bir geleneği temsil ediyor. Süheyl Ünver’in otuz üç yıl önce başlattığı tezhip kurslarını günümüzde öğrencileri devam ettiriyor. Münir Nurettin Selçuk, Kemal Batanay ve Yusuf Ömürlü’nün birlikte başlattıkları Türk sanat musikisi derslerini ise bugün halen Yusuf Ömürlü sürdürüyor. Yusuf Ömürlü bir tarafı felçli olmasına ve ilerleyen yaşına rağmen yeni öğrenciler yetiştirmek için eğitim çalışmalarından geri kalmıyor. Kubbealtı Neşriyat’ından çıkan “Cibali’den Kubbealtı”na adlı biyografi çalışmasıyla da gündemde Yusuf Ömürlü. Vakfın en önemli işlevlerinden birisi de hiç şüphesiz burada ders gören öğrencilerin her birinin eğitim aldıkları alanda hoca olabilecek düzeyde yetiştirilmesi ve daha sonra farklı illerde görev yapmaları. Derslerin haftasonu olması nedeni ile İstanbul’a yakın illerden öğrenciler de derslere devam ediyor. Her hafta Kütahya’dan gelip tezhip dersi alan öğrenciler dahi bulunuyor.
       <br/>
       <br/>
       Kubbealtı’nda aynı zamanda on beş günde bir özellikle gençlerin ilgi gösterdiği değişik alanlarda sohbet programları da yer alıyor. Prof. Dr. Nur Vergin, Prof. Dr. Nevzat Yalçıntaş, Altan Öymen, Ahmet Özhan, Hilmi Yavuz yine haftasonları düzenlenen bu programlarda şu ana kadar konuşmacı olarak katılan isimlerden sadece bir kaçı.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2476), [web.archive.org (arşiv bağlantısı)](http://web.archive.org/web/20050227213957/http://www.aksiyon.com.tr:80/detay.php?id=2476)
