# Dünyanın “öteki” yüzü

*Rahime Sezgin Bilinmeyen-tarih*

<div>
 <font>
  <img border="0" height="1" src="/web/20050302180258im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180258im_/http://www.aksiyon.com.tr/resim/303/22.jpg" vspace="5"/>
  </p>
 </font>
 <font class="content">
  Siirt’te soğuk bir kış günü dedesinin değirmen irisi un fabrikasında nöbet bekleyen askerlerin elindeki mavzer, gördüğü ilk gerçek silahtı.
 </font>
 <br/>
 <p>
  <font class="content">
   “O zamanlar oyun mekanımız un fabrikasıydı. Kuzenlerim Fahri ve Faruk Aral ile orada oyunlar oynardık. Minik ellerimizle buğdayın çevresinde bulunan silahların sürgüsünü çekmeye çalışırdık. Soğuk ve tabiri caizse mertliği bozan tüfekle ilk tanışmam bu şekilde oldu” diyen Coşkun Aral’ın ölümle ilk tanışıklığı ise mahallenin köpeğinin un fabrikasına girmeye çalışırken öldürülmesi. “Köpeğimizin öldürüldüğünü öğrendiğimde koşarak yanına gittim. Başında kocaman bir delik gördüm. Hayatımda tanıştığım ilk ölüm de buydu benim için.”
   <br>
    <br>
     Altı— yedi yaşlarına geldiğinde ise Güneydoğu’nun kaderi olarak tanımladığı Koçorolar, Hamidolar, Hekimolar ve eşkıyaların öykülerini dayısından ve babasından dinleyerek büyür. Duyduğu bu anılar, bölgede yaşananlar hep olayları birinci dereceden yaşama isteğini uyandırır onda. Yani duymak yerine yaşamak, olayların içinde olmak.
     <br>
      <br>
       Mesleğe ilk adım
       <br/>
       <br/>
       1974’te Siirt Mücadele gazetesinin İstanbul’daki muhabiri olarak başladığı meslek hayatında sokak muhabirliği yaparken, sokak savaşlarıyla karşılaşır. Sağ— sol olaylarının çok yoğun olduğu bu dönemde art arda çatışmalara tanık olur ve 1977 yılının kanlı 1 Mayıs’ında Taksim Meydanı’nda çektiği fotoğrafla uluslararası gazeteciliğe ilk adımını atar. “ 1 Mayıs benim için dönüm noktasıdır. Orada çektiğim fotoğraflardan sonra Sipa Press’in Türkiye muhabiri olarak çalışmaya başladım. Yaptığım çalışmalar dünyada farklı dergilerde yayınlanmaya başladı. 12 Eylül ihtilalinde gerçekleştiğinde çektiğim Kenan Evren’in fotoğrafı dünyadaki dergilere kapak olunca dünyanın en popüler fotoğrafçısı oldum. Bundan sonra Sipa Press ve diğer dergiler adına sıcak bölgelere gönderilerek gazetecilik yapmaya başladım.”
       <br/>
       <br/>
       İnsanlık dramları
       <br/>
       <br/>
       Artık nerede bomba patlasa Coşkun Aral oradadır. İlk olarak İran’a gider, bunu Afganistan, Liberya, Nikaragua, Filipinler, Hırvatistan, Saraybosna, Kosova ve daha birçok yer izler. İnsanoğlunun yaşadığı farklı dramlara tanıklık eder. Afganistan’da arkasına asıldığı kamyon havaya uçar, çene kemiği kırılır. Beyrut’ta bir gerilla liderinin cenazesi sırasında tabutu çeken top arabası sol ayağının üzerinden geçer. Borneo Adası’nın güney kısmı Kalimantan’da bindiği pervaneli uçak düşer. Hafif yaralı olarak kurtulur. Savaşta bin bir türlü vahşete tanık olur. Liberya’da öldürdüğü düşmanın iç organlarını yiyenleri görür. İnsan derisinden kılıf yapanlara, insan kulağı kesenlere ve daha bir çok olaylara tanık olur. Açlığın, susuzluğun günlerce sürdüğü dönemler yaşar. Yeri gelir yiyecek bulamadığı için hamam böceği yer; fakat dünyaya parça parça dağılmış bütün bu dramları tüm insanlığa ibret olsun diye deklanşöre basarak ölümsüzleştirir. “Savaşta birden benim kafamda bir film oluşuyor, bu olayı tanık olmayanlara duyurmak düşüncesiyle bende bir kalkan oluşuyor. Aynı anda binlerce kişi öldürülebiliyor ama böyle bir ortamda benim bütün derdim hayatta kalmak değil, bütün bu olayları birilerine aktarabilmek.”
       <br/>
       <br/>
       Coşkun Aral yirmi beş yıldır farklı yerlerde tanıklık ettiği savaştaki acı insan manzaralarını “Sözün Bittiği Yer” isimli fotoğraf albümüyle bizimle paylaşıyor. Albüm—kitapta bakmaya tahammül edemeyeceğiniz, yüreğinizin ve midenizin kaldıramayacağı resimler var. Coşkun Aral’ın kitabı, yorgun ve bitkin dünyamızın son çeyrek asrının adeta ‘savaş tarihi’ niteliğinde başarılı bir yapıt. Aral’ın bu eseri büyük bir mutluluk ve huzur içinde meydana getirmediği kesin. Keşke dünyada bütün savaşlar bitse de Coşkun Arallar böyle kitaplar hazırlamasa.
       <br/>
       <br/>
       E—mail: rahimesezgin@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13927), [web.archive.org (arşiv bağlantısı)](http://web.archive.org/web/20050302180258/http://www.aksiyon.com.tr:80/detay.php?id=13927)
