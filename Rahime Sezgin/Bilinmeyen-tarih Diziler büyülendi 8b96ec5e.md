# Diziler büyülendi

*Rahime Sezgin Bilinmeyen-tarih*

<div>
 <font>
  <img border="0" height="1" src="/web/20050226152936im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226152936im_/http://www.aksiyon.com.tr/resim/411/26.jpg" vspace="5"/>
  </p>
 </font>
 <font class="content">
  Bir zamanlar tartışma programlarının vazgeçilmez konuları arasında yer alan büyü ve büyücüler artık diziler vasıtası ile ekrana taşınıyor. Gösterime giren dizilerde ön plana çıkan büyücü kadınların olağanüstü güçlere sahip karakterler olması, bir bakıma büyücüleri toplumda meşrulaştırıyor.
 </font>
 <br/>
 <p>
  <font class="content">
   Her şey Seymen’in ortadan kaybolması ile başlar. Uzun süre Seymen’den haber alamayan “Asmalı Konak” sakinleri telaşlı bir bekleyiş içerisine girerler. Seymen’e karşılıksız aşk besleyen Dicle ise bu sessiz bekleyişe dayanamaz ve Seymen’e ne olduğunu öğrenmek için büyücü teyzesine başvurur. Dicle’nin büyücü teyzesi birtakım güçleri sayesinde Seymen’in Suriye sınırında trafik kazası geçirdiğini ve yaralı olarak bir köye götürüldüğünü görür. Bunun üzerine Dicle Seymen’i bulmak üzere yola çıkar. Gerçekten de Seymen Suriye sınırlarında bir trafik kazası geçirmiş ve köylüler tarafından bulunup tedavi edilmeye başlanmıştır. Büyücü kadının gücü sayesinde Dicle, Seymen’e herkesten önce ulaşır...
   <br>
    <br>
     Diziler meşruluk zemini
     <br>
      <br>
       Bir dönem büyü, haber bültenlerinin ve tartışma programlarının vazgeçilmez konuları arasında yer alıyordu. Ekranlar sık sık, kendisine büyü yapıldığını iddia eden, tıbbın çare bulamadığı hastalıklarından büyücüye gittikten sonra kurtulduğunu söyleyen kişileri ve bu işle uğraşan medyumları ağırladı. Hatta bir dönem öyle bir noktaya geldi ki, medyumlar arasında ekranlarda güç kavgası yaşanmaya başlandı ve izleyiciler medyumların yumruklu kavgalarına şahit oldu. Medyanın ‘kullan ve çöpe at’ anlayışı içinde zamanla büyü konusundaki tartışmalar ve medyumlar ekranları terk etti. Şimdilerde ise büyücüler, ekranların en çok izlenen televizyon dizilerinde gücü temsil eden ve bilinmeyeni bilen karakterler olarak kendilerine yer buldular. Türk toplumunun daha çok Brezilya dizilerinde görmeye alışık olduğu büyücü karakteri böylece yerli dizilere adapte edilmiş oldu. Dizilerde büyücüler geleceği görebilen, düşmanı kabul ettiklerine istediği gibi zarar verebilen olağanüstü güçlere sahip kişiler olarak temsil ediliyor ve büyücülük meşrulaştırılıyor. Reyting rekorları kırılan dizilerde büyücülerin bilinmeyeni bildiklerinin ve mucize olanı gerçekleştirdiklerinin vurgulanması halkın büyücüyü ve büyüyü algılayışında önemli çarpıklıklara neden oluyor.
       <br/>
       <br/>
       Büyünün toplumsal bir olgu olduğunu ve günümüzde binlerce insanın sorunlarını çözmek için büyücüye başvurduğunu belirten Psikolog Nurdan Türkay, dizilerde öne çıkartılan büyücü karakterlerinin, izleyicide zaten var olan büyücünün olağanüstü güçleri olduğu fikrini pekiştirdiğini söylüyor. Türkay; “Toplumumuzda adım başı büyücülere ve büyü yaptıran insanlara rastlıyoruz. İnsanlar normal yoldan başaramadıkları ya da elde edemedikleri şeyler için büyücülere gidip türlü türlü büyüler yaptırıyorlar. Ben büyücüyüm diye ortalarda dolaşan ve insanları kandıran yüzlerce şarlatan var. Haber bültenlerinde, şarlatan büyücüler ve onların tuzağına düşen insanlar zaman zaman ekrana getirilerek izleyiciler uyarılıyordu..
       <br/>
       <br/>
       Böylece insanlarımız daha dikkatli davranıyor, hatta büyücüye gitmekten vazgeçiyordu. Fakat son dönemde dizilerde yer alan büyücü karakterler, bir ölüyü  hayata döndürecek kadar olağanüstü güce sahip kişiler olarak yansıtılıyorlar. Bu dizileri izleyen belli bir kültür grubundaki kesimin bilinç altında büyücülere bir bakıma meşruluk kazandırılıyor. Çünkü dizilerde büyücüler, olağanüstü güçleri olan insanlar gibi gösteriliyor” diyor.
       <br/>
       <br/>
       Dizilerde reyting kaygısı ile izleyicinin dikkatini çekmek ve gizemli bir hava oluşturmak için ön plana çıkarılan büyücü kadınlar ve büyü böylelikle izleyici üzerinde sosyal ve psikolojik etkiler meydana getiriyor.
       <br/>
       <br/>
       Büyünün gücü
       <br/>
       <br/>
       Peki insan, büyü ile istediğini gerçekten elde edebilir mi? Yani dizideki gibi Dicle’nin büyücü teyzesi, Seymen’e ne olduğunu birtakım güçleri sayesinde görebilir mi? Ehl-i sünnet âlimlerinin çoğunluğu sihrin varlığının ve tesirinin bulunduğunu belirtiyor. Kur’an-ı Kerim’de “Düğümlere üfleyen büyücülerin şerrinden Allah’a sığınırım” (Felak Sûresi 4) buyrulmuştur. Sihir, hayal olan şeyleri gerçekmiş gibi göstermek sureti ile insanlar üzerinde aldatıcı bir tesir oluşturmaktır. Buna rağmen bir gerçeklik payı olduğu ve hakikaten bir etki yaptığı da kabul edilmektedir. Bakara Sûresi’ndeki “Eğer onlar (Yahudiler, Peygambere ve Kur’an’a) iman edip de (sihir yapmak gibi günahlardan) sakınmış olsalardı, Allah katında (kazanacakları) sevap, (haklarında) elbet daha hayırlı olurdu. Eğer bunu bilselerdi.” (Bakara 2/ 102- 103) ayeti bunun bir gerçeklik payının olduğunu haber vermektedir. Esasta bir büyücünün ve bu büyücünün yapmış olduğu bir büyünün var olduğunu söyleyen Prof. Dr. Saim Yeprem, bu büyü neticesinde ortaya çıkan bir sonucun olmadığını savunuyor. Yeprem; “Toplumumuzda pek çok insan kendisine büyü yapıldığını ve bu büyüler neticesinde başına kötü olayların geldiğini belirtiyor. Oysa kendisine büyü yapılan ya da büyü yaptıran ve hiçbir netice alamayan insanların sayısı bilinmiyor. Yani aksi konuşulmuyor. Oysa yapılan büyüler sonrasında ortaya çıkan neticeler yoktur. Bu tamamen psikolojik bir olaydır” diyor.
       <br/>
       <br/>
       Bazı büyülerin sadece göz boyamak ve hokkabazlıktan ibaret olduğunu belirten Prof. Dr. Hüdaverdi Adam ise bazılarınınsa gerçekten etkili olduğunu söylüyor. Adam; “Selef alimleri Resulullah’ın (s.a.v) ‘Her kim falcıya, gaipten haber verene ve sihirbaza giderek onlardan birşey sorar, söylediklerine inanır ve tastik ederse kafir olur’ (Tirmizi, Tahare, 102; İbn Mace, Tahare, 122) hadisini delil getirerek, sihirbazın kafir olduğunu belirtmiştir. Buna göre sihir vardır ve tesir edicidir demek mümkündür. Yani büyü vardır ve tesir edebilir. Fakat haramdır” diyor.
       <br/>
       <br/>
       Kur’an’ı Kerim’de büyücülerin iflah olmayacağı (Taha Sûresi, 20/ 69) belirtilerek büyü ile büyücülük kesin olarak yasaklanmıştır ve büyük günahlardan sayılmıştır. Büyünün şerrinden korunmak için de Felak ve Nas sûrelerinin sık sık okunması tavsiye edilmiştir.
       <br/>
       <br/>
       Dünyada büyü
       <br/>
       <br/>
       İnsanlık tarihi kadar eski olan büyü bütün milletlerin kültürlerinde yer etmiştir. Materyalizmin merkezi Rusya’da bile bir büyü merkezi kurulmuştur. Çin’de de büyücülük ve büyü çok eskilere dayanmaktadır. Çin’deki okkültizmin (gizli ilimler) üç temel özelliği vardır: Toplumun tüm kesimlerinde okkült uygulanır. Büyü ile yakından ilgilenilir. Her şeyin bir cin inanışı olduğu yaygındır. Arap kaynaklarına göre ise dünyanın en büyük büyücüleri Yahudilerdir. Kabala türlü büyü çeşitlerinin en gizemlilerini temsil eder.   Toplumda talep gören büyüler arasında genellikle kara büyü olarak tabir edilen ve tamamen karşıdakine zarar vermeyi hedefleyen büyüler ilk sırada bulunuyor. Kayınvalidelerin gelin ile oğlunun arasını açmak için yaptırdığı büyüler ve kız bulmak, koca bulmak için yapılan büyüler de toplumda en çok rağbet görenler arasında yer alıyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2014), [web.archive.org (arşiv bağlantısı)](http://web.archive.org/web/20050226152936/http://www.aksiyon.com.tr:80/detay.php?id=2014)
