# Fındık hasadında Rus işçiler

*Rahime Sezgin Bilinmeyen-tarih*

<div>
 <font>
  <img border="0" height="1" src="/web/20050226075645im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226075645im_/http://www.aksiyon.com.tr/resim/403/24.jpg" vspace="5"/>
  </p>
 </font>
 <font class="content">
  Onlar kimi zaman bir pamuk tarlasında, kimi zaman zeytin, kimi zaman ise fındık bahçesinde çalışarak geçimlerini sağlayan mevsimlik işçiler. Çukurova"nın yangın yeri gibi pamuk tarlaları, Ege"nin zeytinlikleri, Karadeniz"in ormanlıkları onlara çoktandır aşina. Şimdi fındık zamanı. Doğu ve Güneydoğu"nun gezgin işçileri Doğu Karadeniz"in engebeli ufuklarında sökün etmeye başladı bile. Fındık toplayıcılığı yapıp, kışlık, belki bir yıllık geçim ihtiyacını temin edip dönecek; çocuğunun önlük, defter, kitap, evinin yağ, deterjan giderine harcayacak.
 </font>
 <br/>
 <p>
  <font class="content">
   Özellikle Doğu ve Güneydoğu bölgesinde iş imkanlarının kısıtlı olması bu bölgede yaşayan bölge halkını mevsimlik işçiliğe yönlendiriyor. Yılın yarısını evlerinden uzakta yarı göçebe halde farklı bölgelerde mevsimlik işçi olarak geçiren aileler geçim kaynaklarını bu yolla sağlamaya çalışıyor. Fındık ayının gelmesi ile birlikte Karadeniz Bölgesi"ne akın eden Doğulu aileler çadırlarda zor şartlarda yaşamlarını idame ettiriyorlar. Ortalama bir ay devam eden fındık toplama süresinde yaşamlarını yol kenarlarına kurdukları derme-çatma çadırlarda sürdüren fındık işçileri yanlarında getirdikleri yiyecekler ile idare ederek fındık tüccarlarından kendilerine gelecek teklifleri bekliyorlar.
   <br>
    <br>
     Doğu illerinden bölgeye gelen mevsimlik işçiler son dönemde yeni bir rakiple karşı karşıyalar: Rus fındık işçileri. Özellikle Rus pazarında çalışan Rus kadınların aile ya da arkadaş çevresinden olan bu işçiler fındık ayında Karadeniz bölgesine geliyorlar. Rus fındık işçileri genellikle erkeklerden oluşuyor. Daha önce Trabzon"a gelen Rus kadınlarının fındık toplama zamanı bölgede mevsimlik işçiye ihtiyaç olduğunu görmesi sonucu son üç yıldır Rus erkek işçiler de bölgeye fındık toplamaya geliyorlar. Rus erkekleri, uzun boylu ve yapılı olmaları, fındık toplarken dalları kolay eğmeleri nedeni ile daha fazla talep görüyorlar.
     <br>
      <br>
       Hasat zamanı
       <br/>
       <br/>
       Fındık hasatı temmuzun üçüncü haftasında başlıyor. Bu tarihte olgunlaşan fındık dallardan dökülmeye başlıyor. Bu da fındığın toplanma zamanının geldiğinin habercisi. İşçiler sabah 5-6"da her mahalleden toplanıp minibüslerle bahçelere dağılıyor. Mevsimlik işçiler çadırlarından ya da barındıkları yerlerden toplanıyor. İşçilerin başında genellikle fındık toplama konusunda deneyimli kalfalar bulunduruluyor. Daha sonra işçiler başlarında kalfalar olmak üzere yaş ve deneyimlerine göre gruplara ayrılıyorlar. Toplama yapan işçilerin çoğu kadın ve çocuklardan oluşuyor. Erkekler daha çok dal eğme, taşıma ve tartma işleri ile uğraşıyorlar. İşbaşı düdüğü çaldığı zaman kızlar bellerine peştamal ya da sepet takarak titizlikle işe koyuluyorlar. Dik yamaçların hakim olduğu, yürümenin bile hayli zor olduğu arazilerde fındık işçileri daldan dala atlıyorlar. Esnek dalları bir toplayıcı eğdiği zaman aşağıda bulunan bir diğeri fındıkları topluyor. İşçiler topladıkları fındıkları bellerindeki peştamallere dolduruyorlar. Peştamaller dolunca fındıklar bahçede bulunan çuvallara boşaltılıyor. Bu çuvallar daha sonra harman yerlerine taşınıyorlar.
       <br/>
       <br/>
       Gün sonunda her işçi topladığı kiloya ya da yevmiyesine göre ücretini alıyor. İşçilere verilen ücret 10 ila 20 milyon arasında değişiyor. Eylül sonunda fındık toplama işlemi bittikten sonra yepyeni bir dönem başlıyor. Filizlerin rahat nefes alabilmesi için ot temizliği, diken kesimi, budama işlemleri yapılıyor. Fındık toplama ve arazinin temizlenme işleminin sona ermesi ile birlikte mevsimlik işçilerin de bölgedeki işi sona eriyor.
       <br/>
       <br/>
       Caleps"çi toplayıcılar
       <br/>
       <br/>
       Fındık işçileri fındık bahçesindeki toplama işlemini bitirdikten sonra fındık bahçeleri yöre halkının "caleps"çi olarak adlandırdığı toplayıcılarla doluyor. Fındık bahçesi olmayan bu toplayıcılar yerde kalan fındıkları toplayarak kış boyu yiyecek fındıklarını elde ediyorlar.
       <br/>
       <br/>
       Toplama işlemi bittikten sonra genellikle evlerin önüne serilen fındıklar "fudur"ları ile güneş altında kurutulduktan sonra patos denilen makinelerde den haline getiriliyorlar. Son yıllarda geliştirilen ve fındık üreticisi tarafından tercih edilen patos fındığın çürüğünü de ayırıyor. Daha sonra den haline gelen fındıklar yeniden ya evlerin önüne ya da balkonlarına serilerek kurutuluyor. Fındığın güneş altında kurutulması son derece önemli zira kuruyan fındığın randımanı daha fazla. Kuruma işlemi sona erdikten sonra fındıklar ya peşin olarak fındık tüccarlarına ya da yarısı peşin yarısı vadeli şekilde Fiskobirlik"e satılıyor.
       <br/>
       <br/>
       Fındık üretimi Karadeniz"in bir cevheri ama küçük fındık üreticisi ekonomik şartlardan dolayı dağılıyor. Bir yıllık emeğin sonucunda fındığın iyi olduğu dönemlerde ortalama 700-800 kilo fındık toplayabilen üreticinin elde ettiği gelir verilen emeği karşılamıyor. Son yıllarda fındık üreticisinin büyük çoğunluğunun büyükşehirlere göç ettiğini söyleyen Emine Başaran fındıktan kâr etmenin artık çok güç olduğunu belirtiyor. Fakat yine de halk bahçelerini satmamaya, ailelerine yetecek bir ürün almaya gayret ediyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1763), [web.archive.org (arşiv bağlantısı)](http://web.archive.org/web/20050226075645/http://www.aksiyon.com.tr:80/detay.php?id=1763)
