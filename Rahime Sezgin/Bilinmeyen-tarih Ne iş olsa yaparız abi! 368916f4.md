# Ne iş olsa yaparız abi!

*Rahime Sezgin Bilinmeyen-tarih*

<div>
 <font>
  <img border="0" height="1" src="/web/20050227092653im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092653im_/http://www.aksiyon.com.tr/resim/349/10.jpg" vspace="5"/>
  </p>
 </font>
 <font class="content">
  Birçoğu memleketlerinden kalkıp ekmek parası diye İstanbul’un yolunu tutmuş. Kendi aralarında gruplar oluşturup sokakları dükkan bellemişler.  Birçoğu umduğunu bulamamış İstanbul’da. Ekmek parası için “Ne iş olsa yaparız abi” diyorlar
 </font>
 <br/>
 <p>
  <font class="content">
   Ameleler... Ne iş olsa yaparlar, yeter ki iş olsun. Birçoğu köyde artık iş yok, güç yok, hayat yok diye aileleriyle birlikte tutmuşlar İstanbul’un yolunu binbir umutla. Önce Ahmet kalkmış gelmiş İstanbul’a, sonra köylüsü Mehmet. Onlar her sabah erkenden kalkıp amele pazarı denen sokak başlarında iş beklemeye başlıyorlar. Yazın kavurucu sıcağında, kışın soğuk ayazında iki kuruş para kazanıp ailelerinin geçimini sağlayabilmek için sabahtan akşama kadar ayaküstü “iş” yolu gözlüyorlar. Birçoğu Anadolu’nun çeşitli yerlerinden kalkıp gelmiş İstanbul’a, belki bize de bir ekmek kapısı açılır diye. Ne var ki, yıllardır ekmek kapısı diye yurdun dört bir yanından akın eden insanları artık barındıramıyor “taşı toprağı altın” şehir.
   <br>
    <br>
     Memleketli birliği
     <br>
      <br>
       Ameleler, İstanbul’da özellikle işlek caddelere yakın sokak başlarında ve meydanlarda toplanıp “kısmet”lerini bekliyorlar. Mekanlar paylaşılmış. Dışarıdan gelen başka bir ameleyi aralarına almıyorlar. Böyle durumlarda kan döküldüğü de oluyor. Mesela, Yenibosna’daki sokak başında toplanan amelelerin hepsi Sinoplu, Şirinevler’dekiler Ordulu. Çoğu birbirlerini köyden tanıyor. Zaten başka memleketten birinin aralarına girmesi imkansız. İnsanlar, sokaklarda gruplar halinde gördükleri ameleleri genellikle doğulu zannediyor; fakat onlarla konuşulduğunda yurdun her yöresinden insanların amelelik yaptığı görülüyor.
       <br/>
       <br/>
       Ekmek parası için
       <br/>
       <br/>
       Sabahları saat sekizde birer birer toplandıkları yere gelmeye başlayan ameleler burada önce peynir ekmekle kahvaltılarını yapıyorlar. Bir yandan da gözlerini yola dikerek işverenin arabasının gelmesini bekliyorlar. Amele çalıştırmak isteyen işveren yanlarına doğru yaklaştığında hepsi arabanın etrafını sarıyor. İşi alabilmek için birbirleriyle yarışan ve arabaya binmeye çalışan ameleler arasında ne kadar akraba, hemşehri de olsalar tartışmalar çıkıyor. Arabaya binmeyi başaranlar iş alabilmiş olmanın ve günlük ekmeğinin parasını çıkartmış olmanın sevincini yaşarken, diğerleri işi kaçırmanın üzüntüsüyle yeni bir işin yolunu gözlemeye başlıyorlar. Bir günde bazen beş— altı iş gelirken bazen de hiç iş gelmeyebiliyor. Yani en az on beş kişinin bir arada bulunduğu amele topluluğundan bir günde ancak yarısı günlük kazanç elde edebiliyor.
       <br/>
       <br/>
       Genellikle yaşları kırk beş ile altmış arasında değişen amelelerin sürdürdükleri hayat şartları nedeniyle daha yıpranmış bir görünüşleri var. Hepsi de olduğundan daha yaşlı görünüyor. İş verenler ise genellikle genç olanları tercih ediyor. Bu duruma isyan eden altmış yedi yaşındaki Ali Kuru biriken borçlarını ödemek için kara kara düşündüğünü söylüyor: “Benim birikmiş beş milyar borcum var. Bunu hamallık yaparak kazandığım parayla ödemek zorundayım. Ama zaten günde kaç iş geliyor ki? Gelenler de daha dinç olanları alıp götürüyorlar; bazen siftah yapmadan gidiyoruz buradan. Sinop’tan buraya belki bizim de şansımız açılır diye geldik ama iş yok güç yok. Ne yapacağımı bilmiyorum.”
       <br/>
       <br/>
       Genellikle varoşlarda, gecekondularda yaşayan amelelerin ailelerinde bulunan bireylerin tamamı çalışıyor. Eğitim düzeyleri düşük olan bu insanların çocukları da en fazla ilkokul mezunu. Daha sonra ya konfeksiyonda çalışıyorlar ya da ayakkabı boyuyorlar. Üç çocuğu olan Mehmet Kara çocuklarının hiç birinin okula gitmediğini, bunun için parası olmadığını söylüyor: “Ben üç çocuğu okutacak parayı nereden bulayım? Onlar da çalışmak zorunda; ben onların karınlarını doyuramıyorum. Aç geziyoruz aç! Vekillerimize çok selam söyleyin. Bizim köylerimize yatırım yapmadılar. Biz de oradaki işsizlik nedeniyle kalkıp buraya geldik; ama burada da iş yok, hayat pahalı. Ne yapacağımızı bilmiyoruz. Bizim durumumuzu görsünler. Bu hükümet bize yaramaz. İstifa etsin hükümet, özellikle bu son ekonomik kriz batırdı bizi.”
       <br/>
       <br/>
       Ölesiye ucuz işçi!
       <br/>
       <br/>
       Genellikle günübirlik inşaatta çalıştırılmak için tercih edilen ameleler depremden sonra inşaat sektörünün durmasından sonra daha zor duruma düşmüşler. Ama, “abi ne iş olsa yaparız” diyorlar ve her yaklaşan arabaya koşuyorlar. Kimi zaman ev taşıyorlar, kimi zaman ise odun kırıyorlar. Sigortaları olmayan bu insanlar ucuz işçi olarak çeşitli işlerde çalışıyorlar. Fakat yaptıkları işler beden gücüne dayanan ve insanı yıpratan işler olduğu için sağlık problemleri olduğunda oldukça güç durumda kalıyorlar. Amelelerin günlük gelirleri ise değişiyor. Eğer işler yolundaysa ve arkadaşlarından sıyrılıp arabaya binebilmişse bir amele bazen altmış— yüz milyon arası kazanabiliyor. Bazen ise siftah yapmadan sabahtan akaşama kadar bekleyip evlerinin yolunu tutuyorlar.
       <br/>
       <br/>
       Hepimizin sokakta bir yığın halinde gördüğü ve görüntü kirliliği oluşturuyor dediği ameleler her gün kendilerine doğru yaklaşan arabalara koşup ekmek paralarını çıkarmaya çalışıyorlar. Hepsi bin bir umutla İstanbul’a gelmiş ama umutlar yarım kalmış. Bu son ekonomik kriz onları da vurmuş. Şimdi tek dertleri geçimlerini sağlayabilmek. Onların bir çoğu da siyasilerden ümitlerini kesmişler ve “Tayyip gelirse düzelir herşey” diyorlar son bir umutla.
       <br/>
       <br/>
       e—mail: rahimesezgin@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12552), [web.archive.org (arşiv bağlantısı)](http://web.archive.org/web/20050227092653/http://www.aksiyon.com.tr:80/detay.php?id=12552)
