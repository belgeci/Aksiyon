# Nostalji yağıyor

*Abdullah Kılıç 1997.03.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçtiğimiz yıl, müzikte alışılmadık olaylara sahne oldu. Yeni yapımlardan çok, eski yapımların yeniden yorumlandığı ve
  </font>
 </div>
 <div id="newsText">
  <font class="detail-text">
   oldukça ilgi çektiği bir yıl olarak hafızalarda kaldı '96. Nereden geldiğini henüz çözemediğimiz nostalji rüzgarına ünlü ünsüz  bir çok sanatçı kapıldı. Kimileri hit olmuş şarkılarını yeniden yorumlarken, kimileri de eskinin sevilen şarkılarını birleştirerek yeni albümler hazırladı. Bu tarz çalışmalar, içerisinde bulunduğumuz yılda da artarak devam edeceğe benziyor.
   <br/>
   <br/>
   Nostaljik şarkılara ilginin 1995'te Bülent Ersoy ile başladığını söyleyenler çoğunlukta. Ancak, Ersoy'un yaptığı albüm "Nostaljik şarkıların makamını bozuyor" şeklinde epey eleştiri aldı. Ardından Gönül Gül aynı tarzı pop müzikte denedi. Haluk Levent, 3 Hürel, Ajda Pekkan, Erkin Koray, Hüner Coşkuner, Özdemir Erdoğan, Fatih Kısaparmak ve Muazzez Ersoy bunları takip ettiler. Özdemir Erdoğan hem halk hem de Türk sanat müziğinin en sevilen şarkılarını bir araya getirerek iki ayrı albüm hazırladı. Müzik dünyasında Anadolu ezgilerinin dirilişi olarak nitelendirilen Fatih Kısaparmak'ın "Mozaik" albümü yapımcısının da yüzünü güldürdü.
   <br/>
   <br/>
   Ama ne olduysa Muazzez Ersoy'un biraz Türk sanat müziği, biraz fantezi müzik içeren "Nostalji 1" albümünün piyasaya çıkmasıyla oldu. Daha önce yapımcıların "çok satamayız, bu tarz tutmaz" diyerek yaklaşmadığı albümün gördüğü ilgi herkesi şaşırttı. "Nostal-ji 1" albümü bir yıl içerisinde 1 milyondan fazla satarak erişilmesi güç  başarı yakaladı. Arkasından bu furyanın sonu gelmedi.
   <br/>
   <br/>
   Öyle ki arabesk müziğin en önde gelen ismi Müslüm Gürses'in bir ay içerisinde üç kaseti piyasaya çıktı. Bunların ikisi hiçbir emek harcanmadan hazırlanmış, Gürses'in sevilen şarkılarının eski kasetlerinden derlenerek bir araya getirilmiş şekliydi ki evlere şenlik...
   <br/>
   <br/>
   Aynı şey Ferdi Tayfur için de geçerli. 1996 yazında bir kaseti piyasaya sürüldü. Sanatçının kendi şirketi Ferdifon, bu kaseti çıkartan firmanın yaptığı işin yasalara aykırı olduğunu iddia etti, arkasından da "Zaman Tüneli" adıyla bir albüm çıkardı. Tabii İbrahim Tatlıses de bu arada boş durmayarak "Klasikler" albümünü hazırladı. Sezen Aksu'nun yapmış olduğu "Düş Bahçeleri" albümünü de bu kategoride ele alabiliriz.
   <br/>
   <br/>
   Müzik piyasasında Muazzez Ersoy ile hızlanan nostalji  fırtınası daha dinmeden sanatçının "Nostalji 2" adlı çalışması geldi. Bu albümün de iki hafta içerisinde 600 bini aşması heyacanı artırdı. Şimdiye kadar "Nostalji 2"nin satışının 1 milyon 500 bini bulduğu söyleniyor.
   <br/>
   <br/>
   1997 yılına geldiğimizde bu tarzda yapılan çalışmalar bir önceki yılı aratmayacak nitelikte. Burhan Çaçan, klasik şarkılarından oluşan albümüyle yeni yıla merhaba dedi. Gökhan Güney aynı şekilde. Geçtiğimiz hafta halk müziği duayeni Nuri Sesigüzel "Karşılıksız Sevenler" ve sanat müziği sanatçısı Ayşe Tunalı "Unutulmayanlar 1" çalışmasıyla sevenlerinin karşısına çıktı. Yılmaz Morgül'ün albümü yine nostalji kokuyor. Coşkun Sabah ise aynı tarz çalışma için sütüdyoya girdi.
   <br/>
   <br/>
   Rock müziğinin genç temsilcisi Haluk Levent ise bir önceki albümünde seslendirdiği eski parçalara yer verme usulünü son albümü olan "Arkadaş"ta da devam ettirdi. Levent son albümünde, Barış Manço'nun yorumladığı ve o günlerde büyük beğeni kazanan "Kağızman"şarkısını elektronik gitarıyla yorumlayarak hayranlarının beğenisine sundu. Fikret Kızılok'un eski albümünden aldığı "Yeter ki" parçası da Haluk Levent'in yeni albümünün en popüler şarkısı olarak nitelendiriliyor.
   <br/>
   <br/>
   Nilüfer de nisanda çıkaracağı 14. albümünün hemen arkasından eski şarkılarını içeren iki albüm için hazırlığa başlayacak. Ancak Nilüfer'in yapacağı bu iki albümün best of niteliğinde olacağı belirtiliyor.
   <br/>
   <br/>
   Nostalji modasına uyarak yeniden albüm hazırlayanlardan bir diğeri de bir süre albüm yapmaya ara veren ve yurtdışında yaşayan, 45'lik plaklar dönemi Türk halk müziğinin güçlü ismi Neşat Ertaş. "Nostalji 1" adıyla geçtiğimiz günlerde piyasaya çıkan albümde, Ertaş'ın ancak kırkbeşliklerde rastlaşacağımız, daha çok oyun havası içeren şarkıları yer alıyor. Neşat Ertaş, eğer bu kaseti tutarsa "Nostalji 2"ile seriye devam edeceğini söylüyor. Eski plaklarından çekilen ses kayıtları bozuk kasetlerin düğünlerde vs çalınmasına gönlü razı olmadığından yeni bir kaset yaptığını belirtiyor.
   <br/>
   <br/>
   Hissedilmeyen duygu, ısmarlama müzik
   <br/>
   <br/>
   Bütün sanat camiasını arkasından sürükleyen nostalji furyasını yakından incelediğimizde bir gerçekle karşı karşıya kalıyoruz: Müzik dünyasında artık ısmarlama beste yapan, söz yazan insanlar var. Duygu ve düşüncenin, sevinç ve kederin ifadesi olan parçaların yerini sipariş üzerine yazılan sözler almış. Halk, çoğu ticari kaygı gözeterek hazırlanmış, bir öncekinin aynısı olmaktan ileri gitmeyen yapımlardan bıktı. Müziği aynen bırakılıp, sadece sözleri değiştirilerek dilimize angaje edilen yabancı parçalar çoğunlukta. Artık bu tür eserlere pek rağbet etmiyor insanımız. Dinlediği eserlerde duygusunu, düşüncesini, acısını ve kederini, kısacası kendisini bulmak istiyor. Popüler kültürün esiri olmak istemiyor. Dolayısı ile eski şarkılara rağbet ediyor. Tabii ki usulüne göre yorumlanmış, ticari kaygıdan uzak eserlere...
   <br/>
   <br/>
   Mert Müzik Yapım'dan Halit Nart ise eski şarkıların yeni nesil için orijinal olduğuna dikkat çekiyor. Nart, "Şimdiki çıkan kasetlerin çoğu eski şarkıları içeriyor. Çünkü ülkemizde kaset tüketicileri 1720 yaş arasında değişiyor. Yani 20 sene öncesinin sevilen parçalarından gençlerin haberi yok. Dolayısı ile eski şarkılar onlara yeni gibi geliyor ve çok seviliyor. Eski şarkıların yeniden gündeme gelmesinin bir sebebi de şu: Piyasada aynı anda çok sanatçı var. Diyelim ki 50 tane besteci var, buna karşılık 500 sanatçı oluyor. Herkesin bestecisi hemen hemen aynı isimlerden oluşuyor. Dolayısı ile şarkıları söyleyen isimler farklı olsa da birbirinin aynısı şarkılar piyasada dönüp dolaşıyor. Böyle olunca da kasetler çok farklı olmadıkça alıcı bulmuyor" şeklinde konuşuyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=0A9C4B14C22B32EC0FE09F614F8E48DA?newsId=2317), [web.archive.org (arşiv bağlantısı)](http://web.archive.org/web/20140818171245/http://www.aksiyon.com.tr:80/aksiyon/newsDetail_getNewsById.action;jsessionid=0A9C4B14C22B32EC0FE09F614F8E48DA?newsId=2317)
