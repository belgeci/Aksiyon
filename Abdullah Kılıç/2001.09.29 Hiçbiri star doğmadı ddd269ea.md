# Hiçbiri star doğmadı

*Abdullah Kılıç 2001.09.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçtiğimiz günlerde taksisine bindiğim bir şoför, gazeteci olduğumu öğrenince bana ünlü türkücü İbrahim Tatlıses'le ilgili anılarını anlatmaya başladı.
  </font>
 </div>
 <div id="newsText">
  <font class="detail-text">
   Herkesçe bilinen Tatlıses'in inşaat işçisi olduğu dönemleriyle ilgili birkaç anekdot verdikten sonra 'bir tesadüf sonucu' müziğe adım atışından, şöhret basmaklarını birer birer tırmanışından söz etti. Bir yandan bunları söylerken diğer yandan da 'bugün beni görse tanımaz' diyerek eski dostuna sitem etmeyi de ihmal etmedi. Taksicinin üzerinde durmayarak geçiştirdiği o 'tesadüf', aslında bugün kimini şarkıcı kimini oyuncu olarak gördüğümüz bir çok sanatçı için hayati önem taşıyor. Bir tesadüf sonucu hayatı birden bire değişen İbrahim Tatlıses, sanat camiasında ilk akla gelen örnek ama son da değil... Bir zamanlar 'Ne iş olsa yaparım abi' diyerek İstanbul'a gelen, parklarda sabahlayan, geçimini sağlamak için inşaat işçiliği, garsonluk ve taksi şoförlüğü yapan; bugün ise Türkiye'nin tanıdığı ve sevdiği isimleri çoğaltmak mümkün...
   <br/>
   <br/>
   Ünlülerin bugün yaptıkları işle dünkü hayatları tamamen farklı olsa da; tarihin satır aralarında kalan notlar oldukça ilginç ve bir o kadar da hayatın içinden. Mesela Şener Şen. Pek çok filme imza atan, son dönemde ise hayatının baharını yaşayan Şener Şen'in şöhret olmadan önceki yaptığı işi öğrendiğimizde şaşırdık. Önce Eminönü'nde işportacılık yapmış, eşarp satmış Şen, sonra da KasımpaşaEminönü hattında minibüs şoförlüğü. Diğer bir ilginç meslek sahibi de pop yıldızı Mirkelam. Aslında jeoloji mühendisi olan Mirkelam, herhalde eski mesleğinde kalsaydı, tıpkı Deprem Dede Ahmet Mete Işıkara gibi şöhreti yakalayabilirdi. Ne dersiniz? İşte bugünün şöhretlerinin dünkü meslekleri...
   <br/>
   <br/>
   Cankurtaran Tarık
   <br/>
   <br/>
   Türk sinemasının ünlü ismi Tarık Akan özbe öz Bakırköylü. Bir zamanlar İstanbul'un en temiz kıyısına sahip olan Bakırköy'ün de en iyi yüzücülerinden olan Akan, sinemaya başlamadan önce yazları BakırköyYeşilköy arasında iş bulabildiği plajlarda cankurtaranlık yapıyormuş.
   <br/>
   <br/>
   Doktor Cüneyt
   <br/>
   <br/>
   Arkın'ın asıl mesleğini yani doktorluğunu bilmeyen yok gibi. Tıp Fakültesi'nden mezun olduktan sonra uzun süre işsiz gezen Fahrettin Cüreklibatur, daha sonra Malkoçoğlu olarak ünlendi. Sonrası hepimizin malumu...
   <br/>
   <br/>
   İnşaat işçisi İbo
   <br/>
   <br/>
   Tatlıses'in şöhret olmadan önce yaptığı işi bilmeyen yok. Küçük yaşlardan beri Urfa'da inşaatlarda çalışan İbo'nun yanık sesini önce ustabaşılar, sonra müteahhitler ve en sonra plakçılar keşfetmiş. Sonrası ise şöhret.
   <br/>
   <br/>
   İsportacı Şener Şen
   <br/>
   <br/>
   Türk sinemasında bir çok karakteri canlandıran Şener Şen'in de tıpkı filmlerdeki gibi oynamadığı rol, pardon yapmadığı iş kalmamış. İşportacılıktan KasımpaşaEminönü hattında dolmuş şoförlüğüne kadar bir çok işte çalışmış sanatçı.
   <br/>
   <br/>
   Fabrika işçisi Erol Taş
   <br/>
   <br/>
   Rahmetli de 'taşı toprağı altın' sözüne kanıp İstanbul'a gelenlerden. Tabii işçi olarak. Yeşilçam'ın kötü adamı'nı şöhret yapacak olay da hem çok ilginç hem de filmdeki rollerine çok uygun: Bir fabrikada işçiyken, kavgaya karışan ve onun kavgadaki performansını izleyen yönetmen Lütfi Akad, taş gibi yumruklarını gördükten sonra ona film teklif etmiş. Böylece de Taş'ın sinema serüveni başlamış..
   <br/>
   <br/>
   Komi Atilla Taş
   <br/>
   <br/>
   İbrahim Tatlıses, Mahsun Kırmızıgül gibi belki inşaatlarda çalışmadı ama işsiz olarak geldiği İstanbul'da aylarca otellerde komilik yaptı, restoranlarda garson olarak çalıştı. Sonunda 'Ham Çökelek'le şöhreti buldu.
   <br/>
   <br/>
   İşçi Ayşegül Aldinç
   <br/>
   <br/>
   Ayşegül Aldinç, ünlü olmadan önce Yıldız Porselen Fabrikası'nda çalışıyor, tabak çanak boyuyordu. Bu işin eğitimini de alan Aldinç, daha sonra şarkıcılığa ve oyunculuğa merak sardı.
   <br/>
   <br/>
   Temizlikçi Yıldız Tilbe
   <br/>
   <br/>
   Yıldız Tilbe, müzik sektörünün en dopra sanatçılarından biri. Bir zamanlar çocuğunun bakımını sağlayabilmek için, evlere temizliğe gittiğini hiç mi hiç saklamadı.
   <br/>
   <br/>
   Tornacı Serdar Ortaç
   <br/>
   <br/>
   Serdar Ortaç, 'Haydarpaşa Endüstri Meslek Lisesi Torna Tesviye Bölümü'nde okurken tatillerde, okulu bitirdikten sonra da epey bir süre babasının torna atölyesinde çalıştı. Elleriyle metale şekil veren adam sonra da bu işi bırakıp pop müziğine yön vermeye çalışıyor.
   <br/>
   <br/>
   Tahsilatçı Ebru Gündeş
   <br/>
   <br/>
   Ebru Gündeş bir süre çek senet takip işlerinde çalıştı. Arkasından bir konfeksiyon atölyesinde alın teri döktü. Sonra da bir şarkıyla şöhret oldu.
   <br/>
   <br/>
   Müezzin Rafet El Roman
   <br/>
   <br/>
   Rafet El Roman, gençliğe 'Seni Seviyorum' diye seslenmeden önce Almanya'da bir çok iş dalında çalışıyordu. Roman'ın yaptığı mesleklerden biri de müezzinlikmiş. Bir televizyona yaptığı açıklamada sesinin çok güzel olduğunu söyleyen Roman, kendisinin ezan okuyuşuna hayran kalan çevre caminin cemaatinin ezan okuduğu camiye geldiğini belirtiyor.
   <br/>
   <br/>
   Bir müezzin daha
   <br/>
   <br/>
   Orada burada uzaylı olduğunu söyleyerek ilgi çekmeye çalışan Topaloğlu'nun gençlik yıllarında müezzin olduğu belirtiliyor, ta ki 'Parmağında Yüzükler'le şöhret olana kadar...
   <br/>
   <br/>
   Çiftçi Halil Ergün
   <br/>
   <br/>
   Halil Ergün, Türk sinemasının başarılı oyuncularından biri. Geçmişte babasının çiftliğinde çalışan sanatçı, sonra tiyatro, arkasından da sinemada bulmuş kendini. Ergün, bugün de zaman zaman İznik'e giderek, tarlada çalışıyormuş.
   <br/>
   <br/>
   Arkeolog Candan Erçetin
   <br/>
   <br/>
   Candan Erçetin, İstanbul Arkeoloji mezunu. Kısa bir süre de olsa mesleğini icra edenlerden. Birkaç yıl kazılara katılan sanatçı, ünlü olmadan önce Galatasay Lisesi'nde müzik öğretmenliği yapıyordu. Erçetin, şimdi bir yandan milyonlara varan trajlı albümler yaparken bir yandan da müzik öğretmenliğine devam ediyor.
   <br/>
   <br/>
   Emlakçı Kenan Pars
   <br/>
   <br/>
   Kenan Pars, tiyatro oyuncusu olmadan önce Bakırköy'de emlakçılık yapıyordu. Önce tiyatroya sonra da sinemaya geçen sanatçı bir yandan da eski mesleğini Bakırköy'de devam ettiriyor.
   <br/>
   <br/>
   Antikacı İzzet Günay
   <br/>
   <br/>
   İzzet Günay, Ses dergisine kapak olmadan önce antikacılıkla uğraşıyordu. Sonra ünlü oldu, onlarca film çevirdi. O da eski mesleğini bırakmayanlardan.
   <br/>
   <br/>
   Seramikçi Beyaz
   <br/>
   <br/>
   Ünlü şovmen Beyaz da okullu. Eskişehir Anadolu Üniversitesi Seramik Bölümü mezunu olan Beyaz, kısa bir süre asıl mesleğinde çalıştıktan sonra şovmenliği tercih etti.
   <br/>
   <br/>
   Doktor Necla Akben
   <br/>
   <br/>
   Son dönemde karşımıza politikacı olarak çıkan Akben aslında türkücü. Ama ondan öncesi de var. Necla Akben uzun süre doktorluk yapan isimlerden.
   <br/>
   <br/>
   Reklamcı Gülben
   <br/>
   <br/>
   Gülben Ergen'in son yaptığı iş yayın yönetmenliği. İlk yaptığı meslek ise reklamcılık. Sonra mankenlik, derken sinema ve şarkıcılık...
   <br/>
   <br/>
   Taksici Mustafa Keser
   <br/>
   <br/>
   İnşaatçı, taksici, sıvacı, marketçi, hâlâ inşaatçılık yapıyor.
   <br/>
   <br/>
   akkilic@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=7819), [web.archive.org (arşiv bağlantısı)](http://web.archive.org/web/20120606042434/http://www.aksiyon.com.tr:80/aksiyon/newsDetail_getNewsById.action?newsId=7819)
