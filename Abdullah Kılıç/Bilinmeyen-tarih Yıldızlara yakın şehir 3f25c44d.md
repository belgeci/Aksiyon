# Yıldızlara yakın şehir

*Abdullah Kılıç Bilinmeyen-tarih*

<div>
 <font>
  <img border="0" height="1" src="/web/20050302180652im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180652im_/http://www.aksiyon.com.tr/resim/308/40.jpg" vspace="5"/>
  </p>
 </font>
 <font class="content">
  Gerçekten de taşı toprağı altın kadar değerli Prag’ın... ‘Taşı toprağı altın’ denilen İstanbul ile de ortak yanları çok...
 </font>
 <br/>
 <p>
  <font class="content">
   O da İstanbul gibi yedi tepe üzerine kurulu. İstanbul gibi büyüleyici. Ama İstanbul kadar deforme olmamış, halen tarihi ve doğal güzelliklerini taşıyor. Ruhu halen dipdiri ve tarihe gülerek bakıyor...
   <br>
    <br>
     Mitolojiye göre 6’ncı yüzyılda efsanevi Prenses Libuse ve Prens Premysl’in kurduğu kabul edilen Prag, 9’uncu yüzyıldan beri Çeklerin başkenti. 14’üncü yüzyılda İmparator 4. Karl’ın imar faaliyetleriyle sıradan bir şehir olmaktan çıkıp bir metropol haline geldi. 17’nci yüzyıldan itibaren Avusturyalıların egemenliğine girdi. 1918’de kurulan Çekoslovakya’nın başkenti ilan edildi. 1939’da ise bombardıman tehdidi üzerine Almanlara teslim edildi. 1945’te Rus askerleri tarafından istila edilen kent, 1948’de yapılan seçimlerin ardından 40 yıllık komünist iktidarına adım attı. Bugün cumhurbaşkanı olan Vaclav Havel’in dünyaya tanıttığı Kadife Devrimi ile 1989’da yeniden demokrasiye geçebildi.
     <br>
      <br>
       Prag öyle güzel kurulmuş ve öyle güzel korunmuş bir kent ki, olağanüstü güzel ve göz kamaştırıcı... Gotik, barok, kübik binalar, neo—rönesans mimarisinin en güzel örnekleri ve her köşesinde, edebiyatta, müzikte ve diğer sanat dallarında insan kabiliyetinin uç noktalarını zorlayan tam anlamıyla açık hava müzesi bir şehir. Çekler bu tarihi ve kültürel dokusuyla göz kamaştıran şehri korumak için var güçleriyle ve topla tüfekle mücadele etmemişler; aksine önce Hitlere, sonra da Ruslara tek bir kurşun bile attırmadan şehri teslim etmişler. Ama Prag’ın ne ruhunu ne de fiziğini elde edebilmiş işgalciler. El bile sürememiş bu büyülü şehrin bedenine. Bence Çeklerin Prag’a savaşta ve barışta yaptıkları en büyük iyilik bu. Ve şimdi bu yaptıklarının nimetlerini yiyorlar.
       <br/>
       <br/>
       Hradcany’den Prag’a bakmak...
       <br/>
       <br/>
       Prag’ı gezmeye nereden mi başlanır? Tabii ki en yüksek tepesinden... Yani Hradcany Kalesi’nden. Hradcany Kalesi öyle bildiğimiz kalelerden değil, şehrin en hakim noktasına kurulan ve kenti kuşbakışı görebileceğiniz bir yer. Bir zamanlar Bohemya Krallığı’nın, komünist şeflerin ve şimdiki Vaclav Havel’in sarayı. Yani cumhurbaşkanlığı binası. Etrafı büyük surlarla çevrilen Hradcany Kalesi, mimari bakımdan olağanüstü güzellikte bir yapı. Öyle bizdeki gibi etrafında kuş uçurulmaz cinsten bir yönetim merkezi de değil. Günde binlerce kişinin ziyaret ettiği yapının surları içinde bulunan ve göz kamaştırıcı mimarisiyle ziyaretçilerini büyüleyen St. Vitus Katedrali de Prag’ın en önemli yapılarından biri. Prag’da hemen her tarihi eserin cephesinde Hz. İsa ve havarilerinin heykellerini görmek mümkün. Burada oturarak değil, diz çökerek ibadet ediliyor. Yapımına 1400’lerde başlanan ve 1900’lü yıllarda bitirilen St. Vitus Katedrali’nin arka tarafındaki sokakta ünlü yazar Kafka’nın evi bulunuyor.
       <br/>
       <br/>
       Ortaçağ’ın büyüleyen köprüsü
       <br/>
       <br/>
       Hradcany Kalesi’nden Stare Mesto’ya yani Eski Şehir’e geçmek için önce yumuşak kıvrımlarla dolanmış yolu, sonra da 600 metrelik Charles Köprüsü’nü katetmeniz gerekecek. Köprüler şehri denilen Prag’ın en ilginç yapılarından biri olan Charles Köprüsü’nün iki yanı Hz. İsa ve havarileri, azizler ve Hıristiyanlar için kutsal sayılan insanların heykelleri ile dolu. 1357’de inşa edilen ve gerek mimarisi, gerekse heykelleriyle dünyada eşi ve benzeri olmayan bu köprünün üzerinde Türkleri sembolize eden bir de yeniçeri heykeli bulunuyor. Çirkin ve uzun pala bıyıklarıyla itici yeniçeriyi gördükten sonra gösterilmeye çalışılan 17 ve 18. yüzyılda Çeklere ait Türk imajından rahatsız olsak da, insan tanımadığının düşmanıdır diyerek fazla kafamıza takmadık. Çünkü hemen akabinde Çeklerle kurduğumuz dostluklarda Türklerin aslında düşündükleri gibi kötü insanlar olmadığını anlatmaya çalıştık, hatta onlarla iyi bir dostluk kurarak Türk misyonerliğini de elden bırakmadık.
       <br/>
       <br/>
       Köprünün üzerinde tezgah açan gayet medeni ve sanat ruhlu insanların yaptıkları eserlere baka baka Eski Şehir kısmına geçtik. Prag’ın en can alıcı yerlerinden biri burası... Aynı zamanda hergün binlerce turistin dolaştığı ancak kimsenin kimseye çarpmadığı Prag’ın merkezi. Dört yanımızı çeviren yüzlerce yıllık tarihi binalar bütün görkemiyle bizleri selamlıyor. Eski Şehir’in tam göbeğinde bulunan Staremestke Namesti Meydanı enfes bir yer doğrusu. Meydanın en ilginç eseri ise 15. yüzyıla ait saat kulesi. Sabah 09’dan akşam 21’e kadar etraf meraklı turistlerle çevrili. Çünkü her saat başı Hz. İsa ve 12 Havarisini temsil eden grup kulenin yanındaki iki pencere arasında gidip geliyor. Saat kulesinin etrafında bulunan küçücük heykelcikler de yerli yabancı herkesin dikkatini çekiyor. Burada bulunan ve elinde ayna bulunan heykel kibiri; çan çalan iskelet, ölümü; şarapçı yaşamı; elindeki sazı çalan Türk de şehveti sembolize ediyormuş! Alın size bir kötü Türk imajı daha...
       <br/>
       <br/>
       Saat kulesinden sağa doğru gittiğinizde Prag Gotik mimarisinin en önemli yapılarından biri olan Tyn Kilisesi ile beraber bir çok tarihi binanın, sola gittiğinizde ise 800 yıllık yapılarıyla ünlü Parizska mahallesinin seyrine kendinizi kaptırmamak işten değil. Eski Şehir’den biraz daha aşağı inmek istediğinizde karşınıza çıkacak yerin adına sakın aldanmayın. Nove Mesto olarak adlandırılan ve halk dilinde Yeni Şehir olarak geçen bu kentteki binaların da en genci yüz yaşında. Binalarında fark edilir derecede eskiden yeniye, Gotik’ten Barok’a geçişin yaşandığı Nove Mesto, 1968 olayları ve geçtiğimiz ayın sonlarında yapılan IMF karşıtı gösterilerin yapıldığı Wenceslas Meydanı’nı içine alıyor. Bir tepenin üzerine kurulu bulunan neo—rönenans şaheseri olan, geniş bulvarıyla ünlü ve bütün görkemiyle göz alıcı bu bina ise bugün milli müze olarak kullanılıyor.
       <br/>
       <br/>
       Prag’ın sembolü: Kristaller ve kuklalar
       <br/>
       <br/>
       Prag’da sabahın erken saatlerinde başlayan hayat yılda yaklaşık 20 milyon insanı konuk ediyor. 1 milyon iki yüzbin nüfusu olan bir kent için bu gerçekten çok yüksek rakam. Ama Prag’da geçim turistlerin bırakacağı döviz üzerine kurulu. Şehir gayet temiz ve insanları son derece medeni. Aylık ortama gelir 250—300 dolar arasında değişiyor. Sağlık sorunu diye bir problem sadece Prag’da değil Çek Cumhuriyeti’nin hiçbir vilayetinde yaşanmıyor. Okuma yazma oranı ise yüzde 100’e yakın. Şehrin alt yapısı 1965—1989 yılları arasında bitirilmiş. Ulaşım metro ile sağlanıyor. Şehrin her tarafını bir ağ gibi ören ve ulaşım sorunu yaşanmamasına sebep olan metro da diğer alt yapılar gibi komünizm döneminde inşa edilmiş. Dinsizi, dindarı ya da ateist olanı bu anlamda komünizme şükran duyuyor. Adım başı bir kiliseye rastlanan şehirde Hıristiyanlık çok da revaçta değil. Şehrin hemen her yanında yetkililer tarafından belirlenen yerlerde müzisyen, soytarı, cambaz, kuklacı ve Bohemya kristallerini satan satıcıları görmek mümkün. Gece hayatına gelince: Prag’ın dört yanındaki gece kulüpleri daha çok turistlerin tercih ettiği, yerlilere göre pahalı gelen mekanlar. Çekler eğlenmiyor mu sorusuna gelince; eğleniyorlar ama onların bildiği özel yerler var.
       <br/>
       <br/>
       Prag’ı anlatıyorduk değil mi? Ama Prag anlatılacak şehir değil, görülüp gezilecek ve yaşanacak bir şehir. Bir yazıda nerelerin görüleceğinden bahsetmek çok zor ama ‘altın şehir’in mücevher değerindeki Vltava Nehri’ni görmek nasıl bir ayrıcalıksa, nehirde bir tekne turu da o derece zevkli. Hemen her sokağında geçmişten bir kesit yer alan Prag’ın büyüleyici güzellikleri saydıklarımızla da bitmiyor. Komünizm yönetiminin ilan yeri olan Kinsky Sarayı, Mozart Müzesi, Ulusal Galeri ve Prag Müzesi bölgenin diğer ilgi çekici mekânları. Mozart’ın Don Giovanni’yi ilk kez sahneye koyduğu yer Estates Tiyatrosu ile ünlü besteci Antonin Dvorak Müzesi ve ünlü yazar Franz Kafka’nın doğduğu ev de Prag’ın cazibe merkezlerinden... Dedik ya Prag anlatılmakla bitirilmez, en iyisi gidip görmek. Tabii kalbinizi orada bırakmadan dönebilirseniz.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13791), [web.archive.org (arşiv bağlantısı)](http://web.archive.org/web/20050302180652/http://www.aksiyon.com.tr:80/detay.php?id=13791)
