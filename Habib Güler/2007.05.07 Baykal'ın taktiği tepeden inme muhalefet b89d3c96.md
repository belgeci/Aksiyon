# Baykal’ın taktiği tepeden inme muhalefet

*Habib Güler 2007.05.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      CHP askerle dirsek temasına girmeye çalıştı. Başkomutanın seçilmesine müdahale etmesini bekledi. Halkın partisi olmak yerine devletçi çizgide durdu. Halka gidelim, teklifini bile kuşkuyla karşıladı. Cumhuriyet Halk Partisi nereye koşuyor?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123081942im_/http://www.aksiyon.com.tr/resim/648/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Cumhurbaşkanlığı seçiminin birinci tur oylamasının yapıldığı dakikalarda CHP Genel Başkanı Deniz Baykal genel merkezden izliyordu gelişmeleri. Bir gazetecinin gözlemlerine göre gergindi; hatta titreyecek kadar. Grup kararı almışçasına hiçbir milletvekili oylamaya katılmadı. 367 oy çıkmadığı için de oylama Anayasa Mahkemesi’ne götürüldü. İlerleyen saatlerde Genelkurmay sitesinde yer alan geceyarısı bildirisi ile Türkiye’nin gündemi ertesi gün allak bullak olacaktı.
   <br>
    <br>
     İki gün boyunca sessizliğini korudu Baykal. Anayasa Mahkemesi’nin kararını açıklamasından bir gün önce sessizliğini basının karşısına çıkarak bozdu. “Genelkurmay’ın açıklamasını demokrasi açısından nasıl değerlendiriyorsunuz?” sorusu hep askıda kaldı, cevaplanmadı. Ama “Devlet kurumları bu tehlike karşısında harekete geçmişlerdir.” diyerek adeta bu açıklamaya destek çıktı Baykal. Konuşması, geçmişteki dört askerî müdahaleyi meşrulaştırıcı izler taşıyordu. “Askerî bir müdahale olursa darbe kime karşı yapıldıysa takip eden seçimlerde oyları azalmıştır.” diyerek 27 Mayıs, 12 Mart ve 28 Şubat dönemlerindeki siyasi süreci hatırlattı tehditkâr bir edayla. Anayasa Mahkemesi’nin 367 başvurusunu reddetmesi halinde ülkenin kaos ve çatışmaya sürükleneceğine kadar işi götürdü.
     <br/>
     <br/>
     TEPEDEN İNMECİ CHP VE HALKÇI ECEVİT
     <br/>
     <br/>
     Oysa bugün Baykal’ın ‘birleşme’ çağrılarının muhatabı DSP Genel Başkanı Zeki Sezer bile geçen ay Baykal’ı açık bir dille uyarmıştı, sanki ne yapmak istediğini görürcesine: “Eğer askeri göreve çağırıyorsa bunu kabul etmek mümkün değil. Siyasetsiz çözümü kabul etmiyoruz. Asker gözbebeğimiz; ama görevi ayrı. ‘Eee gel siyaseti de sen yap’ demek olmaz. Orada dur.”
     <br/>
     <br/>
     CHP, son “e-muhtıra” ile ilgili her türlü itham ve iddiayı şiddetle reddediyor. Ancak ‘Halk Partisi’ siyaset geleneğinin 1950’lerden bu yana ‘muhtıra’ ve darbelerde aldığı tavır göz önüne alındığında, bugün solun en büyük temsilcisi olan CHP’nin benzer çetinlikte bir demokrasi sınavından geçtiği muhakkak.
     <br/>
     <br/>
     Türkiye Cumhuriyeti’nin ilk siyasi partisi CHP idi. 1946’ya kadar tek parti olmasından dolayı diğer siyasi partilerin çekirdekleri de orada filizlendi. Toplumu yukarıdan aşağıya doğru şekillendirmeye, modernleştirmeye çalıştı, başaramadı. Tepeden inmeci bu yaklaşımı hep eleştirildi. Çok partili hayata geçişle 1950’de büyük bir yenilgi aldı. Demokrat Parti’ye karşı üst üste alınan ağır yenilgiler CHP’nin iktidara dönemeyeceğine işaret ediyordu. Askeri siyasetin içine çeken ağır tahriklere açık destek veren CHP, Adnan Menderes’i darağacına götüren süreçte önemli roller üstlendi. Sonraki dönemde de çok farklı davranmadı. Sadece Bülent Ecevit’in genel başkanlığını yaptığı 1970’lerde Ertuğrul Günay’ın ifadesiyle “devlet kurucusu, bürokratik-merkezin, elitist kadroların partisi” olmaktan vazgeçip “halkçılığa” yöneldi. 12 Mart 1971 Muhtırası’na karşı çıkması, demokrasiyi savunması CHP’nin çok partili sistemdeki en büyük başarısı oldu.
     <br/>
     <br/>
     BAYKAL, İYİ NİYET SÖZÜNÜ UNUTTU
     <br/>
     <br/>
     Ecevit, sosyal adalet kaygısını dile getirdiği 1977 seçimlerinde yüzde 40’ın üzerinde oy alıp birinci parti olarak sandıktan çıkmıştı. 12 Eylül’de partilerin kapatılmasıyla bu parantez de kapandı. CHP 1990’larda, tek partili döneminin ‘tepeden modernleşme’ görüşünü benimsemiş görüntüsüne yeniden döndü. Prof. Dr. Levent Köker’in ifadesiyle geçmişe özlem duyuyordu CHP. 28 Şubat sürecindeki darbeyi meşrulaştırıcı tutumu CHP’yi barajın altına itmişti. Baykal, partinin liderliğine ara verdikten sonra 3 Kasım 2002 seçimlerinin ardından koltuğuna yeniden oturdu. Seçimlerde solun birinci partisi olarak çıkıp Meclis’te yerini aldı.
     <br/>
     <br/>
     Eski siyasi alışkanlıklarını bir tarafa bırakarak ‘iyi niyetli, sağduyulu’ bir muhalefet izleyeceklerini belirtiyordu Baykal. “Eski siyaset dönemini geride bıraktık. Yeni dönemde ana muhalefet partisi olarak engelleyici, kriz çıkarıcı, sorun üreten bir tutum takınmayacağız.” Aynı günlerde artık yıkıcı muhalefet anlayışının değişmesi gerektiğini de vurguluyordu: “Sabotajcı muhalefet yok. Başarıda yarışacağız. Tayyip Bey’in başarısından korkmuyorum. Başarıda rekabet edeceğiz. İktidara karşı hakşinas, adaletli ve iyi niyetli bir tutum takınacağız.” Ancak söylemler fiile dökülmedi, bu sözler unutuldu. Sadece bir buçuk ay sonra “İktidarın cicim ayları bitiyor, balayı çok kısa sürede bitti gibi görünüyor.” diyerek sert muhalefete yeniden başlıyordu. Erdoğan’ın siyaset yasağının kalkması tartışmalarında bugünleri göz önünde bulundurup Anayasa değişikliği istiyordu. Cumhurbaşkanının bir sonraki Meclis tarafından seçilmesi için seçimlerin dört yılda bir yapılmasını da.
     <br/>
     <br/>
     PARTİYİ SUSTURDU, MUHALEFETE BAŞLADI
     <br/>
     <br/>
     Deniz Baykal, liderliği döneminde önce parti içi muhalefetle mücadeleye koyuldu. A takımı diye anılan Kemal Derviş, Zülfü Livaneli, Yaşar Nuri Öztürk ve İnal Batu gibi isimler birer birer partiden ayrıldı. CHP eski Genel Sekreteri ve sosyal demokrat kimliğiyle tanınan Ertuğrul Günay, A takımının bugün ortada olmamasını “Bu takım siyasetin, parti emeğinin içinden gelmeyen devşirme bir görünümdü; farklı rüzgârlarla dağılıp gittiler.” diye yorumluyor. Aynı zamanda Baykal partinin başına döndükten sonra, ayrılmasına yol açan süreçten de ürktüğünü belirterek: “Tamamen ‘kişi merkezli bir yapı’ kurdu. Şu anda üst yönetime bakınca parti kültürünü bilen deneyimli insan yok denecek kadar az, var olanlar da etkisiz. Genel başkan ve sağ eğilimde olduğu herkesçe bilinen bazı yardımcıları, iki üç kişinin elinde, kapalı bir yapı. Yakın çevresine milletvekilliği dağıtan, o yüzden herkesi susturmuş bir yapı.”
     <br/>
     <br/>
     Bu süreçte Baykal partiyi dört defa kurultaya götürmek zorunda kaldı. Mustafa Sarıgül başta olmak üzere, muhalif birçok ismi ihraç ettikten sonra “yekvücut” haline getirdiği partiyle TBMM’de sıkı muhalefete başladı. CHP grubu çoğu zaman Genel Kurul görüşmelerini tıkadı, kimi zaman da salonu terk etti. Cumhurbaşkanlığı seçim tarihi yaklaştıkça üslubu tahriklere yol açacak biçimde sertleşiyordu.
     <br/>
     <br/>
     ASKER MÜDAHALESİYLE İKTİDAR PEŞİNDE
     <br/>
     <br/>
     CHP eski MYK ve Parti Meclisi üyesi Haluk Özdalga, CHP’nin iktidar olamamasından dolayı siyaset anlayışının değiştiği görüşünde: “2002 seçimlerinde CHP iktidar olmayı düşünüyordu. Ama açık ara kaybetti seçimi. O günden beri CHP, askerlerin demokrasiye ve siyasete müdahale etmesini, onun sonucunda iktidara gelmeyi öngören bir siyaseti izliyor. 2002 seçimlerini izleyen yıllarda CHP ve sözcüleri çok yoğun ve açık bir şekilde askerlerin siyasete müdahale etmesini hep desteklediler, teşvik ettiler.”
     <br/>
     <br/>
     Nokta dergisinin 29 Mart’ta yayımladığı Özden Örnek’e ait olduğu iddia edilen günlüklerde CHP’nin genel başkan yardımcılarından Onur Öymen’in askeri tahrik etmeye çalıştığı ileri sürülüyordu. Özden Örnek’i ziyareti esnasında “Silahlı Kuvvetler’den artık kimsenin bir şey beklemediği ve ordunun bir şey yapacağını sanmadığı” gibi kışkırtmalarla askeri siyasetin içine çekmek istediği, işçi ve öğrencilerin sokaklara çekilmesinden medet umduğu yazılıydı bu günlüklerde. Haluk Özdalga, CHP’nin 2003-2004’teki hesabının açık olarak şu olduğunu düşünüyor: “Askerler müdahale edecek, AKP hükümeti düşecek ve parçalanacak, o karışık ortamda parçaların bir kısmıyla bir araya gelip CHP iktidar olacak. Bu beklenti içindeydiler. 28 Şubat’ta olanların tekrar edeceğini düşünüyorlardı. Görevlendirilen bir genel başkan yardımcısı, sürekli olarak üst düzey komutanların siyasete müdahale anlamına gelen bütün demeçlerini teşvik etti. ‘Askerlerin siyasete karşıması haklarıdır, doğru söylüyorlar, az bile söylüyorlar’ yolunda demeçlerle destek oldular, açıkça teşvik ettiler. Tabii bütün bunların Sayın Baykal’ın bilgisi ve onayı içinde olduğu açıktı.”
     <br/>
     <br/>
     Ama CHP’nin beklentisi gerçekleşmedi. Haluk Özdalga’nın deyimiyle Baykal hedefinde küçük bir değişiklik yaptı. AK Parti’nin cumhurbaşkanını seçmesini engelleme politikasını devreye soktu. Söylemleri de buna göre şekillendi: “Özellikle son bir buçuk yılda askerleri müdahaleye davet eden, onları teşvik etme siyasetini bizzat eline aldı. Yaptığı konuşmalardan açıkça görülür ki, askerleri bir müdahaleye teşvik ediyordu.” Kasım 2005’te Şemdinli’de meydana gelen bombalama olayı iddianamesiyle ilgili ilk ciddi ‘gerginlik çıkışı’nı yaptı. Savcının hazırladığı iddianamede dönemin Kara Kuvvetleri Komutanı Yaşar Büyükanıt’ın adının geçmesini yorumlarken “Orduya karşı darbe girişimi yapılıyor.” iddiasında bulunuyordu.
     <br/>
     <br/>
     HER DURUMA KILIF VE ‘HIRÇIN’ DÖNÜŞ
     <br/>
     <br/>
     Yine bu süreçte iktidarın 30 Ağustos 2006’daki komuta kademesine müdahale edeceğini öne sürdü; ancak iddiasının gerçek olmadığı anlaşılınca sivil darbe girişimini engellediğini savundu. 17 Mayıs 2006’da Danıştay’a yapılan saldırı sonrasında ise gerginlik oluşturan “Bugün siyasete kan bulaştı.” açıklamasını yapıyordu. Bütün planlarını Erdoğan’ın Köşk’e çıkmaması üzerine kuran Baykal, Başbakan’ın eşinin başörtülü olmasını “Başörtüsü, eşlerin ayıbını örtmez.” diyerek gerilime neden oluyordu yine. Son olarak Anayasa Mahkemesi’nin kararını açıklamadan bir gün önce düzenlediği basın toplantısında Baykal, Genelkurmay’ın 27 Nisan geceyarısı bildirisini üstü kapalı da olsa “devlet kurumlarının bu tehlike karşısında harekete geçtiğini” söyleyerek destekledi.
     <br/>
     <br/>
     Anayasa’da açıkça TBMM tarafından seçileceği yazılı cumhurbaşkanı için TSK’nın da görüş beyan etmesini isteyen Baykal, cumhurbaşkanının aynı zamanda ‘başkomutan’ olduğunu her fırsatta hatırlatıyordu. “Başkomutan seçilirken asker kayıtsız kalamaz.” diyerek askeri siyasetin içine çekmeye çalışıyordu. Hükümetle TSK’yı karşı karşıya getirme gayretindeki Baykal’ın söylemleri çoğu zaman gerginlik oluşturan ya da gerginliği tırmandıran nitelikteydi. Eski siyasetin ‘hırçın ve hizipçi’ Deniz Baykal’ının 3 Kasım’dan sonra yeni siyasetin temsilcisi olacağı ümitleri de kısa sürede söndü.
     <br/>
     <br/>
     BAYKAL, CHP’NİN KARANLIK SAYFASI
     <br/>
     <br/>
     Emekli büyükelçi İnal Batu, “2003 ortalarında huzursuzluk başladı; sonra da benim yalnızlık, küskünlük yıllarım. “Maalesef buna nokta koymak mecburiyetinde kaldım.” diyerek partisinden ayrıldı. Batu, sosyal demokrat politikalara katkı yapmak amacıyla 1998’de girdiği CHP’nin bu çizgiden uzaklaşmasını şöyle yorumluyor: “Üslup aşırılıkları görüyordum; özel hayatımda hırçınlıktan, gerginlikten hoşlanmayan bir insanım. Zaman zaman hırçın çıkışlar oldu parti üst yönetiminde. Bunlar da hep bende iz bırakıyor ve biraz daha beni uzaklaştırıyordu. Bir de CHP’nin sosyal kimliğinin zayıfladığını görüyordum. Bütün bunlar beni ayrılma noktasına getirdi. Bir günde alınmış karar değil bunlar.”
     <br/>
     <br/>
     Diplomat arkadaşlarından Nüzhet Kandemir’in teklifi, İnal Batu’yu DYP üyeliğine taşıdı. Peki sosyal demokrat çizgideki İnal Batu, merkez sağdaki DYP ile anlaşabilir mi? “Bilmiyorum. Ben buraya iyi niyetlerle girdim, onlar da bana ilgi gösterdiler. Artık benim üçüncü partiye girmem söz konusu olmaz.” diyor.
     <br/>
     <br/>
     Anayasa Mahkemesi’nin tartışmalı 367 kararını Deniz Baykal parti merkezinde izledi. Kararın lehlerine çıkması üzerine ‘çatışma’ çıkmayacağı kesinleşmişti! Genel Sekreter Önder Sav, “Gözümüz aydın, Türkiye’nin gözü aydın.” diyordu. Onur Öymen ise kararı “Hukukun zaferi” diye nitelendiriyordu. Kararın açıklanmasını ayakta izleyen Baykal, “Ne kadar gerçekçi bir savunma” diyordu başvurularının karşılık bulmasına. Odasında bulunan herkesle öpüştükten sonra parti binasına CHP’li vekiller akın etti, telefonlar susmadı. Kutlama havası vardı adeta. 1980’lerde demokrasi karşıtı İspanya ordusunun demokrasiye bağlı bir kuruma dönüştürülmesi sosyal demokratların öncülüğünde gerçekleşmişti. Türkiye’de ise durum tersine işliyordu. CHP, demokrasin güçlenmesi için adım atmak yerine antidemokratik sürecin merkezinde duruyordu.
     <br/>
     <br/>
     DEMOKRASİ İÇİN TALİHSİZLİK
     <br/>
     <br/>
     Haluk Özdalga, Baykal’ın politikalarını çok yanlış bulduğunu, sosyal demokrasi bir yana, demokrasiyle bağdaşmadığını belirtiyor. Sosyal demokratların darbeciliğe, cuntacılığa karşı çıkması gerektiğinin altını çiziyor; partinin Türkiye’nin çıkarlarına çok zarar verdiğini düşünüyor. Baykal’ın yürüttüğü “AK Parti’nin gizli gündemi var” ve “laiklik elden gidiyor” korkutmasını da yanlış buluyor: “Türkiye’de laikliğe karşı olanlar bulunabilir. Fakat bunların sayısı son derece azdır. Laiklik Türkiye’de yerleşmiştir. Ciddi bir tehditle karşı karşıya değildir. Laiklik elden gidiyor diye kutuplaşma yaratmak ve o şekilde korku salarak oy almaya çalışmak doğru değil, başarılı da olmaz.” Özdalga, CHP tarihinde bu dönemin karanlık bir sayfa olarak hatırlanacağını anlatıyor.
     <br/>
     <br/>
     Ertuğrul Günay ise CHP’nin devlet güçlerini devreye sokarak iktidarı frenlemeye, kendini etkin kılmaya çalıştığını söylüyor. “Kim halka karşı devlet güçlerini haksız biçimde devreye sokmaya çalışmışsa sandıkta bunun bedelini ödüyor. 27 Mayıs, 12 Mart, 12 Eylül, 28 Şubat... Bütün bu süreçlerde sırtını devlete yaslamaya çalışanlardan çok, gücünü halktan alanlar başarılı oldu. CHP, hem kendi içinde her türlü demokratik anlayışı tasfiye etti hem de ülke düzeyinde demokrasi dışı güçlerin müdahalesine çanak tutacak tavırlar sergiliyor. Bu, Türkiye demokrasisi için bir talihsizliktir, bir tıkaçtır. Bu düğümü kim çözecek? Sanıyorum sandıkta halk çözecek.” Günay’a göre CHP 2000’lerin başında uygulanan ekonomi politikalarından şikâyetçi olan kesimlerin beklentilerini hiç nazara almadı: CHP, 3 Kasım 2002’de sosyal demokrat bir parti olmak yerine büyük sermayenin daha güven duyabileceği bir parti olmaya kendini kurguladı.
     <br/>
     <br/>
     Gazi Üniversitesi Öğretim Üyesi Prof. Dr. Levent Köker sosyal demokrasiyi temsil eden en önemli güç olma iddiasındaki CHP’nin Genelkurmay açıklamasına tam tepki vermesini bekleyenlerden. CHP’nin bunu yapmadığı gibi sahiplenir bir görüntü verdiğini ifade ediyor. 14 ve 29 Nisan’daki mitinglere destek veren CHP’nin 1 Mayıs olaylarına tepki göstermemesini de eleştiriyor. “Hepsi gösteriyor ki CHP, sosyal demokrat bir parti olmadığı gibi demokrat bir parti olma niteliğini de terk etmeye hazır görünüyor. Bu da Türk demokrasisi açısından çok üzücü.”
     <br/>
     <br/>
     CHP’nin siyasi varlığını bir alternatif sunma üzerine değil daha çok korku tablosuna dayandırdığını belirten Prof. Köker, bu durumun sol partilere özgü bir davranış olmadığını belirtip “Yurttaş katılımını gerektiren siyasal süreci korku ilkeleri üzerine inşa edemeyiz. Bunu daha ziyade sağ partiler yapagelmiştir. Düşman-tehdit ve buna bağlı bölünme, laiklik tehlikede gibi endişe söylemleri daha ziyade kurulu düzeni değiştirmek isteyen sol ve demokrat güçlerin değil uç milliyetçi güçlerin tercih ettiği siyasi söylem. CHP de böyle bir siyaset yapıyor.”
     <br/>
     <br/>
     KUTUPLAŞMA VE AKP’Yİ KAPATMA DAVASI
     <br/>
     <br/>
     Peki CHP neden böyle bir sürece dâhil oluyor? “Türkiye’de tepki ile karışık milliyetçi duygu kabarması yaşanıyor, bunu siyasi kazanca dönüştürme hevesi görünüyor.” diyor Prof. Köker. Siyasi partilerin tümünün AK Parti’ye karşı birleşme çağrısının aslında Baykal’ın nasıl bir zihniyet içinde olduğunu gösterdiğini dile getiriyor. “Merkez sağ da birleşsin diyorsanız, bu siyasi zihniyetinizi gösterir. AKP dışındaki güçleri toplamak istiyorsanız o zaman buradan nasıl bir sonuç çıkar: Biri iktidar biri muhalefet olsun. Diğer siyasi partilerin tümü AKP’yi cumhuriyetin temellerini oymaya hazır bir tehdit olarak gören kutba bağlanıyor. Bu, kutuplaşmayı artırır.” Orta vadede CHP’nin yaşama şansının çok az olduğunu düşünüyor Prof. Köker. Ankara kulislerinde, AK Parti’nin cumhurbaşkanlığına Abdullah Gül’ü getirmesinin engellenmesinin ardından sırada partiyi kapatma davasının bulunduğuna yönelik söylentiler dolaşıyor. “İhtimali bile beni ürkütüyor” diyen Prof. Levent Köker’e göre bu, demokrasinin özü bakımından hiç de iyi olmaz.
     <br/>
     <br/>
     <br/>
     <br/>
     ERTUĞRUL GÜNAY’DAN CHP’YE: HALKI DA FESHEDİN!
     <br/>
     <br/>
     CHP, 1970’lerde girdiği doğrultudan savrulmuş, bir ‘sağ savrulma’, ciddi biçimde tutuculuğa, statükocu bir konuma savrulma yaşıyor. CHP’nin ne yapmak istediği belli değil. Ortak akılla yönetilmiyor. Genel başkan ve çevresinde ‘hep sen haklısın’ diyen dar, oligarşik bir yapı var. Partinin hiçbir organı tartışma yapmıyor. Bunun toplumdan ciddi bir karşılık bulması mümkün değil. Aldığı sonuç, kutuplaşmanın yarattığı gerginlikten ötürü verilmiş oylardır. Korku saiki ile oy almak demokrasi açısından talihsizliktir. Halkı ikinci plana alan, devlet eksenli bir siyasete kurgulanan, bakışını ona göre ayarlamaya çalışan, halka zorunlu olduğu için lütfen katlanan ve sürekli seçim kaybedip haklı çıktığını iddia eden bir siyasi parti demokratik yaşam içinde önemli unsur olmayı sürdüremez. İkide bir Silahlı Kuvvetler siyasetin içine çekilerek aşındırılıyor. CHP’nin ne yazık ki  ‘iktidar olma’ iddiası yok. Bugün geldiğimiz noktada bütün mesele siyasal ve toplumsal saflaşmanın bir kanadının halktan korkuyor olmasıdır. Ne yazık ki CHP bu kanadın sözcüsü. Önünde sonunda bir biçimde halkın önüne gidilecek. Halkın vereceği karardan korkuyorsunuz. O zaman tek yol var: 1950’lerde Brecht’in yaptığı gibi bir kara mizah üslubuyla söylersek, “Bu halkı feshedin, yeni bir halk seçin.” Milletvekili seçilecek, o milletvekili cumhurbaşkanı seçecek, istemiyorsunuz. E, ‘halk seçsin’, hayır onu da istemiyorsunuz. Bu halkı beğenmiyorsunuz. O zaman, evet, bu halkı feshedin, yeni bir halk getirin!”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27364), [web.archive.org (arşiv bağlantısı)](http://web.archive.org/web/20071123081942/http://www.aksiyon.com.tr:80/detay.php?id=27364)
