# Mart'ta azar terör

*Aydoğan Kılıç 1997.03.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçtiğimiz hafta Türkiye çok gergin günler geçirdi. Bundan tam iki yıl önce Gazi Mahallesi'nde çoğunluğu Alevi vatandaşlarımızdan oluşan bir kahvehaneye,
  </font>
 </div>
 <div id="newsText">
  <font class="detail-text">
   kimliği bilirsiz kişiler tarafından açılan ateşle başlayan olaylarda 17 kişi öldü, 290 kişi yaralandı. Gazi Mahallesi'nin sessizliği karanlığın namlularıyla bozulmuştu. Üniversitelerde bu yüzden kimi zaman taşlı sopalı kavgalar çıktı, kimi zaman da bardaklar, sürahiler, tabaklar uçuştu havalarda. Ve olayların üzerinden tam iki yıl geçti. Televizyonlar ekranlarını bu kez üniversite öğrencilerine açıyor, sorunun asıl kaynağını irdelemek istiyorlardı. Türkiye, tarihinde bir çok kez yaşadığı gergin bir mart ayına daha giriyordu. Üstelik 28 Şubat'ta kimilerine göre bir muhtıra olarak da değerlendirilen MGK krizinin sonrasında. MGK eski Genel Sekreteri Em. Org. Doğan Beyazıt yaptığımız görüşmede "Bu apaçık bir muhtıradır" diyordu.
   <br/>
   <br/>
   Teröre karşı inanç ve azimle göstermiş olduğu 20 yıllık mücadelesiyle bilinen Emniyet Genel Müdür Yardımcısı ve Terörle Mücadele Daire Başkanı Adnan Eser yapmış olduğumuz telefon görüşmesinde PKK'nın eylemlerine uzunca bir süredir ara vermesinin düşündürücü olduğunu belirterek mart ayının ilginç bazı olaylara gebe olabileceğini şu cümlelerle ifade ediyordu: "PKK uzunca bir süredir eylemlerine ara verdi. Bu bir taktik olabilir. Havaların ısınmasıyla birlikte hareketlenebilirler. Gazi olaylarının mart ayında olması bu ayın zor bir ay olacağının göstergesi. Birçok sol örgüt, eylemlerine bu ayda hız veriyor. Diğer taraftan Nevruz da yaklaşıyor. Bu günler kolluk güçleri için zor günlerdir."
   <br/>
   <br/>
   "Paronayakça yaklaşılıyor"
   <br/>
   <br/>
   Gazeteci yazar Koray Düzgören ise konuyu çok farklı değerlendiriyor. Devletin ve devleti yönetenlerin bu tür protestolara karşı paranoik bir yaklaşım içerisinde olduklarını düşünen Koray Düzgören şöyle diyor: "Bizde genellikle devletin ve devleti yönetenlerin bir paranoyası var. Neredeyse bütün aylara, bütün yıldönümlerine, halkın bütün kutlamalarına paranoik bir yaklaşım içerisinde. Bu Türkiye'de maalesef hep böyle. 1 Mayıs gibi özünde çok anlamlı güzel bir bayram bile Türkiye'de kuşku duyulacak dehşet günleri haline getirilebiliyor. Bu paranoya bu tür yıldönümü ve kutlamaları kapsadığı gibi çelişkileri, vatandaşlar arasındaki farklılıkları ve tüm farklı renkleri de içeriyor. Bürokratlar bu çelişkilerin mutlaka çatışmaya döneceğine yönelik politika inşa ettikleri için devamlı bir paranoya halinde, devamlı bir diken üstünde, teyakkuz durumunda olma havasındalar."
   <br/>
   <br/>
   Koray Düzgören her ne kadar devletin bu tür gösteri ve protestolara paranoyakça yaklaştığını düşünse de, sol örgütler bu eylemleri çok farklı algılıyor.
   <br/>
   <br/>
   Gazi Mahallesi'nde olanlar, devrim için kaosu şart gören sol örgütlerce bir ayaklanmanın kıvılcımı olarak görülüyordu.
   <br/>
   <br/>
   Martın geçmişi karanlık
   <br/>
   <br/>
   Türkiye'yi böylesi bir kargaşa ortamına sürüklemek isteyenlerin mart ayını seçmelerinin kuşkusuz bazı rasyonel sebepleri bulunuyor. Geçmiş yıllara baktığımızda mart ayının devamlı olyalara sahne olduğunu görmek mümkün. 12/13 Mart tarihleri, Gazi olaylarının yıldönümü ve öğrenciler protesto gösterilerini bu tarihlerde gerçekleştiriyorlar. Ayrıca 12 Mart muhtırasının da yıldönümü. 1968 gençlik liderlerinden Deniz Gezmiş ve iki arkadaşı bu tarihte idam edildi. 16 Mart 1978'de çıkan olayalarda 7 öğrenci ölmüş, 51 kişi yaralanmıştı. 12 Mart'ta Deniz Gezmiş ve arkadaşlarının idamını durdurmak için 3 İngiliz kaçırılmış, Mahir Çayan ve arkadaşlarının ölümüyle sonuçlanan Kızıldere eylemi gerçekleştirilmişti. Son iki yıldır devlet tarafından da kutlanan 21 Mart Nevruz Bayramı, 1991'den bu yana Türkiye'nin en gergin tarihi olarak yaşanıyor.
   <br/>
   <br/>
   Nevruz, Diyarbakır'da 21 Mart 1991'de üniversite öğrencisi bir kızın kendini yakmasıyla ilk kez bu yönde gündeme geldi. 1992 yılında ise PKK'nın eylemi tırmandıracağız, savaşı Nevruz günü başlatacağız açıklamasıyla başlayan gerginlik ve olaylar 100'ü aşkın kişinin ölümüyle sonuçlandı.
   <br/>
   <br/>
   Olaylara uygun ortam
   <br/>
   <br/>
   Şiddet yanlısı sol çevreler için Gazi Mahallesi'nin bu tür eylemlerin yapılmasına imkan veren yapısı da son derece önemli. 1970'li yılların başlarında Alibeyköy Barajı havzası üzerinde küçük bir gecekondu semti olarak kurulan Gazi Semti, Anadolu'dan nice hayallerle göçüp gelen insanların açıkta kalmamak için yaptıkları gecekondularla dolup taştı. Etnik ve dini bir yönü de olan bu semtin insanları, kır kültürünü şehre taşımalarından kaynaklanan bir kimlik bunalımının yanısıra, toz toprak içinde geçen bir hayatı yoksulluk içinde yaşamak zorunda bırakıldılar. Elektriğin ancak 1984 yılında gidebildiği Gazi'de sular 1987'de akmaya başladı, hem de baraj kenarına kurulmuş olmasına rağmen. Kilometrelerce yolu yürüyerek evlerine su götüren Gazi sakinleri telefonlarına ise 1992'de kavuşabildi.
   <br/>
   <br/>
   Kimi zaman ayaklandılar, kızdılar. Adına varoşların öfkesi denildi. 1996 kanlı 1 Mayıs olaylarında Mesut Yılmaz'ın "Ayaklanma provası yapıyorlar" dediği gençlerin bir çoğunun Gazi Mahallesi'nde oturduğu öğrenildi. Birçok sol örgütün taban bulabilmesine imkan tanıyan bu yapısıyla bir çok şiddet eylemine, barikatlere, molotof kokteyllerine ve bayrak yakma eylemine sahne oldu.
   <br/>
   <br/>
   Ve Türkiye olanca gerilimiyle bir mart ayına daha girmiş bulunuyor. Ve bunun da Türkiye adına nasıl sonuçlanacağı bilinmiyor. Ancak MGK krizinin, tam da yaşanacağı aylar evvel bilinen bu olayların öncesinde gerçekleşmesi bazı çevreler tarafından düşündürücü bulunuyor.
   <br/>
   <br/>
   Cevap bekleyen sorular
   <br/>
   <br/>
   Fakat daha da düşündürcü bulunan sorular şunlar: Türk Silahlı Kuvvetleri, Mesut Yılmaz'ın bundan bir yıl önce 'Ayaklanma provası yapıyorlar' sözünün bu yıl gerçekleşebileceğine dair birtakım somut veriler mi elde etti? Yoksa bundan iki buçuk ay önce bazı birliklerde  "Nasibiniz zafer olsun" başlığı altında dağıtılan iç güvenlik özel harekat emirleri bununla mı ilgili? 15 Nisan tarihi neye karşılık geliyor? PKK'nın uzun bir süredir sürdürdüğü bu sessizliğin anlamı ne? PKK ve DHKPC ideolojik bir çok farklılıklarına rağmen neden eylem birliği kararı aldılar?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2362-martta-azar-teror.html), [web.archive.org (arşiv bağlantısı)](http://web.archive.org/web/20120323194811/http://www.aksiyon.com.tr:80/aksiyon/haber-2362-martta-azar-teror.html)
