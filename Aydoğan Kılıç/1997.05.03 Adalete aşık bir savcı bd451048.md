# Adalete "aşık" bir savcı

*Aydoğan Kılıç 1997.05.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Necati Özdemir Bayrampaşa'da göreve başladıktan kısa süre sonra kamuoyunda şaşkınlık başladı.
  </font>
 </div>
 <div id="newsText">
  <font class="detail-text">
   Kavganın, krizin eksik olmadığı hapishanede Özdemir'le birlikte belirgin bir barış havası hakim olmaya başlamıştı. Özlenen de buydu gerçi ama yine de şaşkınlık vardı. Biraz da böyle olmasını istemeyen birilerinin suiniyeti... Sonunda beklenen oldu. Bayrampaşa Cezaevi Savcısı Necati Özdemir'in, oradaki bir kadın mahkumla gönül ilişkisi içinde olduğu haberleri gündemin başına yerleşti. Doğrudur, yanlıştır derken, sonunda Necati Özdemir Aksiyon'a gerçekleri konuştu:
   <br/>
   <br/>
    Bayrampaşa'nın dünü ile bugünü arasında bir kıyaslama yapabilir misiniz?
   <br/>
   <br/>
   Geçmişini biliyorsunuz. Burada üç bine yakın insan vardı ve sürekli ya bir ölüm, ya büyük bir isyan, ya da açlık grevi haberi ile irkiliyorduk. Buraya geldiğimde dedim ki, "Bir yerde huzursuzluk varsa orada bir yanlışlık vardır". En kompleks olayları bile basite indirgeyerek çözmeyi yeğlerim. Allah insanın içine öyle bir duygu yerleştirmiş ki bütün insanlık insana hizmet yarışında. Böylece kağnıdan otomobile, barınaktan modern evlere geldik. Bu benim için bir ölçü olmuştur. Sonra ihtiyaçlarımın karşılanmasını istiyorsam, insanların ihtiyaçlarını da karşılamak zorundayım. Belki biraz milliyetçi olduğum düşünülecek ama bu ülkenin aşığıyım.
   <br/>
   <br/>
   İlk geldiğiniz gün neler söylediniz onlara?
   <br/>
   <br/>
   Meşru olan her şeyi meşru yollarla isteyebileceklerini, gayri meşru şeyleri de hiçbir şekilde istememelerini söyledim. Ve bana güvenmelerini, beni aldatmamalarını istedim. 'Ben hizmetkarınızım. Sizler de efendisiniz. Ben hizmetkarlığın hakkını vereceğim. Yeter ki sizler de efendiliğin hakkını verin' dedim. Hoşlarına gitti. Kirli akan musluklardan başlayarak hakları olan her şeyi adım adım sundum. Kesici aletlerini, uyuşturucu maddelerini, cep telefonlarını teslim etmeye başladılar. Bir bildiri imzaladılar ve biz bu temel üzerinde adı insanlık, hukuk, sevgi, fazilet olan bir bina inşa etmeye başladık.
   <br/>
   <br/>
   Hiç eleştiri geldi mi bu konuda?
   <br/>
   <br/>
   Geldi elbette. Suçu şirin gördüğümüz, ya da mahkumlara taviz verdiğimiz şeklinde. Suç işleyen mutlaka cezasını çekmeli. Ama suçu ve cezayı kanun belirler. Kişinin inisiyatifine bırakırsanız bu anarşidir. Ben yıllarca kırarak, dökerek almaya çalıştıkları meşru haklarını elde etmelerine ön ayak oldum. Önce manevi değerlerde, sonra fiziki değerlerde bir iyileştirme yaşandı.
   <br/>
   <br/>
   Tam olarak nasıldı cezaevi?
   <br/>
   <br/>
   Açık görüş uygulanmıyordu. Mahkumların maddi ve manevi değerlerini geliştiren spor salonları, atölyeler, kültürel alanlar tamamen kapatılmıştı. Devletin 1968'de tasarladığı cezaevi ortadan kalkmış, yerine yemeklerin döküldüğü, lağım sularının her tarafı bastığı, böceklerin yatakların içinde yüzdüğü, insanların kapatıldığı, dar, soğuk, karanlık bir mekan gelmişti. Cezaevlerinde duvarlara yazıyoruz: 'Devletine, milletine yararlı olarak dön!' diye. Buna ilk önce biz inanmıyoruz. Bir mahkum cezaevinde devletinin öyle bir yüzünü görmeli ki, çıktığı zaman topluma, devlete borçlandığını hissetsin. İnsanların topluma kazandırılması bu değil mi? Şimdilerde mahkumlar adeta onura, saygıya ve sevgiye dayalı bir yarış içerisindeler.
   <br/>
   <br/>
   Peki cezaevinde bütün yanlışlıklar bittti mi?
   <br/>
   <br/>
   Böyle bir iddiam yok ancak, hergeçen gün bu yanlışlıklar daha da azalıyor. Ve bu cezaevinde yaşayan insanlar anarşi istemiyorlar. Devletlerinin verdiği cezayı insanca çekmek istiyorlar.
   <br/>
   <br/>
   Bu yaşanan değişikliklerle birilerinin rantı bozuldu mu?
   <br/>
   <br/>
   Elbette. Burası uyuşturucu pazarıydı. Dışarıda üç milyon olan eroinin gramı burada 15 milyondu. Kokain, silah, cep telefonu gibi içeri sokulması yasak olan bütün malzemeler aynı durumdaydı. 3000 insanın ihtiyacına dayalı trilyonların döndüğü bir para akışı vardı. Yataklar ve koğuşlar satılıyordu. Fuhuş sektörü bile oluşmuştu. Bu rantın yüzde 80- 90'ını kestik. Allah'a şükür artık kimseden haraç alınamıyor, hiç kimse rüşvet vermiyor. Bu kirli muslukları kapattık. Ve bütün bunların önünde Savcı Necati bulunuyordu. O halde savcı Necati ortadan kaldırılmalıydı. Ancak bunu başaramayacaklar. Çünkü cezaevinde oluşan ruh, Savcı Necati'nin ortadan kaldırılma ihtimalini ortadan kaldırdı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2542-adalete-asik-bir-savci.html), [web.archive.org (arşiv bağlantısı)](http://web.archive.org/web/20120415114039/http://www.aksiyon.com.tr:80/aksiyon/haber-2542-adalete-asik-bir-savci.html)
