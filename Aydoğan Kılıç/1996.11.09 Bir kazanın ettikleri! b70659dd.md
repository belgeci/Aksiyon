# Bir kazanın ettikleri!

*Aydoğan Kılıç 1996.11.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İlk şaşkınlığı, kazayı görerek yardıma koşanlar yaşadı. Son sürat kamyonun altına girerek hurda yığını haline gelen lüks mercedeste,
  </font>
 </div>
 <div id="newsText">
  <font class="detail-text">
   diğer kazalarda olduğu gibi sadece ölü ve yaralı yoktu. Otomobilin içi adeta silah deposuydu. 4 silah, susturucular ve 4 MP5 otomatik tüfek ortalığa saçılmıştı.
   <br>
    <br>
     Esas şaşkınlığı ise kazayı televizyonlardan öğrenen Türkiye yaşadı. Aynı araçta bulunarak ölenlerin ve yaralananın kimliği, bazılarınca "ülkenin çivisinin çıktığının", bazılarınca da "boğazımıza kadar battığımızın" işareti sayıldı. Çünkü araçta bulunanların "sicilleri hiç de temiz" görünmüyordu. İstanbul Emniyet Müdür Yardımcısı iken adı çeşitli şaibelere karışan Polis Müdürü Hüseyin Kocadağ, çok sayıda kişinin ölümünden "Kırmızı Bültenle" aranan Abdullah Çatlı, aşiret reisi ve milletvekili Sedat Bucak ile sahte kimlikli bir kadın aynı araçtaydı.
     <br>
      <br>
       Garip ilişkinin düğümü, aradan günler geçmesine, çeşitli senaryolar ortaya atılmasına rağmen çözülemedi. Çözüleceğe de pek benzemiyor zaten. Kaza sonrasında hayatta kalan tek kişi olan Milletvekili Bucak'ın "konuşacağına", konuşsa da o gün o insanlarla ne yaptığını açıklayacağına kimse ihtimal vermiyor.
       <br>
        <br>
         Bucak'ın konuşmasını beklemek yerine, "Bu insanlar neden bir araya gelmiş olabilir?" sorusunu, sözkonusu kişilerin eski ilişkilerine, çevrelerine ve konumlarına bakarak cevabına kavuşturmak gerekecek herhalde.
         <br/>
         <br/>
         ÜÇ'ÜN YAŞAYANI
         <br/>
         <br/>
         Önce üçlünün hayatta olanından başlayalım: Sedat Edip Bucak. Urfa Siverek'teki 60 bin kişilik Bucak aşiretinin lideri. PKK olayı başladıktan sonra 1980'lerde aşiretiyle birlikte devletin yanında yeraldı. Önceleri bölücü örgüte karşı öyle derin düşmanlığı yoktu ama amcası Celal Bucak öldürülünce, araya kan girdi. Devletle beraber PKK'ya karşı savaşması Bucaklar'ın şekillenmesinin temel esası oldu. Aşiretten 10 bin kişi gönüllü köy korucusu. Lider Bucak, devletin yanında olmasını 1993'te bölücü örgüte karşı başlattığı "topyekün savaş"la pekiştirdi. Devletin de Bucaklar'ı maddi açıdan memnun etmesinin yanında bölgede olsun, ülke içinde olsun birtakım "hareket kolaylıkları" sağladığı ileri sürüldü.
         <br/>
         <br/>
         Hüseyin Kocadağ'a gelince; Erzincanlı. Özel Harekat Timleri'nin kurucusu. Siverek'te  görev yaptı. Bucaklar'la tanışıklığı oradan geliyor. Menzir'in İstanbul Emniyet Müdürü olmasıyla birlikte tayini İstanbul'a çıktı ve Terörle Mücadeleden Sorumlu Yardımcısı oldu. Gazi Olayları'yla başlayan süreçle birlikte, Menzir'le arasına soğukluk girdi. DevSol içindeki iktidar mücadelesindeki rollerinden kumar mafyasına yakınlığına kadar geniş bir yelpazede at koşturduğu iddia ediliyordu.
         <br/>
         <br/>
         Abdullah Çatlı ise 12 Eylül öncesinde Ülkü Ocakları 2. Başkanlığı'na kadar yükseldi. 7 kişinin öldüğü Bahçelievler cinayetinin ardından zanlısı olarak arandı ancak yakalanamadı. Alaattin Çakıcı ile birlikte yurtdışında Asala'ya karşı operasyonlar düzenlediği yolunda iddialar ortaya atıldı. Uyuşturucu ticaretine giren Çatlı, 1984 yılında Paris'te yakalanıp İsviçre'ye iade edildi. 7 yıl ceza aldı. Firar etti ve kırmızı bültenle aranmaya başlandı. İlginçtir, yıllar önce İpekçi cinayetinin faili Ağca yakalandığında, üzerindeki bir kağıtta, Abdullah Çatlı'nın yıllardır kullandığı "Mehmet Özbay" ismi yazıyordu.
         <br/>
         <br/>
         "ÖRTÜLÜYÜ BU ÖRGÜT KULLANDI"
         <br/>
         <br/>
         Eski  MİT'çi Mahir Kaynak bu insanların strateji gereği biraraya geldiği düşüncesinde. Devletin örtülü ödeneğiyle kurulmuş bir örgütün varlığından sözeden Kaynak, bu örgütün G. Doğu'da devlet adına savaştığını savunuyor ve şöyle diyor:  "Bunlar Türkiye'de kanunsuz bir savaş olduğunu, karşıdakilerle hukuk kuralları içerisinde savaşmanın mümkün olmayacağını düşünüyor. Bu yüzden aynı şekilde hareket eden bir örgüt kuruldu. Arabanın içindekiler bunu kanıtlıyor. Bu örgüt devletten yana bir mücadeleyi yürüten insanların kurduğu bir örgüt. Örtülü ödenek olayındaki parayı da bu örgüt kullandı"
         <br/>
         <br/>
         'Neden biraraya gelmek için daha uygun bir yer, mesela Bucak'ın Ankara'daki evi ya da Siverek'teki korunaklı üssü değil de Kuşadası seçilmişti?' Bu sorunun birçok cevabından sadece biri, Bucak'ın son günlerde kumar işine el atma teşebbüsü olduğu ve, Kuşadası'nda kendine uygun yerler aradığı şeklindeki yorumlar olabilir.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-1931-34-bir-kazanin-ettikleri.html), [web.archive.org (arşiv bağlantısı)](http://web.archive.org/web/20131029210122/http://www.aksiyon.com.tr/aksiyon/haber-1931-34-bir-kazanin-ettikleri.html)
