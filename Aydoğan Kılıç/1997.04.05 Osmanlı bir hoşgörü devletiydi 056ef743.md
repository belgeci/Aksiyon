# Osmanlı bir hoşgörü devletiydi

*Aydoğan Kılıç 1997.04.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yahudilik beş bin yıllık bir geçmişe sahip. Beş bin yıllık bu tarih dünyanın hemen hemen her tarafına yayılmış durumda.
  </font>
 </div>
 <div id="newsText">
  <font class="detail-text">
   Yahudileri gaz odaları ve holokost kelimeleriyle birlikte duyduk çoğu zaman. Kimi zaman da İsrail'de işkence ile öldürülen Filistinlilerin televizyon ekranlarındaki görüntüleriyle girdi gündemimize. Bazen dünyayı yöneten çok büyük bir güçtüler, bazen de bir diyardan bir başkasına kaçan bir milletin çocukları. Osmanlıcayı değişik bir tarzda konuşmalarıyla, sempatik Mişon Efendi tiplemesiyle hafızalarda ve tarihte yerlerini aldılar.
   <br/>
   <br/>
   Ne zaman ki 19. yüzyılda Siyonizm akımı ve İsrail devleti kurulması düşüncesi onlar için karşıkonulmaz bir davaya dönüştü; işte o andan itibaren Osmanlı ve İslam dünyası için tehdit unsuru olarak değerlendirilmeye başlandılar. Cevat Rıfat Atilhan'nın kitaplarına bakınca hangi taşı kaldırsan altından bir Yahudi çıkacak hissi uyanıyordu. Masonları onlar yönlendiriyordu; bizim aleyhimizdeki her türlü işin arkasında yine onlar vardı. Değerlendirmeler aşağı yukarı böyle gerçekleşti.
   <br/>
   <br/>
   Ama Türkiye Cumhuriyeti bütün bu değerlendirmelerin uzağında ve son yıllarda İsrail'le çok büyük bir yakınlaşmanın içinde. Askeri, ekonomik işbirliği anlaşmaları birbiri ardına imzalanıyor. Cumhurbaşkanı, başbakan, genelkurmay başkanlarının ziyaretleri artık yadırganmayacak hâle geldi. Modern dünyanın çözümü en zor problemlerinden biri olan Filistin sorunundan tutun da Körfez Krizine kadar İsrail hep gündemin ilk sırasında.
   <br/>
   <br/>
   1997 yılı Yahudilerin Portekiz'den sürgünlerinin 500, İspanya'dan Osmanlı'ya iltica edişlerinin ise 505'inci yılı. Türkiye koskoca bir imparatorluğun renkli ve zengin toplum atmosferini devralmasından kaynaklanan bu yapısıyla on binlerce Yahudiye de vatan oldu. Ülkemizde Yahudi cemaatinin taleplerine yönelik haftalık olarak çıkan bir gazete var. Adı: Şalom. Tam elli yıl önce yayın hayatına atılan gazetenin yayın yönetmeni Suzan Trablus ile Yahudilik ve Türkiye Yahudileri üzerine bir söyleşi gerçekleştirdik.
   <br/>
   <br/>
    Türkiye'de doğup büyüyüp daha sonra İsrail'e göç eden 100 bine yakın Yahudi olduğu belirtiliyor.
   <br/>
   <br/>
   Bu rakam doğrudur. Örneğin Prof. Dr. İsrael Hanukoğlu, İsrail Başbakanı Netanyahu'nun bilim başdanışmanı. Türkçe'yi mükemmel konuşur. İsrail devletinin kurulmasıyla birlikte İsrail'e göç etmiş.
   <br/>
   <br/>
   Ülkeden ayrılıp İsrail'de yaşamayı seçen Türk Yahudileri başlıca iki büyük göç dalgası oluşturdular. 194850 yıllarında İsrail'e gidenlerin çoğunlukla bakkal, manav gibi meslekleri sürdürdükleri, Türkçe ve İbranice değil Yahudilerin 1492'de İspanya'dan getirdikleri JudeoEspanyolca'yı konuştukları gözlemlenir. Bu ilk büyük göçte gidenler arasında tıp, diplomasi ve askeri kariyerlerde üst düzey mevkilere ulaşmış bireyler de var. İkinci büyük göç dalgası 19701980 yıllarında gerçekleşti. Bunlar özellikle daha geniş bir dünya görüşüne sahip, daha kozmopolit bir kültürle yetişen gençlerdi.
   <br/>
   <br/>
   Türkiye'de doğdu
   <br/>
   <br/>
   İsrail Gizli Servisi'nin başına geçti
   <br/>
   <br/>
    İçlerinde önemli isimler var mı?
   <br/>
   <br/>
   Hem de çok. Yıllarca İsrail Ordusu'nun en üst kademelerinde çalışmış, İsrail Gizli Servisi'nin başında  görev yapmış General Shlomo Gazit Türkiyeli bir Yahudiydi. 1953'te Moşe Dayan genelkurmay başkanıyken yanıbaşındaydı. İsrail'in tüm savaşlarında bulundu. Stratejik Planlama Bölümü'ne başkanlık etti. Çeşitli üst düzey askeri görevleri takiben 1973 Yom Kipur Savaşı'nın ardından İsrail Ordusu'nun gizli haber alma servisinin başına geçti. Şimdi Tel Aviv Üniversitesi Moşe Dayan Stratejik Araştırmalar Merkezi'nde başkan. Askeri kariyerinin birikimlerini  öğrencilerine iletiyor.
   <br/>
   <br/>
   Ağabeyi Mordechei Gazit, Dışişleri Bakanlığında üst düzey bir diplomattı. 1979'a kadar 30 yıl boyunca dışişlerinde yerine getirdiği üst düzey görevleri arasında politik istihbaratta, dış temsilciliklerde çalıştı. Bana 1948'de Kudüs yöresindeki çatışmaların birinde Faysal Hüseyni'nin sahte kimlikle dolaşan babası Abdülkadir Hüseyni'yi öldürdüğünü anlatmıştı. Ürdün Kralı ile yapılan gizli görüşmelere katılmıştı. 1994'te ABD Başkanı Bill Clinton'ın katılımıyla İsrailÜrdün sınırında İzak Rabin ile Kral Hüseyin'in imzaladıkları İsrailÜrdün Barış Anlaşması'nın mimarlarından biriydi. Yedikule'de doğdu, Galata'da büyüdü.
   <br/>
   <br/>
   Albay Daniel Beeri ise İsrail Silahlı Kuvvetleri'nde başsavcı. Amerika'da İsrail Ordusu'nun bir görevlisi olarak bulunduğu yıl, İsrail askeri üniformasıyla, birlikte olduğu Türk subaylarına ansızın Türkçe hitap ettiğinde Türk subayların şaşkınlıklarını hiç unutmamış. Bir keresinde de uluslararası bir konferansta kendisini bir İsrailli subay olarak gören İstanbul Üniversitesi'nden hocası Prof. Sahir Erman'ın durumu yadırgadığını, biraz sohbet ettikten sonra anlayışla karşıladığını anlatmıştı.
   <br/>
   <br/>
   Prof Dr. Joseph Chaaltiel. İzmirli çok dindar bir Yahudi ailesinin tek oğlu. Babası Sabetay, 15 sene boyunca İzmir Yahudi cemaatinin lideriydi. St. Joseph Fransız Lisesi'ni bitirdikten sonra 1947'de babasının telkinleriyle göç etmiş. Şimdi İsrail'in en saygın ressamlarından. Dr. Jak Yakar da Anadolu'dan hiç kopmayacak bir arkeoloji profesörü.
   <br/>
   <br/>
   Bir de Orhan Veli'nin, Sabahattin Eyüboğlu'nun, Melih Cevdet Anday'ın çok yakın arkadaşı olan ve sayısız yabancı eseri Türkçe'ye kazandıran, daha sonraları Fransa'da Le Monde'un muhabirliğini, France Press'in müdürlüğünü yürütmüş bir isim: Erol Güney. 1950'de casusluk iddiasıyla Türkiye'den sınırdışı edilmiş. Şu an gazetemizin de yazarlarından. 35 yıl sonra İsrail'deki Türkiye Büyükelçisi Ekrem Güvendik tarafından ülkeye giriş vizesi yeniden verildi. Bunlar  şu an aklıma gelenler. Daha bir çok isim var.
   <br/>
   <br/>
   Yahudi bilinci devam ediyor
   <br/>
   <br/>
    Şalom Gazetesi hakkında biraz bilgi verebilir misiniz?
   <br/>
   <br/>
   Şalom Gazetesi 29 Ekim 1947'de, bir Cumhuriyet Bayramı gününde Avram Leon tarafından kuruldu. Ölümüne dek eşinin desteğiyle tek başına yönetti gazeteyi. 1985 yılında öldükten sonra Gözlem Yayınevi satın aldı gazeteyi. Gazetenin amacı 1492'de İspanya'dan göç etmek zorunda bırakılarak Osmanlı'ya sığınan Türk Musevilerinin atalarının lisanı olan Judeoİspanyolca'yı yaşatmak.
   <br/>
   <br/>
   Beş asırdır bu topraklarda yaşam sürdürüyoruz. Bir dili yaşatmak da kültürü yaşatmak gibi bir şey. Ancak gazetemizin sadece tek bir sayfası bu dilde çıkıyor. Ben artık bu dili büyükanne dili olarak görüyorum; çünkü artık annelerimiz bile bu dili konuşmakta güçlük çekiyorlar. Genç nesil ideolojik sebeplerle bu dili öğrenmeye çabalasa da, edebiyatı artık kalmadı. Dolayısıyla can çekişen bir lisan. Bu dille yazan çıkmadığı gün biz de bu sayfayı kapatmak zorunda kalacağız.
   <br/>
   <br/>
    Kültürün devamı için dil çok önemli bir faktör. Ancak benim görebildiğim kadarıyla Yahudiler Türkiye'de her ne kadar dillerini unutsalar da Yahudi bilinci devam ediyor. Bu nasıl açıklanabilir?
   <br/>
   <br/>
   Kültür yalnız dil değildir; ananelerdir, birikimdir, şarkılardır, sözlü edebiyattır, mutfaktır, bir yaşam tarzıdır. Bunlar toplu kültürümüzün çekmeceleridir. Kültürleri bu kapsamda ele almak gerekir.
   <br/>
   <br/>
    Çok klasik bir soru olacak; kendinizi nasıl tarif ettiğinizi öğrenebilir miyim?
   <br/>
   <br/>
   Cevabım da çok klasik: Herşeyden önce insanım. Bu topraklarda yaşayan ve dini Yahudilik olan bir Türk vatandaşıyım.
   <br/>
   <br/>
    Gazeteniz siyasi ya da başka sebeplerle kapanmak zorunda kaldı mı hiç?
   <br/>
   <br/>
   Hiçbir zaman, hiçbir baskı unsuru söz konusu olmamıştır.
   <br/>
   <br/>
    18. yüzyılda ulus devletin ortaya çıkmasıyla eş zamanlı olarak antisemitizmin neredeyse bir ideoloji olarak karşımıza çıktığını görüyoruz. Bu konudaki düşüncelerinizi öğrenebilir miyim?
   <br/>
   <br/>
   Antisemitizmi Yahudi karşıtlığı olarak görüyorsanız bunun 18. yüzyıldan çok daha önce, tarihin derinliklerinde başladığını görürüz. Bunun hâlâ gündemde olduğunu, kimi siyasi kesimlerin bunu kullanarak siyaset üretme çabasında olduklarını görüyoruz. Bu son derece üzüyor bizi. İnsanların ortak paydaları farlılıklardan çok fazla. Neden bunlar yerine hep farklılıklar öne çıkarılıyor. Bizler aynı Allah'a inanıyor ve ibadet ediyoruz. Bizim Abraham'ımız sizin İbrahim'iniz.
   <br/>
   <br/>
    Osmanlı'da Yahudilerin durumunu nasıl değerlendiriyorsunuz?
   <br/>
   <br/>
   Osmanlı o kadar büyük bir imparatorluktu ki, o kadar farklı din ve ırka mensup toplulukları ancak bir hoşgörü devleti ile bir arada tutabilirdi. Osmanlı'nın hoşgörüsünü Yahudiler unutamaz. Türk insanının çok renkliliği, güzelliği de Osmanlı'nın bu özelliğinden kaynaklanır. Osmanlı'dan sonra her ne kadar farklı bir yapılanmaya geçilmiş de olsa bu hoşgörü Türk insanına geçmiştir. Yahudiler'in Osmanlı döneminde çok güzel bir yaşamları oldu. İstanbul, Edirne, İzmir, Filistin gibi şehirlerde dini bilgelerin, ekollerin yetiştiği ortam her zaman oldu. Demek ki hiçbir sorun yoktu. Bunun dışında Türkiye Cumhuriyeti'ni de azımsamamak gerek. II. Dünya Savaşı'nda Almanya'dan kaçan Yahudi profesörler Türkiye'ye sığındılar. Üniversitelerimizin kürsülerini kurdular. Bunu nasıl unutabiliriz?
   <br/>
   <br/>
    Peki Filistin'de son yaşananları nasıl değerlendiriyorsunuz? İsrail'in Filistin'de resmen bir işgali söz konusu. Geçtiğimiz haftalarda da yeni Yahudi yerleşim planı açıklandı.
   <br/>
   <br/>
   Ben bir Yahudiyim ancak İsrailli değilim. Yahudi olduğum için belki sizden daha fazla İsrail'le ilgileniyor olabilirim ancak, bu benim İsrail'in bütün yaptıklarını tasvip etmemi gerektirmez.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=42902D9F8EE85B456E4D1935F8D046F1?newsId=2442), [web.archive.org (arşiv bağlantısı)](http://web.archive.org/web/20130929092930/http://www.aksiyon.com.tr:80/aksiyon/newsDetail_getNewsById.action;jsessionid=42902D9F8EE85B456E4D1935F8D046F1?newsId=2442)
