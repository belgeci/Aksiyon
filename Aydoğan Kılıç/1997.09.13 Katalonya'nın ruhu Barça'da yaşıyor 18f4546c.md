# Katalonya'nın ruhu Barça'da yaşıyor

*Aydoğan Kılıç 1997.09.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   '1999 yılı ilk asrımızın sonunu işaret edecek. Bundan yaklaşık bir asır önce Joan Gamber ve onun çağrısını dinleyen on bir adamın şehrin ilk futbol takımını kurmasıyla yazıldı bu tarih
  </font>
 </div>
 <div id="newsText">
  <font class="detail-text">
   Sporcu ruhuna sahip bu büyük İsviçreli işadamının bu onurlu girişiminden ötürü kendisine ne kadar teşekür etsek azdır'.
   <br/>
   <br/>
   Yaklaşık bir hafta kadar süren yoğun çabalarımızdan sonra görüşme talebimizi geri çevirmeyen Barcelona takımının Başkan Yardımcısı ve Genel Koordinatörü Martinez Vileseca, dünyanın en ünlü futbol takımlarından biri olan Barcelona takımı ile ilgili olarak yaptığımız söyleşide böyle başlıyordu sözlerine.
   <br/>
   <br/>
   Barcelona takımına İspanya'da herkes Barça diyor, bizim Fenerbahçe'ye Fener dediğimiz gibi. 29 Kasım 1899 tarihinde kurulmuş ve bugüne değin tam 31 yöneticisi olmuş. O günden bu yana da İspanya'da gün geçtikçe büyüyen bir fenomen haline gelmeye başlamış. 'Les Corts' futbol tesislerin kurulması ile pekişen bu süreç 25 yıl sürmüş. Barça, Barcelona şehrinin büyümesiyle birlikte daha da büyümüş. İspanya'ya 2000 yıl önce Venedik'ten ve Cenova'dan gelen ve farklı bir dil konuşan Katalonlar'ın simgesi haline gelmeye, tüm dünyada Katalonya'yı temsil etmeye başlamış. Katalonlar, uzun yıllar süren politik baskılar boyunca, Barcelona takımı ile birlikte kimliklerini, politik tercihlerini ifade etme şansını bulmuşlar.
   <br/>
   <br/>
   Ardından Les Corts tesisleri Barcelona takımına ve taraftararına yetmemeye başlamış ve 1957 yılında, 90 bin Barcelona traftarını alabilecek 'Camp Nou Stadium' hizmete açılmış. 20 yıl sonra klüp, daha modern ve büyük tesislere gereksinim duymuş ve Josep Luis Nunez yönetiminde 120 bin taraftarını alabilecek dünyanın en büyük stadyumlarından birine ve modern tesislerine kavuşmuş. Bundan sonra da Barcelona, dünyanın en çok bilet satan takımı haline gelmiş.
   <br/>
   <br/>
   Barcelona'nın kıtanın en iyi rekorlarına sahip bir takım olduğunu belirten Valeseca şöyle sürdürüyor sözlerini: 'Takımın büyük zaferleri ve takımda oynamış efsane oyuncular, Barcelona takımının ortak hafızasıdır. Bu başarı, ardındaki büyük sosyal hadiseyi apaçık gözler önüne sermektedir.'
   <br/>
   <br/>
   Bütün Katalonlar'ın Barcelona Kulübü'ne üye olduklarını belirtmekte de fayda var. Barcelona futbol takımının gerçek büyüklüğünün beş kıtadaki sayıları yüzbinleri aşan üyeleri ve tarafarları olduğunu belirterek, taraftarlarının kayıtsız şartsız futbolu yaşayan ve soluklayan insanlar olduklarını vurguluyor ve başarılarını onlara borçlu olduklarını ekliyor Valeseca.
   <br/>
   <br/>
   Gerçekten de Barcelona kazandığı zaman bütün şehir trans haline geçerek, bir büyük savaş kazanmış Katalonya'nın zaferini kutlar gibi Fiesta havasına giriyor. Ellerinde bayraklar, kornalar çalarak, şarkı söylüyor insanlar ve bir büyük Fiesta oluyor Barcelona. Dahası farklı Avrupa kupalarını fethettiği zaman bir milyondan fazla Barcelonalı idollerini karşılamak için sokaklara dökülüyor.
   <br/>
   <br/>
   Kuşkusuz bunun da oldukça önemli bazı sosyolojik gerekçeleri bulunuyor. Bu gerekçeler de Katalonya'nın pek bilinmeyen tarihinde gizli. Bütün bir Katalonya tarihi İspanya ile yapılan savaşlarla dolu. Bu yüzden Real Madrid'den hiç hazzetmiyorlar. Çünkü Real Madrid onların gözünde (biraz da gerçek) İspanya'yı ya da devleti temsil ediyor. Katalonlar ve İspanyollar tarihin tozlu sayfalarında bıraktıkları onca savaşı bu takımları vasıtasıyla sanki yeniden yaşatıyorlar. Katalonca'yı çok fazla konuşmasalar da Katalon kimliğini bastıra bastıra söylemekten çok büyük zevk alıyorlar.
   <br/>
   <br/>
   Yüzyirmi bin kişilik stadyum
   <br/>
   <br/>
   Camp Nou tesisleri Barcelona'nın en şaşırtıcı mimari özelliklerine sahip. Estetik görüntüsü, gerçekten örnek alınacak tesisleri ve Avrupa'nın 120.000 kişilik en büyük stadyumuna sahip olması gibi sebeplerden, yüzlerce turist tarafından ziyaret ediliyor hergün. Söz konusu tesisler şehir merkezinin sağında, şehrin ayrıcalıklı tarafında bulunuyor. Barcelona takımının tesislerinin bulunduğu bu bölüme 'şehir içinde şehir' de deniyor Barçalılar tarafından.
   <br/>
   <br/>
   Bu spor komplekslerinin büyüklüğü ve kalitesi kulübün hangi noktada olduğunun en büyük göstergesi. İç spor komleksleriyle Blugrana; her gün halka açılan ve içinde suni çim sahalarla mini sahaların bulunduğu Ice Palace, Camp Nou'nun sadece bazı tarafları. Söz konusu tesislerde sporcular, üyeler, ziyaretçiler, yöneticilerin tüm ihtiyaçları ayrı ayrı düşünülmüş. Küçük yaştakiler için ana okulundan, daha büyükler için oturma salonlarına, Barça'nın tarihini anlatan müzeden, giyinme odalarına, cimnastik salonlarına, sağlık servislerinden, yüzme havuzlarına kadar daha bir çok oda ve salon göze çarpıyor.
   <br/>
   <br/>
   Bu arada basın mensupları da unutulmamış. En büyük kolaylıklar, rahatı en fazla düşünülenler basın mensupları. Tam 200 sandalye spor muhabirlerine ayrılmış. Bu arada 250 kişi alan 24 radyo ve söyleşi odası iki çalışma odası, iki telefon odası, bir televizyon stüdyosu sadece gazeteciler için düşünülmüş. Bunlar, benim gibi ziyaretçi gazetecilerin en çok taktir ettiği bölümleri Barça'nın.
   <br/>
   <br/>
   Bütün bir tarihi boyunca Barcelona büyük futbol starlarına sahip olmanın mutluluğunu yaşamış. Evinde ve Avrupa'da bir klubün arzulayacağı büyük zaferlere imza atmış, oynadığı mükemmel oyunlarıyla.
   <br/>
   <br/>
   Avrupa kupasında gerçekten ulaşılması oldukça zor rekorlara ulaşmış. 19571958 sezonunda kupasını ilk olarak Barcelona'nın kazandığı Avrupa müsabakalarınının başlamasıyla birlikte bütün müsabakalarda hazır bulunmuş. Bu müsabakalarda bir çok zafer kazanmış Barcelona. Avrupa Kupası, Avrupa Süper Kupası, Kupa Galipleri Kupası, UEFA Kupası gibi oyunlarda çok büyük başarılar elde etmiş.
   <br/>
   <br/>
   Alt yapıya futbolcu seçimi
   <br/>
   <br/>
   Kulübün kendine özgü bir futbol eğitim sitemi ve stili olduğu başka şehirlerden gelen genç yaştaki oyuncular için inşa edilmiş 'La Masia' tesislerini inceleyince anlaşılıyor. Yaşları 10 18 arasında değişen bu genç oyuncular, aynı ruhu paylaşarak her türlü ihtiyaçlarının karşılandığı bu modern tesislerde eğitiliyorlar. Onların mini dedikleri, oysa bizim A takım oyuncularının çalışmak için can atacakları yirmi beş kişi alabilen çalışma sahaları var. Ve hepsi A takımına çıkacakları ve büyük stadyumda oynayabilecekleri o büyük günün heyecanı içinde yaşıyorlar.
   <br/>
   <br/>
   Katalonya'nın yetenekli çocuklarını uzun bir deneme yönteminden geçirdikten sonra içlerinden en iyi 2025 futbolcu en alt kademeye alınıyor. Bunlar tekniği iyi uygulayabilen ve fiziksel uygunluğu olanlardan oluşuyor.
   <br/>
   <br/>
   Altyapıda 10 ayrı katagoride takımlar var. 10 yaşından 17 yaşına kadar 8 ayrı grup mevcut. 10 yaşından itibaren futbolcular her yıl bir üst gruba terfi ediyor. 17 yaşından sonra iyi performans gösteren futbolcular C, B ve A'ya kadar yükselebiliyor. Altyapıda başka ülkelelerden getirilen yetenekli futbolcular da var. Bu arada klüp, bu genç oyunculara belirli bir ücret de ödüyor. C ve B takımında iyi performans gösteren futbolcular A takımına alınıyor. İstenen seviyeye gelmeyenler ise İspanya'nın diğer klüplerine satılıyor veya kiraya veriliyor.
   <br/>
   <br/>
   Klup kültürel faliyetlere de neredeyse spor kadar önem veriyor. Valeseca konu ile ilgili şunları söylüyor:'Biz Barcelona takımı olarak kültürel ve sanatsal her türlü gelişmenin önünü açabilecek faaliyetler içerisindeyiz. Katalonya yaşayacaksa böyle yaşayacaktır'.
   <br/>
   <br/>
   Barcelona takımı öğrendiğimiz kadarıyla resim, heykel, fotoğraf, edebiyat gibi dallarda her yıl yarışmalar düzenliyor.
   <br/>
   <br/>
   '1999 yılında, yeni asra girmeden bir yıl önce  Barcelona tam yüz yaşında olacak. Bu yüzden klübümüzün çok büyük bazı plan ve projeleri var. Öncelikli amacımız Katalonya'yı 2000'li yıllarda en iyi şekilde temsil edebilmektir. Dolayısıyla bu, Barcelona'yı bir klüpten daha fazla bir şey yapmaktadır.'
   <br/>
   <br/>
   Valeseca Türk futboluyla ilgili olarak da şunları söylüyor.Türk futbolu'nun Türkiye'nin büyümesiyle paralel olarak gittikçe iyiye doğru gittiğini görüyoruz Türk takımları içerisinde Galatasaray kendini en çok hissettiren takım.
   <br/>
   <br/>
   Stoickov gidebilir
   <br/>
   <br/>
   Peki Barcelona takımı bu yıl nasıl bir strateji izleyecek? Başarı şansı ne kadar? İşte bu soruların cevabını Barcelona takımının alt yapısında sezon öncesi yardımcı antrönörlük yapan ve Barcelona takımının yakından tanıma imkanı bulan Süleyman Murat Yıldız'dan aldık:'Barselona'nın 1997 98 sezonu öncesi oynadığı maçlarda başarılı olduğunu söylemek çok zor. Sampdoria'yı evinde yenerek, 32. Trefeu Joan Gamper kupasını aldı. İspanya süper kupasında ezeli rakibi Real Madrid'i Barselona'da (21) yenmesine rağmen, Madrid'te rövanşı (14) kaybederek kupayı bu sene rakibine verdi. Şampiyonlar Ligi ön eleme ilk maçında Skonto Riga'yı, kendi evinde 94. dakikada bir gol atarak zor da olsa 32 yendi'.
   <br/>
   <br/>
   'Sezon öncesi hazırlık programında iyi bir performans göstermesine rağmen hazırlık maçları  nda adına yakışır neticeler alamadı. Bu da yeni gelen Teknik Direktör Luis Van Gaal'ın futbol takımına Ajax modeli uygulamasından kaynaklanıyor. Takımının daha iyi olması  zaman alacak. Başarılı kaleci Victor Baia, yerini kaleci Hesp'e bıraktı. Barcelona'nın sembolleşmiş futbolcularından Stoickov bu sene istenilen performansı sergileyemiyor. Ronaldo'nun gidişiyle doğan boşluğu Giovanni ve Amonike ile doldurdular. İspanya Ligi ve Şampiyonlar Ligi'nde kupayı alır kanaatindeyim'.
   <br/>
   <br/>
   Takımın en büyük mali destekçisine gelince çok büyük iki banka ile karşılaşıyoruz. Bunlardan biri, biraz garip gelecek ama F.C Bankası. Yani banka takıma ait ve takımın ismini taşıyor. İkincisi Banca Catalana. Yani Katalanya Bankası. Söz konusu bankada Barselona takımına ait. Peki bu ne anlama geliyor? Cevabı oldukça basit: F.C Barselona, Katalonya'nın gücü, özgürlüğü ve belki de en önemlisi, tarihin tozlu sayfalarında kalmış şanlı Katalonya'nın yeniden diriliş mücadelesinin yegane simgesi...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=2970), [web.archive.org (arşiv bağlantısı)](http://web.archive.org/web/20141013142813/http://www.aksiyon.com.tr:80/aksiyon/newsDetail_getNewsById.action?newsId=2970)
