# TSK terfılerı beklıyor

*Aydoğan Kılıç 1997.07.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Eğer iktidara gelirsek yapacağımız değişikliklerin içinde Genelkurmay Başkanlığı'nın Milli Savunma Bakanlığı'na bağlanması konusu var.
  </font>
 </div>
 <div id="newsText">
  <font class="detail-text">
   Bizden başka dünyanın hiçbir yerinde böyle bir uygulama yok."
   <br/>
   <br/>
   Dönemin Başbakanı Turgut Özal'ın bu sözlerini 1987 sonbaharında, ANAP Zonguldak Milletvekili Engin Cansızoğlu naklediyordu. Küskün milletvekillerini  ikna görüşmeleri sırasında Cansızoğlu'nun da bulunduğu bir  gruba konuşan  Özal  bir başka  amacını da şöyle anlatıyordu: "Protokol yasasını değiştirmeliyiz. Birbiriyle ilişkili bu iki konuda kararlıyız."
   <br/>
   <br/>
   Gerçekten de Özal, ANAP'ın iktidarda bulunduğu dönemde sivilleşme konusundaki icraatlarıyla bu konuda ne denli kararlı olduğunu gösterdi.
   <br/>
   <br/>
   Özal'ın bu konudaki ilk operasyonu bir sabah ansızın İstanbul Tarabya Oteli'ndeki basın toplantısıyla başladı.
   <br/>
   <br/>
   Hükümet, Genelkurmay Başkanlığı için Necdet Öztorun'u istemiyordu. Halbuki 2 Temmuz 1987 günü yapılacak devir teslim töreni için davetiyeler bile hazırlanmıştı. Kimi iddialara göre Genelkurmay'da bir plan yapılmış ve 2000 yılına kadar kimlerin Genelkurmay Başkanı olacağı belirlenmişti. 2 Temmuz'da Necdet Üruğ'un görevini Necdet Öztorun'a bırakacağına kesin gözüyle bakılıyordu. Ancak Özal'ın kararı kesindi. Heryerde bundan geri adım atmayacağını belirtiyordu. Gerçekten de kısa bir süre sonra Genelkurmaybaşkanlığı'na Necip Torumtay getiriliyor ve Necdet Üruğ'un 2000 planı suya düşüyordu. 1987 yılında büyük bir heyecanla beklenen Yüksek Askeri Şûra kararları Özal'ın istediği gibi alınmıştı. Bu süreç Genelkurmay Başkanı Org. Hakkı Karadayı'ya kadar işledi. Ancak 1993 yılında Özal'ın ölmesiyle birlikte yıllar önce oynatılan taşlar bu kez yerlerine yeniden oturmaya başlıyordu.
   <br/>
   <br/>
   Bazı askeri çevrelerin iddialarına göre, Özal'ın bu tasfiye hareketiyle birlikte ordunun bir kanadında bu süreci engelleme ve hatta müdahale düşüncesi her zaman hakim olmuştu. Özellikle Özal'ın ölümüyle birlikte bu ekip Türk Silahlı Kuvvetleri'nin kilit noktalarına gelerek etkin duruma geçmişlerdi. Sözkonusu hükümet değişikliği de bununla ilgiliydi. Genelkurmay bünyesinde irticayı izlemekle görevli 'Batı Çalışma Grubunun' temelleri de bu ekip tarafından atılmıştı. Meral Akşener bu yüzden 'yasal dayanağı olmayan' ifadesini kullandığı tahmin ediliyor.
   <br/>
   <br/>
   Partiler hükümete gelirken her türlü konuyu görüşürler, pazarlıklar yaparlar, bir mutabakata varırlar. Yine bazı askeri çevrelere göre partilerin Tükiye'nin kaderine yön veren Kuvvet Komutanlıkları'na kimlerin geleceği konusunu görüşmemeleri imkansız. Buna göre önümüzdeki YAŞ sonucunda kimlerin tercihlerinin etkin olacağını kestirmek hiç de zor değil. Yeni hükümetin gelmesinde kimler etkin olduysa onlar...
   <br/>
   <br/>
   Ağustosta belirlenecek
   <br/>
   <br/>
   Bilindiği gibi Türk Silahlı Kuvvetleri'nde üst düzey emir ve komuta zincirini belirleyen Yüksek Askeri Şûra'nın olağan toplantısının ağustos ayının ilk haftasında yapılacak olması Türk Silahlı Kuvvetleri'nin terfi bekleyen komuta kademesinde hareketli günlerin yaşanmasına neden oluyor. Yüksek Askeri Şûra, atamaları değil terfileri kararlaştırıyor ve kuvvet komutanlarının atanması Genelkurmay Başkanı'nın teklifi, Milli Savunma Bakanı'nın inhası, Başbakan'ın imzası ve Cumhurbaşkanı'nın onayı ile gerçekleşiyor. Normal prosedüre göre, Kara, Deniz, Hava Kuvvetleri komutanları ile Jandarma Genel Komutanı'nın görev süreleri bu yıl dolacak. 1932 doğumlu olan Kara Kuvvetleri Komutanı Hikmet Köksal yaş haddinden ötürü emekliye sevkedilecek.
   <br/>
   <br/>
   Kara Kuvvetleri Komutanlığı'na kim gelecek? Teamüllere göre en yakın aday 1. Ordu Komutanı Orgeneral Hüseyin Kıvrıkoğlu gibi gözüküyor. Orgereral Kıvrıkoğlu Kara Kuvvetleri Komutanı olursa 1998 yılında Orgeneral Hakkı Karadayı'nın emekli olmasıyla birlikte Genelkurmay Başkanı olacak.
   <br/>
   <br/>
   Ancak kulislerde Orgeneral Kıvrıkoğlu'nun, şu an gerek bazı komutanların önünün açılabilmesi, gerekse Jandarma Genel Komutanı Org. Teoman Koman'ın yeni hükümetin gelmesi konusunda gösterdiği çabadan ötürü emekliye sevkedilebileceği şeklinde bazı iddialar bulunuyor. Bu yüzden Kara Kuvvetleri Komutanlığı'na orgenerallikte 4 yılını dolduran Teoman Koman'ın getirilebileceği de belirtiliyor. Kıvrıkoğlu 1955 Harp Okulu çıkışlı. Koman ise 1956 çıkışlı. Kuvvet Komutanları arasında en genç olanı. Doğu Aktulga'nın da bu yıl kıta görevine çıkması bekleniyor. Koman'ın Aktulga'yı Jandarma Genel Komutanlığı'na teklif edebileceği tahmin ediliyor. Bununla birlikte Harp Akademileri Komutanı Orgeneral Necati Özgen de Jandarma Genel Komutanlığı için ismi geçen adaylar arasında. Orgeneral Doğu Aktulga ile Orgeneral Teoman Koman'ın aralarının oldukça iyi olduğu kulislerde çok sık dile getiriliyor.
   <br/>
   <br/>
   Genelkurmay II. Başkanı Orgeneral Çevik Bir'in karargah  görevi bu yıl sona  erdiği için  dört  ordu komutanlığından birine atanması bekleniyor.
   <br/>
   <br/>
   Hava Kuvvetleri Komutanı Orgeneral Ahmet Çörekçi de yaş haddinden emekli olacak ve yerine Milli Güvenlik Kurulu Genel Sekreteri Orgeneral İlhan Kılıç getirilecek. Kadrosuzluk nedeniyle geçen yıl orgeneral olamayan Ergin Celasin, Vural Avar, Cumhur Asparuk ve Sebahattin Çatırel orgenerallik bekleyen korgeneraller.
   <br/>
   <br/>
   Görev süresini tamamlayan Deniz Kuvvetleri Komutanı Oramiral Güven Erkaya 'nın ise sağlık nedeniyle emekliye sevkedilmesi gerekiyor. Ancak yine kulislerde Erkaya'nın Refahyol Hükümetine karşı yapmış olduğu sivri ve sert çıkışlardan ötürü görev süresinin bir yıl uzatılabileceği belirtiliyor. Eğer görev süresi uzatılmazsa yerine Donanma Komutanı Oramiral Salim Dervişoğlu getirilecek. İlhami Erdil, Ekmel Totrakan ve Aydan Erol, Donanma Komutanlığı için yarışan koramiraller.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2783-tsk-terfileri-bekliyor.html), [web.archive.org (arşiv bağlantısı)](http://web.archive.org/web/20130101142618/http://www.aksiyon.com.tr:80/aksiyon/haber-2783-tsk-terfileri-bekliyor.html)
