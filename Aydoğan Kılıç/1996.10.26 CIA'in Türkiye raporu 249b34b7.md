# CIA'in Türkiye raporu

*Aydoğan Kılıç 1996.10.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ''Türkiye, geçen on yıl içinde hızlı ve net bir ilerleme kaydetmekle kalmamış, bu temelin üzerine 1990'lı yıllar boyunca da ilaveler yapacağının belirtilerini açıkça göstermiştir.
  </font>
 </div>
 <div id="newsText">
  <font class="detail-text">
   Diğer bir deyişle, başarısını devam ettirdiği taktirde 21. yüzyıla, dünyanın en başarılı ve umut veren orta büyüklükte uluslarından biri olarak girecektir. Türkiye, coğrafyası sebebiyle her yönden gelen kaçınılmaz etkilere maruz kalmaktadır. Ülkenin 1980 'li yıllarda gösterdiği ekonomik, sosyal ve politik gelişme iç ve dıştan gelen etkilerle başarılı bir şekilde başa çıkmasını sağlamıştır. Daha da önemlisi Türkler, ülkelerinin uluslararası politika ve ekonomik hayatta artık eskisi gibi pasif olmadığının gitgide daha fazla farkına varmaktadırlar. Türkiye  sadece etrafındaki dünyayı değil; daha uzak bölgeleri de etkileyebilir."
   <br/>
   <br/>
   Bu sözler, 1970'li yılların ortalarından 1980'li yılların ortalarına değin Türkiye, İran ve Ortadoğu'nun bazı ülkelerinde CIA adına son derece önemli görevlerde bulunan, Carter döneminde Ulusal Güvenlik  Konseyi'nde görev yapmış, 12 Eylül hareketinin ardından "Our boys have done" (bizim çocuklar başarılı) diyerek 12 Eylül ile ilgili kitapların ilgi odağı olmuş ve önce Papa suikasti, son olarak da Abdi İpekçi cinayetiyle ilgili olarak ismini duymaya başladığımız Paul Henze'ye ait.
   <br/>
   <br/>
   Paul Henze'nin bu sözleri Türkiye'de yayınlanan bir dergi ya da gazeteden alınmış değil. ABD'de yayınlanmış bir kitaptan da alınmadı. Bu farklı tesbit ve yorumlar, CIA'in sivil kuruluşlarından biri tarafından hazırlanan Türkiye Raporu'nda yer aldı. Raporu ilginç kılan bir başka özellik ise; dokümanın Genelkurmay Başkanlığı vasıtasıyla Harp Akademileri Komutanlığı Öğretim Başkanlığı'nca tercüme ettirilerek "ilgililerin istifadesine" sunulmuş olması. İlgililerin istifadesi, isteyen herkesin bu dokümana kolay ulaşamayacağı anlamına geliyor. Harp Akademileri Yayınları arasından çıkan "TÜRKİYE'NİN YENİ JEOPOLİTİĞİ  Balkanlardan Batı Çin'e" isimli çalışma bu yüzden, sadece belirli makamlara, kurmaylara ulaştırılacak kadar basılmış.
   <br/>
   <br/>
   ESKİ CIA'CİLERDEN TÜRK  DIŞ POLİTİKASINA ÖVGÜ
   <br/>
   <br/>
   Bu dokümanı önemli kılan iki özelliği var. Birincisi dokümanın ABD'nin elini Türkiye'den hiç çekmeyen, ABD'nin eski Büyükelçisi şimdilerde ise The Carneige Endowment'in başkanı olan Morton Abromowitz tarafından hazırlatılmış olması. Raporu kaleme alanlar aslında kamuoyu için hiç de yabancı isimler değil. Konusunda uzmanlaşmış olan CIA'in eski Ortadoğu masası şefleri, şimdilerde ise CIA için analizler yapıp bölge ile ilgili politikaların oluşturulmasında etkili olan analistler Graham Fuller ile Paul Henze. ABD'nin bu kişilerin hazırladığı raporlar doğrultusunda Ortadoğu kartını oynadığı biliniyor.
   <br/>
   <br/>
   Dokümanı önemli kılan ikinci önemli husus ise bu dokümanda; şimdiye kadar bilinenin aksine yüzyılın başından beri Türkiye'nin ilk defa Balkanlar'dan Kafkasya'ya, Orta Asya ve Batı  Çin'e kadar potansiyel bir dış politika izlemeye başladığının belirtilmesi. Sovyetler Birliği'nin çökerek ardından Türk cumhuriyetlerinin ortaya çıkması bu politikanın önemli bir ayağını oluşturuyor.
   <br/>
   <br/>
   TÜRKİYE'NİN YENİ JEOPOLİTİĞİ
   <br/>
   <br/>
   Tercüme ettirilerek TSK kurmaylarının istifadesine sunulan ve Harp Akademileri Komutanı Orgeneral Atilla Ateş'in önsözünü yazdığı doküman/kitap dört bölümden oluşuyor.
   <br/>
   <br/>
   Kitabın birinci bölümünde değerlendirmelerine yer verilen Paul B.Henze; "21. yüzyıla doğru Türkiye'nin sosyal, ekonomik ve politik eğilim beklentilerini" tarihsel bilgileri de ihtiva edecek şekilde ele almış.
   <br/>
   <br/>
   İkinci bölüm ise yine yakından tanıdığımız bir isim, Graham Fuller tarafından kaleme alınmış. Fuller raporunda, "Sovyetler Birliği'nin çöküşünden sonra bölgede Türkiye'nin rolünü ve Türkiye'deki iç değişimin dış politikaya etkisini" tahlil ediyor. "Türkiye'nin komşuları ve yakın bölgelerle ilişkileri" de bu bölümde yer alıyor.
   <br/>
   <br/>
   Üçüncü bölüm ise Türkiye'de fazlaca tanınmayan J. F Brown'un analizlerini içeriyor. Balkanlar üzerine çalışmalarıyla bilinen Brown, olayların tarihsel gelişimi dahil olmak üzere "TürkiyeBalkan ilişkilerini, Balkanlar'da Müslümanlar'ın durumunu ve Karadeniz projesini" inceleliyor.
   <br/>
   <br/>
   Dördüncü bölümde yine Graham E.Fuller'in değerlendirmelerine yer veriliyor. Fuller, "Dünyada Türkiye'nin Artan Önemi" adı altında Türk cumhuriyetleri, Ortadoğu, ABD ile girilecek ilişkilerin seyrini ele alıyor.
   <br/>
   <br/>
   Türkler Hayattan Ne Bekliyor? Ülkelerinin gelişmesinin nasıl olmasını istiyor? 21. yüzyılın başında nerede olmayı umuyorlar? Birinci bölümde bu sorulara cevap arayan Paul Henze Türkler'le ilgili, son derece ayrıntılı bilgiler veriyor:
   <br/>
   <br/>
   "Türkler, ülkelerinin güçlü, başarılı  ve dünyada saygın bir yeri olmasını isterler. Hızla büyüyen nüfusun ve ekonomik başarının ülkeyi, 21. yüzyıldaki dünya meselelerinde daha etkin kılacağı umulmaktadır. Topraklarını genişletme hevesinde değillerdir. Ama Balkanlar'da ve Asya'daki akrabalarının yaşamları ve refah seviyeleri ile doğrudan ilgilenmek eğilimi  göstermektedirler. Cumhuriyetin kuruluşundan beri süregelen, askerlerin Türk hayatındaki istisnai statüsü gitgide aşınmış olmasına rağmen askerlik mesleğinin prestiji hâlâ yüksektir. Genç erkeklerin askerden kaçmaları hâlâ hoş karşılanmaz."
   <br/>
   <br/>
   Türkiye'nin 1970'lerde yaşadığı politik, ekonomik ve sosyal dejenerasyonun Türkler'in hafızalarında hâlâ canlı olduğunu belirten Henze  ülkenin tekrar düzensizliğe düşmesini istemediklerinden, belli derecedeki ekonomik tedbirleri ve özgürlüklerine getirilen belli derecedeki yasakları kabul etmekte olduklarına dikkat çekiyor. Henze'ye göre; Türkler  beraber zorlukları yenmek ve beladan korunmak için tekrar otoriter bir yönetime dönmek niyetinde de değildirler. Demokrasiye sadıktırlar. Demokrasiyi, çatışmaları  uzlaştırmak ve toplum ilerledikçe meydana gelen değişimlere ayak uydurmak için gerekli bir sistem olarak görürler. Politikacılara bilinçsiz hayranlık beslemezler ve onlar tarafından kolay kolay aldatılamazlar. Çünkü onlara süper insan gözüyle bakmazlar. Bunun istisnası Atatürk ve geçmişte  bir nebze idealleştirilmiş  İnönü'dür. Türkler politikacıları övmeye ya da körükörüne peşlerinden gitmeye meyilli değildirler. Liderliğin değişmesinden korkmaz ya da hayıflanmazlar. Olduğu gibi kabullenirler. Bir çok yeni demokrasi ülkesinin henüz öğrenemediği bir şeyi öğrenmişlerdir. O da şudur; politika devletin başarıyla idare edilmesi sanatıdır. Bu başarıyı sağlayan unsurlar iyi pazarlık ve uzlaşmadır.
   <br/>
   <br/>
   Yıllardır bölge ile ilgili çalışmalar yaptığı için Türkiye'yi bir çok aydınımızdan daha iyi tanıdığını ortaya koyan Henze bakın nasıl devam ediyor sözlerine :
   <br/>
   <br/>
   "Türkler gelecekten korkmazlar. Politik dolduruşlar ve basının abartıları bir yana, 1991'de gerek kişisel,  gerek ulus olarak 1980'dekinden daha iyi durumda olduğunu inkar edecek çok az Türk vardır. İyisiyle kötüsüyle 1990'lı yılların kalan kısmından da faydalanmayı ummaktadır. Yukarıda bahsedilen bütün eğilimler 1990'lı yılların sonlarında da varlıklarını sürdürecek gibi gözükmektedirler."
   <br/>
   <br/>
   TÜRKİYE'DE DİNİ HAYAT
   <br/>
   <br/>
   Henze, İslam'ın Türk insanının hayatında oynadığı rol ve önemi; baş ve gövde uyumsuzluğu yaşayan Türk aydınlarından daha iyi idrak ettiğini de belli ediyor. CIA'in eski Ortadoğu Masası Şefi, "DİN" başlığı altında şu değerlendirmeleri yapıyor: "Türkler'in büyük çoğunluğu Müslüman'dır. Dinleri kültürlerinin bir parçasıdır ve kişilerin hayatında belirgin bir rol oynar. Özellikle kırsal bölgelerde ve taşrada İslami  kurallara bağlılık sosyal açıdan önemlidir. Bir çok Türk için İslami davranış tarzlarından kaçınma veya bunları  reddetme sosyal ve profesyonel ilişkileri zayıflatır, günlük hayatı huzursuzlaştırır ve bunların karşısında da hiç bir avantaj sağlamaz. Tıpkı bir Amerikalı'nın pazar sabahları kilise ayinine katıldığı gibi, Kayserili bir iş adamı da aynı ruhla dükkanını kapatarak cuma namazına gider. Yaşamlarında dinin yeri çok az olan aydınlar dini törenle gömülürler. Yeni yapılmış bir gecekondunun sahipleri evlerine elektrik ve su bağlanır bağlanmaz cami yapımı için para biriktirirler. Bunu fanatik İslamcı ya da düşmanca hisler besleyen kişiler olarak yapmazlar. Sadece köylerindeki  yerleşik hayatın sembollerine ve yapısına duydukları ihtiyaçtan ötürü yaparlar. Şehirlerarası yollardaki  duraklama yerleri, dükkanlar hatta benzin istasyonlarında bile mescitler vardır. Bunları Müslüman köktenciliğinin tezahürü olarak gören Batılılar, Türk hayatının vasıflarını ve işleyiş hızını bilmeyenlerdir."
   <br/>
   <br/>
   1950 yılında çok partili demokrasiye geçiş sonucu Türk politikası ve toplumunun açılması çoğu insana İslam'ın dirilişi gibi görünmüştür. Henze'ye göre Klasik Atatürkçülerin o günden bu yana yüzleşmek zorunda kaldıkları ve çözemedikleri ikilem şudur: "Demokratik bir toplum, nüfusunun oldukça büyük bir bölümü için önemli olduğu halde dini nasıl sindirmek isteyebilir. 1950'lerden beri İslam aşama aşama normal algılandığı bir temele oturmuştur."
   <br/>
   <br/>
   MİMARINDAN  12 EYLÜL YORUMU
   <br/>
   <br/>
   Önceki iki müdahalede olduğu gibi  1980 müdahalesinden hemen sonra kurulan hükümetin yapısını da askeri liderler oluşturuyordu ve göreve gelir gelmez yönetimde kalmak için hiçbir istekleri olmadığını açıkladılar. Politik reformlar yapacaklarını ve demokratik bir hükümetin şimdikinin yerini alacağını vaad ettiler. Politik sistemin eksikliklerini 1960 ve 1971'de yapıldığından daha iyi  şekilde tamamlamak isteğindeki Evren ve meslektaşları  geçiş dönemini üç yılda tamamladılar. 12 Eylül söz konusu olduğunda adını peşisıra duymaya alışık olduğumuz Paul Henze 12 Eylül ile ilgili hiç de iyi şeyler düşünmüyor oysa:
   <br/>
   <br/>
   "Bu üç yıllık süreç sistematik, iyi niyetli, açık ve insancıl olmasına karşın vaat ettiği kadar başarılı değildir. Diğer bir deyişle generallerin beklentilerinin dışında bir sonuç meydana gelmiştir. 1982 anayasası, aslında yasama gücü tarafından oluşturulması daha doğru olan bir çok detayla doludur. Bu nedenle bazı yönlerden çok katıdır. Askeri  idarenin, zayıf koalisyonları imkansızlaştıracak ve çok fazla partinin ortaya çıkmasını engelleyecek nitelikte, seçimle iş başına gelen bir siyasi partiler sistemi kurma yönündeki isabetli isteğinin anayasaya yansıtılışı amatörce olmuştur."
   <br/>
   <br/>
   DARBE TARTIŞMALARINA NOKTA
   <br/>
   <br/>
   Henze'ye göre; Türk Silahlı Kuvvetleri' nin ısrarla kullandığı sistem katı şekilde uygulanan bir terfi ve emeklilik sistemidir. Böylece yüksek rütbeli mevkilere devamlı taze kan sağlanmaktadır. Profesyonel eğitimin kalitesi yüksektir ve sivilordu ilişkilerinin esasını da kapsamaktadır. Türk askeri akademilerine politika bulaşmamıştır. Diğer NATO ülkelerinin silahlı kuvvetleri ile yakın işbirliği içinde bulunmak, NATO karargahlarına ve bölgesel komutanlıklarına katılmak silahlı kuvvetlerin sivil otoritenin emrinde oluşunun nedenlerini anlamada  yardımcı olur. En önemlisi Henze'ye göre Türk askeri liderlerinin ya da düşük rütbeli subayların oluşturacağı belirli bir grubun 1990'larda politik hırslara kapılma olasılığı yok gibidir.
   <br/>
   <br/>
   KIBRIS: TÜRKLER FAKİR, RUMLAR ZENGİN
   <br/>
   <br/>
   Kıbrıs sorununun yoğun olarak tartışıldığı şu günlerde Henze'nin de konuyla ilgili söyleyecekleri, ABD'nin konuya bakışının anlaşılması bakımından son derece önemli. Henze'ye göre Kıbrıs'taki durum; ne Yunanistan'ı, ne Türkiye'yi, ne de Kıbrıs'taki  Türkler ile Yunanlılar'ı ciddi kararlar almaya itecek kadar kötü değildir. Hepsi Kıbrıs meselesinin uluslararası alanda oluşturacağı ilgiden küçük çaplı yararlar elde etme isteğindedir. Kıbrıs'ın Yunanistan'a mali bir külfeti yoktur. Çünkü Kıbrıs Rum kesimi Yunanistan için kâr getiren bir yükümlülüktür. Kıbrıs'taki Rumlar'ın hayat standardı Yunanistan'dakilerden yüksektir. Kıbrıs Türk Kesimi'ndekilerin ekonomik sorunları vardır. Türkiye'den yapılan bazı yardımlar olmasa hayat standardı daha da düşebilir. Ama Türkiye'nin 71 şehrinin hemen hepsinden daha küçük bir nüfusa sahip Kıbrıs Türk Kesimi, Türkiye açısından belirsiz bir müddet boyunca sırtlayamayacağı finansal bir yük oluşturmaktadır.
   <br/>
   <br/>
   ABD'nin Kıbrıs konusuyla ilgilenmesinin sebepleri olarak da Henze şunları söylüyor: "ABD'nin Kıbrıs'la ilgili stratejik bir çıkarı yoktur. Kıbrıs'ın bölünmüş olması ticari ve politik çıkarlarını ciddi şekilde etkilemez. ABD'nin Kıbrıs'la ilgilenmesinin sebebi, daha köklü çıkarlarının sonucudur. Avrupa ve Amerika'daki yerleşik kamuoyu inancı, büyük bir olasılıkla Yunanistan'ı ve Kıbrıslı Yunanlılar'ı her zaman zarar gören taraf olarak bilecek, Türkiye ve Kıbrıslı Türkler'i ise Kıbrıs problemini tahrik eden taraf olarak görecektir."
   <br/>
   <br/>
   TÜRKİYE 21. YÜZYILIN EKONOMİ DEVİ
   <br/>
   <br/>
   Türkiye'deki bir çok gazeteci, yazar ve ekonomistten farklı olarak Türkiye ekonomisi ile ilgili  son derece parlak şeyler söyleniyor raporda. Yazısını istatistiki rakamlarla destekleyen Henze büyük Türkiye'nin mesajlarını veriyor: "Türkiye'nin ihracatı 1980'de 2 milyar 910 milyon dolardır ve bunun yüzde 57'lik payı tarım ürünlerine aittir. İhracat 1991'de 13 milyar 598 milyona çıkarken tarımın payı yüzde 19.7'ye düşmüştür. 1980'li yıllarda Türkiye endüstriyel malların ihracatında çok başarılı olmuştur. Tarımsal ve endüstriyel ihracatın şu anki dengelerinin 1990'lı yılarda belirgin bir değişme göstermeyeceği söylenebilir. Çünkü Türkiye aç komşularına yapacağı yiyecek ihracatı için belli bir potansiyel bulundurmaktadır. Türkiye kendi yiyecek ihracatını karşılar. Ama üretimini artırmak için hâlâ müthiş bir bir potansiyele sahiptir. Yine de devamlı artan ihracatın en geniş bölümü Türk endüstrisi tarafından sağlanacaktır. Türkiye 2000 yılından itibaren yıllık en az 25 milyar doları bulan bir ihracat geliri bekleyebilir."
   <br/>
   <br/>
   Türkiye'nin ekonomik atılımının eksikleri  ise dört ana başlıkta toplanıyor:
   <br/>
   <br/>
   Sürekli yüksek enflasyon
   <br/>
   <br/>
   Özelleştirmenin yavaş gerçekleştirilmesi
   <br/>
   <br/>
   Gittikçe büyüyen bütçe açıkları
   <br/>
   <br/>
   Artan dış borç
   <br/>
   <br/>
   <br/>
   POLİTİKA:  TÜRK ERKEĞİNİN EĞLENCESİ
   <br/>
   <br/>
   Türkiye'deki politik hayat ile ilgili de şaşılacak seviyede net ve bir o kadar da gülünç bilgiler veren Henze, politikanın Türk erkeği için futbolla yarış halinde olduğunu şu ifadelerle anlatıyor: "Türkler rekabetçi parti politikasını severler.1946'da çok partili sistem getirildiği zaman, seçmen parti rekabetine hazırdı ve uzun süredir iktidardaki Cumhuriyet Halk Partisi'ni ikitdardan indirmekle politik tercihinin ne olduğunu gösterdi. Politika Türk erkeğinin eğlencesi olması açısından futbolla yarış halindedir. Bu arada kadınlar politikada gitgide daha aktif hale gelmektedirler."
   <br/>
   <br/>
   Askeri idarenin 80'li yılların başında yaptığı düzenlemelerin fırsatçı, tartışmalı ve çabuk dağılabilir koalisyon hükümetlerinin tekrarını önlemeye yönelik olduğunu ve bu amacı gerçekleştirirken, askeri liderlerin arkasında hayli geniş bir kamuoyu kesimi uzlaşması bulunduğunu belirtiyor. Darbenin amacına ulaşıp ulaşamadığı hakkında ise şunları söylüyor: "1980'li yıllarda bu amaçların hiçbirine ulaşılamamıştır. 1990'lı yılların başından itibaren Türk siyasi yelpazesi 70'li yıllardakinden daha da bölünmüş bir hale gelmiştir. Çünkü merkez sağ ikiye bölünmüş, merkez sol daha da parçalanmıştır."
   <br/>
   <br/>
   TÜRK BASINI HİKAYECİ
   <br/>
   <br/>
   Henze'ye göre Türk aydınları ya milliyetçi, ya dinci, ya da bu ikisinin karışımı şeklinde müzminleşmiş bir endişeye sahiptirler. Bu endişeler yabancı gazeteciler için de iyi bir kaynak oluşturmaktadır. 90'lı yıllar boyunca aydınlar kızmaya, gazeteciler de gericilerin oluşturduğu tehdit unsurları hakkında hikayeler yazmaya devam edeceklerdir. Bu endişeler, eski Sovyetler Birliği'nde oluşan dinci, PanTürkist ve otoriter hareketlerin buraya sıçrayacağı korkusuyla beslenecektir. Aşırı solcular, Sovyet imparatorluğundaki sosyalizmin çöküşünün hüsranıyla bu endişeleri körükleyeceklerdir.
   <br/>
   <br/>
   FULLER:  "ÖZAL YENİ BİR DÖNEM BAŞLATTI"
   <br/>
   <br/>
   CIA'in Türkiye ilgili politikalarının belirlenmesinde en etkin isimlerden biri de Türk basınının artık yakından tanıdığı neredeyse "aileden" sayılmaya başlayan Graham Fuller. Harp Akademilerince basılan dokümanın ikinci bölümünü oluşturan Fuller'in raporu da ilginç açıklamaları içeriyor.
   <br/>
   <br/>
   Türk siyasi hayatındaki değişim, Gorbaçov döneminden çok önce başlamıştı. Turgut Özal, önce ekonomiden sorumlu devlet bakanı, sonra başbakan, daha sonra da cumhurbaşkanı olarak Graham Fuller'in ifadesiyle Atatürk'ten bu yana en etkili Türk siyaset adamlarından biri olmuştu.
   <br/>
   <br/>
   Türkiye'de Kürt kelimesinin ele alınışı 1991 yazının sonlarında önemli ölçüde değişmişti. Bir zamanlar "Kürt" kelimesine Türk basınında rastlanmazken bugün bu kelime basında yaygın olarak kullanılıyor. Kürtçe öğrenmek isteyenler kitabevlerinde aradıkları kitabı bulabiliyor. Keza, Kürtçe şiir ve hikaye kitapları, hatta Atatürk zamanında Kürt ayaklanmalarını anlatan ve ayaklanma liderlerini kahraman ilan eden kitaplar basılıp satılabilmektedir.
   <br/>
   <br/>
   Özal, Kürt "Pandora" kutusunu açmak için çok önemli adımlar atmıştı. Kuzey Irak'ta "de facto"(fiilen) özerk Kürt bölgesinin kurulmasına izin verdi, iki Irak'lı Kürt grubu ile doğrudan ve düzenli temasa geçti ve bu grupların liderleri birkaç kez Ankara'yı ziyaret etti ve en önemlisi, Kuzey Irak'ta seçimlerin yapılmasına ki, bu bağımsızlık yönünde önemli bir adımdır ses çıkarmadı. Hatta Özal'ın halefi durumunda olan Başbakan Süleyman Demirel Irak'lı Kürt gerilla liderleri ile pazarlığa girişerek, Kuzey Irak'ta bağımsız bir Kürt devleti  kurmayacakları ve PKK'nın bölgede eylemlerine engel olacakları yolunda açık bir taahhüt vermeleri karşılığında, bu hareketlere belli bir statü ve eylem serbestisi tanımayı teklif etmiştir.
   <br/>
   <br/>
   ÖZAL'IN GÖRDÜKLERİ
   <br/>
   <br/>
   Özal daha da ileri giderek Irak Kürtleri'nin Ankara'da büro açmalarına izin vermişti. Pek çok Türk, Özal 'ın Kürt konusunun bu aşamaya gelmesine izin vermesini son derece yanlış buluyor ve bu durumun Türkiye Kürtleri arasında özerklik yanlısı, hatta bölücü hareketleri cesaretlendirmesinden endişe duyuyordu. Özal tüm politikaları gündeme getirip gerçekleştirmeye çalışırken, o sırada CIA'in Ortadoğu Masası Şefi olarak resmen görev yapan Fuller'in, Özal'ın bu politikalarını nasıl dahiyane bulduğunu kendi ağzından dinleyelim:
   <br/>
   <br/>
   "Göründüğü kadarıyla Özal'ın kafasında daha büyük hedefler vardır. Bazı siyasi gözlemcilere göre Özal, Kürt hareketinin geleceği konusunda jeostratejik bir vizyona sahiptir, ancak konunun çok duyarlı olmasından ötürü bunu hiç bir zaman açıkça ifade etmemiştir.
   <br/>
   <br/>
   "Bu vizyona göre bölgede Kürt ayrımcılığı kaçınılmazdır ve bu Irak'ta başlamaktadır. Eğer bundan böyle, Türkiye Irak'ta özerk ya da bağımsız bir Kürt devletinin kurulması karşısında olumlu bir tavır takınırsa, bu Kürt devletinin ileride Türkiye 'yi  Kürtçe konuşan dünya için "doğal çekim merkezi "olarak görme ihtimali vardır. Zira bugün dünya  Kürtleri'nin çoğu Türkiye'de yaşamaktadır. Türkiye'deki Kürtler, diğerlerine göre daha ileri durumdadır. Hatta Türk toplumunda önemli rol oynamaktadırlar. Bu şartlar altında eğer bir gün birleşik bir Kürt devleti kurulacaksa Türkiye bu konuda en fazla söze ve etkiye sahip ülke olacaktır. Böyle bir gelişme Türkiye'nin Irak ve İran'ın Kürt bölgelerinde önemli bir etkiye sahip olmasını sağlayacaktır. Her halukarda, Türkiye'nin kaçınılmaz bir şeye direnerek ileride kurulacak bir Kürt gücünün baş düşmanı olmaktansa böyle bir harekete öncülük etmesinin daha iyi olacağını söylemektedirler.
   <br/>
   <br/>
   "Çoğu Türk, Türkiye'de özerk bir Kürt bölgesinin ortaya çıkmasını son derece rahatsız edici, hatta kabul edilemez görmektedir. Türk Genelkurmayı tarihsel olarak, kendini Türkiye'nin toprak bütünlüğünün güvencesi olarak görmüştür ve belirtildiğine göre, Kürtler'e ne tür ekonomik veya kültürel tavizler verilirse verilsin, Genelkurmay kendini Türk devletinin üniter yapısını korumaya  adamıştır. Eğer Kürt sorunu bir gün kontrolden çıkarsa, askerler kendilerini kaçınılmaz olarak müdahale etmek zorunda hissedeceklerdir."
   <br/>
   <br/>
   ARAPLAR VE İSRAİL ARASINDA TÜRKİYE
   <br/>
   <br/>
   Graham Fuller'in Türkiye'nin Araplar ve İsrail arasındaki özel konumunu tahlil ederken bu arada Türk Dışişleri Bakanlığı ile ilgili ilginç şeyler de söylüyor: "Türkiye, Müslüman bir ülke olduğunu her zaman göz önünde bulunduracaktır. Ankara'daki Dışişleri Bakanlığı her ne kadar "İslam dayanışmasına " fazla önem vermiyor ise de, halk arasındaki İslami duygular Türk dış politikasında her zaman belli bir rol oynayacaktır. Ancak, Arapİsrail barış sürecinde önemli bir ilerleme olması halinde, Türkiye'nin İsrail ile ilişkileri uzun dönemde önemli ölçüde gelişecektir. Arapİsrail ilişkilerinde ciddi bir kötüleşme, özellikle İsrail'in barış için toprak ilkesini reddederek uzlaşmaz bir tutum almasından kaynaklanabilecek, Türkiye'nin kendini İsrail'den uzaklaştırmasına neden olacaktır. Türkiye'nin Arap dünyasına ve İsrail'e yönelik barış suyu projesinin gerçekleşmesi Türkiye'nin bölgedeki rolü üzerinde önemli bir etken olacaktır. Bu aynı zamanda, İsrail ile daha kolay işbirliğine girmesini mümkün kılacaktır. Öte yandan, İsrail'in sahip olduğu teknolojik bilgi birikimi, Türkiye'nin endüstriyel ve teknolojik gelişmesini etkileyebilecek önemli bir yakınlaşma nedeni olabilir."
   <br/>
   <br/>
   Fuller Türkiye ile Irak'ın arasındaki jeopolitik ilişkilerin geleceğini  büyük ölçüde aşağıda sıralanan unsurlar tarafından belirleneceğini vurguluyor:
   <br/>
   <br/>
   Kürt sorununun ileride ne şekilde gelişeceği
   <br/>
   <br/>
   Türkiye'nin Kuzey Irak'taki TürkTürkmen nüfusun refahına ilişkin endişeleri
   <br/>
   <br/>
   Türkiye'nin Irak'ın yayılmacılığından ve bölgede hegemonya arayışından duyduğu rahatsızlık
   <br/>
   <br/>
   Irak'ın kitle imha silahlarına sahip olmaya çalışması
   <br/>
   <br/>
   Türkiye'nin İran veya Suriye ile ilişkilerinin bozulması durumunda, Irak'ın bu ülkelere karşı jeopolitik denge unsuru oluşturması potansiyeli veya tam tersine Türkiye Irak ilişkilerinin bozulması durumunda bu iki devlet Irak'a karşı bir denge unsuru oluşturacaktır.
   <br/>
   <br/>
   Türkiye'nin Irak'a da akan Fırat ve Dicle sularını kontrolü altında tutmasının yaratabileceği sürtüşmeler
   <br/>
   <br/>
   Türkiye'nin Irak'ın petrolünü Akdeniz'e taşıyan petrol boru hattını kontrolü altında tutması
   <br/>
   <br/>
   Kürt sorununun Türkiye ile Irak arasında yoğun bir sürtüşmeye neden olmasının kaçınılmaz olduğunu belirten Fuller, bir tehlikeye dikkat çekiyor. İlke olarak her iki devletin de her türlü Kürt özerkliğinin veya bağımsızlığının  sınırlandırılmasında ortak bir çıkarı paylaşmakta olduğunu ifade ederek Fuller; bu ortak çıkarın geçen on yıllarda zaman zaman açığa vurulduğunu hatırlatıyor: "... Irak'ın özellikle kitlesel imha silahlarına sahip olmak yoluyla bölgesel güç olmaya çalışması, Irak ile Türkiye'yi kaçınılmaz olarak karşı karşıya getirecektir. Zira Irak'ın bu tür silahlara sahip olması Türkiye'nin çıkarları açısından son derece kabul edilmez bir şeydir. Eğer Irak uluslararası toplumdan ciddi bir tehdit görmeksizin bu silahları elde edebilirse, Türkiye de kendini savunma amaçları için benzer silahlara sahip olmak zorunda hissedecektir. Öte yandan, İran da Irak'a karşı denge unsur olabilmek için kendi nükleer programını belirlemektedir. Bu nedenle farklı stratejik hedeflere sahip ve çıkarları büyük ölçüde çatışan üç bölge ülkesi arasındaki ilişkilerin gittikçe kötüleşmesi ihtimali daha da büyüktür."
   <br/>
   <br/>
   İRAN İLE İLİŞKİLERİN GELECEĞİ KARANLIK
   <br/>
   <br/>
   uller'in kaleme aldığı yazıya göre; ne İran, ne de Türkiye birbirinden doğrudan bir saldırı gelmesi endişesini taşımıyor. Ancak Körfez Savaşı'ndan bu yana iki ülke birbirlerinin Irak'a yönelik politikalarını şüpheyle karşılar olmuş. Bu iki devlet de, diğerinin Irak'taki kargaşadan yararlanarak tek başına avantajlar elde etmesini istemiyor. Türkiye ile İran arasındaki bu sorunlar, Irak'ta daha demokratik bir rejim iş başına geldiğinde ortadan kaybolmayacak belki de daha da artacaktır. Irak siyasi sisteminde meydana gelecek bir değişim, İran'ı Şiilerin sayısal üstünlükleri nedeniyle hak ettiklerini düşündükleri daha etkin bir rol alma çabasına iteceğinden büyük istikrarsızlıklara yol açacaktır. Türkiye ve İran muhtemelen, Irak'taki bu gelişmeleri etkilemeye çalışacaklar ve birbirleriyle rekabete girişeceklerdir.
   <br/>
   <br/>
   Uzun bir uyum döneminin ardından, Türkiye İran ilişkilerinin geleceği karanlık gözükmektedir. Bu stratejik değişim, Sovyetler Birliği'nin çökmesi ve bunun ardından tüm bölgede meydana gelen jeopolitik değişikliklerin bir sonucudur. Türkiye ve İran, aşağıda sıralanan nedenlerle ciddi anlaşmazlıklara, hatta çatışmalara girebilirler:
   <br/>
   <br/>
   Kürt sorunu,
   <br/>
   <br/>
   İran'ın 'Siyasi İslam' kavramını bölgeye yayma çabalarının yol açacağı potansiyel çatışma,
   <br/>
   <br/>
   Orta Asya 'da etki kurma yarışı,
   <br/>
   <br/>
   Bunların belki de en önemlisi Azerbaycan'da milliyetçiliğin gelişmesi. Bu Türkiye ve İran'ı rekabete sokacağı gibi, İran'ın toprak bütünlüğünü de tehdit edecektir.
   <br/>
   <br/>
   Fuller'in raporuna göre Türkiye'nin Orta Asya ile ilişkileri İran'ın engellemeleriyle karşılaşacaktır. Gerçekten de  İran bin küsur yıldır Orta Asya 'da derin siyasi ve kültürel bir etkiye sahip olmuştur. Orta Asya'daki yönetim dili temelde Türkçe iken, kültür dili Farsça olmuştur. Orta Asya'daki eğitim görmüş aydınların çoğu Türkçe ve Farsça bilmektedirler. Nitekim Fuller'in şu sözleri konunun önemini daha da belirginleştiriyor: "Ayrıca bölgeyle doğrudan sınırı olan ülke Türkiye değil, İran'dır. İran kendisinin Orta Asya'da doğal baskın kültür olduğuna inanmaktadır. Bugün de bölgeyi siyasi, ekonomik ve kültürel bakımdan etkilemeye büyük önem vermektedirler."
   <br/>
   <br/>
   Raporun devam eden bölümlerin, tarihten bu yana, güneyindeki Müslümanlar'dan endişe duyan Rusya'nın, Bolşevik döneminde PanTürkist veya İslamcı eğilimlere karşı duyarlı olduğunu belirtiliyor, Orta Asya devletlerinin tamamen bağımsız olsalar bile bu endişenin azalarak da olsa devam edeceği vurgulanıyor: "Rusya, başlangıçta Türkiye'nin Orta Asya' da nüfuz kurmasına hoşgörüyle bakmasına rağmen, bugün Türkiye'nin giderek agresif bir şekilde ekonomik, ticari, siyasi ve hatta askeri açıdan Rusya'nın yerini almaya baylamasıyla bu hoşgörü ortadan kaybolmuştur. Rusya Türk faktörünü dengelemek için İran'ı desteklemektedir. Hatta İran'a daha fazla silah satmaktadır."
   <br/>
   <br/>
   ADRİYATİK'TEN ÇİN SEDDİ'NE
   <br/>
   <br/>
   Türkiye'nin Orta Asya'ya ilgisi sadece eski Sovyetler Birliği Orta Asya'sı ile sınırlı kalmayıp, Çin'deki Doğu Türkistan'a da uzanacağını Fuller ısrarla belirtiyor. Ona göre burada yaşayan yaklaşık altı milyon Uygur Türk'ü kendilerini Türkiye'ye ve bölgedeki diğer Türk devletlerine çok yakın bulmakta ve Rus Orta Asya'sındaki Türkler'in Rusya'dan duyduğu etnografik baskılardan daha fazlasını Çin etnografik baskısından çekmektedir. Çin yetkilileri Uygur Türkleri'ni sadece asimile etme gücüne sahip olmakla kalmayıp bu güçlerini aktif bir şekilde uygulamaya koymaktadırlar.
   <br/>
   <br/>
   Pekin uzun süredir, Uygur Türkleri'nin sert tepkisine rağmen, Han Çinliler'ini bölgeye yerleştirerek, bölgenin demografik yapısını değiştirmeye çalışmaktadır. Uygurlar bu ciddi demografik tehdit karşısında kendilerine destek sağlamaya çalışacak bir güce ihtiyaç duymaktadırlar. Ki Türkiye bu konuda akla gelen ilk devlettir. Fulller'in şu sözleri ise Özal ile birlikte başlayan "Adriyatik'ten Çin Seddi'ne" söyleminin ger
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BD9AB9FF45CE58A350595941F1EB2D2D?newsId=1892), [web.archive.org (arşiv bağlantısı)](http://web.archive.org/web/20120405213809/http://www.aksiyon.com.tr:80/aksiyon/newsDetail_getNewsById.action;jsessionid=BD9AB9FF45CE58A350595941F1EB2D2D?newsId=1892)
