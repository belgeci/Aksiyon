# "İktidar, ordudaki sol eğilimi artırıyor"

*Aydoğan Kılıç 1997.06.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Adı, İhsan Gürkan. Emekli Korgeneral. 81 yaşında. Emekli Orgeneral Turgut Sunalp'in sınıf arkadaşı, Kenan Evren'in iki sınıf üstü.
  </font>
 </div>
 <div id="newsText">
  <font class="detail-text">
   12 yaşında 1928 yılında giydiği üniformayı 58 yıl sonra çıkardı. 195051 Kore Savaşı'nda bulundu. Türkiye'deki Harb Akademisi'ni bitirdikten sonra Kanada Harb Akademileri'nden de mezun oldu. NATO karargahlarında en fazla görev yapan subay oydu. General De Gaulle NATO'yu kovalamadan önce Paris'te, iki yıl da Brüksel'de Askeri Temsil Heyeti Başkanlığı yaptıktan sonra 1974 yılında 15. Kolordu Komutanlığından emekli oldu.
   <br/>
   <br/>
   Türkiye'de neden darbeler olur? Türkiye'nin yakın geçmişinde en sık rastlanan bu sorunun bir çok cevabı var kuşkusuz. Ama bir sebebi var ki, bu da en çok Türk Silahlı Kuvvetleri'nin kendi iç yapısıyla, kendi iç dinamikleri ile ilgili.
   <br/>
   <br/>
   Türkiye'deki darbelerde genellikle bir ABD, CIA ya da bir gizli servis parmağı arayanlar, son haftalardaki gelişmelerle kıyasıya yanıldılar bu kez. ABD'nin neredeyse 'Türkiye'yi kaybediyor muyuz? telaşına kapıldığı izlenimi uyandıran açıklamaları 'dış mihrak' avcılarını oldukça şaşırttı.
   <br/>
   <br/>
   Emekli Korgeneral İhsan Gürkan ile işte bu konuları görüştük:
   <br/>
   <br/>
   Türkiye 80'den önce son derece gergin bir kamplaşma yaşadı. bir tarafta sağcılar, bir tarafta da solcular vardı. Türk ordusu bu siyasi kamplaşmadan nasibini aldı mı?
   <br/>
   <br/>
   Elbette. 5 parmağın 5'i bir değildir. Ordu içerisinde de en azından zihinselolarak farklı gruplar vardır. Türk ordusuna siyaset ne zaman girmişse felaket olmuştur. Ordu içerisinde insanlar düşünebilir ancak bunu eyleme dönüştürmek son derece tehlikelidir. Onlar da kendilerini çok çabuk hissettirirler. Ordu, yapısı itibariyle bu tür aşırılıkları kaldıramaz. Çünkü subay emrinde yüzlerce, binlerce insan bulundurur ve onlara tamamiyle hakimdir. Dolayısıyla onlara her şeyi yaptırabilir. Ordu hemen bunları içinden çıkarır. Ordu birlik esasına dayanır.
   <br/>
   <br/>
   Türkiye'de yaşanan askeri darbelerin darbeyi gerçekleştiren generallerin siyasi düşünceleri ile ilişkileri var mıdır peki?
   <br/>
   <br/>
   Darbelerin sağ ya da solla ilişkisi yoktur aslında. Darbelerin ana mantığı başarısız olan hükümetin tasviyesi ve yerine bir başkasının getirilmesine dayanır. Ama generallerin de kuşkusuz siyasi görüşleri vardır. Talat Aydemir'in darbe girişiminde ben Genelkurmay Başkanlığı İstihbarat Daire Başkanı idim. Talat Aydemir kurmay albaydı ve Harb Okulu Alay Komutanı idi. Biz bütün hareketlerini biliyorduk, çünkü gizli değildiler. Bilimsel, planlı, programlı hareket etmiyorlardı. Talat Aydemir 28 Şubat olaylarında uyarılmıştı. Sonra da bildiğiniz gibi cezalarını çektiler. Harb Okulu öğrencileri okuldan atıldılar. İnsan düşünebilir. Ama düşünmek ve eylem birbirinden başka şeylerdir. TSK'de terfi etmek aslında tam anlamıyla siyasi bir olaydır. Özellikle albaylıktan sonra siyasi görüşleriniz terfi etmenizde son derece belirleyicidir. Ben biraz çok konuşurdum. Ama askeri terbiyenin sınırlarını asla aşmadan.
   <br/>
   <br/>
   Mesela Celil Gürkan vardı. Generaldi. O da sol görüşlü bir arkadaştı. Daha önce de dediğim gibi bir elin beş parmağı bir değildir. Burada bir doğa kanununu hatırlatmak istiyorum. Bütün aşırı hareketler ters istikamette başka bir aşırılığı doğurur. Türk ordusundaki bu sol aşırılıkları DP iktidarı güçlendirmiştir. Menderes, ezanı Arapçaya çevirdi. Hatta 'Siz isterseniz hilafeti bile geri getirebilirsiniz' diyordu. Bence bunlar Türk ordusundaki sol eğilimi güçlendirmiştir. Tansu Çiller de bugün bana kalırsa bu eğilimi güçlendiriyor. Hem de Erbakan'dan daha çok.
   <br/>
   <br/>
   Kuzey Irak'taki Kürtleri Saddam'dan korumak amacıyla Türkiye'ye gelen Çekiç Güç'ün bir Kürt devleti kurma çabası içerisinde olduğu ve bunun da Türkiye'yi ciddi bir şekilde tehdit ettiği kısa bir süre sonra ortaya çıktı. Ancak buna eş zamanlı olarak Türkiye, ABD'nin yeni Ortadoğu politikalarının bir gereği gibi gözüken İsrail'le yakınlaşma sürecine girdi. Türkiye sizce kendisiyle çelişmedi mi?
   <br/>
   <br/>
   İsrail'in Kudüs'ü başkent ilan etmesinin ardından Türkiye'nin almış olduğu tavır önemlidir. Türkiye hâlâ Telaviv'deki büyükelçiliğini Kudüs'e taşımamıştır. Yani Türkiye'nin İsrail'le yakınlaşması Türkiye'nin İsrail'in peşine takılması anlamına gelmemektedir. Türkiye gerek terörizm konusunda gerekse silah endüstrisi konusunda İsrail'den yararlanmak istemiştir. İsrail'in sahip olduğu teknoloji oldukça yüksek bir teknolojidir. İsrail'in sahip olduğu füzesavar sistemi şu an ABD'de bile yoktur. Ve bu sistemi ilk satın olacak olan da ABD'dir. Yani dünyadaki silah pazarında İsrail'in çok önemli bir yeri vardır. İsrail'in kendi geliştirdiği Kıfir adında bir av uçağı vardır. Biliyorsunuz bizim F4 fantom uçaklarının modernizasyonunu da, tamamiyle kendi imalleri olan sistemlerle gerçekleştiriyorlar. Türkiye'nin İsrail'le ilişkilerini bu kapsamda ele almak gerek.
   <br/>
   <br/>
   Efendim bildiğimiz gibi İsrail bir din devleti. Yani 'laik' değil. Dolayısıyla İsrail'de din ile devlet işleri birbirinden ayrı değil. O halde İsrail'in yönelmiş olduğu dış politika İsrail'in dini arkaplanıyla ilgili...
   <br/>
   <br/>
   Muhakkak. Size daha ilginç bir şey söyleyeyim: İsrail'deki aşırı dinci Yahudilerle seküler bir hayatı yaşayan Yahudiler arasında bu konuya bakış bakımından pek bir fark yoktur. Mesela din adamı olmadığı halde emekli general Şaron gibi son derece tehlikeli düşüncelere sahip adamlar vardır. Şaron'a göre İsrail'in Kuzey sınırları Toroslar'a kadar dayanır. Bu mümkün müdür? Aslına bakarsanız bugün İsrail kendi sınırları içindeki Arapları bile idare edememektedir. Eğer İsrail önlem alamazsa Arapların nüfusu İsrail'in çoğunluğu haline gelecektir. Dolayısıyla Toroslar'a kadar gelebilecek hali yok. Ama İsrail bu kapsamdaki bazı amaçlarına ulaşmıştır. Şaron'dan daha eski bir emekli general, 'Litani' nehrini sınır saymıştır. Gerçekten de bu gün Litani nehrinin güneyi, yani Güney Lübnan İsrail denetimi altındadır.
   <br/>
   <br/>
   Çekiç Güç'ün Türkiye'den gönderilmesinin ardında Genelkurmay'ın çok büyük etkisi olduğu belirtiliyor. Geçtiğimiz günlerde ABD'nin Türkiye'de gerçekleşebilecek muhtemel bir darbe girişimine karşı oldukça soğuk olduğu gözlendi. Genel kanı TSK ile ABD'nin arasında iyi ilişkiler olduğu. Bu süreç nasıl değişti?
   <br/>
   <br/>
   Bu sadece Genelkurmay'a bağlanamaz. Bu bir devlet politikasıydı. Kuzey Irak'ta oluşan otorite boşluğunun Çekiç Güç tarafından bir 'Kürt devleti' kurulmak suretiyle doldurulmaya çalışılması özellikle askerleri çünkü askerler her zaman her şeyi en kötü ihtimalle düşünürler çok rahatsız etti. En kötü ihtimal de bağımsız bir Kürt devleti. ABD bunun imkansızlığını görmüştür. Bu, buradaki bütün dengeleri bozar. Çünkü Kürtler Suriye'den Ermenistan'a, Azerbaycan'a kadar olan bütün bölgeye dağılmış. Yıllar önce bir toplantı sırasında tam 21 tane Kürt grubu olduğu ortaya çıktı. Bütün dünya böyle bir devletin kurulması için destek verse yine de bu şartlar altında bir devlet kurabileceklerini sanmıyorum. ABD'nin Kuzey Irak'taki politikasını anlamak çok güçtür. ABD buradaki Kürt grupları desteklerken bir taraftan da Irak'ın toprak bütünlüğünden bahsediyordu. ABD ile Türkiye arasında yaşanan bir diğer sorun da Türkiye'nin Saddam'ın otoritesinin inşasından yana oluşuydu. ABD ise Saddam'ı devirmek istiyordu. Gerekçesi buradaki Kürtlere yeniden zulmedeceği düşüncesi idi. ABD'nin bu konuda samimi olduğunu sanmıyorum. Türkiye bu planı bozmuştur. Bunun için de ABD'nin rahatsız olduğu bazı ülkelerle işbirliği yapmış olabilir. Türk ordusu Çekiç Güç'ün hareket alanını daraltmıştır. Çekiç Güç de bundan çok rahatsız olmuştur. Ancak burada dikkat edilmesi gereken bir şey var. Türk ordusu bunları tek başına ve kendi adına yapmamıştır. Bu Türk hükümetinin görüşüydü. TSK sadece bunun uygulayıcısı oldu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2712-iktidar-ordudaki-sol-egilimi-artiriyor.html), [web.archive.org (arşiv bağlantısı)](http://web.archive.org/web/20120130112459/http://www.aksiyon.com.tr:80/aksiyon/haber-2712-iktidar-ordudaki-sol-egilimi-artiriyor.html)
