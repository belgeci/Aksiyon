# Bir şehri- Hatay

*Aydoğan Kılıç 1997.05.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Nusayri Hafız Esat Samandağ'lı

"Dikta rejimleri, yapıları gereği, sürekli güç gösterisinde bulunmak zorundadır. Bu gösteri hem içe hem de dışa yöneliktir.
  </font>
 </div>
 <div id="newsText">
  <font class="detail-text">
   Kendi içinde halkını esir alır ve baskı altında tutarken, dışa yönelik olarak arada bir tehdit unsuru olduğunu hissettirmek arzusundadır. Diktatörler, halklarının üzerinde kurdukları baskıyı meşru göstermek için düşman yaratmak zorundadırlar. Büyük Suriye hayali ve bu kapsamda yer alan Hatay üzerindeki talepler, Suriye rejiminin dayanaklarını oluşturması açısından önem taşımaktadır.
   <br/>
   <br/>
   Gerçekten de Hatay'ın elde edilmesi Suriye için gerçekleşmesi mümkün görülmeyen, ama vazgeçilmesi de pek mümkün olmayan bir amaçtır. Bu konu artık Suriye'de bir iç politika malzemesi haline gelmiştir.
   <br/>
   <br/>
   Durum böyle olmakla beraber, bir hususu Türk hükümetlerinin gözden kaçırmamaları gerekir. Suriye'nin bu konuya sinsice yaklaşma ihtimali vardır. Hafız Esad'ın akrabaları Samandağ'da yaşamaktadır ve Alevi Araplardandır. Bu kan ve mezhep bağı, Suriyelileri bazı tertiplere yöneltebilir. Hataylı Alevi ailelerin çocuklarına Suriye'de üniversite öğrenimi için her türlü kolaylığın gösterildiği, doğrudan üniversiteye girebilmelerinin sağlandığı, iş bulunduğu, Suriye vatandaşı gibi muamele yapıldığı bilinmektedir. Aynı şekilde, 1984'te varlığını gösteren PKK örgütü, Suriye'nin hem büyük Suriye mitosunda kullanabileceği bir unsur olarak ortaya çıkmış, hem de Türkiye'den su isteklerini şantajla kopartabileceği bir boyut olarak görülmüştür.
   <br/>
   <br/>
   Büyük Suriye Projesi ile Suriye'nin PKK terör örgütüne verdiği destek konusunu, bu ülkenin varlığını sürdürme düşüncesi ile ilişkilendirmek de mümkündür. Gerçekte, yapay ve niteliksiz bir devlet haline gelerek, dünyanın bu sorunlu bölgesinde Suriye, Kürtlerle ittifak halinde, kalıcı bir devlet haline gelme arzusu duymaktadır.
   <br/>
   <br/>
   Bilinmesi gereken diğer bir husus da, Hatay'ın sınırları içinde gösterildiği haritaların yalnız Suriye'de değil, dostane ilişkiler içinde olduğumuz Mısır ve diğer Arap devletlerince de kullanılmasıdır. Bu ülkelerde, Güneydoğu Anadolu bölgesi de Türkiye Kürdistanı olarak anılmaktadır. Konu 'Suriye nasıl olsa toprak taleplerini gerçekleştirebilecek kadar güçlü değildir' düşüncesi ile geçiştirilemeyecek kadar önemlidir."
   <br/>
   <br/>
   "Önce biz savaşırız"
   <br/>
   <br/>
   Genelkurmay'ın konu ile ilgili görüşü/tesbiti böyle. Hataylı vatandaşlarımızın çoğu Hatay'da tam anlamıyla bir kardeşlik ortamı içerisinde yaşadıklarını vurguluyorlar. Bununla birlikte birtakım sorunların da olduğunu gizlemiyorlar. Özellikle bazı Alevilerin genişlemek için planlıprogramlı bir çalışma içerisinde oldukları fikri bir kısım çevrelerde oldukça yaygın. Samandağlı vatandaşlarımız da devletin kendilerine olan bu güvensizliğinden ötürü oldukça rahatsız olduklarını gizlemiyorlar. Şöyle diyor Samandağlı bir yerel gazeteci: "Devlet bu tür iddiaları bilerek yayıyor. Böylece bu bölgeden gitmemizi istiyor. Ancak biz hiç bir yere gitmiyoruz."
   <br/>
   <br/>
   Kimileri de buradaki vatandaşlarımızın bir azınlık psikolojisiyle hareket ettiği, problemlerin buradan kaynaklandığı düşüncesinde. Ancak hemen belirtelim ki, Hatay halkı bir arada yaşamanın en güzel örneklerini de veriyor. Türkü, Arabı, Hıristiyanı, Yahudisi, Müslümanı ile tam anlamıyla bir kardeşlik tablosu çiziyorlar. Peki aralarında hiç mi sorun yok? Elbette var ancak sorun çıkaranlar sadece küçük bir azınlık. Alevi Arapların, yani Nusayrilerin, yani Hafız Esad'ın akrabalarının yaşadığı Samandağ'da yaptığımız araştırmada bu kardeşliğin çok güzel örnekleriyle karşılaştık. Ortodoks Vakfı Başkanı Vehbi Huri, büyük bir hürmet ve muhabbetle karşıladıkları bizlere, şunları söylüyordu yaptığımız görüşme sırasında: "Türkiye Osmanlı'nın devamıdır ve Türkiye Osmanlı'nın hoşgörü anlayışını devam ettirmektedir. Dolayısıyla Hatay'da birçok dini ve etnik kimlikler bir arada gayet huzurlu bir şekilde yaşayabilmektedirler."
   <br/>
   <br/>
   Samandağ Belediye Başkanı Mithat Abacı ise "Suriye ile savaş çıksa" diyor, "hiç kuşkunuz olmasın ilk önce biz savaşırız."
   <br/>
   <br/>
   "Hatay halkı birbirine o kadar büyük bir kardeşlik bağı ile bağlanmıştır ki, 80 öncesi olaylarda bu kardeşliği hiç kimse bozamamıştır. Samandağ'da herhangi bir kahvehaneye girseniz iskambil oynayan insanların içinde biri Alevidir, diğeri de Sünnidir" diyen Abacı bu birlik ve beraberliğin birileri tarafından bozulmak istendiğini belirtiyor. Devletin yanlış istihbaratlarla  yanıltıldığını kaydeden Abacı "Kendi ilçemde ve Hatay'da Türkiye Cumhuriyeti devletine ve bayrağına yönelik en ufak bir saygısızlığın bile gösterilebilmesi mümkün değildir. Varsa da onlardan utanıyoruz" diyor. Devletin Samandağ ilçesine şüpheyle baktığı yolundaki haberlerin kendilerini çok rahatsız ettiğini de vurgulayan Belediye Başkanı "Bu halk Türkiye Cumhuriyetine o kadar sadıktır ki bunun aleyhinde çıkan en ufak bir haber bizleri rahatsız ediyor" şeklinde sürdürüyor sözlerini. Alevi Araplar tarafından büyük miktarda toprak alındığı iddialarını da şu şekilde yanıtlıyor: "Bu yörenin insanının yarısı Rusya'da, yarısı Romanya'da, yarısı Suudi Arabistan'da, bir kısmı Türkistan'da, bir kısmı da Japonya'da yaşıyor. Bu insanlar eşini, çoluğunu çocuğunu bırakıp çalışmaya gitmiş insanlar. Dolayısıyla çok çalışkan insanlar. Bu özveri sayesinde alınıyor bu topraklar ya da evler. Bu, çalışmayan, üretmeyen insanların çalışanı kıskanması anlamına geliyor. Suriye deniyor; bugün Suriye ile bir savaş çıksa Suriye ile önce biz savaşırız."
   <br/>
   <br/>
   Samandağ Belediye Başkanı'na göre durum bundan ibaret. Alevisiyle, Sünnisiyle, Arabıyla, Türküyle hep bir arada kardeşçe yaşıyorlar. Buradaki halkın zenginliği de çalışkanlığından kaynaklanıyor. Yani Suriye'nin kendilerini bazı konularda görmezden geldiği iddiaları gerçek dışı.
   <br/>
   <br/>
   Gerçekten durum sadece yanlış istihbarattan mı kaynaklanıyor? Aslına bakılırsa durumun sadece yanlış istihbarattan kaynaklanmadığı Belediye Başkanı'nın bir sözünden de anlaşılabiliyor: "Varsa da onlardan utanıyoruz!"
   <br/>
   <br/>
   "Bataklıklar kurutulursa sorun kalmaz"
   <br/>
   <br/>
   Samandağ Suriye'ye en yakın ilçelerden biri. Suriye ile aralarında sadece Yayladağı ilçesi bulunuyor. Yayladağı'nın tamamı Sünni Müslüman ve Türk. Aynı zamanda Türkiye'nin en güney ucu. Yani Suriye'ye en yakın ilçe ve tampon bölge. Yayladağı daha düne kadar yüz elli bin nüfusluk bir ilçe iken bugün yüz yirmi bin insanı ekonomik sorunlardan ötürü göç etmek zorunda kalmış. Kullandıkları tek yol Fransızlardan kalma, eski ve kullanışsız bir yol. Bu yüzden ilçeye hiç bir yatırım yapılamıyor. Yayladağı'nın Hatay sorununda son derece önemli ve stratejik bir konumu bulunuyor. Ancak bu özelliğini de bazı olumsuz şartlardan ötürü kaybettiği gözden kaçmıyor.
   <br/>
   <br/>
   Yayladağı Belediye Başkanı Mehmet Ağırtaş, Suriye'nin Hatay üzerinde uzun yıllardan bu yana gözü olduğunu, haritalarında Hatay'ı hâlâ kendi toprakları içerisinde gösterdiklerini belirtiyor. Ağırtaş "Aramızda din, tarih ve kültür bağı var. Suriye'nin bu şekilde düşünüp Hatay üzerindeki emellerinden vazgeçmesi gerekir. Sınırdan hemen bir kaç km ötede Bayırbucak Türkleri var. Onların da Antakya'da akrabaları var. Bu kadar iç içe geçmiş ülkelerin birbirleri hakkında kötü düşünceler beslemesi yersiz" diyor. Hatay konusunun Milli Güvenlik Kurulu'nda tartışılması konusunda Türkiye'nin toprak bütünlüğü ile ilgili konuları değerlendirmesini son derece normal bulduğunu belirten Ağırtaş, "Yayladağı'nda arsa alım satımı gibi sorunlar yoktur. Bizim halkımız yüzde yüz Türk olan, milli ve manevi değerlerle donatılmış, devletine, dinine, bayrağına, vatanına, milletine bağlı bir halktır. Halkımızla iftihar ediyoruz. Devletten de halkımıza sahip çıkmasını istiyoruz" şeklinde sürdürüyor sözlerini. Yayladağı'nın sürekli göç verdiğini belirten Ağırtaş, "Türkiye'nin Suriye'ye en yakın yerinde yaşayan bu halkın ekonomik düzeyinin yükseltilmesini bir an önce sağlaması lazım. Oysa devlet buraya hâlâ bir yol yapmamıştır. Dolayısıyla yöremizde bir fabrika bile kurulamamaktadır. Devlet bu kadar stratejik konumda olan Yayladağı'nın büyümesini bir an önce gerçekleştirmelidir. Devletin ve sınırların güvenliği açısından bu elzemdir" diyor ve göçün bir an önce engellenmesi gerektiğini hatırlatıyor. Bölge halkının Hıristiyanıyla, Yahudisiyle, AleviSünni Müslümanıyla günümüze değin birlik ve beraberlik içerisinde yaşadığına dikkat çeken Ağırtaş, "Ancak PKK olayı gündeme gelince Suriye PKK'yı açıktan destekleme yoluna girdi. Dolayısıyla Hatay da bu denklemin içine dahil edilmiş oldu. Halkımızın şuna çok dikkat etmesi gerekiyor. Ayrılıkçı olanların kendi içlerinde temizlenmesi gerekiyor. Herkes kendi kapısının önündekini temizlerse hiçbir sorun kalmaz" diye konuşuyor.
   <br/>
   <br/>
   Hatay sorunu çatışmaya dönüşebilir mi?
   <br/>
   <br/>
   Hatay sorunu sıcak bir çatışmaya dönüşebilir mi? Gerçeği söylemek gerekirse bu soruya ancak ve ancak Hatay'ı ve Hatay'la ilgili kurguları, Ortadoğu denkleminde düşünmekle cevap verilebilir. Çünkü bu bölge Ortadoğu'da yer alıyor ve Ortadoğu, jeopolitik dünya coğrafyasının en kompleks bölgesi. Bölgenin ya da en azından bölgeyi etkileyen güçlerin sınırları, Fas'tan Afganistan'a, Rusya'dan Orta Afrika'ya kadar uzanıyor. Özellikle petrolün dünya dengelerini değiştiren niteliği dolayısıyla büyük önem kazanan Ortadoğu, yüzyılın başından bu yana dünyanın en kanlı ve istikrarsız bölgesi oldu. Dünya petrol kaynaklarının yüzde 56.3'ü Ortadoğu bölgesinde bulunuyordu ve Avrupa ülkeleri yıllık ihtiyaçlarının yüzde 70'ini (600 milyon ton), ABD yüzde 20'den fazlasını (230 milyon ton), Japonya ise 240 milyon tonluk ihtiyacını bu bölgeden karşılıyordu. Ve bu özelliğinden ötürü bölge sürekli karışıklıklara, daha doğrusu sürekli değişen hesaplara sahne oluyordu. Birinci Dünya Savaşı'nda Osmanlı Devleti'ni parçalayan emperyalist güçlerin bölgedeki denetimleri İkinci Dünya Savaşı'na değin sürmüştü. Filistin'de kurulan İsrail Devleti'nin izlediği siyonist siyaset, bölgenin duyarlı dengesini bozmuştu.
   <br/>
   <br/>
   Güvenlik gerekçesiyle topraklarını sürekli genişletmek eğiliminde olan İsrail'in komşuları arasındaki düşmanlıkları, mezhep ayrılıklarını körüklediği kanaati hakimdi. Yöredeki eski etkinliklerini kaybeden İngiltere ve Fransa yerlerini ABDİsrail ikilisine bırakıyordu ki bu, bölgeye kan ve gözyaşından başka birşey getirmeyecekti. İsrail'in güvenliği adına Lübnan, karmaşık yapısıyla, bölgedeki dinsel, etnik çekişmelerin, mezhep kavgalarının odağı haline gelirken, toplumsal eşitsizlikler, birbirlerine karşı yıllardır şartlandırılan dinsel etnik grupların çatışmaları  ve son olarak  1990 yılında Irak'ın Kuveyt'i işgali ile başlayan Körfez Krizi, Ortadoğu'yu dünyanın en dengesiz ve gerilimli bölgelerinden biri durumuna getiriyordu.
   <br/>
   <br/>
   ABDSovyet çatışmasının sona ermesinin ardından, Körfez Savaşı ile birlikte Amerikan hegemonyasının tescillenmesi ABDİsrail ikilisinin yeni bir Ortadoğu resmi çizmesiyle sonuçlandı. Batı medyasının büyük isimleri ve dış politika uzmanları tarafından onaylanan bu resme göre Ortadoğu, soğuk savaşın hemen ardından yeni bir iki kutuplu sisteme oturmuştu. Bir yanda Amerika'nın uzaktan koordine ettiği ve başını İsrail'in çektiği bir barış cephesi oluşuyor ve İsrail'in yanına Ürdün, Arafat'ın FKÖ'sü, Mısır ve muhafazakar Arap monarşileri ekleniyordu. Öte yanda ise İran, Suriye ve Bağdat'taki Saddam rejimi ve bir de iki ülke tarafından desteklenen terör örgütleri...
   <br/>
   <br/>
   Amerikan ve İsrail yönetimleri, bu yeni iki kutuplu modelin gerçek ve en önemlisi kalıcı olduğunda ısrarlıydılar. Ve bu cepheleşmede Türkiye de apaçık yerini almalıydı. Bu argümanların desteklenmesi için Türkiye'nin yumuşak karnı olan terör konusu kullanıldı. Türkiye, 1980'lerin ilk yarısından itibaren çok yoğun bir terör belası ile karşı karşıya idi ve Kudüs ile Ankara' ya giden terörün yolu Şam'da kesişiyordu. Bu yüzden Türkiye birinci cephede yerini almalıydı. Dahası Suriye'nin uzun bir süreden beri Hatay'a gözünü dikmesi yeterli bir sebep bile sayılabilirdi. İlk bakışta makul gibi gözükebilecek bu fotoğrafın aslında çok ciddi problemleri bulunuyordu.
   <br/>
   <br/>
   Bir Ortadoğu illüzyonu olarak SuriyeTürkiye rekabeti
   <br/>
   <br/>
   Türkiye ile İsrail arasında yaşanan hızlı yakınlaşmanın mihenk taşını Suriye oluşturuyordu ve her iki ülkenin de Suriye ile ciddi sorunları vardı. Dolayısıyla düşmanımın düşmanı dostumdur mantığı ile doğal bir ittifak ortaya çıkıyordu.
   <br/>
   <br/>
   Ankara'dan bakıldığında görünen tablo şuydu: Suriye, Türkiye'nin stratejik düşmanıydı. İki ülke arasındaki ihtilaf konuları, öncelikle su sorunu, ikinci olarak da Suriye'nin Hatay üzerindeki emelleriydi. Suriye bu yüzden PKK'yı destekliyordu. Kudüs'ten bakıldığında ise Suriye, İsrail'le iki kez savaşmış ve Golan Tepeleri'ni Yahudi Devleti'ne kaptırmış stratejik bir düşmandı. İsrail Golan Tepeleri'ni geri vermedikçe, Suriye'nin ezeli düşmanı olarak kalmaya devam edecekti. Dolayısıyla Suriye Lübnan'daki İsrail karşıtı silahlı hareketlere İran'la birlikte planlı bir biçimde destek verecekti. O halde Türkiye'nin Suriye ile sorunları ve Suriye'nin İsrail ile olan sorunları arasında nitelik olarak derin farklar bulunuyordu. Bu yüzden bu iki farklı terörden birinin ortadan kaldırılması, diğerinin de ortadan kaldırılacağı anlamına gelmiyordu.
   <br/>
   <br/>
   Nitekim Mehmet Ali Birand, 30 Ocak 1996 tarihli yazısında şöyle diyordu:
   <br/>
   <br/>
   "Suriyeli yetkililer ile yaptığım görüşmelerde duyduklarımı, sonradan Washington ve Ankara'dan doğrulatınca hayretler içerisinde kaldım. Zira Suriyeİsrail barış görüşmelerinden "PKK" konusu çıkarılmış. Görüşmelerde yine Suriye'nin terör örgütlerine verdiği desteğin bitmesi ele alınıyor ancak PKK yok. Barış sürecinde sadece İsrail tarafından "terör" örgütü olarak adlandırılan Filistin Kurtuluş Örgütleri'nin hesaba katılması kararlaştırılmış."
   <br/>
   <br/>
   Cengiz Çandar'sa 23 Nisan 1996 tarihli yazısında şöyle diyordu: "Sizin terörizminiz İsrail açısından hiç öncelikli değil. İsrailli yetkililer, bizimkilerin anlattıklarının aksine, PKK konusunda tavır almalarının niçin mümkün olmadığını uzun uzun açıkladılar."
   <br/>
   <br/>
   ABDİsrail PKK'yı destekliyor
   <br/>
   <br/>
   İsrail bu ikili politika yöntemini FıratDicle sularının paylaşımı konusunda da göstermişti. İsrail bir taraftan Türkiye'ye yakınlaşıyor görüntüsü verirken, diğer taraftan su konusunda açıktan Suriye'ye destek veriyordu.
   <br/>
   <br/>
   O halde Türkiye tam anlamıyla bir illüzyonu yaşıyordu. Gerçi PKK, Suriye ve İran'daki kampları dolayısıyla Türkiye'yi tehdit ediyordu ama bu PKK'nın bu ülkeler tarafından yönlendirildiği anlamına gelmiyordu. Çünkü PKK'nın varlığı, Türkiye'yi tehdit ettiği kadar, en az Suriye'yi ve İran'ı da tehdit ediyordu.  Çünkü bu bölgede birleşik bir Kürt devletinin kurulması İran'ın da, Irak'ın da, Suriye'nin de bölünmesi anlamına geliyordu. Nitekim Güneydoğu Anadolu'da Devam Etmekte Olan Bölücü Hareketin Gelecekteki Muhtemel Seyri ve Türkiye'nin Bütünlüğü'ne Etkileri" adlı bir araştırmaya göre İsrail ulusal çıkarları gereği PKK'yı destekleyen ülkelerin başında geliyordu. Sözkonusu dokümanda ABD, Fransa ve İngiltere gibi ülkeler de, "bazı gelişmiş Batı ülkeleri olarak" ima ile geçiştirilse de, ABDİsrail ikilisi PKK'yı hem de İran'dan ve Suriye'den çok daha yoğun bir şekilde destekliyordu.
   <br/>
   <br/>
   Nitekim AKSİYON dergisinin Genelkurmay belgelerine dayandırarak verdiği 'ÇEKİÇ GÜÇ KÜRT DEVLETİ KURUYOR' haberinde, Kuzey Irak'taki Kürtleri Saddam'dan korumak için konuşlandırılan Çekiç Güç'ün PKK'yı ne denli desteklediği de gözler önüne serilmişti.
   <br/>
   <br/>
   Bununla birlikte eski bir subay olan araştırmacı yazar Ferruh Sezgin 29 Şubat 1996 tarihli Siyah Beyaz gazetesindeki yazısında konu ile ilgili şunları söylüyor:
   <br/>
   <br/>
   "Güneydoğu'da görev yapan subaylarımız PKK'nın Kuzey Irak kamplarında bizzat Amerikalı ve İsrailli uzmanların askeri eğitim yaptıklarını açıklıyorlar. Hatta bombalanan kamplara girildiğinde, bunlardan bir kısmının cesetlerine rastladıklarını da ekliyorlar. Çekiç Güç'ün Türkiye içindeki PKK yuvalarına olan malzeme yardımları ya İncirlik'ten kaldırılan C130 uçakları vasıtasıyla paraşütle atılıyor ya da yine aynı merkezden veya Diyarbakır'dan kaldırılan helikopterlerle ulaştırılıyor."
   <br/>
   <br/>
   Terör örgütü PKK ile Çekiç Güç arasındaki ilişkiden söz ederken, bir de İsrail'in ayrılıkçı Kürt hareketine verdiği desteği de yeniden hatırlatmak gerekiyor. İsrail'in Kuzey Irak'taki Kürt gerillaları, Kürt ayaklanmasının efsanevi lideri Molla Barzani'yi 1960'lı yıllardan bu yana desteklediği bilinen bir gerçek. Barzani ile İsrail arasındaki ilişkinin bugün de sürdüğü biliniyor.
   <br/>
   <br/>
   Tüm bu gerçekler ışığında bakıldığında, ABDİsrail ikilisinin, PKK'nın İran ve Suriye tarafından yönlendirildiği ve bu yüzden bu iki ülkeye karşı beraber mücadele edilmesi fikrinin Türkiye'ye dayatılmasının şaşırtmaca olduğu gün gibi ortaya çıkıyor. Türkiye'nin en zor dönemlerinde Genelkurmay Başkanlığı yapmış olan Emekli Org. Necip Torumtay, konuyla ilgili bakınız neler söylüyor:
   <br/>
   <br/>
   Torumtay: "Suriye asla saldırmaz"
   <br/>
   <br/>
   Emekli Orgeneral Necip Torumtay "Değişen Stratejilerin Işığında Türkiye" adlı kitabında bu sorunu hacimli bir şekilde tartışıyor:
   <br/>
   <br/>
   "Bugün Suriye deyince, Türkiye açısından üç sivri konu akla gelir. Bunlar da yıllardır tekrar etikleri Hatay'ın geri alınması hayali ile Fırat ve Dicle sularının 'tahsisi' ilkesinin, onların iddia ettikleri gibi 'taksim'e çevrilmesi ve nihayet bugün insanlığın başta gelen sorunlarından olan terörizme yataklık etmeleri. Bunlardan Hatay'ın geri alınması arzusu hayaldir. Çünkü böyle bir iddia her şeyden önce uluslararası hukuki anlaşmaya aykırıdır. Diğer taraftan Hatay'ın Suriye tarafından silah zoru ile ele geçirilmesi de hayaldir. Çünkü Türk ordusu karşısında ne askeri gücü ve ne de arazi yapısı buna imkan verir. Suriye'nin herhangi biçimde bir tecavüze teşebbüs etmesi halinde, Türkiye'nin de misli ile buna mukabele hakkı doğar ki böyle bir durumda bunun bedelini ağır biçimde öderler."
   <br/>
   <br/>
   Emekli Org. Genelkurmay eski Başkanı Necip Torumtay 'hayal' diyor yani 'illüzyon'. Bu sözlere bakılırsa Suriye'nin Türkiye'ye saldırması düşünülebilecek bir şey bile değildir. O halde Türkiye'nin bunu bir çatışmaya dönüştürecek kadar önemsemesi de bir illüzyondan kaynaklanıyor olsa gerektir.
   <br/>
   <br/>
   Dolayısıyla akla şöyle bir soru takılıyor: Acaba ABDİSRAİL işbirliği bölgede nasıl bir Suriye ve Hatay istiyor? İşte bu sorunun cevabı yine Genelkurmay Başkanlığı tarafından hazırlanan bir dokümanda gizli:
   <br/>
   <br/>
   "Sağlık durumu iyi olmayan Suriye Cumhurbaşkanı Hafız Esad'ın ölümünden sonra, ülkede karışıklıklar çıkabilir. Bu durumda ortaya çıkacak istikrarsızlıktan yararlanacak bazı güçler, Suriye'yi bölme planını yürürlüğe koyabilirler.
   <br/>
   <br/>
   Bu plana göre İsrail'in tasarladığı Suriye şöyledir:
   <br/>
   <br/>
   'Suriye etnik ve dini yapısına uygun olarak çeşitli devletlere ayrışacaktır. Kıyıda bir ŞiiAlevi devleti, Şam'da buna düşman bir başka Sünni devleti, Havran Kuzey ÜrdünGolan bölgesinde de bir Dürzi devleti. Bu yapı, barış ve güvenliğimizin garantisi olacaktır ve bu hedef erişebileceğimiz kadar yakındır'. Suriye'de meydana gelebilecek bir kargaşa ortamı ve bölünme, Türkiye üzerinde de olumsuz etkiler yapabilecektir. Suriye'nin istikrarının muhafazasının ve toprak bütünlüğünün korunmasının Türkiye'nin menfaatlerine uygun olacağı değerlendirilmektedir."
   <br/>
   <br/>
   İsrail'in eğer böyle bir planı varsa, ki var olduğu Genelkurmay Başkanlığı'nın dokümanlarından da anlaşılabiliyor, o halde, Hatay'da, Suriye'nin yanısıra İsrail'i aramak gerekiyor. Çünkü yeni dünya düzenine yön verenler, bölünmelerden, etnik ve dini ayrışmalardan hayat buluyor çoğu zaman, tıpkı geçmişte olduğu gibi...
   <br/>
   <br/>
   Katkıda bulunan: Mehmet BALCIOĞULLARI
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=2592), [web.archive.org (arşiv bağlantısı)](http://web.archive.org/web/20120628174633/http://www.aksiyon.com.tr:80/aksiyon/newsDetail_getNewsById.action?newsId=2592)
