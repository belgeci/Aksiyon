# Şampiyonadan sonra Türkler de beni tanıdı

*Behram Kılıç 2008.07.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Avrupa Futbol Şampiyonası’nda Avusturya Millî Takımı’nın en iyi oyuncusu seçilen Ümit Korkmaz futbol hayatını Aksiyon’a anlattı. Türkiye’nin maçlarını beraber izlediği takım arkadaşlarıyla yaşadığı tatlı polemikleri de bizimle paylaştı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20081022183222im_/http://www.aksiyon.com.tr/resim/709/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20081022183222/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20081022183222/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20081022183222oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20081022183222oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Hırvatistan maçının 69. dakikasıydı. Takımı 1-0 mağlup durumdaydı. 4. hakem milyonlarca Türk’ün göğsünü kabartacak bir oyuncunun oyuna girmesi için tabelayı kaldırdı. Oyuna girer girmez rakibin sağ kanadını çökertti. Rakibin üstüne üstüne gidiyordu. Ancak ceza sahasına çıkarttığı toplara ayak koyacak becerikli bir forvetin olmayışı onu daha ilk maçında asist kralı olmaktan alıkoyacaktı. Bir Türk futbolcusuydu o. Şampiyonada belleklerde güzel bir tat bırakan genç bir çocuktu. Adı Ümit’ti. Takımı ise ev sahibi ülkelerden Avusturya’ydı. Avrupa Futbol Şampiyonası’nda takımının en iyi oyuncusu olmayı başaran Ümit’le Viyana’da dayısının işlettiği restoranda bir araya geldik. 30 yıl önce Samsun’un Çarşamba ilçesinden Viyana’ya göç eden gurbetçi bir ailenin çocuğu o. 23 yaşını geride bıraktığı şu günlerde ülkenin en popüler oyuncusu olmayı başarmanın haklı gururunu yaşıyor.
   <br>
    <br>
     Futbola 7 yaşında, oturduğu evin yakınlarındaki amatör bir kulüpte başlar Ümit. Sokak aralarında, parklarda meşin yuvarlağın peşinde koşar. Her yaz geldiği Samsun’un Çarşamba ilçesinde de arkadaşlarıyla top oynayacaktır. Yaşı ilerledikçe futbol topuyla olan muhabbeti daha bir profesyonel alana kayacaktır. 14 yaşında Sionko takımına transfer olur. Bu aslında önceki kulübü Vakkavin’in kapısına kilit vurmasından dolayı mecburen gerçekleşen bir transferdir. Amatördedir Ümit. Ailesi de arkasındadır. Bu arada yazları Samsun’da köyler arası turnuvalara da katılmakta, kendi köyünün delikanlılarının futbol oynamaktan ziyade kavga etmeyi tercih etmelerinden dolayı turnuvalarda başarıya hasret yaşamaktadır.
     <br>
      <br>
       KIRIK KOLLA ATILAN İMZA
       <br/>
       <br/>
       18 yaşında, 4. amatörde oynayan Sionko’nun en değerli oyuncusudur. Sionko’nun Avusturya’nın köklü takımlarından Rapid Vien ile yaptığı karşılaşmada dikkatleri çekecektir. O maçta Rapid Vien’in futbolcu izleme komitesinin gözüne takılır. Kendisine transfer teklifi yapılır. Ancak kulübü Sionko amatörlerde şampiyonluk yolunda emin adımlarla ilerlediği için bu transfere onay vermez. Beklenen kavuşma bir sene sonra gerçekleşecektir. Artık Rapid’dedir. Rapid o sezon yeni uygulamaya koyduğu bir teklifle onu kadrosuna katmıştır. Ümit’le bir yıllık anlaşma imzalarlar. Evet Ümit genç oyuncudur. Ama uzun vadeli sözleşmeler genç oyuncuları rehavete sürüklediği için Avusturya kulübü böyle bir uygulamaya geçmiştir. Ümit de bir yıllık sözleşmeye imza attığı için kendini ispatlamaya her zamankinden daha çok çalışır. Kendi kendine söz verir, Rapid’in formasını giyeceğine dair.
       <br/>
       <br/>
       Daha çok genç olduğu için ilk yılında Rapid’in amatör takımındadır. Performansıyla göz doldurur. Sezon sonu kulübü de ona uzun vadeli sözleşme önerir. 2010 yılına kadar bu kulüple anlaşır. Başından talihsiz bir olay da geçer. Tam yeni sözleşmeye imza atacağı günlerde kolu kırılır. “Buna rağmen benimle anlaştılar. Bu bana güvenlerinin göstergesiydi. Çünkü kolum kırılmıştı ve 3 ay top oynamayacaktım. Bana değer verdiler.” Kolu kırık olduğu için imza atamaz. Sözleşmeye parmağını basar.
       <br/>
       <br/>
       ÜMİT MİLLÎ OLACAKTI AMA…
       <br/>
       <br/>
       Tam da bu sıralar Ümit Millî Takım hocası Tolunay Kafkas’a Ümit’ten bahsedilir. Tolunay hoca Ümit’le telefonla irtibata geçer. Aralarında çok medenice ve abi kardeş ayarında bir muhabbet geçer. İki taraf da çok açık konuşur. Ümit, “Hocam Türk Millî Takımı’nda oynamak isterim. Ama beni Ümit Millî Takım’a alacaksanız geleyim. Almayacaksanız ben Rapid’in A takımına girecek gücü kendimde görüyorum. Eğer oraya girersem önümüzdeki sezon Avrupa Şampiyonasında bu ülkenin millî takımına kesin seçilirim.” der. Tolunay hoca da açık konuşur. Halen Avusturya’nın 4. Amatör takımında oynadığı için kendisini Ümit Millî Takım’a almasının sıkıntı oluşturabileceğini ona anlatır. Ve son sözü de bir abi gibi söyler: “Ümit geleceğin için hangisi daha iyi olacaksa ona göre karar ver.”
       <br/>
       <br/>
       Ümit’in kafasında o günlerdeki tek düşünce Rapid’in A takımına girmektir. Lig başlar ancak takımın hocası onu ligin ilk maçının son 7. dakikasında oyuna alır. Ondan sonraki 6 hafta ise Ümit’i amatör takıma gönderir. “A takımla antrenmanlara çıkıyor, hafta sonu da amatör takımın maçlarında oynuyordum. Ancak A takım kötü sonuçlar alıyordu.” İşte bu noktada Ümit’in imdadına Rapid’in taraftarları yetişir. Evet, evet, takımın taraftarları kötü giden maçlardan sonra Ümit lehine tezahüratlar yapmaya başlar. Çünkü onlar A takımdan önce aynı stadyumda oynanan amatör maçlarda Ümit’i izliyor ve onun yeteneklerini görüyorlardır. Lakin Rapid’in hocası Ümit için ‘O daha çok genç, henüz A takım için hazır değil’ diyecektir.
       <br/>
       <br/>
       DEFANS YAPMA, SEN HÜCUMDA BANA LAZIMSIN!
       <br/>
       <br/>
       Yönetim kötü giden sonuçlardan sonra hocanın işine son verir. Takım 1860 Münih’te Lorant’ın yardımcılığını yapan Peter Peter Pacult’a teslim edilir. Pacult daha ilk antrenmanlarında Ümit’teki yeteneği görür. Ve ona formayı gözü kapalı verir. “Peter çok hırslı bir hocaydı. Bana çok yardımcı oldu. Sürekli benimle konuştu. Bazı maçlarda defansa yardıma gelirdim. ‘Hayır’ derdi. Sen hücumda bana lazımsın. Geri gelip yorulma. Çalım atmama da hiç ses çıkarmadı. Aksine teşvik etti. Onun bu güveni ve beni serbest bırakması futboluma çok büyük katkı yaptı.”
       <br/>
       <br/>
       Futbolda yeteneğin önüne geçmek kolay değildi ve Ümit’te de Allah vergisi yetenekler vardı. 19 yaşına kadar üç beş kuruşun dışında bu işten doğru dürüst para kazanamayan çocuklarına sonuna kadar destek veren ailesi de ondaki yeteneğin farkındaydı. Babası bir kez olsun bir menajere oğlundan bahsetmedi. Bir kez olsun oynadığı kulüplere baskı yapmadı. Çünkü oğluna güveniyordu.
       <br/>
       <br/>
       Bu sıralar Avusturya Millî Takımı yetkilileri de Ümit’in farkına vardı. Tam 3 kez A takıma çağrıldı. Ancak üçünde de sakat olduğu için oynayamadı. Ümit, Rapid’deki ikinci sezonunda herkesin sevgilisidir. Takım ligin bitmesine birkaç hafta kala şampiyonluğu ilan eder. Şampiyonluğu çözecek maç ise Ümit’in hayatındaki en önemli olaylardan birine sahne olur. O karşılaşmada bir gol atar, 2 gol pası verir. Maçı tribünden izleyen Avusturya Millî Takım Teknik Direktörü Josef Hickersberger henüz açıklamadığı kadronun ilk ismini maç sonu açıklar. “Maçtan sonra Avusturya televizyonuna canlı yayına konuk oldum. Stüdyoda da millî takım hocası vardı. Bana canlı yayında ‘seni Avrupa Futbol Şampiyonası’na gidecek A takımımda görmek istiyorum’ dedi.” Ümit bu teklifi hiç düşünmeden kabul eder. Sebebi de gayet açıktır. “O an için düşünmedim. Çünkü öncesinde böyle bir şey olması hâlinde nasıl davranacağıma dair çok düşünmüştüm. Şöyle demiştim kendime. Türkiye için şansım az. Türk ligi buradan daha kaliteli. Orada iyi oyuncular çok. Hocaların bizim ligi izleme olasılığı da düşük. Böyle bir fırsatı tepmenin bir anlamı yok. Eğer teklif yaparlarsa bu teklifi kabul et Ümit dedim kendime.”
       <br/>
       <br/>
       İLK MİLLÎ MAÇINDA KÜBA’YA KARŞI OYNADI
       <br/>
       <br/>
       Ümit önce 31 kişilik kadroya seçilir. Şampiyonaya daha 30 gün vardır. İlk maçını Küba’ya karşı oynar. O gün başarılı bir oyun ortaya koyar. Sonraki Nijerya maçında da göz doldurur. Ve 23 kişilik kadroya alınır. Gazeteciler ve seyircilerin de bunda etkisi vardır. Başlangıçta kendisini pek tanımayan Avusturya Millî Takım oyuncuları da artık Ümit’in yeteneklerinin farkındadır. “Avusturya liginde oynayan takım arkadaşlarım beni tanıyorlardı. Ama Avrupa’nın çeşitli yerlerinden gelen oyuncular beni bilmiyorlardı. Onlara kendimi futbolumla tanıttırdım.”
       <br/>
       <br/>
       Ve Avrupa Futbol Şampiyonası. “En büyük gücümüz herkesin bizi güçsüz görmesiydi.” diyor Ümit. “Rakipler bizi küçümseyecekti ve biz de onlara sürpriz yapacaktık.” Az daha bu düşünceleri gerçekleşiyordu. Nitekim Avusturya, Hırvatistan’a kök söktürdü. Polonya’yı elinden kaçırdı. Almanya’ya neredeyse pozisyon vermediği maçta uzaktan bir şutla boyun eğdi. Peki şampiyonada Ümit ne yaptı? Takımının Hırvatistan ile yaptığı ilk maçta 70. dakikada oyuna girdi. Giriş o giriş. Hırvatların sağını çökertti. Yaptığı ortalar, attığı paslar değerlendirilebilseydi asist kralı olurdu. Maç bittiğinde Hırvatlar yorgunluktan yere yığılmış vaziyetteydi. Galibiyete bile yeterince sevinememişlerdi.
       <br/>
       <br/>
       İkinci maç Polonya ileydi. “Çok iyi oynadık. Çok koştuk. İlk yarım saatte yakaladığımız fırsatları değerlendirseydik fark yapardık. Onlar kalemize ilk geldikleri anda golü buldular.” diyor. Tam şampiyonaya havlu atmak üzereydiler ki uzatma anlarında kazandıkları penaltıyla ümitlerini son maça taşıdılar. Rakip Almanya’ydı. Ümit bu maçta da oynadığı futbolla sadece Avusturyalıların değil, artık Türklerin de sevgilisiydi. Ballack’ın uzaktan attığı şuta boyun eğerek maçı kaybettiler. Avusturya elenmişti ama ülkedeki tüm spor otoriteleri Ümit’i takımın en iyi oyuncusu olarak takdim ettiler. “Turnuva bittikten sonra tanınırlığım arttı. Artık Türkler de beni tanıyordu. Sokakta bana ‘sen bizim gururumuz oldun’ diyenlerin sayısı az değildi.” Avusturya’daki Türklerin şampiyona sırasına kadar kendisini pek tanımadığını ama şimdi her gördükleri yerde selam vermeden geçmediklerini kaydediyor.
       <br/>
       <br/>
       Peki Türk Millî Takımı’nın başarısı? Türkiye’nin ilk üç maçını takım arkadaşlarıyla kamptayken izledi Ümit. Portekiz maçında boynu büküktü. İsviçre maçında ise bakın neler yaşadı. “Maç oynandığı sırada takım hâlinde yemekteydik. İlk golü attığımızda havaya sıçradım. Hocam ‘sevin sevin’ dedi. İkinci golde ise daha büyük sevinç yaşadım ama oturduğum yerden kalkmamıştım. Bu sefer hocam yine bana döndü. Ümit dedi içinden geldiği gibi davran, bu senin hakkın.”
       <br/>
       <br/>
       Türkiye’nin Çek Cumhuriyeti ile oynadığı karşılaşmada ise yaşadıkları yine benzer şeylerdi. Ancak Türkiye 2-0 geriye düştüğü anda tüm takım arkadaşlarının kendisine el salladığını ve kendisiyle dalga geçmeye başladığını söylüyor. “Bana ‘Ümit galiba sizinkiler eve gidiyor’ diye takılıyorlardı. Ben de altta kalmamak için ‘daha maç bitmedi’ diyordum.” Aslında böyle diyordu ama oynanan futboldan dolayı pek ümitli de değildi. Ta ki Arda’nın golüne kadar. “Sonra Cech o hatayı yapınca tüm takım gibi ben de buna şaşırdım. Nihat’ın son golünde ise havalardaydım.”
       <br/>
       <br/>
       Takım arkadaşlarının yine maç sonu ‘hadi yine şansınızla kazandınız’ şeklinde kendisine takıldıklarını da bizimle paylaşıyor Ümit. Avusturya elenince Türkiye’nin çeyrek finalde Hırvatistan ile oynadığı karşılaşmayı ise tribünden izleyen binlerce gurbetçimizden biri de Ümit’tir. Elinde Türk bayraklarıyla Viyana’daki stadın yolunu tutar. “Ben Türk’üm. Takım buraya gelmiş. Tabii ki maçına gideceğim. Bunu Avusturyalılar da anlayışla karşılar.” Viyana’da iç içe yaşadığı binlerce Hırvat arkadaşının maçtan önce kendisiyle iddiaya girdiğini de anlatıyor Ümit: “Maçtan bir gün önce onların lokalindeydim. Orada bir Hırvat gazetesi benimle röportaj yaptı. O röportajda dedim ki; maç berabere biter, penaltılara gider, penaltılarda da biz kazanırız.”
       <br/>
       <br/>
       Aynen dediği gibi olur Ümit’in. Hırvatistan maçında 118. dakikada gol gelince ‘eyvah bu maç bitti’ diye geçirmiş içinden. Ancak Semih’in golüyle havalara sıçramış. “Bizim takımın farkı bence candan oynamalarıydı.” Tribünde Türkiye’yi izlerken sahada ter döken ekibin arasında olmayı hayal ettiğini de söylüyor. “Şu an Avusturya takımında oynamaktan dolayı çok mutluyum. Ama Türk Millî Takımı’nda da oynamak isterdim. Avusturyalılar bana değer verdi. Beni hep istediler. Ben de buradayım. Bundan da asla pişman değilim.”
       <br/>
       <br/>
       Fatih Terim’i sahada oyunculara sert bakmasından ve bağırmasından dolayı eleştiriyor. Ancak oyuna çok iyi müdahalelerde bulunduğunu da söyleyerek hocanın hakkını teslim ediyor. Almanya maçında şansız bir şekilde kaybeden takımın sonuçta büyük bir başarıya imza atmasından gurur duyuyor.
       <br/>
       <br/>
       Ümit şampiyona sonrası tatilini geçirmek için Samsun’a gitti. Anneannesi ve babaannesiyle hasret giderdi. Onların kendisini Atv’den izlediğini gururla anlatıyor. 6 gün Türkiye’de kaldı. Dostlarını gördü. Memleket hasretini dindirdi. Çocukluk arkadaşlarıyla bir zamanlar yaptıkları maçları konuştu. O seneye Bundesliga’nın takımlarından E.Frankfurt’un formasını giyecek. Hedefi formayı kapmak ve oradan daha büyük takımlara gitmek. Yolun açık olsun Ümit.
       <br/>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30666), [web.archive.org (arşiv bağlantısı)](http://web.archive.org/web/20081022183222/http://www.aksiyon.com.tr:80/detay.php?id=30666)
