# Türk sporunun 2005 karnesi zayıf

*Behram Kılıç 2005.11.28*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117133734im_/http://www.aksiyon.com.tr/resim/573/74.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Türk sporu uluslararası alanda peş peşe alınan başarısız sonuçlarla sarsıldı. Bakan Şahin, federasyon başkanlarını uyardı. Aksiyon’un araştırmasına göre Türk sporunun karnesi oldukça zayıf. 2005 yılı itibariyle 633 bin 197 lisanslı sporcumuzdan sadece 218’i madalya kazandı.
 </font>
 <p>
  <font class="content">
   Türkiye'nin futbolda İsviçre'yle yaptığı baraj maçının ardından elenerek 2006 Dünya Kupası'na gidemeyişi Türk sporuna bomba gibi düştü. Maçı kaybetmenin yanı sıra müsabaka sonrası yaşanan olaylar yetkilileri üzdü. Onlardan biri de Devlet Bakanı ve Başbakan Yardımcısı Mehmet Ali Şahin'di. Şahin, geçen hafta başında yaptığı basın toplantısında Türkiye'nin elenmesinden hareketle bütün spor branşlarındaki federasyonların kendi muhasebelerini yapmaları konusunda sert çıktı. Başarısız olan federasyon başkanlarından herhangi bir müdahaleye gerek kalmadan görevlerini bırakmak dahil gereğini yapmalarını istedi. Başkanlar gereğini yapmazlarsa da kendisinin devreye gireceğini belirtti. Bakan Şahin, "Hiçbir sportif başarı ve organizasyon Türkiye'nin prestijinden daha üstün değildir." diyerek saha içindeki başarıdan ziyade Fair-Play'a ve centilmenliğe vurgu yaptı.
   <br>
    <br>
     Aksiyon dergisi de Bakan'ın açıklamalarından hareketle Türk sporunun 2005 yılındaki fotoğrafını çekti. Hangi federasyon başarılı, hangisi başarısızdı? Ortaya çıkan rakamlar pek iç acıcı değildi. İncelemeye aldığımız 52 federasyonun 2005 yılında büyüklerde dünya şampiyonalarında elde ettiği altın madalya sayısı sadece 11’di. Bu madalyaların 5'i İşitme Engelliler Federasyonu’na, 4'ü ise Mücadele Sporları Federasyonu’na aitti. Yine 2005 yılında büyüklerde Avrupa şampiyonalarında kazanılan altın madalya sayısı ise yine yalnızca 11'di. Hentbol, basketbol gibi takım sporlarında ise salonlarda yoktuk. Ata sporumuz güreş ise her şeye rağmen ayakta kaldı. Dünya Şampiyonası'nda Hamza Yerlikaya ve Aydın Polatçı altına ulaştı. Güreş ayrıca gençler ve yıldızlar kategorilerinde, Üniversiad ve Akdeniz oyunlarında da yılı verimli geçiren ender branşlardan oldu.
     <br/>
     <br/>
     Türkiye'de bugün itibariyle olimpik, olimpik olmayan, özerk, engelli toplam 633 bin 197 lisanslı sporcu bulunuyor. Toplam antrenör sayısı ise 27 bin 149. Bu antrenörlerin eğittiği bu kadar sporcu arasından 2005 yılında Türkiye'ye Dünya ve Avrupa şampiyonları ile Üniversiad ve Akdeniz oyunlarında altın, gümüş, bronz madalya getiren sporcu sayısı ise sadece 218.
     <br/>
     <br/>
     Federasyonların başarı kriterlerinden en önemlisi Dünya ve Avrupa şampiyonalarında elde edilen madalya. Bunun dışında ise belki de bundan daha önemlisi Fair-Play ve ülkeyi uluslararası platformda centilmence temsil etmek geliyor. Türkiye 2005 yılında bu alanda da sınıfta kaldı. Halter ve Vücut Geliştirme federasyonları doping sebebiyle uluslararası müsabakalardan men cezası aldı. Futbolda İsviçre'ye karşı yapılanlardan sonra FIFA'dan gelecek ceza gündemde. Basketbolda, Avrupa Şampiyonası'ndan elendikten sonra oyuncuların birbirleriyle ve Basketbol Federasyonu yetkilileriyle olan çekişmeleri şık olmayan görüntülerdi.
     <br/>
     <br/>
     Hangi başkan gidecek?
     <br/>
     <br/>
     2005 yılında hiç mi güzel bir şey olmadı? Futbolda Şampiyonlar Ligi finali organizasyonu, Üniversiad, Formula 1 ve Moto GP organizasyonları bu yıl sporumuzun yüz akları olarak tarihe geçti. Yine golfte ülkemizde düzenlenen ve 22 takımın mücadele ettiği Avrupa Şampiyon Kulüpler Şampiyonası'nda Türkiye'nin birinci olması da Türk sporundaki ilklerdendi. Letonya'nın başkenti Riga'da yapılan Avrupa Büyükler Tekvando Şampiyonası'nda Türkiye'nin 3 altın, 3 gümüş ve 2 bronz madalyayla genel klasmanda ve erkeklerde takım halinde birinci, bayanlarda ise 3. olması da bu yılki önemli hadiselerdendi. Futbolda U 17 takımının Avrupa Şampiyonu olduktan sonra Dünya 4’üncülüğüne ulaşması da kayda değer bir başarıydı.
     <br/>
     <br/>
     Futbol dışında, Gençlik ve Spor Genel Müdürlüğü altında faaliyetlerini sürdüren federasyonlarda son başkanlık seçimleri 11 Aralık 2004 tarihinde gerçekleşmişti. O gün Bakan Mehmet Ali Şahin tüm başkanlara 1 yıl süre vermişti. 1 yıl neredeyse doldu. Başarı ve başarısızlığı ortaya dökmek için oluşturulan komisyon da çalışmalarını tamamlamak üzere. Bakalım bu tablo karşısında hangi başkan görevde kalacak?
     <br/>
     <br/>
     YUNUS AKGÜL (GENÇLİK VE SPOR GENEL MÜDÜR YRD.):
     <br/>
     FEDERASYONLAR BAŞARILIDIR
     <br/>
     <br/>
     2005 yılında hemen hemen her branşta başarı var ve çıta daha da yükseldi. Türk sporunu bu yıl sadece doping skandalları yıktı. Türkiye bu kadar başarılı ve üst düzeyde organizasyon görmedi. Doping olayları da bizim işi sıkı tutmamızdan kaynaklandı. Ciddi kontroller getirince çoğu sporcu patır patır döküldü. Önceden doping kontrolleri yapılmıyordu. Sayın Bakanımız Mehmet Ali Şahin’in açıklaması da Federasyon Başkanlarından ziyade doping ve centilmenlik dışı davranışlara yönelikti.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22905&yorum_id=1), [web.archive.org (arşiv bağlantısı)](http://web.archive.org/web/20060117133734/http://www.aksiyon.com.tr:80/detay.php?id=22905&yorum_id=1)
