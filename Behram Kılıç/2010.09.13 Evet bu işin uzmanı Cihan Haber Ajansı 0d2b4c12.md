# Evet, bu işin uzmanı Cihan Haber Ajansı

*Behram Kılıç 2010.09.13*

<font class="agenda2NewsSpot">
 Türkiye ve dünya, referandum sonucunu Cihan’dan öğrendi. Ajans sonuçların yüzde 85’ini 2 saat gibi kısa bir sürede duyurdu.
</font>
<font class="newsDetail">
 <p>
  <p class="MsoNormal">
   Cihan Haber Ajansı tarih yazmaya devam ediyor. Dünya 12 Eylül referandum sonuçlarını da Cihan’dan öğrendi. Ajans sonuçların yüzde 85’ini 2 saat gibi kısa bir sürede duyurdu. Peki, Cihan bunu nasıl başardı? Bu sorunun cevabını öğrenmek için soluğu pazar günü ajansın genel merkezinde aldık.
  </p>
  <p class="MsoNormal">
   Sandıkların açılmasıyla birlikte ajansın Yenibosna’daki merkez binasındaki çalışmayı görmeliydiniz. Ortam stres yüklüydü ancak stresli insan yoktu. Zira herkes ne iş yapacağını biliyordu. Türkiye’nin en ücra köşesindeki sandığın bile sorumlusu vardı. Kabaca 3 sandıktan bir kişi sorumluydu. Yani 151 bin 856 sandıktan yaklaşık 50 bin kişi… Sonuçlar ise alındıktan en kısa süre sonra merkeze iletiliyordu.
  </p>
  <p class="MsoNormal">
   Her şey Yüksek Seçim Kurulu’nun referandumun 12 Eylül’de yapılacağını duyurduğu andan itibaren başladı. Ajans yönetimi, hiç vakit kaybetmeden nasıl bir çalışma yapacağının rotasını çizdi. Bu dev organizasyon için Cihan Medya Dağıtım’ın da büyük desteği olmazsa olmazdı.
  </p>
  <p class="MsoNormal">
   Bunca verinin toplanması için oluşturulan bilgisayar ağını da es geçmeyelim. Herhangi bir problem yaşanmaması için 3 yedekli bir sistemdi bu. Veriler müşterilere anbean iletiliyordu. Örneğin, Trabzon’un Of ilçesi Gülderen köyündeki sonucu ajans ile ajansın müşterileri birkaç saniye farkla eşzamanlı öğreniyordu.
  </p>
  <p class="MsoNormal">
   Başta TRT olmak üzere ulusal yayın yapan 21 televizyon kanalı sonuçları Cihan’dan aldı. Basın Enformasyon Genel Müdürlüğü ile yapılan anlaşma gereği uluslararası basın kuruluşları da referandum sonuçlarını Cihan’dan takip etti.
  </p>
  <p class="MsoNormal">
   Biz tekrar merkez binaya dönelim. İlk sonuçlar doğudan gelmeye başladı. İlk 20 bin oya göre evet yüzde 93’lerdeydi. Saatler ilerledikçe heyecan artıyordu. Herkes Diyarbakır’ı ve Bingöl’ü merak ediyordu. İlk bilgilere göre Diyarbakır’da beklenen boykot yoktu. 82 Anayasası’na ‘hayır’ diyen tek il Bingöl ise bu sefer yüzde 95 civarında ‘evet’ diyerek yine en önlerdeydi. Tunceli’nin ise ‘hayır’da zirvede olması ve boykota katılmaması dikkat çekiciydi.
  </p>
  <p class="MsoNormal">
   Cihan Haber Ajansı Genel Yayın Yönetmeni Abdülhamit Bilici’nin ise telefonu susmak bilmiyordu. Arayanlar arasında kimler yoktu ki... Valiler, iş adamları, belediye başkanları, bazı bakanlar, hatta emekli askerlere kadar çok geniş yelpazede Türkiye fotoğrafı. Bilici, dakikaların değerler ötesi olduğu bu anlarda her arayana vakit ayırmaya çalıştı. Arada televizyon kanallarının canlı yayınına katıldı.
  </p>
  <p class="MsoNormal">
   Bazı televizyon kanalları ajansın genel merkezindeki hareketliliği bizzat yerinde takip etti. Cihan, saatler 19.00’u gösterdiğinde sandıkların yüzde 85’inin sonuçlarını duyurmayı başarmıştı. Ajans’ın seçim başarıları biliniyordu. Onun için referandumda sonuçların erken verilmesi normaldi. Çünkü, evet ve hayır seçeneklerini içeren oyların sayımı pek zaman almıyordu.
  </p>
  <p class="MsoNormal">
   Ajansın merkezinde tüm televizyon kanalları açıktı. Her ekranda Cihan’ın verilerinin gösteriliyor oluşu çalışanlarda çok özel bir tat bırakıyordu.
  </p>
  <p class="MsoNormal">
   2002’den önce günlerce seçim sonuçlarını bekliyorduk. Cihan Haber Ajansı hayatımıza girdi ve her şeyi kolaylaştırdı. Belki gelecekte bu sahneler de yaşanmayacak. Belki insanlar internet üzerinden oy kullanacak. Ama bugün Cihan’ın günüydü ve ajans yüzünün akıyla büyük bir iş kotarmayı başardı. Cihan sadece referandum sonuçlarını vermekle kalmadı, her sandık için birini görevlendirdiği için muhtemel şaibe ve müdahalelerin de önünü kesti.
  </p>
  <p class="MsoNormal">
  </p>
  <p class="MsoNormal">
  </p>
  <p class="MsoNormal">
   Son 4 seçime damgasını vurdu: Kurulduğu günden bu yana hız ve güven ile kaliteli habercilik anlayışını birleştirerek doğru bilgiyi abonelerine en kısa sürede ulaştırmak için gayret eden Cihan, son 8 yıldır yaptığı seçim organizasyonlarıyla birçok ilke imza atmayı başardı. En son 29 Mart 2009’da yapılan yerel seçimlerde üstün bir performans ortaya koyan ajans, saatler 23.00’ü gösterdiğinde İl Genel Meclisi’nin yüzde 56’sını, İlçe Belediye Başkanlığı’nın ise yüzde 66’sını ilan etti. 3 Kasım 2002’de yapılan genel seçimlerde, seçim yasağının kalktığı 19.30’da sonuçların yüzde 42’sini abonelerine ulaştıran ajans, 28 Mart 2004’te yapılan yerel seçimlerde saat 20.00 itibariyle sonuçların yüzde 27’sini, gece 24.00’te ise Türkiye geneli sonuçlarının yüzde 95’ini duyurdu. 22 Temmuz 2007’de yapılan genel seçimlerde saat 19.00’da sonuçların yüzde 30’unu veren Cihan, bu başarısıyla bir rekora imza atmış oldu.
  </p>
 </p>
</font>

Kaynak: [www.aksiyon.com.tr](http://aksiyon.com.tr/aksiyon/newsDetail_getNewsById.action?sectionId=280&newsId=27579), [web.archive.org (arşiv bağlantısı)](http://web.archive.org/web/20100922151341/http://aksiyon.com.tr/aksiyon/newsDetail_getNewsById.action?sectionId=280&newsId=27579)
