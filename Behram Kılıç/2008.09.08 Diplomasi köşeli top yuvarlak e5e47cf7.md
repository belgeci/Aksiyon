# Diplomasi köşeli top yuvarlak

*Behram Kılıç 2008.09.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Futbol sadece futbol değildir, sözü yeniden doğrulanıyor. Diplomatik anlamı sportif yönünün önüne geçen Ermenistan ile Türkiye maçı en sıcak misal. Meşin yuvarlağın diplomatları peşinden koşturduğu bir çok örnek var.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090405001613im_/http://www.aksiyon.com.tr/resim/718/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090405001613/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090405001613/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090405001613oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090405001613oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Bir kez daha gördük ki futbol sadece futbol değilmiş. Siz bu satırları okurken bir tabu daha futbol sayesinde ortadan kalkmış olacak. Uluslararası ilişkilerde yıldızı barışmayan Ermenistan ile Türkiye, futbolun gücüyle aynı masada biraraya geldi. Ermenistan, 2010 Dünya Kupası elemelerinde Türkiye ile aynı gruba düştüğünde herkesi bir telaş almıştı. Ama bu telaş yerini dostluğa bıraktı. Cumhurbaşkanı Abdullah Gül, Ermenistan Cumhurbaşkanı Serj Sarkisyan’ın davetini kabul ederek ilk kez bu ülkeye gitme kararı aldı.
   <br>
    <br>
     Evet, Ermenistan-Türkiye müsabakası sportif bir karşılaşmanın ötesinde, önemli fırsatlar sunabilecek bir anlam taşıyordu. Bu maç vesilesiyle biraraya gelen iki ülkenin yetkilileri hem tarihî buzları eritecekti hem de Kafkasya’da yaşanan kritik günlerin geleceğini tartışacaktı. Söz konusu maç, ortak tarihi olan iki halkın yakınlaşmasının belki de adımı olacak. Stadyumda hiçbir siyasi pankarta izin verilmedi. Seyirci ve sporcuların centilmenlik sınırına riayet etmesi gözetildi. Gül’ün ziyareti kısa iki ülke ilişkileri açısından milat sayılabilecek önemde.
     <br>
      <br/>
      Sporun diplamosiyle yolunun kesiştiği, bir araç gibi kullanıldığı tek örnek bu değil. Nerede bir sorun varsa futbol o sorunu ortadan kaldırmak için aracı edildi. Bunda zaman zaman başarı sağlandı, zaman zaman ise hedeflenen gerçekleşmedi. Bazen de futbol, BM’nin tanımadığı ülkelerin tutunduğu bir dal oldu. Bu tip ülkeler adlarını futbol sayesinde duyurmak istedi. Bazen de protestonun aracı... Şöyle geçmişe doğru bir gezintiye çıkmaya ne dersiniz? Meşin yuvarlağın marifetlerine bir bakmaya…
      <br/>
      <br/>
      Türkiye’nin yakın komşuları ile futbol sayesinde kaynaşmasına bir başka örnekle devam edelim. F.Bahçe ile Suriye’nin El İttihad takımının 4 Nisan 2007’de Halep’te karşı karşıya geldiği maça gidelim. Kurtuluş Savaşı’ndan sonra iki ülke arasına giren kara kedinin ortadan kaldırıldığı günlere rastlayan bu karşılaşmada dostluk mesajları ön plana çıkmıştı. Halep Olimpiyat Stadı’nın açılışına denk gelen bu maçı 100 bin kişi izledi. Aşırı izdiham sebebiyle müsabaka 2,5 saat geç başladı. Tribünler Suriye ve Türk bayrakları ile donatıldı. Maçı Suriye Devlet Başkanı Beşşar Esed ile Başbakan Erdoğan birlikte izledi. 2-2 biten maçta Suriye halkının F.Bahçe’ye gösterdiği sevgi görülmeye değerdi.
      <br/>
      <br/>
      YARIM KALAN DOSTLUK MAÇI
      <br/>
      <br/>
      Futbol, bazen iki ülke arasındaki buzları eritmeye yetmedi. 6 Ekim 2001’de oynanan Fransa-Cezayir maçı buna en iyi örnek. Fransa ile 1962’de bağımsızlığına kavuşan eski sömürgesi Cezayir arasındaki buzları eritmek için düzenlenen karşılaşma, beklenenin aksine bir sonuç verdi. Amerika’ya yapılan 11 Eylül saldırısından bir ay sonra Paris’teki Stade de France’ta iki ülke takımları bir araya geldi. Bu maç Fransa’nın dünyaca ünlü oyuncusu Zidane’ın en zor maçlarından biriydi. Zira Zizou lakaplı futbolcu Cezayir asıllıydı. İki takımın 40 yıl sonra ilk defa oynadıkları bu dostluk maçı, içinde bulunulan durum gereği tarihî ve siyasi önem taşıyordu. Olaysız geçmesi için çabalar vardı. Ama beklenen olmadı. Maç, Fransa’nın 4-1 üstünlüğünde devam ederken, bitime 15 dakika kala sahaya giren Cezayirli seyirciler yüzünden yarım kaldı. Olaylar 74. dakikada tribünden bir seyircinin elinde Cezayir bayrağıyla sahaya atlamasıyla başladı. Görevliler bu seyirciyi dışarı çıkarmaya çalışırken, kısa sürede yüzlerce kişi çimlerin üzerindeydi ve karşılaşma tatil edildi. Maç başlarken okunan Fransa ulusal marşı da ıslıklandı.
      <br/>
      <br/>
      DEL PİERO ATTI, KADDAFİ KAZANDI
      <br/>
      <br/>
      2002’de ise futbol sayesinde daha önce görülmemiş bir şey yaşandı. Serie A şampiyonu Juventus ile İtaya Kupası şampiyonu Parma, Süper Kupa için karşı karşıya geliyordu. Normal gibi görünen bu müsabakayı farklı kılan, maçın İtalya’nın herhangi bir şehrinde değil de Libya’nın başkenti Trablus’ta oynanmasıydı. İşin aslı şuydu: Libya lideri Muammer Kaddafi’nin oğlu El Saadi, Juventus hisselerinin bir bölümünü satın almıştı. Amaç, futbol takımlarını kullanarak Libya’nın Batı’yla ilişkilerini yakınlaştırmaktı. Terörün sponsoru olduğu iddialarıyla Batı’nın dışladığı ve 10 yıldan daha fazla ambargo uyguladığı bir ülkeydi Libya. Juventus maçı 2-1 kazandı. Juventus’un galibiyetini futbolcularla birlikte sahaya inip poz vererek kutlayanların arasında El Saadi de vardı. Ertesi gün gazetelerde şu başlık atılmıştı: “Del Pierro attı, Kaddafi kazandı”.
      <br/>
      <br/>
      MARŞ YOK, BAYRAK YOK, FUTBOL VAR
      <br/>
      <br/>
      Meşin yuvarlak, birbirine düşman iki komşuyu da bir araya getirmeye imkân sağladı. 8 Ağustos 2002’de Güney Kore ile Kuzey Kore, yıllarca süren soğuk savaşın ardından futbol sayesinde aynı karede buluştu. O tarihte iki ülke birleşme yönünde siyasi açıdan sembolik önem taşıyan dostluk maçı oynadı. Güney Kore’nin başkenti Seul’de Dünya Kupası için inşa edilen, Asya’nın en büyük stadyumunda 60 bin seyirci önünde oynanan maç, golsüz berabere bitti. Kuzey ile Güney arasındaki maçı izleyen Koreliler, yarımadayı birleşmiş hâlde gösteren bayraklar açtı. İki ülkenin birleşme arzusunu stada taşıyan maçta, ayrılığı hatırlatan bütün sembollerden uzak duruldu. Takımların ismi sadece ‘kuzey’ ve ‘güney’di. Futbolcular millî formalarını giymedi, stadyumda millî bayraklar sallanmadı ve millî marşlar söylenmedi. Seyirciler stadı ‘Birleşik Kore’ tezahüratı ve Kore halk şarkısı ‘Arirang’la inletti. İki ülke arasında 1950’de başlayan Kore savaşı üç yıl sürmüş, ateşkes sonucunda barış anlaşması imzalanmamıştı. İki ülke 1990’da Seul’de, 1993’te ise Pyong Yang’da maç yapmış ve birer galibiyet almışlardı.
      <br/>
      <br/>
      Bu maç amacına tam hizmet edemedi. Zira iki ülke Pekin Olimpiyatları’na da birlikte katılma yönünde karar almıştı. Ancak bu daha sonra iptal edildi. Hatta açılış seremonisinde aynı sırada bile yürümediler. 2000 Sydney ve 2004 Atina Olimpiyatları’nda, iki ülke sporcuları mavi-beyaz renklerden oluşan ortak bir bayrak altında, aynı forma ile yürümüşlerdi. Pekin’de ise Kuzey Kore kafilesi, Güney Kore’den hemen sonra geçmek istemediği için yerini değiştirdi. Alfabetik sıraya göre Güney Kore kafilesinden sonra geçmesi gereken Kuzey Kore kafilesi, yürüyüşe dört sıra geriden başladı.
      <br/>
      <br/>
      TANINMAK İÇİN OYNAYALIM
      <br/>
      <br/>
      Futbol bazen de ülkelerin tanınması için kullanıldı. Bu noktada KKTC en iyi örnek. Bilindiği gibi 1983’te KKTC’nin ilanıyla Kuzey Kıbrıs ekonomik alanda olduğu gibi sporda da dünyanın ambargosuyla karşı karşıya kaldı. FIFA, KKTC’yi uluslararası müsabakalara almıyor. KKTC’nin herhangi bir takımıyla başka bir ülke takımının maç yapması da yasak. Hem ülkenin uluslararası alanda tanınması hem de konan bu yasakların delinmesi amacıyla 11 Temmuz 2007’de İngiltere’nin Luton Town takımı adaya ayak bastı.
      <br/>
      <br/>
      Lefkoşa’ya inen İngiliz ekibi, Kıbrıs’ın Çetinkaya takımı ile karşı karşıya gelecekti. Lefkoşa Atatürk Stadı’nı dolduran binlerce Kıbrıs Türk’ü, KKTC Ligi şampiyonu Çetinkaya ile Luton Town karşılaşmasını sabırsızlıkla bekliyordu. Ancak son anda konuk ekip Luton, maça çıkamayacağını bildirdi. İngiliz ekip, KKTC Cumhurbaşkanı Mehmet Ali Talat, Başbakan Sabit Boyer’in de geldiği maçta, gönül almak için bir antrenman yaptı. Çetinkayalı futbolcularla beraber tribünleri selamladı. Luton, o gece maça çıksaydı belki de Kıbrıs Türk futbolu için milat olacaktı. Yıllarca uygulanan ambargo delinecekti. Luton Town’u maç yapmaktan İngiltere Futbol Federasyonu alıkoymuştu. Bu olaydan sonra FIFA, aldığı kararla Kuzey Kıbrıs futbol takımlarının başka ülke takımlarıyla hazırlık maçı yapmasına izin verdi. Ancak iki şartı vardı. Birincisi, maç yapmak isteyen Kuzey takımı Rum Kesimi Futbol Federasyonu’na kayıtlı olmalı; ikincisi de bu federasyon maça izin vermeli. Ancak Kuzey Kıbrıs’ın millî maç yapması hâlâ yasak. Hemen belirtelim, Çetinkaya 1998’de Alman 3. Ligi ekiplerinden Bad Lappspinge ile FIFA’nın engellemesine rağmen özel maç yapmıştı.
      <br/>
      <br/>
      Futbolun tanınmak için kullanıldığı bir uluslararası organizasyon da var. FIFA’ya ekonomik, siyasi ve teknik nedenlerle üye olamayan ülkeler, kendi organizasyonlarını kurarak bir nevi futbol sayesinde dünyaya seslerini duyurmaya başladılar bile. Bu ülkelerin başında Çin’in baskısı altındaki Tibet geliyor. Tibet hem özgürlüğe kavuşmak hem de Çin’in hegemonyasından kurtulmak için futboldan daha iyi bir propaganda aracı bulamazdı. Bu amaçla 2001’de Grönland ile bir maç yaptılar. Grönland’ı bir zamanlar Türk Millî Takımı’nın hocalığını yapan Sepp Piontek çalıştırıyordu. İşte Piontek’in ağzından o maç: "Grönland 50 bin nüfuslu bir yer. Yılın büyük bölümü karlar altında. Bir şehirle diğeri arasındaki mesafe 2 bin kilometre. Ülke genelinde 25 takım var. Her şehir kendi içinde maçlar yapıyor. Tibet bildiğiniz gibi özerk bir bölge ve Çin’in baskısı altında. Dünyaya kendilerini tanıtmak için yine özerk bir bölge olan, millî takımını benim çalıştırdığım Grönland ile maç organize ettiler. Maça üç gün kala Danimarka’daydım. Oyuncularım ise adada. Derken aynı gün adada grev çıktı. Uçaklar kalkmıyor. Oyuncuların hiçbiri maça gelemeyecek durumdaydı. Ben de Danimarka’daki Grönland derneklerine tek tek telefon açtım: ‘Elinizde 18-30 yaşlarında, futbola ilgi duyan ne kadar genç varsa bana gönderin.’ Gelen gençler arasında bir seçme yaptım. 18 kişiyi bir kenara ayırdım. Onlarla maça kadar antrenman yaptım. Maça yarım saat kala Grönland Dışişleri Bakanı aradı. ‘Maça çıkmayın’ diye. Çin baskı yapıyordu. Ancak ben o an Danimarka’ya tarihte ilk kez millî takımlarını izlemek için gelmiş onca Tibetliyi düşündüm. Onlar takımlarını izlemeliydi. Bakana maçı iptal edemeyeceğimi söyledim. Maça çıktık. 4-1 kazandık. Tibet çok zayıf bir rakipti. Çin ise 2008 Pekin Olimpiyatları’nı almak için, yaptığı tüm tehditleri geri çekti. Stadyumda bin 500 seyirci vardı. Maçı 250 basın mensubu izledi. 280 televizyon müsabakayı naklen yayımladı. Bir sürü pankart açıldı. Biri çok dikkatimi çekmişti: ‘Özgür Grönland, Özgür Tibet’. Sanırım bir yanlışlık vardı. Çünkü Danimarka özgür bir ülkeydi".
      <br/>
      <br/>
      TOP OYNAYIP SESİMİZİ DUYURALIM
      <br/>
      <br/>
      Futbolu bahane edip seslerini duyurmak isteyen BM ve FIFA’nın tanımadığı ülkeler bir araya gelerek turnuva da düzenliyorlar. 12 Aralık 2003’te BM’yle birlikte FIFA’nın tanımadığı ülke ya da bölgelerin uluslararası bir futbol federasyonu kurulması fikri ortaya atıldı. New Football Board’ın (NF-Board) kurulmasına karar verildi. FIFA’ya üye olmayan Kuzey Kıbrıs Türk Cumhuriyeti, Monaco, Lapland (Samiler), Batı Sahra ve Chagos Adaları ilk kurucular olarak tarihe geçti. Daha sonra Tibet, Çeçenya, Irak Kürdistan Bölgesi, Grönland da bu federasyona üye oldu. Sonraki yıllarda Laponya, İtalya’nın kuzeyindeki Padanya, Endonezya mandası Vanuatu (Batı Papua), Yugoslavya’nın dağılmasından sonra Hırvatistan’ın biraz zorla topraklarına kattığı Rijeka, Malta’ya bağlı Gozo Adası, Tanzanya ve Kenya arasında kalan Maasai kabilesi, Oksitanya, Zanzibar, Romanlar, Sealand, Güney Moluccas, Güney Kamerun, Kiribati, Rapa Nui gibi yerleşimler bu federasyon çatısı altına girdi. 8 Mayıs 1990’da Uruguay ile maç yapan ve 1-1 berabere kalan Endülüs’ün de bu kuruluşa üye olması bekleniyor. Bu ülkeler 2006 ve 2008’de Dünya Kupası da düzenledi. Kasım 2006’daki ilk Dünya Kupası’nı Samiler (Norveç, İsveç, Finlandiya ve Rusya’nın kuzey bölgelerinde yaşayan topluluk) kazandı. 2008’deki organizasyonda ise Padania kupayı müzesine götürdü.
      <br/>
      <br/>
      KUPAYI ALAMADIK AMA KUPAYI ALAN TAKIMIN HOCASINI ALDIK
      <br/>
      <br/>
      Bazen futbol siyasilerin sohbetlerine de konu oluyor. Çok önemli bir toplantıda bile gündeme gelebiliyor. Mesela, geçtiğimiz aylarda Paris’te Akdeniz İçin Birlik Zirvesi’nde bir araya gelen liderlerin futbol sohbeti gibi. Başbakan Recep Tayyip Erdoğan’ın da katıldığı zirvede liderler Euro 2008’i konuştu. Fransa Cumhurbaşkanı Nicolas Sarkozy’nin ev sahipliği yaptığı zirvede Erdoğan, İngiltere Başbakanı Gordon Brown, İtalya Başbakanı Silvio Berlusconi, İspanya Başbakanı Luis Rodriguez Zapatero ile aynı masada yemek yedi. Yemekte Türkiye’nin şampiyonada çok iyi futbol oynadığı ve kupaya renk kattığı konuşuldu. Liderler önce İspanya Başbakanı Zapatero’yu şampiyonluktan dolayı kutladı. Yemekte Brown ile Berlusconi’nin ortasına oturan Erdoğan’a Brown’dan bir davet de geldi. İngiltere Başbakanı, Erdoğan’ı İngiltere’de Arsenal’in bir maçına davet etti. Yemekten önce Erdoğan ile İspanya Başbakanı Zapatero’nun baş başa görüşmesinde de konu futboldu. Zapatero, Türkiye’nin çok iyi futbol oynadığına vurgu yaparken, Erdoğan’a ‘Ama kupayı alamadınız’ diye takıldı. Erdoğan da Zapatero’yu tebrik ettikten sonra "Kupayı alamadık ama kupayı alan hocayı aldık" diye esprili bir cevap verdi. Bilindiği gibi F.Bahçe’nin teknik direktörü Luis Aragones, 2008 Avrupa Şampiyonası’nda İspanya’yı şampiyonluğa taşımıştı.
      <br/>
      <br/>
      ÇİN-ABD PİNG PONG MAÇI
      <br/>
      <br/>
      Diplomaside kullanılan tek spor dalı futbol değil. Tarihe ‘ping pong diplomasisi’ olarak geçen, ABD ve Çin arasındaki buzları eriten olayı da burada hatırlatmakta fayda var. 6 Nisan 1971’de Japonya’nın Nagoya kentinde 31. Dünya Ping Pong Şampiyonası yapılıyordu. ABD’li Glenn Cowan ile Çinli Zhuang Zedong’un turnuva esnasında gelişen dostluğu gazetecilerin dikkatini çekmiş, iki sporcunun fotoğrafları dünya basınında yer almıştı. Çin, o yıllarda dünya politikasının dışındaydı. ABD ile Çin arasında 1949’dan beri tam anlamıyla bir soğuk savaş yaşanıyordu. İki ülke birbirini tanımıyordu. Ayrıca Çin, Birleşmiş Milletler’e üye değildi.
      <br/>
      <br/>
      İki sporcu arasında başlayan dostluk, ABD ile Çin arasındaki yakınlaşmayı tetikledi. Fırsatı iyi değerlendiren Çin Devlet Başkanı Mao ve Başbakan Çu En Lay, Amerikan takımını Çin’e davet etti. 7 Batılı gazeteciye de Çin’e giriş izni verildi. 10 Nisan günü ABD Pinpon Millî Takımı ile yöneticiler ve gazeteciler Hong Kong’dan Çin’e geçtiler. 17 Nisan tarihine kadar Çin Millî Takımı ile gösteri maçları yapıldı, Çin Seddi ziyaret edildi. 1949’dan beri ABD ile Çin arasında ilk resmî temas gerçekleşmiş oldu. Aynı yılın temmuz ayında, ABD Başkanı Richard Nixon’ın Ulusal Güvenlik Danışmanı Prof. Henry Kissinger gizlice Pekin’e giderek iki ülke arasındaki ilk temasları başlattı. Başkan Nixon 21 Şubat 1972 günü Pekin’e ilk resmî ziyareti yaptı. Ve ABD bu ülkeye uyguladığı ambargoyu kaldırdı.
      <br/>
      <br/>
      Geçen yıl, judoda kara kuşak derecesi olan Rusya Devlet Başkanı Vladimir Putin’in judo olimpiyat şampiyonu Japon Yasuhiro Yamaşita ile birlikte judo hareketlerini içeren videokaseti ve kitapçığı yayınlanmıştı. Putin’in bu hareketi Rusya’nın Japonya ile olan ilişkilerini daha da sıcaklaştırmıştı.
      <br/>
      <br/>
      PROTESTO ARACI OLARAK SPOR
      <br/>
      <br/>
      Spor bazen diplomaside protesto aracı olarak da kullanılabiliyor. Moskova’da yapılan 1980 Olimpiyatları’nı, Sovyetler Birliği’nin Afganistan’ı işgali sebebiyle başta ABD olmak üzere, aralarında Türkiye’nin de bulunduğu 62 ülke boykot etmişti. Oyunlara 80 ülke katılmıştı. 1984 Los Angeles Olimpiyatları’nı ise bu kez de Doğu Bloku ülkeleri, Sovyetler’in önderliğinde boykot etti. Boykota 14 ülke katıldı. Bunun yanında 1956 Melbourne Olimpiyatları’nı ise Hollanda, İspanya ve İsveç, Sovyetler’in Macaristan’ı işgal etmesi nedeniyle boykot etti. Çin ise Tayvan’ın ‘Çin Cumhuriyeti’ adı altında oyunlara davet edilmesi üzerine oyunlara gelmedi. 1976 Montreal Olimpiyatları’nda ise ev sahibi Kanada, Çin’in baskısı üzerine Tayvan heyetini ülkeye almayı ancak ‘Çin Cumhuriyeti’ adını kullanmamaları şartıyla kabul edince Tayvan oyunlardan çekildi. Spor diplomasisi Pekin Olimpiyatları’nda da kendini gösterdi. Rusya’nın Gürcistan’a açtığı savaş sebebiyle Pekin’de bulunan 33 Gürcü sporcu ülkelerine dönmekten son anda caydırıldı.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31113), [web.archive.org (arşiv bağlantısı)](http://web.archive.org/web/20090405001613/http://www.aksiyon.com.tr:80/detay.php?id=31113)
