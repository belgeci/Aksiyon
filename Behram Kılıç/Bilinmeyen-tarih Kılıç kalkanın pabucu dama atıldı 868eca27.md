# Kılıç kalkanın pabucu dama atıldı

*Behram Kılıç Bilinmeyen-tarih*

<div>
 <font>
  <img border="0" height="1" src="/web/20041014153351im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041014153351im_/http://www.aksiyon.com.tr/resim/511/60.jpg" vspace="5"/>
  </p>
 </font>
 <font class="content">
  Garip giysili insanlar birbirlerinin kafasına ellerindeki kılıçla sertçe vuruyor. Üstelik gırtlaklarını yırtarcasına bağırarak. Seyirciler şaşkın şaşkın bakıyor; ama onların yaptığı bir spor. Hem de hızla moda haline gelenlerden...
 </font>
 <p>
  <font class="content">
   Üsküdar Bağlarbaşı'nda bir spor salonu... İçeriden kılıç şakırtıları ve bağırışlar geliyor. Biraz şaşkınlık biraz da merakla adımlarımızı hızlandırıp, tribündeki yerimizi alıyoruz. Spor salonunun ortasında garip giysili insanlar, ellerindeki kılıçlarla kafa göz ayırt etmeden birbirlerine vuruyor, vurmakla kalmıyor gırtlaklarını yırtarcasına bağırıyorlar. Bağrışmalar, duvarlarda yankılanıyor, yankı yapan seslere yeni avazlar ekleniyor. Hasılı, ortalığın toz dumana karıştığı bir savaş hali var sanki alanda...
   <br/>
   <br/>
   Yanımdakilere tam "Ne yapıyor bunlar?" diyecektim ki, Japon kılıklı biri işaret parmağını dudağına götürüp "sus" işareti yapmaz mı? Ağzımdan ancak "ne" kelimesi yarım yamalak çıkıyor. Söyleyeceklerimin kalan yarısını alelacele yutmak zorunda kalıyorum. "Neyime gerek" diyorum sonra, kendi kendime: "Aşağıdakiler dövüşüyor zaten. Şimdi biz de klasik bir 'tribün kavgası' çıkararak dikkatleri üzerimize çekmeyelim."
   <br/>
   <br/>
   İlk şaşkınlığı atınca çevreme bakınıyorum. Kimseden "çıt" çıkmıyor. Koskoca salonda herkes pür dikkat ortadaki garip giysili insanların dövüşünü izliyor, bağırışlarını dinliyor. Neyse ki, bütün bunlar bir süre sonra bitiyor. Özel bir şirkete ait salonda gerçekleştirilen ve Ken-Do denilen spor antrenmanı sona eriyor. Sporcular duşun yolunu tutarken, biz de Mine Ersen ve öğrencileriyle buluşmak üzere kafeteryanın...
   <br/>
   <br/>
   Ken-Do; yani 'Kılıç Yolu' sportif bir faaliyet. Meşhur Matrix filminde, kahramanlardan Neo'nun beynine yüklenen programlardan biri olan Ken-Do, Japonya'da ortaokullar da ve liselerde judoyla birlikte mecburi olarak öğretilen bir spor dalı. Son yıllarda ülkemizde de ilgi görmeye başladı. İstanbul'da dört, Ankara'da ise bir salonda yapılıyor.
   <br/>
   <br/>
   Japonya’dan ithal edilen spor dalı
   <br/>
   <br/>
   Mine Ersen, yaklaşık 6 yıl önce öğrenci değişim programı çerçevesinde Japonya'ya gider. Okulda, seçmeli olarak ya judo ya da Ken-Do derslerinden birini tercih etmesi gerekir. Hem farklı olduğu hem de kişinin ruhsal ve zihinsel yapısına etki ettiğinden Ken-Do'yu seçer. Bir yıl sonra Türkiye'ye döndüğünde, bu spor dalını ülkemizde nasıl yapabilirim diye düşünmeye başlar. İsrail ve Bulgaristan gibi ülkelerde bile yaygın olan bu sporu geniş kitlelere sevdirmek amacıyla, yaklaşık 5 yıl önce bir arkadaşıyla birlikte bir salon açar.
   <br/>
   <br/>
   İlk başlarda eğitecek sporcu bulmak zor olur. Sonra internet üzerinden insanlar kendisine ulaşmaya başlar. Talep artınca kendi eğitimini yeterli bulmaz Mine Ersen... Geçtiğimiz mart ayında tekrar Japonya'nın yolunu tutar: "4 ay daha eğitim aldım. Çünkü insanlara daha çok şey vermem gerekiyordu."
   <br/>
   <br/>
   Öğrencilerinin yarısı üniversiteye devam ediyor. Diğer yarısı ise çalışıp da stres atmak için bu sporu tercih edenlerden oluşuyor. Gelenlerin çoğu değişiklik aradığı için bu sporu yaptığını söylüyor. "Ben kılıç öğrenmek istiyorum" diyenler ise çoğunlukta.
   <br/>
   <br/>
   Mine Ersen, Ken-Do'nun bir hayat tarzı olduğunu düşünüyor: "Kesin sonucu olan bir spor. Bir kere tüm darbeler öldürmeye yönelik. Kökeni Samuraylara dayanıyor. Onların da yaptığı kısa kesip düşmanı öldürmekti." Ken-Do'nun sosyal yönünün çok fazla olduğunu belirten Mine Hoca, "Her şeyden önce saygı ve selam çok önemli. Kıyafetin de çok düzgün olması gerekiyor. Vücut duruşunu iyi göstermelisiniz. Bu saydığım özellikler teknikten daha da önce geliyor" diyor. Japonya'da sosyal olamayan, kendine güven konusunda sorun yaşayan insanlara "Sen ne biçim Ken-Do öğrencisisin" diye kızdıklarını anlatan Mine Ersen, kendi öğrencilerinin de ilk başlarda hayli çekingen olduğunu; ancak zamanla ortama ayak uydurduklarını dile getiriyor.
   <br/>
   <br/>
   Ken-Do; parkeli, tavanı yüksek bir yerde çalışılabiliyor. Halihazırda, Türkiye'de bu spor dalında bir turnuva düzenlenmiş değil. Turnuvalara katılmak için Avrupa'ya gitmek gerekiyor. Türkiye'de ayrıca bu spor dalının federasyonu da bulunmuyor. Bunun yanında öğrencileri sınav yapacak, onlara 'dan' (derece) verecek bir heyet de yok.
   <br/>
   <br/>
   Sporcularda yara bere izi yok
   <br/>
   <br/>
   Ken-Do'ya ilk başlayanların çok savruk olduklarını, kılıçla kafalara çok sert vurmaya çalıştıklarını; ancak zamanla kendilerini kontrol etmeyi öğrendiklerini anlatıyor Ersen... Ken-Do'nun özü itibariyle esnek bir spor olduğunu, o yüzden de bayanların daha güzel teknikler yapabildiklerini kaydediyor. Öğrenmenin ise sınırı yok. Japonya'daki hocasının 50 yıldır bu sporu yapmasına rağmen "Hâlâ öğreneceğim çok şey var" dediğini anlatıyor. Bu sporda temel dört vuruş var. Baş, kol, boğaz ve göğse yapılıyor vuruşlar. Bambu ağacından yapılmış "shinai" denenen kılıçlar oldukça esnek. Giyilen zırhlar sayesinde sporcuların vücudunda yara izi olmuyor.
   <br/>
   <br/>
   Müsabakalar ise 3 hakemin yönetiminde gerçekleştiriliyor. Sporcunun yaptığı her hareketin puan alabilmesi için en az iki hakemin bayrak kaldırması gerekiyor. Baş, kol, göğüs veya boğazdan herhangi bir yere kesin bir vuruş yapmak lazım. Bir de, yaptığınız hareketi vücudunuzla göstermeniz şart. Yani, vuruşu yapan rakibin bu darbeyle öldüğünü, karşısındaki de hakikaten bu darbeyle artık ayağa kalkamayacağını hakemlere hissettirmesi gerekiyor.
   <br/>
   <br/>
   "Bu nasıl olacak" diye sorduğumuzda Ersen, "İşte temel nokta burada. İyi vurduğunuz zaman rakibiniz de ister istemez öldüm hissine kapılır. O an giydiği zırhı düşünmez. Öyle bir konsantrasyon var müsabaka sırasında" diye cevaplıyor. Bir maçta iki puan alan maçı kazanıyor. Maçın üç bölümü var. Her bölüm büyükler için 5'er dakika sürüyor.
   <br/>
   <br/>
   Aman fazla reklamı olmasın
   <br/>
   <br/>
   Ken-Do'da bir hiyerarşi söz konusu. Yeni gelen öğrenci eskiye saygı gösteriyor. Antrenmanlar; ısınma, temel hareketler, teknikler ve müsabaka dahil iki saat sürüyor. Mine Ersen, bu sporun Türkiye'deki geleceğini tahmin edemiyor. Fazla reklamının yapılmasını da arzulamıyor. Çünkü ülkemizde tam yetişmeden insanların tekvando ve karatede yaşandığı gibi salonlar açabileceğinden çekiniyor.
   <br/>
   <br/>
   Sporculardan Sami Çökelek, Ken-Do'da hızlı, mantıklı düşünmenin esas olduğunu, rakibin hareketini önceden tahmin etmek gerektiğini ve çok seri bir şekilde bu harekete karşı koymak için plan kurmak zorunda olunduğunu anlatıyor. Rakibe vururken yaptıkları bağırışların ise stres atmalarını sağladığını, bunun yanında rakibi de korkutmayı amaçladıklarını söylüyor.
   <br/>
   <br/>
   Ken-Do'ya yaklaşık 3 ay önce başlayan Rıdvan ise çocukluğundan beri kılıçlara ilgi duyduğunu ifade ediyor. Ona göre Ken-Do, Türkiye şartlarında her insanın yapabileceği bir spor dalı değil. "Çünkü zaman isteyen bir uğraş. Ayrıca yorucu. Dışardan göründüğü kadar da sert değil. En faydalı yanı ise hareketlerinizi kontrol etmeyi öğretmesi" diyerek noktayı koyuyor.
   <br/>
   <br/>
   Ken-Do'nun ortaya çıkışı
   <br/>
   <br/>
   Modern Ken-Do, yaklaşık üç asır önce bugünkü şeklini aldı. 16. yüzyıl feodal Japonya'sında tüm ülke çapındaki iç savaşlar sırasında kılıç teknikleri ölüm kalım pahasına öğreniliyordu. Samuraylar genelde tahta kılıçla çalışırdı. Bu dönemin sonucunda kılıç kullanımındaki temel yollar "kata" yani Ken-Do'nun esas formları olarak ortaya çıktı. Kılıç sanatının o zamanki temel amacı rakipleri en etkin şekilde öldürmekti. Savaşçılara, düşmanlarına gereksiz acı çektirmemeleri amacıyla anında öldürmek öğretilirdi.
   <br/>
   <br/>
   Bugün Ken-Do yapanlar "kata" formlarını gerçek ya da tahta kılıçlarla çalışıyor. Tipik şekliyle modern Ken-Do, "dojo" adındaki çalışma mekanında, sensei (öğretmen), sempai ve kohai (kıdemli ve kıdemsiz öğrenciler) olan kenshi'nin (kılıç kullanıcılar) düzenli ve toplu çalışmalarını içeriyor.
   <br/>
   <br/>
   KEN-DO’DA KULLANILAN BAZI TERİMLER
   <br/>
   <br/>
   Ashisabaki: Ayak hareketleri
   <br/>
   Budoka: Savaş sanatı çalışanı
   <br/>
   Bushi: Savaşçı
   <br/>
   Chudan no kamae: Temel duruş pozisyonu
   <br/>
   Dojo: Çalışma yeri
   <br/>
   Hajime: Japonca "başlamak"
   <br/>
   Hakama: Geleneksel pantolon
   <br/>
   Kakarigeiko: Sürekli saldırı çalışması
   <br/>
   Katana: Japon kılıcı
   <br/>
   Keiko: Çalışma, antrenman
   <br/>
   Kendoka: Kendo çalışan
   <br/>
   Kensen: Kılıcın ya da shinai'nin uç tarafı
   <br/>
   Ki: Evrensel enerji
   <br/>
   Kiai: Savaşçı ruhunun bağırış ya da çığlıkla yansıtılması
   <br/>
   Ki Ken Tai ichi: Ruh, kılıç ve vücudun bir olması
   <br/>
   Kohai: Yeni öğrenci
   <br/>
   Maai: Rakiplerin arasındaki uzaklık
   <br/>
   Rei: Selam
   <br/>
   Samuray: Feodal Japonya'nın savaşçı
   <br/>
   sınıfı
   <br/>
   Seiza: Dizlerin üzerine oturma pozisyonu
   <br/>
   Sempai: Eski, kıdemli öğrenci
   <br/>
   Sensei: Öğretmen
   <br/>
   Shinai: Bambu kılıç
   <br/>
   Taiatari: Vücut saldırısı
   <br/>
   Uchi: Vuruş
   <br/>
   <br/>
   KEN-DO İÇİN KULLANILAN MALZEMELER
   <br/>
   <br/>
   Keiko-gi ve Hakama: Geleneksel Japon pantolonu
   <br/>
   Bougu: Sakatlanmaları ve yaralanmaları önleyen zırh
   <br/>
   Men: Kafayı ve boğazı koruyor
   <br/>
   Do: Göğsü ve karnı koruyor
   <br/>
   Kote: Elleri ve bilekleri koruyor
   <br/>
   Tare: Kasıkları koruyor
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=15807&yorum_id=1), [web.archive.org (arşiv bağlantısı)](http://web.archive.org/web/20041014153351/http://aksiyon.com.tr:80/detay.php?id=15807&yorum_id=1)
