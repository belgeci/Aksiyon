# İstatistiklere göre de Fener kayırılıyor!

*Behram Kılıç 2005.11.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Son iki sezonun Süper Lig şampiyonu Fenerbahçe ülkemizi temsil ettiği Şampiyonlar Ligi'nde istediği sonuçları bir türlü alamıyor. Teknik Direktör Christoph Daum istenen neticelerin alınmamasını 6 yabancı oyuncu kısıtlamasına bağlarken, spor yazarları ondan farklı düşünüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060526062804im_/http://www.aksiyon.com.tr/resim/570/69.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Geçen yıl S.Prag, M.United, O.Lyon'la yer aldığı grubu üçüncü tamamlayarak bir üst tura çıkamayan F.Bahçe, bu yıl da Milan, Schalke 04 ve PSV'nin yer aldığı E grubunda geride kalan 4 maçta aldığı neticeler itibariyle iddiasını iyice zora soktu.
   <br>
    <br>
     Teknik Direktör Daum, 2-0 yenildikleri son Schalke maçından sonra rakipleriyle eşit şartlarda yarışmadıklarını söyledi. Daum'a göre kadrosunda ortalama 10 yabancı futbolcu bulunan gruptaki rakiplerine karşı F.Bahçe'nin 6 yabancıyla Avrupa'da başarılı olması güç. Ancak bazı spor yazarları Daum'un aksine başarısızlığın Türkiye'de F.Bahçe'ye ayrıcalık tanınmasından kaynaklandığını düşünüyor. Spor yazarlarının iddiasına göre, Türkiye'de hakemlerin koruma altına aldığı F.Bahçe, Avrupa'da, gördüğünü çalan hakemlerle oynamaya alışık olmadığı için bocalıyor. İstatistikler de spor yazarlarını doğruluyor. F.Bahçe'de futbolcular şampiyonluğun göğüslendiği son iki sezonda oynanan toplam 68 lig maçının yanı sıra bu sezon geride kalan 11 Süper Lig mücadelesinde sadece 10 kırmızı kart gördü. Sarı-Lacivertli futbolcular 2003-2004 sezonunda 3 kırmızı 66 sarı karta maruz kalırken, 2004-2005 sezonunda ise 6 kırmızı 54 sarı kart gördü. Hakemler bu sezon geride kalan (Sivas maçı dahil değil) 11 maçta ise F.Bahçeli oyunculara 1 kırmızı 18 sarı kart çıkarttı. Şampiyonlar Ligi'nde ise son iki yılda oynanan 10 maçta toplam 5 kırmızı 15 sarı kart gören F.Bahçe'li oyuncular maç başına 0,5 kırmızı kart ortalamasıyla müsabakaları tamamladı. Spor Yazarı Hıncal Uluç Sabah gazetesindeki köşesinde, Schalke maçında 1 saat içinde çıkan 2 kırmızı 3 sarı kartın F.Bahçe'ye değil, Türk hakemlerine çıktığını, Fenerbahçeli futbolcuların Türkiye'de maçları kendi kuralları içinde oynamaya alıştırıldıklarını, aynı alışkanlıkları Avrupa'da, Avrupalı hakemlere yapmaya kalkınca da tokadı yediklerini yazdı. Uluç'a göre F.Bahçe'nin arka arkaya kırmızı kartlar almasındaki suçlu medya ve F.Bahçeli futbolcuları özel kurallara alıştıran Türk hakemleri. Milliyet yazarı Ercan Güven de F.Bahçeli oyuncuların içeride ayrıcalık hissettiğini, bu ayrıcalıklar sebebiyle Anelka'nın topa elini soktuğunu, Alex'in G.Antep maçında penaltıya yattığını vurguladığı yazısında, Türkiye'de hakemlerin F.Bahçe'ye el bebek gül bebek davranmak zorunda bırakıldığını belirtti. Güven, "Gel gelelim, Avrupa'da kıstas başka. Yani olması gerektiği gibi. Kimse kimseden farklı değil, kimsenin torpili yok. En azından sahada yok. Düdükte yok. O zaman, Avrupa'ya çıktığında şımartıldığı evinden doğruca askere giden bir delikanlıya dönüyor Fenerbahçe."
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Kemal Eryılmaz, 20-Aralık-2005
> Taraf olmak Aksiyon'a yakışmıyor: 
> Tarafsızlığına binaen abonesi olduğum bir derginin hangi konuda olursa olsun taraf tutması tuhaf. Bu haberdeki iddialar çok komik.

### Ergün Yılmazer, 10-Aralık-2005
> Taraf tutmanız üzdü: 
> Bu haberi yapan arkadaşın hangi tarafta olduğu belli. Geniş okuyucu kitlesine sahip Aksiyon’u taraf olarak görmek beni üzdü. Diğer takımların şampiyonlukları sorun olmuyor da Fener’inkiler mi sorun?

### Kürşat Mustafa Şimşek, 14-Kasım-2005
> Şaşırmadık: 
> Güzel haber ama ilginç değil. Fenerbahçe’nin kayırıldığını bilmeyen yok ki. Şaşırmadık yani. Bu kafayla hiçbir alanda başarıya ulaşamayız.

### Ahmet Arıksoy, 14-Kasım-2005
> Komik: 
> “İstatistiklere göre de Fener kayırılıyor!” haberi komik. Yazar, hangi takımın taraftarı olduğunu çok belli etmiş. Daha itinalı olun lütfen!

### İdris Gör, 13-Kasım-2005
> Ben de öyle düşünüyordum: 
> Bu haber düşüncelerime tercüman oldu. Fenerbahçe’nin kayırıldığını hayli zamandır ben de söylüyordum ama çevremdekileri bir türlü inandıramamıştım. Fenerbahçe, ligde hakemlerce kollanmaya alıştığı için Avrupa maçlarında hayal kırıklığına uğratıyor bizi. Lig şampiyonluğu önemli; ama Avrupa’da başarılı olmak daha önemlidir.

### Turgut Kola, 13-Kasım-2005
> Trafiğe çıkınca...: 
> Bu haber maalesef gerçek. İnsanlar gözlerini kapalı, kulaklarını tıkalı tuttuğu sürece bu durum devam edecek. Türkiye’nin en güçlü kadrosuna sahip bir takım, Avrupa’da neden başarılı olamıyor? Özel parkurda araba sürmeye alışmış bir şoför, trafiğe çıkınca kaza yapar çünkü.

### Cengiz Karlı, 12-Kasım-2005
> Referans aldığınız kişi Fener düşmanı: 
> Hayatını Fenerbahçe düşmanlığına adamış bir yazarı referans göstererek haber yapmanız ve “İstatistiklere göre de Fener kayırılıyor!” diye başlık atmanız çok üzücü. Hıncal Uluç, Galatasaray’ın dört yıl üst üste şampiyon olduğu dönemdeki istatistikleri de ortaya çıkarsın. O zaman gerçek anlaşılır. Lütfen daha dikkatli başlık atalım. Aksiyon’u sadece Galatasaraylılar okumuyor!

### Yavuz Yiğit, 12-Kasım-2005
> Böyle mantık olmaz: 
> İddianız şu: Fenerbahçe Türkiye’de kayırıldığı için Avrupa’da başarısız. Diğer üç takım Avrupa’da Fenerbahçe’den daha başarısız. O halde onlar da mı kayırılıyor? Böyle mantık olmaz. Böyle baştan savma bir haber Behram Kılıç’a yakışmadı.

### Ahmet Ercanlar / Lacivert Dergisi Yazı İşleri Müdürü, 10-Kasım-2005
> Böyle bir haber olur mu?: 
> Aksiyon da böyle haberler yaparsa biz medya mensupları olarak bu işi bırakalım. Böyle bir haber olur mu? 34 maçlık istatistikleri 11 maçlık istatistikle karşılaştırmak hangi matematik kitabında yazıyor?

### Adem Sürek, 10-Kasım-2005
> Fenerbahçe taraftarını üzdünüz: 
> Beğenerek ve ilgiyle okuduğumuz Aksiyon'da 'İstatiklere göre de Fener kayırılıyor' başlıklı haber, birçok Fenerbahce taraftarını üzmüştür. Zira bu haberin futbolla ilgisi olmayan birçok kişiyi yönlendirebilecek şekilde hazırlandığını düşünüyorum. Tarafsızlığından şüphe duymadığımız Aksiyon'un büyük kitleleri ve camiaları ilgilendiren konularda daha dikkatli olması dileğiyle.

Kaynak: [www.aksiyon.com.tr](http://www.aksiyon.com.tr:80/detay.php?id=22792&yorum_id=6377), [web.archive.org (arşiv bağlantısı)](http://web.archive.org/web/20060526062804/http://www.aksiyon.com.tr:80/detay.php?id=22792&yorum_id=6377)
