# Türk futbolu Trabzon-Sivas tiyatrosunu iftiharla sunar!

*Behram Kılıç 2007.10.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Trabzon-Sivas maçı ve sonrasındaki hadiseler, Türk futbolunun tirajikomik kronolojisine görülmedik derecede katkı yaptı!.. İlk perdenin açıldığı 12 Ağustos'tan günümüze uzanan "doğaçlama tiyatro oyununu" satırlara döktük
  </font>
 </div>
 <div id="newsText">
  <font class="detail-text">
   Türk futbol tarihi nice tartışmalı maçlara, kara mizah örneği olaylara sahne oldu. Maç tekrarlarına, hükmen mağlubiyetlere, puan silmelereMasada biten bir sürü neticeye Ama hiçbiri Trabzonspor-Sivasspor maçı kadar trajikomik bir seyir almadı. Takımı galipken sahaya giren bir taraftarın başlattığı olaylar, "Arap-İsrail savaşı"ndan, "Trabzon şehri üzerinde oyunlar oynanıyor"a kadar çok geniş yelpazede ele alındı. 12 Ağustos tarihinde oynanan maçla ilgili resmi netice tam 54 gün sonra açıklandı. Bu 54 gün boyunca Türk futbolunda görülmedik dozda mizah içeren bir tiyatro yaşandı. Başrollerde federasyon, tahkim, Trabzon ve Sivas cephesi ile misafir oyuncu Vestel Manisa vardı.
   <br/>
   <br/>
   Tiyatronun başlangıç tarihi 12 Ağustos günüydü. Trabzonspor, Süper Lig'in ilk hafta maçında Sivasspor'u ağırlıyordu. Hakem, Bülent Demirlek'ti. 85. dakikada Ersen Martin'in golüyle Bordo-Mavili ekip öne geçti. Maçın son anları oynanırken Karadeniz ekibinin Mısırlı futbolcusu Ayman, Sivasspor'un İsrailli oyuncusu Balili'ye sert bir harekette bulundu. Hakem Demirlek, Ayman'ı sarı kartla cezalandırdı. Sivassporlu oyuncuların Ayman'ı taciz etmesi, karşı tribünlerden bir Trabzonspor taraftarının sahaya girmesine yol açtı. Fanatik taraftar Sivasspor'lu Mehmet Yıldız'a darpta bulundu. O esnada Sivassporlu futbolcular sahaya giren taraftarı tekme tokat dövmeye başladı. Sahaya girenlerin sayısı arttı ve hakem bitime saniyeler kala maçı tatil etti.
   <br/>
   <br/>
   Ve her şey bundan sonra başladı. İşte bugüne kadar gelen kara mizah soslu 'karambol'ün günbegün hikâyesi:
   <br/>
   <br/>
   İLK PERDE ARAP-İSRAİL SAVAŞIYLA AÇILIYOR
   <br/>
   <br/>
   12 Ağustos:   Sivasspor'un İsrailli oyuncusu Pini Felix  Balili: Ayman ve El Saka, Yahudi olduğum için her maçta bana böyle sert hareket yapıyor.   Trabzon Teknik Direktörü Ziya Doğan: "Balili, geçen seneden beri her maçta çok tahrik yapıyor. Seyircinin de yaptığı yanlıştı."  Sivasspor Başkanı Mecnun Odyakmaz: "Böyle olsun istemezdik. Ama böyle oldu. Hayırlısı olsun."
   <br/>
   <br/>
   13 Ağustos:    Türk basını: Trabzonspor hükmen mağlup, en az 5 maç seyircisiz oynama cezası ve 3 puan silinmesi gündemde.  Sivassporlu Balili (El Saka ile Ayman'ı suçlayarak): "Kafayı bana takmışlar. Her maçta aynı şekilde tekme savuruyorlar. Küfür ediyorlar."  Trabzon Başkanı Nuri Albayrak: "Bu olay bizlere ve Trabzonspor'a yapılan bir provokasyon. Sahaya girenler Trabzon kentine ihanet etti."  Sivasspor Başkanı Mecnun Otyakmaz: "Arap-İsrail savaşının hesaplaşma yeri, Türkiye Ligi olmamalı."  Trabzonspor'un Mısırlı oyuncusu Ayman Abdelaziz: "Normal bir faul yaptım ve hakem de sarı kart ile cezalandırdı".
   <br/>
   <br/>
   14 Ağustos:  Sivasspor Başkanı Mecnun Otyakmaz: "Bütün suçlu Balili ise biz Balili'yi göndeririz."   Sivassporlu Balili: "Biraz önce telefonda konuştuk Ayman ile. Problem yok. Ayman adam adam konuştu. Her zaman sert oynar. Her şey sahada bitti."
   <br/>
   <br/>
   15 Ağustos:   Trabzonsporlu Ayman Abdelaziz: Din ile siyaseti spora karıştırmamak lazım".  Sivasspor'un resmi sitesi: Balili, ülkesindeki televizyon ve gazetelerden, maçta yaşanan olayları büyütmemelerini istedi.
   <br/>
   <br/>
   İKİNCİ SAHNEDE, 'İKİNCİ SAVAŞ' VAR
   <br/>
   <br/>
   Buraya kadar olan süreçte Arap İsrail Savaşı, Balili-Ayman arasında gelişen olaylar tiyatro izleyicilerine zevkli anlar yaşattı! 16 Ağustos tarihinden itibaren ise oyundaki seyir değişti. Disiplin Kurulu, maçta olaylara karışan 3 Sivaslı oyuncuyu birer maçla cezalandırdı. Maçla ilgili kararını ise bir sonraki toplantıya bıraktı. 21 Ağustos'taki toplantıda Trabzon'a 5 maç seyircisiz oynama ve Sivas'a 250 YTL para cezası verdi. Tiyatronun bundan sonraki perdesi şöyleydi:
   <br/>
   <br/>
   21 Ağustos:  Sivas Başkanı Mecnun Otyakmaz: Ceza ağır. Tahkim'e  başvuracağız.  Trabzon Basın Sözcüsü Zeyyat Kafkas: "Ceza ağır. Tahkim'e başvuracağız."
   <br/>
   <br/>
   24 Ağustos:   Trabzon'daki yerel basından ortak manşet: 'Ya adalet, ya kaos.'
   <br/>
   <br/>
   Federasyon Yönetim Kurulu Romanya ile oynanan milli maç nedeniyle toplanamadı. Maçla  ilgili karar gelecek haftaya kaldı.
   <br/>
   <br/>
   26 Ağustos:  Trabzon Başkanı Nuri Albayrak: "Seçime ihtiyaç var. Trabzonspor artık Haluk Ulusoy'un arkasında değildir."
   <br/>
   <br/>
   27 Ağustos:  Trabzon-Sivas maçının temsilcisi Metin Demir'in Futbol Federasyonuna gönderdiği ek rapor: Hakem Bülent Demirlek 'Sahaya çıkarsam  Sivasspor'dan 3-4 oyuncuyu atmak zorunda kalırım' şeklinde görüş belirtti.
   <br/>
   <br/>
   İLK KARAR: TARAFSIZ SAHADA TEKRAR
   <br/>
   <br/>
   Kapalı kapılar arasında günlerce yapılan görüşmeler, federasyonun bir türlü kararı açıklamaması, temsilcilerin ek raporları neticesinde 28 Ağustos tarihinde Federasyon Yönetim Kurulu, Trabzon-Sivas maçının tarafsız sahada ve seyircisiz oynanmasına karar verdi. Vestel Manisa'nın da dahil olduğu oyuna dönüyoruz.
   <br/>
   <br/>
   28 Ağustos:  Trabzonspor Yönetim Kurulu: Federasyon'un aldığı bu kararı kınıyor, sorumluları da vicdanlarıyla baş başa bırakıyoruz.  Sivasspor Başkanı Mecnun Otyakmaz: "Taraftarları tahrik edip,  sahaya indirip kendimizi tokatlattırdığımız için ve 2-3  haftadır futbol kamuoyunu yapmış olduğumuz bu sıkıntılı hareketten dolayı da meşgul ettiğimiz için Türk futbol kamuoyundan özür diliyoruz."
   <br/>
   <br/>
   MANİSA, SPONSORUNU KAYBEDİYOR
   <br/>
   <br/>
   29 Ağustos:  V.Manisa Başkanı Haluk Çubukçu: "Bu kararı verenlere akşam yastığa kafalarını koyduklarında nasıl rahat uyuduklarını sormak istiyorum. Bunu bir sade vatandaş olarak soruyorum."  Tahkim Kurulu toplantısı: Kurul, Trabzon'un 5 maç seyircisiz oynama cezasına yaptığı itirazı reddetti. Sivas'ın 250 bin YTL para cezasını da 50 bin YTL'ye indirdi.
   <br/>
   <br/>
   30 Ağustos:  Sivasspor Yönetim Kurulu: "Hemen sezonun başında yaşanan bu olay, 'Bazı şerlerde de hayır vardır' sözünde olduğu gibi belki de Türk futbolu için hayırlı neticeler doğuracaktır. Federasyonun aldığı karar bizi şoke etmiştir".  Sivas basınının tepkisi: Kentte yayın yapan Hürdoğan Gazetesi, Federasyon kararına tepki amacıyla spor sayfasını tam sayfa siyah çıkarttı.
   <br/>
   <br/>
   30 Ağustos:   Futbol Federasyonun gerekçeli kararı: Tekrar kararının çıkmasında, hakem Bülent Demirlek'in federasyon temsilcilerine "Eğer sahaya çıkarsam Sivasspor Kulübü'nden 3-4 oyuncuyu atmak zorunda kalırım" sözlerini sarf etmesi etkili oldu.
   <br/>
   <br/>
   31 Ağustos:  Trabzon-Sivas maçında sahaya ilk giren taraftar E.U yine olay çıkardı. Fanatik taraftar, 15 gün kaldığı cezaevinden çıktığı gün eşinin kardeşini darp etti.
   <br/>
   <br/>
   1 Eylül:   Sivassporlu bir grup taraftar Futbol Federasyonu'nun, kararını İstanbul'da protesto etti.
   <br/>
   <br/>
   2 Eylül:  Vestel Manisa, G.Saray maçına federasyonu protesto amacıyla siyah forma ile çıktı.
   <br/>
   <br/>
   3 Eylül:   Trabzon-Sivas maçı hakkında federasyonun aldığı karar nedeniyle Vestel Zorlu Şirketler Grubu, Manisaspor'un sponsorluğundan çekildi.
   <br/>
   <br/>
   <br/>
   GÖZLER TAHKİM'E ÇEVRİLİRKEN
   <br/>
   <br/>
   Artık Tahkim Kurulu'nun kararı bekleniyordu. Türker Arslan başkanlığındaki kurul, 5 Eylül tarihinde yaptığı ilk toplantıda karşılaşmanın hakem, gözlemci ve temsilcilerini dinleme kararı aldı. Haluk Ulusoy bir gün sonra tahkimin alacağı her karara saygı duyacaklarını açıkladı. 13 Eylül tarihinde ise kurul bir kez daha toplandı. Trabzon-Sivas maçının gözlemci, temsilci ve 4. hakemini dinledi. Orta hakem Bülent Demirlek mazeret bildirdiği için toplantıya katılmadı. Dolayısıyla kurul kararını bir sonraki haftaya bıraktı. Ve 20 Eylül tarihindeki Tahkim Kurulu Toplantısı... Kurul, Futbol Federasyonu'nun Trabzon-Sivas maçının tekrarlanması kararını kaldırdı. Gerekçeli kararda, hakemin soyunma odasında "Müsabakaya çıkarsam 3-5 Sivaslı  oyuncuyu atmam gerekir" şeklinde bir beyanda bulunduğunun şüpheden uzak şekilde sabit olmaması etkili oldu. Maçla ilgili resmî kararı ise Federasyon verecekti. İşte son perde:
   <br/>
   <br/>
   20 Eylül:   Sivas Başkanı Mecnun Otyakmaz: "Hukukun üstünlüğünün hayata geçirilmiş olması, Türk futbolu adına sevindiricidir. Mutluyuz.  Trabzonspor Basın Sözcüsü Zeyyat Kafkas: "İlk tepkimiz 'susma' hakkımızı kullanmak olacak."
   <br/>
   <br/>
   21 Eylül:   Sivas Teknik Direktörü Bülent Uygun: "Esasında alın teri ile alınan 1 puan, böyle alınacak 3 puandan daha değerlidir."
   <br/>
   <br/>
   MAÇ BİTER, OYUN BİTMEZ!
   <br/>
   <br/>
   Trabzonspor Kaptanı Hüseyin Çimşir: "24 saatte beş puanımız alındı."
   <br/>
   <br/>
   27 Eylül:   İstanbul'da bulunan UEFA Başkanı Michel Platini: "Bir ülke federasyonunun en önemli işi, o ülkenin çocuklarının futbolunu organize etmektir."
   <br/>
   <br/>
   1 Ekim:  Sivas Basın Sözcüsü F.Ünsal: "İkinci yarıda Trabzonspor'a sürpriz yapacağız."
   <br/>
   <br/>
   2 Ekim:  Gazeteler: Sivas oyunun başında 1-0 yenik duruma düşecek.  Sivas Basın Sözcüsü Ünsal: "Sürpriz yapacağız; ama bu kesinlikle geriye düşmek olmayacak. Sabırla bekleyin".  Trabzon Basın Sözcüsü Zeyyat Kafkas: "Trabzonspor'un kimsenin keyif bağışlamasına ihtiyacı yoktur."
   <br/>
   <br/>
   5 Ekim: Ve final. Futbol Federasyonu Trabzon-Sivas maçında çıkan olaylar sonrası Sivas'ı hükmen 3-0 galip ilan etti...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=17055), [web.archive.org (arşiv bağlantısı)](http://web.archive.org/web/20131220075646/http://www.aksiyon.com.tr:80/aksiyon/newsDetail_getNewsById.action?newsId=17055)
