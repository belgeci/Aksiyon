# Ulusoy’u asla affetmeyeceğim

*Behram Kılıç Bilinmeyen-tarih*

<div>
 <font>
  <img border="0" height="1" src="/web/20050317035707im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050317035707im_/http://www.aksiyon.com.tr/resim/533/62.jpg" vspace="5"/>
  </p>
 </font>
 <font class="content">
  Eski Milli Takım Teknik Direktörü Şenol Güneş, eski Futbol Federasyonu Başkanı Haluk Ulusoy’a kırgın. Güneş, “Maddi ve manevi yönden beni yıprattı. Para almadığım halde beni paracı gösterdi. Üstelik görevime son verdi. Bana bunları yapan kişiye hoşgörülü olamam.” diyor.
 </font>
 <br/>
 <p>
  <font class="content">
   <br>
    Şenol Güneş, Türkiye’ye dünya üçüncülüğü yaşatan hoca olarak tarihe geçti. Daha sonra, Avrupa Futbol Şampiyonası’na gidemeyen takımın teknik direktörü olarak da... Milli Takımda çalıştığı yaklaşık 4 yıl boyunca başarıyı da başarısızlığı da yaşadı. Kendi ifadesiyle çok tecrübe geçirdi. Beklenmedik bir anda dönemin Futbol Federasyonu Başkanı Haluk Ulusoy tarafından görevden alındı. Maaşıyla gündeme geldi. “Para almadığım halde paracı göründüm.” diyen Güneş, Ulusoy’un kendisine yaptıklarını affetmiyor. Ulusoy’un geçen haftalarda Aksiyon’da çıkan açıklamalarını da okumuş. Son okuduğu kitabı Ulusoy’a vermemizi istiyor bizden. Çünkü, o kitapta iyiliğin karşılığının nasıl verildiği anlatılıyor.
    <br>
     <br>
      -Haluk Ulusoy’a sormak istediğiniz soru var mı?
      <br>
       <br/>
       Milli Takım antrenörüne sözleşmesindeki parayı, emeğinin karşılığını verdin mi vermedin mi, onu sormak lazım. Maddi ve manevi yönden beni yıprattı. Para almadığım halde beni paracı gösterdi. Üstelik görevime son verdi. Bunları tekzip etmesi lazım. Bana bunları yapan kişiye hoşgörülü olamam. Şu sıralar Hintli bir yazarın kitabını okuyorum. İyiliğin karşılığı nasıl olmalı gibi bilgiler kötülüğün karşılığı nasıl olmalı gibi bilgiler var kitapta. Padişaha yağcılık yapanlarla ilgili hikâye de... Haluk Bey’in okumasında fayda var.
       <br/>
       <br/>
       -Bir mesaj mı çıkarır kitaptan?
       <br/>
       <br/>
       O çıkarır ne olduğunu. Sen kitabı ver yeter ki... Bak önemli olan benden bir haber alman değil. Bana merhaba dediğin zaman güler yüzlü selam alman önemlidir. Birbirimize karşı, ayıp sayılacak hatalar yapmayalım. Ben şu güne kadar yapmadım. Haksızlığa uğrayan bir insanım. Kedi beni tırmaladı. Niye tırmaladı? Sor bakalım, düşün bakalım. O kadar olmaz ki. Ben kendisine hâlâ hiçbir şey yapmadım. Onurumla oynuyor. Para almıyorsun, paracı olarak görünüyorsun.
       <br/>
       <br/>
       -Kendisiyle hiç görüşmediniz mi o süreçte?
       <br/>
       <br/>
       Eğer ben bir şey yapmışsam yüz yüze görüşürüm. İki senedir maaşımı eksik almama rağmen ağzımı açmıyordum. Aman kimse yara almasın diye. Şimdi yolu açık olsun. Hayatım boyunca unutamayacağım bir olay yaşadım. Dünya kupasına gitmişim, gitmemişim hiç önemli değil benim için. Keşke bunları yaşamasaydım.
       <br/>
       <br/>
       -Kupadan sonra, “Saha başarısı bizi aldatmasın. Biz, yönetim anlayışı, medya ve diğer unsurlar olarak dünya üçüncüsü değiliz.” demiştiniz. Geçen üç yılda mesafe katettik mi?
       <br/>
       <br/>
       Kupaya giderken hedef olarak sportif başarıyı, Fair-Play’i ve Türkiye’nin tanıtımı koymuştuk. Üçünü de gerçekleştirdik. Döndükten sonra insanlar bunu fark etti. Eğer ilk turda elenseydik suçlu olurduk. Bu anlayış bile yanlış. Dünya üçüncülüğü unvanına sahip olmamız için diğer alanlardaki eksikliklerimizi gidermemiz lazım dedik. Tepeden bakıyorum olaya. Ben sokaktan geliyorum. Tabandan gelerek tavana çıktım. Açlığı, sıkıntıyı, eksiklikleri biliyorum. Başka iş yapmadım. Kendimi eğittim. Düşünce ürettim. Bunu eyleme soktum. Kupadan geldikten sonra yapmamız gerekenleri Ulusoy’a iletmek istedim sıcağı sıcağına. O bana görevi bırakabileceğini söyledi. “15-20 gün dinlendikten sonra duruma bakarız.” dedi. Ondan sonra ise aramıza kara kedi girdi. Nasıl oldu, niye oldu anlayamadım. Dünya Kupası’ndan önce yoktu böyle bir şey.
       <br/>
       <br/>
       -Başarıyı paylaşamadınız mı?
       <br/>
       <br/>
       Benim patronumdur, ne paylaşacağım? Zaten başarının en tepesinde o var. Ben oyuncumun başarılı olmasından gurur duyarım. O benim eserim çünkü. İlhan başarılı dediler. Niye başarılı diyorlar diye kızar mıyım? Ben oyunculardan sorumluyum. Yönetim de benden.
       <br/>
       <br/>
       -Projelerinizin hiçbiri hayata geçirilemedi yani...
       <br/>
       <br/>
       Hiçbiri olmadı. “Üçüncü olduk. Bu alanda tartılacağız artık” dedim. Futbol takımında bir ekol oluşturmaya başladık. Ama bu değişimi yaparken gerekli yapılanmayı gerçekleştiremedik. Hâlâ bir şeyler yapılıyor ama işin hep kenarından tutuluyor, günlük düşünülüyor. UEFA kriterleri bile Türkiye’de uygulanamıyor. Çünkü kulüplerin işine gelmiyor. FIFA sıralamasındaki ilk onda bulunan ülkelerde ne varsa bizde de o olmalı. Bunlar olmadan birincilik kovalamak zor.
       <br/>
       <br/>
       -Biz nasıl üçüncü olduk?
       <br/>
       <br/>
       Olağanüstü çalışarak. Başkan, yönetim, futbolcu, teknik heyet. Özel hayatımızı unutarak. O çalışmayı hayatım boyunca unutamam. Başarıya açtık, büyük istek vardı. Ama bu çalışmayı bazı şeyleri gördükten sonra sürekli yapamazsınız. Bir düzen oturtmak lazım. Herkesin görev ve sorumluluklarının belli olması lazım. Maç kazanınca hoca iyi yaptı, kaybedince hoca kötü yaptı demek yanlış.
       <br/>
       <br/>
       -Kupadan sonra istifa etmeyi düşündünüz mü?
       <br/>
       <br/>
       Düşündük. Hocalarla konuştuk. Ama başarıdan sonra bırakıp gitti diyeceklerdi. 4 yıllık mukavelem vardı. Aynı şekilde Konfederasyon Kupası’ndan sonra da gitseydim yine fırsatçı diyeceklerdi. Ben mukavelem sürerken bırakıp gitmeyi ya da mukavele sürerken kovulmayı etik bulmuyorum. Taraflar anlaştığı mukaveleye sadık kalmalıdır. İki taraf bir mutabakata vardıktan sonra ayrılmalar daha şık olur. Kötü gidiyorsa konuşursun; adam, kovulduğunu medyadan öğrenmemeli. Beşiktaş yönetimi Del Bosque ile konuşarak yollarını ayırdı. Karşılıklı anlaşma var. Bu güzel. Rıza, Rize’den de izin istedi. Beşiktaş’a geldi. Bu da normal. Ama Beşiktaş hocasını hiç haberi olmadan kovarsa, Rıza da Rize’nin rızasını almadan bu takımla anlaşırsa bu şık olmaz.
       <br/>
       <br/>
       -Milli Takımda da bir sorun var. İşler iyi gitmiyor, Ersun hoca bırakmalı görüşleri ağırlık kazanmaya başladı.
       <br/>
       <br/>
       Ersun ya da Şenol meselesi değil benim dediklerim. O maçı kazan sana mal edelim. Kaybedersen kovulursun. Bu yanlış diyorum. Ersun’u getiren kişi niye aday olmadı başkanlığa? Ona dört yıllık mukavele imzalattı ve gitti. Bunun hesabını kimse sormuyor. 4 yıl mı kalacak o görevde. Alırken düşünseydin onu. Görevine son vermek çirkin. İstifa etmesi de çirkin. O zaman kuralları niye koyuyorsun? Biz de kural diye bir şey yok ki. Birbirine saygısı olmayan milletin geleceği olmaz. Ben de yapsam bunu, beni de ayıplayın. Buranın 10 katı para verene gidersem bu yanlış.
       <br/>
       <br/>
       -Ersun Yanal göreve geldiği ilk günler, “Bu takım Brezilya’dan oyunun çoğu bölümlerinde üstün oynadı. Biz Türkiye’yiz herkesi yeneriz.” dedi. Daha sonraları “Ben dünya üçüncüsü bir takım almadım. Avrupa Şampiyonası’na gidemeyen bir takım devraldım.” diye konuşmaya başladı. Bu söylemleri siz nasıl karşıladınız?
       <br/>
       <br/>
       Ersun hocanın pek çok beyanatını duydum. Bizim kardeşimizdir. Gelirken kamuoyu hemfikir oldu. Ben başarılı olmasını istiyorum.
       <br/>
       <br/>
       -Bu açıklamalarından dolayı kırıldınız mı ona?
       <br/>
       <br/>
       Ben çok daha ağırlarına alıştım. Onlar hiçbir şey değil. Önemli olan söyledikleriniz nereye gidiyor? Ne söylüyorsunuz? Dünya Kupası oyuncularının hiçbiri futbolu bırakmadı. Yeni oyuncular katıldı. Fransa’da Brezilya’yı yeniyorduk. Doğrudur. O bizim antrenörümüz. Başarılı olmasını istiyoruz. Farkında olmadan yaptığı bazı konuşmalar kendini bağlıyor. O ifadeleri kullandıktan sonra bunu kendi adına geleceğe dönük bir plan içinde söylersen, onu herkes anlar. O günkü şartlar itibariyle her takımı yenebiliriz demekten ziyade bunu yapmak önemli. Şimdi öyle konuştuktan sonra futbolda sorun var, Türk futbolu düşüşte diyemezsiniz. Türk Milli Takımı yener, yenilir. Artık belli bir çizgi yakaladık. Türk futbolunda düşüş yok.
       <br/>
       <br/>
       -Ersun hoca sizin oynamadığı zaman bile forma verdiğiniz Hakan Şükür’ü bir anda Milli takımdan kesti ve taktik gereği böyle bir karar verdiğini açıkladı. Bunu siz inandırıcı buldunuz mu?
       <br/>
       <br/>
       Hakan alındı, alınmadı bunu konuşmak doğru değil. Hakan’a haksızlık bu. Oynatmayabilirsin. O, Milli Takım hocasının takdiri. Biz antrenörler olarak var olan değeri o değerde tutup sahaya sürmeliyiz. Ha bu olmadı. Atalım. Yenisine bakalım diyemezsin. Deneme şansın yok her zaman. Mevcut olan iyiyi kullanman lazım. Eskiyi bırakıp genci aldığın zaman, o tutmazsa yok olursun. Şaşırırsın. Ben o değişimdeki sıkıntıyı bildiğim için dedim ki: Bu oyuncuları bırakıp gidemezsin. Konfederasyon Kupası’ndaki o çocukları niye oynatmadın diyorlar. İnsanlar orada oynayan oyuncuların daha sonraki yılda gösterdikleri performansa hiç bakmıyor. Bazıları takımlarında bile forma giymiyordu. O zaman iyi oynadılar ya bunlar hep iyidir. Futbolu bilmeyenlerin yorumuydu bu. Futbolda 2+2 eşittir dört değil. Hakan’ı atalım, bunları deneyelim olmaz. Bazen futbolcu beklemeli. Nihat bir sene bekledi. Gençlere de bir anda bütün yükü bindirmek doğru değil.
       <br/>
       <br/>
       -Sizce Hakan’la aralarında bir şey olmuş olabilir mi?
       <br/>
       <br/>
       Aralarında bir şey olmuş olabilir. Ama dış görünüş iyi bir görünüş değil. Hakan, Milli Takım kaptanı. Bence iyi de oynuyor. Alabilirdi kadroya, ama almadı. Ona da saygı duymak lazım.
       <br/>
       <br/>
       -Yanal, iyi oynasa da ısrarla düşünmüyorum diyor.
       <br/>
       <br/>
       Bunu bana sorma. Ersun’a sor. Bende bulamazsın bunun cevabını. Ben dıştan yorum yaparım. Bu aşamaya geldikten sonra alınması da doğru değil. Şık değil. Başta hata yapıldı. Ondan sonra düzeltilebilirdi. Olmadı. Alınmadı diye Hakan’ın değeri kaybolmaz.
       <br/>
       <br/>
       -Bir de Kazım Kanat’ın Hakan ile ilgili ağır ithamları var...
       <br/>
       <br/>
       Bence bu çok daha önemli. O gün Hakan’a vatan haini dediler. Buna ses çıkarmadı bu ülke. Bu sözler karşısında kimse ayaklanmıyorsa o ülke bitmiştir. Milli Takım kaptanına böyle bir ithamda bulunan bir kişiye ses çıkarmıyorsak orada kaybettik. Böyle bir ifadenin karşısında nasıl tepki koyamayız ki. Hakan’a vefa göstermeliyiz. Ben de onu almadım birkaç kez. Rahatsız oldum. Onu kamuoyuna ezdirecek, zor durumda bırakacak bir anlayış ona zarar vermiyor, Türk futboluna zarar veriyor. Kötü oynasa da ona vefa göstermeliyiz.
       <br/>
       <br/>
       - Dört yıl çalıştınız Milli Takımda. Pişman olduğunuz bir davranışınız var mı?
       <br/>
       <br/>
       Ben inandım, teslim oldum. Ve çalıştım. Sadece yaşadığım o olay beni çok etkiledi. 52 yaşında yaşadığım o olayı unutamayacağım. O olayı affetmeyeceğim. Sineme çektim. Bana deselerdi ki sonunda böyle olacak, hiç görev almazdım.
       <br/>
       <br/>
       -Ulusoy, Ersun Yanal ile görüşmeden önce 4 hoca ile konuştuğunu açıkladı yine Aksiyon’a...
       <br/>
       <br/>
       Ben bilmiyorum ki. Azerbaycan’a gitmeden iki gün evvel bendeydi. Bana bir şey demedi. Ben istifa etmeyeceğimi kamuoyuna söylemiştim, Letonya maçından sonra. Başarıyı ve başarısızlığı gören antrenörüm, mukavelem bittiği zaman yönetim devam etmeyebilirdi. O da çok normaldi. Hiç hissettirmedi başka hocalarla görüştüğünü.
       <br/>
       <br/>
       -İngiltere maçında Sergen’i medyanın etkisinde kaldığınız için mi oynattınız?
       <br/>
       <br/>
       Sergen’i inanarak aldım. Çok iyi orta saham vardı. Ama o arada sakatlıklar, formsuzluklar da vardı. Sergen de çok iyiydi. Onun çok şey yapacağını düşünüyordum.
       <br/>
       <br/>
       -Ulusoy, “7 yıl görev yaptım. Tek pişmanlığım Şenol Güneş’in Sergen’i oynatmasını engellememek oldu.” dedi.
       <br/>
       <br/>
       Benim hiç işime karışmadı. O beyanatı kendisini bağlar.
       <br/>
       <br/>
       -Bir travma yaşadınız. Trabzon’a geldiniz. Bu nasıl oldu?
       <br/>
       <br/>
       Sinirlerim bozuluyor. 52 yaşım en mutsuz yaşımdı. Bundan daha ağır bir travma olur mu? Ardından da öyle bir karar verdik. Türkiye’yi hiç düşünmediğim bir anda Trabzonspor’a geldim.
       <br/>
       <br/>
       -Sözleşmenize tazminat maddesi olarak “İsterseniz 1 lira yazın.” demişsiniz yöneticilere...
       <br/>
       <br/>
       Parasal bir değer yazmanın anlamı yok ki. Ben hukuka da inanmıyorum artık. Kurallara da inanmıyorum.. Gidiyoruz işte. En tepedeki adam kuralları uygulamıyor ki. Söz verdim geldim. Geldim diye de pişman değilim. 3-4 ay mesleği bırakayım bırakmayım kararsızlığı vardı. Sonra dışarısı olsun dedim. Sonra geldik buraya. Bir Trabzonspor’lu olarak düşüncelerimi aktarmaya çalışacağım. Kısa vadeli bir hedef koymadım.
       <br/>
       <br/>
       - Yedi yıllık bir ayrılık vardı Trabzon’la. Nasıl buldunuz kulübü?
       <br/>
       <br/>
       Trabzonspor geçmişe göre daha iyi durumda. Camiada değişimler oldu. Taraftar daha çok sahiplenmeye başladı. Moralsizlik, güvensizlik vardı. Bu biraz aşıldı. Ben dıştan baktığım zaman Trabzonspor’u uyumlu ve başarılı görüyordum. Son üç senede iyi işler yapıldı. Biz de bu iyi işlerin üzerine bir şeyler koymalıyız. Daha önce yapılan doğruları devam ettireceğiz. Takımın kökü burada ama büyüklüğü Avrupa takımları ayarında olmalı. Bunu tesis etmek için uğraşacağız.
       <br/>
       <br/>
       -TRT Trabzon’a mesafeli duruyor.
       <br/>
       <br/>
       Onlar da özel televizyonlar gibi. 3 takımı konuşuyorlar. Sonra da benden Fatih bize bağlanabilir mi diye izin istiyorlar. Sen bana yer vermeyeceksin, benden kendi oyuncumu senin için kullandırmamı isteyeceksin. Böyle şey olmaz. Kullandırtmam oyuncumu. Bu çocuklar senin memurun değil. Ben seni suçlamıyorum, sen de beni suçlama.
       <br/>
       <br/>
       -96 yılında kaçan bir şampiyonluk var. Bir borcunuz var mı Trabzon’a.
       <br/>
       <br/>
       Uçağa bindim. Geldim imza attım. Borcum yok. Borçlu hissetmiyorum. O gün iş yapanların hiçbirinin borcu yok. Onlara bizim borcumuz var. Meyve veriyor ağaç. En fazla sen vermedin diye o ağacı keselim mi yani. Buraya yarınlar için geldik. Herkesi buraya katmak istiyoruz. Bu kolay olmayacak.
       <br/>
       <br/>
       -Takımda başarı Fatih ve Gökdeniz’e mal ediliyor. Bu diğer oyuncuları rahatsız ediyor mu?
       <br/>
       <br/>
       Bizim takımda öyle bir rahatsızlık yok. Fatih, Gökdeniz yıldız. Her futbol takımında yıldızlar konuşulur. Katkı yapan oyuncunun gündemde olmasını ben normal karşılıyorum. Karakter olarak hiçbir oyuncum bundan etkilenmiyor.
       <br/>
       <br/>
       -Yattara sizinle beraber ikinci yarıya daha iyi bir başlangıç yaptı. Ne yaptınız ona?
       <br/>
       <br/>
       Hiçbir şey yapmadım. “Bizde her şey açık. Yalan söylemem, hikâye anlatmam size.” diyorum onlara. Oyuncu farkını kendileri oluşturacak. Kişilik olarak hepsi mükemmel çocuklar.
       <br/>
       <br/>
       -96 yılındaki kadroyla şu anki kadroyu takım ruhu açısından karşılaştırabilir miyiz?
       <br/>
       <br/>
       Karşılaştırmayı doğru bulmuyorum. 96 yılındaki takım iyiydi. Bunlar da iyiler, kupa aldılar. O takımın yaşadığı bazı süreçleri şu ankiler henüz yaşamadı. Çıkış önemli ama orada durmak da çok önemli. Orada dış etkiler fazlaydı. Henüz bu takım o süreçte değil. Nifak tohumları atıldı. Ben büyüğüm o küçük dedin mi o olmadı. Sen onunla beraber büyüksün. Etle tırnak ayrılır mı? Gökdeniz mi iyi Fatih mi? Hayır ikisi de iyi. Yatara da iyi. Lee de, diğerleri de iyi.
       <br/>
       <br/>
       -Lig yarışında üzerinizde F.Bahçe ve G.Saray var.
       <br/>
       <br/>
       İkisi yarışır, biz de onları kovalarız. Ne olur hep beraber göreceğiz. Şampiyonlar ligi bizim için büyük başarıdır. Birinci gitmek çok şeyimizi halleder. Hem şampiyon oluruz, hem de eleme oynamayız.
       <br/>
       <br/>
       -Bir düşünün yarış devam ediyor. Son haftalardayız. Saha dışı etkenler devreye girer mi sizi engellemek için.
       <br/>
       <br/>
       Ben şu an bugüne bakıyorum. Oyuncularıma hep şunu diyorum. Şartlar ne olursa olsun iyi oynayın. İşinizi iyi yapın. Sonuç ne gelir bilemem. İşimi iyi yaptım, gücüm yetmedi; ne yapayım. Bunu anlatıyorum onlara. Ortamı germeye lüzum yok.
       <br/>
       <br/>
       -Fatih Terim onca başarıyı elde ettiği halde şu an kenarda duruyor. Bunu nasıl yorumluyorsunuz?
       <br/>
       <br/>
       Fatih hocanın kenarda durması Türkiye’nin ayıbıdır. Türkiye’nin eksikliğidir. Genç yaşta olur mu böyle. Bu kadar deneyim geçirmiş insanın güzel örnekler sunması gerekirken o kenarda. Biz bunun farkında bile değiliz.
       <br/>
      </br>
     </br>
    </br>
   </br>
  </font>
 </p>
</div>


## Yorumlar

### Habib Yüksel, 25-Şubat-2005
> Biz de affetmeyeceğiz: 
> Geçmişteki başarı ya da başarısızlıklarda herkesin payı olduğunu unutmamamız lâzım. Şenol Güneş, kendisine yaptıklarından dolayı Haluk Ulusoy'u affetmediğini söylüyor. 2006'ya bilet alamazsak biz de Futbol Federasyonu başkanı ile Milli Takım teknik direktörünü affetmeyeceğiz.

Kaynak: [www.aksiyon.com.tr](http://www.aksiyon.com.tr:80/detay.php?id=19749&yorum_id=3173), [web.archive.org (arşiv bağlantısı)](http://web.archive.org/web/20050317035707/http://www.aksiyon.com.tr:80/detay.php?id=19749&yorum_id=3173)
