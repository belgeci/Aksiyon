# M.Ali Yılmaz: Para adil dağıtılırsa, şike biter

*Behram Kılıç 2005.02.28*

<div bgcolor="#FFFEF6">
 <font>
  <img border="0" height="1" src="/web/20060104160124im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060104160124im_/http://www.aksiyon.com.tr/resim/534/26.jpg" vspace="5"/>
  </p>
 </font>
 <font class="content">
  Uzun yıllar Türk futbolunun içinde yer alan Mehmet Ali Yılmaz, gelirlerin adaletsiz dağıtıldığı mevcut sistemle şike ve teşvik iddialarının önüne geçilemeyeceğini iddia ederek, “Alınan puan başına para verirseniz, şike ve teşviki bitirirsiniz.” dedi.
 </font>
 <p>
  <font class="content">
   Türkiye liglerinde yıllardır hep şike ve teşvikin var olduğu iddia edilir. Ama ne hikmetse bugüne kadar hiç kimse veya hiçbir takım bu tür bir iddiadan dolayı cezalandırılmamıştır. Hatırda kalan son yıllardaki birkaç olaya bakalım. Ali Fevzi Bir’in telefon görüşmeleriyle ortalık toz duman olmuş; teknik direktörler, kulüpler, futbolcular suçlanmış ama hukuk herkesi aklamıştı. İstanbulspor’lu oyunculara geçen yıl Beşiktaş’ı yendikleri için teşvik gönderildiği gazetelerde belgeleriyle yer almasına rağmen olay kapatıldı. Son olarak geçen hafta futbolcu Cafer’in 2001 yılında G.Saray’ı İstanbul’da yendikleri maç için 10 bin dolar teşvik primi aldıklarını açıklaması da sümen altı edildi. Bugünkü Levent Bıçakcı federasyonu bu kirli hadiselerin geçmiş federasyon dönemine ait olduğunu söyleyerek işin içinden çıkıyor. Oysa olayların üzerine gidilse...
   <br>
    <br>
     “Teşvik ve şike neden önlenemiyor? Türk futbolunu bu zanlardan nasıl kurtarırız?” gibi soruların cevabını aramak için, futbolculuk ve hakemlik hariç, sistemin neredeyse her alanında görev alan Trabzonspor Onursal Başkanı Mehmet Ali Yılmaz’ın Gümüşsuyu’ndaki ofisinin yolunu tuttuk. Yaklaşık 23 yıldır spor camiasının içinde kâh spor bakanlığı, kâh kulüp başkanlığı, kâh medya patronluğu yaparak bulunan Yılmaz, ligin bu hale gelmesine pastanın büyümesinin ve eşit dağıtılamamasının sebep olduğunu söyledi.
     <br/>
     <br/>
     Ona göre sorunun suçlularından biri de kendisi. “1992 yılında özerkliği getirdim. Daha önce merhum Özal denemiş, başaramamıştı. Ben yaparım dedim. Yaptım, ama bugün gördüm ki Özal’dan daha fazla akıllı olmaya kalkışmak hataydı. O yıllar futbolda para yoktu. Naklen yayın gelirleri artınca işi bilmeyenler yönetimlere talip oldu. Özerklik bunu sağlıyor. Hatta bazı kulüp başkanlıklarına amigolar bile getirildi. Böyle olunca da iyi insanlar, futbolu seven insanlar köşelerine çekildi.” diyor.
     <br/>
     <br/>
     Bir zamanlar Adidas formalarını giymek için ceplerinden para verdiklerini anlatan Yılmaz, bugün ise sektörün inanılmaz bir hal aldığını anlatarak, “Bu büyüme neticesinde geçmişte hizmet edenler unutuldu. Kulübe cebinden para verenler tanınmaz oldu. Vefa kalmadı. Böyle bir camia içinde her şeyi rahatlıkla söylemek mümkün. Suç, futbolda paranın çoğalmasından kaynaklanıyor.” değerlendirmesi yapıyor.
     <br/>
     <br/>
     Sorunları gördüğünü ve son seçimlerde kongreye iki gün kala aday olduğunu, hatta bazı arkadaşlarının ihmali olmasaydı, bugün federasyon başkanı olacağını kaydeden Yılmaz, “Ben başkan olsaydım, bu yaşananların hiçbiri de olmayacaktı.” diyor. Birçok kişinin adaylığından rahatsız olduğunu dile getiren Yılmaz, “Çünkü beni arayamazsın. Bana bazı şeyleri söyleyemezsin. Bazı şeyleri örtbas edemezsin. Şimdiki duruma bak. Televizyonlarda, gazetelerde bangır bangır kasetler yayımlanıyor, makaleler ele alınıyor ama hukuk kurulunda her şey iki dakikada konuşuluyor. ‘Siz böyle bir şey demediniz değil mi çocuklar’. ‘Bakın dememişler. Zaten olaylar zaman aşımına da uğradı’ diyerek durumu örtbas ediyorlar. İşte kopma noktası burası. Federasyonun güçsüzlüğü, yetersizliği, eyyamcılığı sebebiyle çözüm alınamıyor. Konuşan onca insan bir anda yok oldu.” diyor.
     <br/>
     <br/>
     Cafer’in açıklamalarının zamanı mıydı değil miydi konusunun tartışılabileceğini kaydeden eski spor bakanı, “Bütün bunlar futbola zarar veren unsurlardır. Güneş balçıkla sıvanmaz. Kol kırılır, yen içinde kalır. Bütün kamuoyu dinledi. Tekzip müessesi hiçbir zaman zanlıyı ortadan kaldırmaz. Yazılanı temizlemek oldukça güçtür. Böyle adalet de dünyanın hiçbir yerinde görülmez. Eğer Star Spor Müdürü Serhat Ulueren yanlış yapmışsa bari onu ispat edin.” diye tepkisini dile getiriyor.
     <br/>
     <br/>
     Fikstür çekmekle bu işler yapılmaz
     <br/>
     <br/>
     “Federasyon, bir şey varsa, olanı çıkartıp yok etmelidir.” şeklinde konuşan Mehmet Ali Yılmaz, “Bu kurum bunun için vardır. Fikstür çekmek, siyasetçilerin istediğini yapmak, kulüplerin güdümünde olmak için değil.” diyor. 23 yıl önce bu camiaya girdiğinde her şeyin daha iyi olduğunu dile getiren Yılmaz, “Bugün para ve ihtiras futbolu kirletti. O zamanlar hep şunu sorarlardı bize, ‘Kulüp başkanı olmanın faydası nedir? Çok tanınmak için mi yoksa bazı işlerinizi yürütmek için mi yapıyorsunuz bu işi? Bence asıl bu soruyu şimdi sormak lazım. Bizim zamanımızda kulüplerde para yoktu. Cebinden para verirdin. Şimdi kulüplerde para var. Ve çokları oradan para götürüyor.” iddialarında bulundu.
     <br/>
     <br/>
     G.Birliği Başkanı İlhan Cavcav’in teşviki normal gördüğünü hatırlattığımızda Mehmet Ali Yılmaz, “Ligde üç türlü takım var. Simit yiyen, salata yiyen, bir de kaymak yiyen. Naklen yayın gelirleri de böyle dağıtılıyor. Seyircisi az, naklen yayın gelirleri az, reklamı az kulüpler ligde kalmayı garantiledikten sonra bazı istenmeyen olaylara başvurabilir. Nedir bu, mesela maç satmak. Tespit edilemez ama bunu anlarsın. Bu işin belgesi olmaz. Kanaat devreye girer. Kanaatiniz oluşmuşsa da cezayı verirsiniz.” diye cevap veriyor.
     <br/>
     <br/>
     Yılmaz burada bir başka hatasını daha bizimle paylaşıyor. Geçmişte naklen yayın gelirlerinden aslan payının dört büyük takıma verilmesine ön ayak olduğunu anlatarak, “Bugün bu böyle olmamalı diye düşünüyorum. Bence para başarıya göre, adaletli dağıtılmalı. Puan aldıkça çok para kazanmaya dayalı bir sistem kurulmalı. Bu bir yönüyle İngiltere’de var. Böylelikle şike ve teşvik engellenir. Puan almak özendirilir. Kimse şikeyi düşünmez. Herkes işine bakar.” görüşünü savunuyor.
     <br/>
     <br/>
     Naklen yayın gelirlerinin başarıya göre dağıtılmasına büyüklerin karşı çıkacağını hatırlattığımızda ise “Bir yerden başlamak lazım. Büyükler karşı çıkar. Doğru. Ama Türk futbolundaki kirlenmenin önüne böyle geçilecekse onları dinlememek gerekir.” diyor.
     <br/>
     <br/>
     Araştırma komisyonu kuruldu!
     <br/>
     <br/>
     M. Ali Yılmaz, Cafer’in ortaya attığı iddiaların doğru kabul edilmesi halinde A.Gücü futbolcularına daha doğrusu teşvik primi alarak büyük takımları yenen futbol takımlarına veryansın ediyor: “Ankaragücü, İstanbul’da teşvikle G.Saray’ı yenecek güce sahipse o futbolcuları sopayla tek tek dövmek lazım. Eğer senin bu kadar gücün varsa, o ana kadar bu gücünü ligde kullanmamışsan, kendi kulübüne kazık atıyorsun demektir. Sen nasıl profesyonelsin, nasıl onurlu futbolcusun?”
     <br/>
     <br/>
     Yılmaz’a göre zayıf takım teşvikle de olsa kuvvetli takımı yenemez. O burada devreye dopingin girdiğini düşünüyor: “Ligde doping kontrolleri tam yapılıyor mu ona bakmak lazım. Yoksa bu kadar kolay mı bu işler.”
     <br/>
     <br/>
     Meclis’in bu konuyla ilgili araştırma komisyonu kurduğunu söylediğimizde Mehmet Ali Yılmaz, şöyle konuşuyor: “Bak ne güzel söylüyorsun. Meclis ‘araştırma’ komisyonu kurmuş. Ne demek bu, ‘sen bu işi karıştırma, sen bu işi araştırma’. Orada bir şey olmaz. O komisyon gene sana sorar. Sen de dün dediklerini bugün unutursun. Burada kanaat esastır. Bu işler haftalıktır. Oturursun o haftaki müsabakalara bakarsın. Göze batan olayı hemen araştırıp neticeye varırsın. Aradan seneler geçtikten sonra bir şey ortaya çıkmaz.”
     <br/>
     <br/>
     Yılmaz son olarak, ‘Türk sporuna ‘teşvik ve şikenin yapıldığını herkes biliyor ama bir şey yapılmıyor’u yerleştirmenin çok çirkin olduğunu belirterek, “Bu zan futbolumuzu bitirebilir.” uyarısında bulunuyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20230), [web.archive.org (arşiv bağlantısı)](http://web.archive.org/web/20060104160124/http://www.aksiyon.com.tr:80/detay.php?id=20230)
