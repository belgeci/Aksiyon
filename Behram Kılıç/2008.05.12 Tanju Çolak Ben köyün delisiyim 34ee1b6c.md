# Tanju Çolak: Ben köyün delisiyim

*Behram Kılıç 2008.05.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Oğuz’a da göndermelerde bulundu, Fatih Terim’e de, Alp Yalman’a da kızdı, Samsunspor camiasına da. Şansal Büyüka da ondan nasibini aldı Can Tanrıyar da. Ama iğneyi kendine de batırdı: “Hatalar yaptım, bedelini de ödedim”.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090131213031im_/http://www.aksiyon.com.tr/resim/701/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090131213031/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090131213031/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090131213031oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090131213031oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Bu toprakların bağrından çıkmış sıra dışı bir yetenekti Tanju Çolak. Son vuruş ustasıydı. Kral’dı. Altın, gümüş, bronz ayakkabı sahibiydi. Öncesi yoktu. Gol atmadığı takım da… Anadolu delikanlısıydı; ama zamanla şöhretin esiri oldu. Yaptığı yanlışların bedelini ise ödedi. Ödemeye de devam ediyor. Türk futboluna verdiklerine karşın futbolun idarecilerinin ona karşı mesafeli olması belki de bu yüzden. Sohbete önce Samsun’dan başladık. Sonra G.Saray ve F.Bahçe. Velhasıl kral her zamanki gibi dobra dobra konuştu. Sağa sola çattı, yöneticiler ve medya da onun söylediklerinden nasibini aldı.
   <br>
    <br>
     10 Kasım 1963 doğumlu Çolak’ın futbola başlaması oldukça ilginçtir. Yıl 1974’tür. “Samsun’un Bahçelievler mahallesindenim. Sadece mahalle arasında top oynuyoruz. Çiftlikspor komşumuzdu. Kulübün başkanı Muzaffer ağabey Samsun Bölge takımıyla maç aldı. Beni de kendi takımına davet etti. Şaşırdım ama kabul ettim.” Muzaffer abisi formalar yaptırır. Tanju hayatında ilk kez mavi-beyaz formaları üzerine çeker. Maç eski stadyumdadır. Toprak sahada oynarlar ve 6-1 kaybederler. Tanju santrafor oynuyordur. Ve takımının tek golünü de o atmıştır.
     <br/>
     <br/>
     AH O PENALTI YARIŞMASI...
     <br/>
     <br/>
     Onun sahadaki performansını beğenen Samsun Bölge Takımı’nın hocası rahmetli Cumhur Dilek maçtan sonra yanına gelir: “benim takımında oynamak ister misin diye sordu. Çok isterim dedim. O zaman git babandan izin al, kimliğinle birlikte 8 tane de fotoğraf getir dedi.” Eve gider. Babası Mustafa, annesi Fahriye Çolak ona bu yolda tam destek verirler. Ve Tanju 11 yaşında Samsun Bölge Takımı’nda futbola başlar.
     <br/>
     <br/>
     Bölge takımının miniklerinde iki yıl oynar. 13 yaşında yıldız takımındadır. O sıralar bir de penaltı yarışması vardır. “Hiç unutmuyorum 1 Mayıs 1976’ydı. Samsun ve Ankara’da birinci oldum. İstanbul’a geldik.” Yarışma Fenerbahçe-Bursa maçı öncesi İnönü Stadı’ndadır. Türkiye geneli yapılan yarışmaların ardından finale kalan 4 çocuktan biridir Tanju. “Urfalı bir çocuk vardı. İzmir bölgesinden bir arkadaş vardı ve Sarıyer’den de Can Tüysüz vardı. Atışlar başladı. Urfalı 5’te 3 attı. İzmirli 5’te 4 attı. Ben ve Can 5’te 5 attık. Aslında Can üçüncü penaltıyı direğe vurmuştu ama hakem tekrarlattı. Ben geliyorum topu tam direğin dibine atıyorum. Kaleci neredeyse tutacak. Can vuruyor aynı kaleci ters köşede. Bana göre o gün satış vardı. Sonuçta ikimiz finale kaldık. Finalde o, yine penaltıları terse attı. Ben son penaltıyı direğin dibinden dışarı attım ve ikinci oldum.” Tanju ikincidir ama bu anlattığı şekilde ikincidir.
     <br/>
     <br/>
     16 yaşında ilk lisanslı kulübü Yolspor’a geçer. Aldığı transfer ücreti ise dudak uçuklatacak cinstendir! “Bu takıma bir Yedigün gazoz bir de pasta karşılığında transfer oldum.” Aslında Ladikspor’a, Fener Gençliğe ya da Irmakspor’a da gidebilirdi. Ama altyapıya daha fazla önem verdiği için Yolspor’u seçer. Artık amatörde oynamaya başlar. Bu arada okulu da devam ediyordur ve aynı yıl 19 Mayıs Lisesi’ni arkadaşlarıyla birlikte Türkiye Şampiyonu yapar. Yolspor’da oynarken Genç Millî Takıma da seçilir: “Genç millîlerde hocamız Erkan Kural’dı. İlk maçımı Romanya’ya karşı oynadım. Maç 1-1 bitti ve golü de ben attım.”
     <br/>
     <br/>
     18 yaşının dolmasına az bir süre kala Samsunspor’a transfer olur. Yaşı tutmadığı için A takımda oynayamaz. Mecburen genç takımda forma giyer. Gün gelir çatar ve Yolspor ile Samsunspor genç takımları karşı karşıya gelir. Ve şehirde bir Tanju kavgası başlar. Yolspor’un idarecileri Tanju’nun kendilerine karşı oynamasını istemiyordur. Samsunspor’lular ise “O bizim futbolcumuz. İstediğimiz takıma karşı oynatırız.” diyorlardır. Maç 4-0 Samsunspor’un üstünlüğü ile sona erer. 4 golü de Tanju atar. Ve o günden sonra Yolspor’lular Tanju’ya tepki göstermeye başlar. “Niye oynadın diye bana küstüler. Ne yapayım? Ben futbolcuyum.” Derken Kasım ayı geldiğinde Tanju 18 yaşından gün alır. Artık o Samsunspor A takımında oynayabilecektir. Bu formayla ilk Giresunspor maçına çıkar. Maçtaki tek golü de 5. dakikada o atar. İyi bir başlangıçtır bu.
     <br/>
     <br/>
     Yeteneklidir Tanju Çolak. Azimlidir de. Tek başına antrenmanlar yapmaya daha o zamanlar başlamıştır. Her idmandan sonra kafa vurmalar, plase şutlar, frikikler, penaltı atışları derken tren rayları üzerinde denge antrenmanları yapmalar… Tren rayları üzerinde bazı günler 3-4 kilometre koştuğu olurmuş Tanju’nun. Hatta saçlarının dökülmesini de o yıllarda yaptığı bu antrenmanlara bağlar. “O zaman toplar bugünkü gibi değil. Top suyu yediği zaman ağırlaşıyordu. Biz de o topa kafa vuruyorduk. Bence saçlarımın hücreleri bu kafa vurmalar sonucu öldü. Çünkü bizim ailede bu tür bir kellik yok. Ben o antrenmanlara bağlıyorum bunu. Topa kafa vura vura oldu bu.”
     <br/>
     <br/>
     Tanju bu çalışmaları yaptığı için farklı olduğunu düşünüyor. Günümüz futbolcularının bunları yapmadığı için sığ kaldığı kanaatinde: “Futbol benim hayatım. Tercihlerimde hep futbol ön plana çıkmıştır. Hatta genç millî takımda oyarken Romanya ile maçımız var. Aynı gün üniversite imtihanı da vardı. Erkan hoca, tercihini yap, ya futbol ya da üniversite imtihanı dedi. Ben futboldan yana tercih yaptım. Bugünlere gelmemde okul hocalarımın da katkısı büyüktür. Hep yanımda oldular. Ben çok bildiğim için değil, çok iyi futbol oynadığım için liseyi bitirdim.”
     <br/>
     <br/>
     TRABZONSPOR’A İMZA ATAR AMA...
     <br/>
     <br/>
     Tanju’nun oynadığı ilk yıllarda Samsunspor’da istikrar yoktur. Takım bir düşer bir çıkar. Ama Tanju golcülüğüyle çoktan fark edilmiştir. Trabzonspor, Samsunspor’daki bu oyuncuyu, o günler takımın başarılı diğer bir oyuncusu Dobi Hasan’la birlikte çoktan fark etmiş hatta sözleşme dahi imzalamıştır. “1983’te ben Trabzon’a imza attım. Trabzon Dobi’yle de anlaştı. Takımın hocası Ahmet Suat Özyazıcı’ydı. İkimizi transfer etmeleri Samsun’da olay oldu.” O zamanlar Samsun’la Trabzon’un araları pek iyi değildir. Tanju imzayı attıktan sonra Bulgaristan’da Ümit Millî Takımın kampına gider. Şehre döndüğünde yöneticileri kendisine ‘bir yere gidemezsin’ derler. “Ama ben imzayı attım dedim. İkiniz birden giderseniz biz mahvoluruz dediler. Onları Trabzonspor Başkanı Mehmet Ali Yılmaz’a gönderdim.”
     <br/>
     <br/>
     Samsunspor’lu yöneticilerin yanlarında Tanju’nun babası Mustafa Çolak da vardır. Mehmet Ali Yılmaz, Mustafa Bey’i ve yöneticileri çok iyi karşılar. Mustafa Bey’e ‘paranızı aldınız değil mi?’ diye sorar. Mustafa Bey’de ‘evet’ der. Ardından ‘Peki ne düşünüyorsunuz?’ diye sorar. Tanju’nun babası da ‘biz mutluyuz, önemli olan sizin düşünceniz’ diye cevap verir. Samsunspor’lu yöneticiler ise Yılmaz’a Tanju’yu almaması için ricada bulunur. Başkan Yılmaz o esnada A.Suat Özyazıcı’yı arar. ‘Hoca’ der. ‘Tanju mu, Dobi mi?’ Ahmet Suat, ‘Dobi’ diye cevap verince, M.Ali Yılmaz, ‘tamam Tanju sizde kalsın’ diyerek Samsunspor’lu yöneticilerin yüreğine su serper. Sonra da basına şu açıklamayı yapar: “Biz Tanju’yu almaktan vazgeçtik.” Tanju Samsunspor’da kalıp 2 sene daha burada oynar.
     <br/>
     <br/>
     Bu dönemde farklı kazandıkları F.Bahçe maçlarını unutamıyor Tanju: “Biz bir ara üst üste birkaç maç Fener’e 4 gol attık. Bu espri konusu oldu. Minibüslerde muavinler arkayı dörtleyin değil de arkayı Fenerleyin diye bağırmaya başladı.” Samsunspor’un o dönemde başarılı olmasına rağmen şampiyonluk yakalayamamasını ise ‘Türkiye gerçekleri buna müsaade etmezdi’ diye açıklıyor. “Hiç unutmuyorum içerde bir Ordu maçı vardı. İlk yarının son maçı. Kazansak devreyi lider bitireceğiz. Hakem Oğuz Sarvan. Saldırıyoruz ama adamların ceza sahasına giremiyoruz. Derken 30’larda bir tane attılar. Yine saldırıyoruz, adamlar indiriyor, penaltılık hareketler yapıyor, Oğuz Sarvan’da ses yok. 88. dakikada ceza sahasına girdim, kaleciyi de geçtim. Kaleci beni düşürdü. Yüzde yüz penaltı. Ama Oğuz Sarvan korneri gösterdi. Hoca ‘bu da mı değil’ dedim. Çat diye kırmızıyı çıkarttı. Gördüğüm ilk kırmızıydı.”
     <br/>
     <br/>
     Ona göre düzen Samsunspor’a dur demişti. İşin bir de diğer yönü vardır. Tanju bazı röportajlarında G.Saray’ı tuttuğunu söylemiştir. İkinci yarının ilk maçı da G.Saray’ladır ve şehirde bazı insanlar Tanju’nun bilerek kırmızı kart gördüğü yaygarasını başlatmışlardır. “Allah’tan devre arasına bir kupa maçı geldi de cezamızı çektik.” G.Saray maçında sahadadır ama bu sefer üzerinde gol atma baskısı vardır. 1-1 biten maçın golünü de atarak ‘hain’ damgası yemekten kurtulur.
     <br/>
     <br/>
     Artık Tanju’nun Samsunspor’dan ayrılma vakti gelmiştir. F.Bahçe, G.Saray ve Beşiktaş peşindedir. Özellikle G.Saray onu çok istemektedir. Ergün Gürsoy, Mehmet Ağar, Alp Yalman sürekli tetiktedir. “Ben gitmek istemiyordum. Üç kez Hasbi Menteşoğlu’nun fabrikasına gittim. Hayır dedi. Artık senin gitme vaktin geldi. Ağlaya ağlaya İstanbul’a gittim.” O İstanbul’a gider; ancak Samsun halkı onun takımı yarı yolda bırakıp gittiğini düşünür. Daha doğrusu kulübün diğer yöneticileri bu yönde açıklamalar yaparak onu hedef gösterir. Bugün bile Tanju’ya şehirde bir tepki vardır. Bunun bir sebebi de Tanju’nun 1989’da trafik kazası geçiren Samsunspor’u kazadan sonra ziyaret etmemesidir. “Kaza günü biz G.Saray ile birlikte İzmir’deydik. Takımda Savaş da vardı. Kulüp ikimizin de taziye için Samsun’a gitmesine izin vermedi. Gitmeyince de çok farklı düşünceler ortaya atıldı.”
     <br/>
     <br/>
     SAMSUN BANA KAPI AÇMADI
     <br/>
     <br/>
     Tanju Çolak’ın millî takımda ilk oda arkadaşı Fatih Terim’dir. Onu millî takıma alan hoca ise Coşkun Özarı. Özarı onu Fatih Terim’e teslim eder. İlk maçını Macaristan’a karşı oynar. “Çok çekingendim. Çocuktum çünkü. Erdal, Yaşar, İskender ağabeylerin arasında ikinci ligden gelen bir oyuncuydum.” Samsun’da oynarken Fenerbahçe maçlarını unutamıyor. Bir de Kocaeli maçını. “2-0 gerideyiz. İkinci yarı 3 gol attım. 3-2 öne geçtik. 88. dakikada adamlar frikik kullanıyor. Ben barajdayım. Top kafama çarptı. Gözümü hastanede açtım.”
     <br/>
     <br/>
     Bugün Samsunspor’un içinde bulunduğu duruma üzülüyor. Şehrin futboldan soğuduğunu düşünüyor. Samsunspor’un kendisine kapı açmamasını da eleştiriyor. “O şehirden çıkmama rağmen bana hiçbir zaman takımı emanet etmediler. Çünkü Tanju Çolak’tan korkuyorlar. Gelecek kulübü ele geçirecek! Neyi ele geçireceğim ki? Ben buraya değer katarım. Çevremi, ilişkilerimi kullanırım. Paranın peşinde değilim ki… Ama benden öcüymüşüm gibi korkuyorlar.” Şu an Samsunspor’un 20 trilyona yakın borcu olduğunu iddia eden Tanju Çolak, bu borcun oluşmasında yöneticileri suçlu buluyor. Samsunspor’un kasasına 100 milyon dolara yakın para girdiğini dile getiren Tanju, bu paranın hesabının sorulmamasından dolayı kızgın.
     <br/>
     <br/>
     1987-88 sezonunda G.Saray’a transfer olur Tanju. Aynı sezon 39 golle kral olur. Hem Metin Oktay’a ait bir sezonda atılan en çok gol rekorunu kırar, hem de Avrupa’da da en çok gol atan futbolcu olur. Uğur, Prekazi, Arif, Semih, İsmail, Cüneyt’lerin arasında güzel günler yaşar. “Hepsine teşekkür ediyorum. Beni aralarına aldılar. Bana sahip çıktılar. Ben de onların bana yaptığını yeni gelenlere yaptım. Bülent’e, Tugay’a yaptım. Mustafa Denizli’ye Tugay ve Bülent’i oynatması için çok baskı yaptığımı bilirim.” 1988-1989 sezonu Şampiyon Kulüpler Kupası’nda Neuchatel Xamax ve Monaco’ya attığı gollerle takımına büyük katkısı olur. Tanju, G.Saray’ın Avrupa’da kazandığı
     <br/>
     <br/>
     başarıları takımın birlik beraberliğine ve inancına bağlıyor. Mustafa Denizli nasıl bir hocaydı sorusuna ise, “Bu soruyu bana sorma. Ben Mustafa Denizli’yi niye öveyim?” diye cevaplıyor.
     <br/>
     <br/>
     Tanju, 1991-92 sezonunda G.Saray’dan F.Bahçe’ye gider. Bu transferden dolayı pişman değildir ama F.Bahçe’ye de isteyerek gitmemiştir. “G.Saray Başkanı Alp Yalman ile 3 milyara anlaşmıştım. İmzadan 15 gün önce Yalman bana takım kaptanlığını verdiğini söyledi. Hatta yapmayı düşündüğü transferlerle ilgili fikrimi aldı. Sonra 3 milyara el sıkıştık. İmza için kulübe gelince bir de ne göreyim. Alp Başkan, sana bir iyi bir de kötü haberim var. Önce hangisini söyleyeyim dedi. Ben fark etmez deyince, seni Marsilya istiyor ne diyorsun dedi. Ben de G.Saray’da kalmak istiyorum dedim. Sonra biz sana vermeyi düşündüğümüz 3 milyarı 2’ye düşürdük dedi. Düşünün Erdal ve yeni yeni oynamaya başlayan Bülent’e teklif ettikleri fiyattı bu. Ben ise gol kralıydım. Başkan dedim, 3 gün evvel böyle konuşmamıştık. Bana dün dündür, bugün bugündür dedi. Şoke oldum. Biraz düşüneyim dedim. İstediğin kadar düşün dedi. Akşam oldu. Yurdaşen Karahasan ve Ökkeş Polat yanıma geldi. Ben onlara 3’ten 2,5’a ineyim dedim. O sırada beni F.Bahçe Başkanı Metin Aşık aradı. 4 milyar teklif etti. Yurdaşen Bey bunu duyunca Alp Yalman’ı aradı. Durumu ona anlattı. Başkan dedi Tanju ile konuş. Ama başkan benimle konuşmadı. Beni yıkan o oldu.”
     <br/>
     <br/>
     Neticede Tanju, F.Bahçe’ye imza atar. Ama burada aradığı sevgi ortamını bulamaz. Rıdvan ile aynı havayı solumak istemiştir; ama takımda bir uyumsuzluk vardır. “Gittiğim zaman 3 ay Oğuz ve Aykut bana selam bile vermedi. Ben Oğuz’u G.Saray’a transfer etmek için aracı olmuştum. Beni niye kabul etmediklerini bilmiyorum. Genç Millî Takımdayken kaptanlığını da yaptım Oğuz’un. Şimdi onların boruları ötüyor. Millî takımda da onlar var. Adamlar aslan gibi görevdeler. Biz ise tu kakayız. Türk futboluna hiçbir şey vermedik!” Bir ara Tanju da federasyon çatısı altındaydı. Bugün orada yoktu. “Ben Fatih Terim’den bir şeyler öğrenmek için oradaydım. O benim için hakikaten idoldü. Ama öğrenemedim. Onun asıl yüzünü de orada gördüm. Ama olsun benim için hâlâ o bir idoldür. Benim için özeldir.”
     <br/>
     <br/>
     Bunca başarıyı yakalamasına rağmen bugün hak ettiği değeri görmemek üzüyor Tanju’yu. Bu noktada basına da kırgın. “Basın beni sevmez. Çünkü ben yalakalık yapmam. Benim bir duruşum var. 240 golü de lunaparkta atmadım. Hiçbir takımı da es geçmedim. Bu golleri hep birinci ligde attım. Bu konuda mütevazı olmam. Türkiye’nin en iyi golcülerinden biriyim. Futbol adına her şey bende var. Bu adamlığım onlara batıyor.”
     <br/>
     <br/>
     ŞANSAL ABİYE KIYAKLARIM OLDU
     <br/>
     <br/>
     Halkın kendisini ekranlarda görmek istediğini iddia ediyor Tanju. Şansal Büyüka ve İlker Yasin’in hegemonyasında olan televizyon ekranlarında ‘ben neden yokum?’ diye soruyor. “Bu isimlerin hepsine güzelliklerim, kıyaklarım olmuştur. Özellikle Şansal abiye çok çok kırgınım. Onun hep yanında oldum. Futbolu bıraktıktan sonra bir gün arayıp da ‘ne yapıyorsun’ diye sormadı. Bana hep şunu söylerdi: ‘Kralım futbolu bitiriyorsun, sağ masa senin.’ Bana bunları söyleyen adam, bir gün dahi ne yapıyorsun demedi. Vefa denen bir şey var. Ben ona kırılıyorum.”
     <br/>
     <br/>
     Tanju, kendisini köyün delisi olarak tanımlıyor. Ve gücünü doğruyu söylemekten aldığını belirtiyor. “Ben yaşadığımı söylüyorum. Çok normal alıngan olmam, çünkü ben Tanju Çolak’ım. Ben Fatih hocadan ne alabilirim, onun peşindeydim. Benim maddi olarak bir şeye ihtiyacım yok ki. Sevilmeye ihtiyacım var. Maneviyata ihtiyacım var. Benim onurlandırılmaya ihtiyacım var. Bugün bu başarıları yaşamış Tanju Çolak hiçbir televizyonda değil. Neden? Çünkü kimseye yalakalık yapmamıştır, yapmayacağım da…” Tanju hata yaptı mı sorusuna da içten cevap veriyor? “Hatasız kul olmaz. Hatalarım vardır. Bana pahalıya da mal olmuştur. Ama artık geriye bakmıyorum.”
     <br/>
     <br/>
     Yeniden futbola dönüyoruz. Samsun, G.Saray, F.Bahçe, İstanbulspor’da top oynayan Tanju nereli Tanju olarak anılmak isterdi? “Ben Samsunluyum. Her zaman da Samsunspor’un askeri olurum. G.Saray’la da elektriğimiz var. Samsun’da oynarken de G.Saray’lı olduğumu herkes biliyordu. F.Bahçe’de oynamak keyifliydi. Ama Fener’e kıyasla ben G.Saray’ın daha ağır bastığını söyleyebilirim. İstanbulspor’u ise saymıyorum.”
     <br/>
     <br/>
     Tanju Çolak 276 maçta 240 gol atan bir oyuncudur. Buna rağmen kendisinin de gol kaçırdığını söylüyor. “Ama net pozisyonları affetmezdim.” Futbol hayatı boyunca 3-4 penaltı kaçırır. Samsunspor’dayken Savaş, Rıfat, Orhan’ın, G.Saray’da Prekazi, Arif’in kendisine çok gol attırdığını belirtiyor. Hagi ile oynamak nasıl olurdu sorusuna ise, “Of, of, offf. Nasıl olurdu biliyor musun? Hagi, Hakan Şükür ve ben. Yemin ederim her sene en az 50 gol atardım.”
     <br/>
     <br/>
     240 gol içinde Neuchatel Xamax’a attığı golü çok seviyor. G.Saray’a ilk geldiği yıl Sakaryaspor’la oynadıkları maçta attığı röveşata golü unutamıyor. Bunun yanında yine Karşıyaka’ya, Sarıyer’e attığı röveşata goller de onun için ayrı bir yere sahip. Bugün böyle estetik golleri görememekten dolayı üzgün. Ona göre şu an liglerde yer alan golcüler de pek gelecek vadetmiyor. Yine de Gökhan Ünal ve Ümit Karan’ı beğeniyor. Hakan Şükür’e ise ‘yaptıkları ortada’ diyerek fazla değinmiyor. Futbol hayatı boyunca kendisini en çok etkileyen hocanın ise Mitroviç olduğunu kaydediyor.
     <br/>
     <br/>
     <br/>
     <br/>
     TANJU’NUN BAŞARILARI
     <br/>
     <br/>
     31 defa A millî takımda yer aldı ve millî takım formasıyla 9 gol kaydetti.
     <br/>
     <br/>
     Kariyeri boyunca oynadığı 276 maçta 240 gol kaydetti.
     <br/>
     <br/>
     Bir sezonda en çok gol atma rekoru (1987-1988 sezonunda Galatasaray ile 39 gol).
     <br/>
     <br/>
     Bir maçta en fazla gol atma rekoru (1992-1993 sezonunda Fenerbahçe ile Karşıyaka’ya karşı 6 gol).
     <br/>
     <br/>
     5 kez Türkiye Birinci Futbol Ligi gol kralı (1985-1986, 1986-1987, Samsunspor ile- 1987-1988, 1990-1991 Galatasaray ile - 1992-1993 Fenerbahçe ile).
     <br/>
     <br/>
     2 kez Türkiye İkinci Ligi gol kralı (1983-84 ve 1984-85 Samsunspor ile).
     <br/>
     <br/>
     Avrupa’da en çok gol atan üçüncü futbolcu (1985-1986 sezonunda Samsunspor ile 33 gol).
     <br/>
     <br/>
     Avrupa’da en çok gol atan futbolcu (1987-1988 sezonunda Galatasaray ile 39 gol).
     <br/>
     <br/>
     Avrupa’da en çok gol atan ikinci futbolcu (1990-1991 sezonunda Galatasaray ile 31 gol).
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=30243), [web.archive.org (arşiv bağlantısı)](http://web.archive.org/web/20090131213031/http://aksiyon.com.tr:80/detay.php?id=30243)
