# Daha da Dünya Kupası düzenlemem!

*Behram Kılıç 2014.07.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Almanya-Arjantin finaliyle sona eren 2014 Dünya Kupası’nın en unutulmaz 11 olayını derledik. Tabii ki en önemlisi, ev sahibi olduğu 1950’de de büyük bir şok yaşayan Brezilya’nın Almanlara 7-1 yenilip şampiyonluk şansını yitirmesiydi.
  </font>
 </div>
 <div id="newsText">
  <font class="detail-text">
   <p>
    utbolun en çok sevildiği ülkede düzenlenen 20. Dünya Kupası, birbirinden önemli olaylara sahne oldu. Sizler bu satırları okurken Almanya-Arjantin finali ve Brezilya ile Hollanda arasındaki üçüncülük maçı oynanmamıştı. Ama bu iki müsabakanın dışındaki 62 maçta unutulmaz kareler vardı. 2014’ün en unutulmaz 11 olayını derledik.
   </p>
   <p>
    <strong>
     <img alt="" height="218" src="http://web.archive.org/web/20140729223051im_/http://medya.aksiyon.com.tr/aksiyon/2014/07/14/daha-da1.jpg">
      1 Sambacıların tarihî utancı:
     </img>
    </strong>
    Kupanın ev sahibi Brezilya, yine tarihî bir yas yaşadı. İzleyenler gördüklerine inanamadı. Yarı finalde Almanya karşısındaki 7-1’lik hezimet kupadaki her şeyin önüne geçti. Panzerler maçın ilk 29 dakikasında 5-0’ı yakaladı. İkinci yarıda buldukları 2 golle aradan yüz yıl geçse de unutulmayacak bir skora imza attılar: 7-1. Ve böylelikle kupayı ikinci kez evinde düzenleyen Brezilya’ya büyük bir acı yaşattılar. Kupayı 1950’de de organize eden Brezilya, bugünkü gibi o gün de favoriydi. 200 bin kişinin izlediği Maracana Stadı’ndaki finalde Uruguay’a 2-1 kaybettiler. Bu maç Brezilya futbol tarihinde bugüne kadar en çok konuşulan karşılaşmaydı. Nesilden nesile aktarılan dramatik yenilgi; 1889’da bağımsızlığına kavuşmuş, herhangi bir savaş yaşamamış Brezilya’nın tarihte yaşadığı en büyük felaket olarak değerlendiriliyordu. Ama Almanya karşısındaki 7-1’lik hezimet Uruguay felaketinin de önüne geçti. Brezilya basını olayı ‘Tarihin en büyük utancı’ başlıkları ile duyurdu. Bugüne kadar 5 defa kupayı kazanan Brezilya’nın söz konusu ağır travmalardan sonra kıyamete kadar Dünya Kupası organizasyonlarına talip olmayacağı söyleniyor!
   </p>
   <p>
    <strong>
     <img alt="" height="279" src="http://web.archive.org/web/20140729223051im_/http://medya.aksiyon.com.tr/aksiyon/2014/07/14/daha-da2.jpg"/>
     2. Van Persie uçtu, Krul tuttu:
    </strong>
    Dünya Kupası’nda Hollanda unutulmaz karelere imza attı. Aynı grupta yer aldıkları son dünya şampiyonu İspanya’yı 5-1’lik skorla hezimete uğrattılar. Bu maçta Robin Van Persie’nin muhteşem kafa golü şapka çıkartılacak cinstendi. İspanya’nın 1-0 üstünlüğü ile devam eden maçın 44. dakikasında sol taraftan yapılan ortaya ceza sahası önünde uçarak kafa vuran Van Persie’nin jeneriklik golü kupanın unutulmazları arasında yer aldı. Bu enfes golün yanı sıra kaleci Tim Krul’un penaltı kurtarışları da çok konuşuldu. Portakallar çeyrek finalde Kosta Rika ile karşılaşıyordu. Maçın büyük bölümünde tek kale oynamalarına rağmen aradıkları golü bulamadılar. Uzatmaya giden müsabakanın 120. dakikasında teknik direktör Luis Van Gaal’in kaleci Jasper Cillesen’i değiştireceğini kim tahmin edebilirdi ki? Penaltı atışları öncesi oyuna yedek kaleci Krul girdi ve 2 kurtarışla takımını yarı finale taşıdı. Olayın perde arkası daha sonra aralandı. Van Gaal, müsabaka öncesi Krul’a maç penaltılara giderse onu oyuna sokacağını söylemiş ama Cillesen’i motivasyonu bozulmasın diye durumdan haberdar etmemişti. Bir başka detay da 26 yaşındaki Krul’un, böyle bir maça hazırlık için 7 hafta boyunca kaleci antrenörüyle penaltı çalışmasıydı. Bu tarihî değişikliğe imza atan Van Gaal’i dünya basını ‘dâhi’ diye nitelendirdi. Ama aynı Van Gaal yine penaltılara giden yarı finaldeki Arjantin maçında kaleciyi değiştirmek yerine oyuna forvet sokmayı tercih etti. Hollanda finali penaltı atışları sonucunda kaybetti.
   </p>
   <p>
    <strong>
     <img alt="" height="317" src="http://web.archive.org/web/20140729223051im_/http://medya.aksiyon.com.tr/aksiyon/2014/07/14/daha-da3.jpg"/>
     3. James Rodriguez’in gözyaşları:
    </strong>
    Bu kupada başarılı olan takımlardan biri de Kolombiya’ydı. Kolombiya, 16 yıl aradan sonra katıldığı kupada tarihinde ilk kez çeyrek finale yükseldi. Takıma bu tarihî başarıyı yaşatan genç kadronun en parlayanı ise James Rodriguez’di. Porto’da kendisini gösterdikten sonra astronomik bir bonservis bedeliyle (40 milyon Euro) Monaco’ya transfer olan Rodriguez’in oyunu görülmeye değerdi. Takımda Falcao’nun yokluğunda tüm sorumluluğu üzerine alan Rodriguez, 6 gol attı, 2 asist yaptı. Çeyrek finalde Brezilya’ya elendikleri maçta ise gözyaşlarını tutamadı. Bu gözyaşları Kolombiya’nın elenişini daha da dramatik hâle getirdi. Onu teselli etmeye maçın yıldızı David Luiz ile Dani Alves koştu. İki Brezilyalı futbolcu James’i teselli ederken David Luiz daha da şık bir davranışta bulunarak onu Brezilyalı taraftarlara alkışlattırdı. James daha sonra “Ağladım. Erkekler de ağlar. Ülkeme büyük bir mutlulukla dönüyorum, çünkü harika bir takım olduk.” ifadesini kullandı.
   </p>
   <p>
    <img alt="" height="328" src="http://web.archive.org/web/20140729223051im_/http://medya.aksiyon.com.tr/aksiyon/2014/07/14/daha-da4.jpg"/>
   </p>
   <p>
    <strong>
     4. Kırk yıl sonra Cüneyt Çakır:
    </strong>
    Brezilya 2014, Türk hakemliğinin zirve yaptığı bir Dünya Kupası oldu. Türk hakemliğinin gururu Cüneyt Çakır, 3 maçta düdük çaldı. Doğan Babacan’ın ardından 40 yıl sonra Dünya Kupası’nda maç yöneterek tarihî bir başarıya imza atan Çakır, gruplarda Rusya-Cezayir ve Brezilya-Meksika maçlarını yönetti. Özellikle ev sahibi ülke Brezilya’nın maçındaki tarafsız ve adil yönetimi çok beğenildi. Son olarak Sao Paulo’daki Arjantin-Hollanda yarı finalini yöneten Çakır’ın bu maçtaki yönetimi de büyük takdir topladı. 0-0 biten tarihî maçı penaltılarla Arjantin kazandı. Çakır’ın bu performansıyla -eğer Türkiye final oynamazsa(!)- 2016’da Fransa’da düzenlenecek Avrupa Şampiyonası ya da 2018’de Rusya’da yapılacak Dünya Kupası’nda final yönetmesi işten bile değil.
   </p>
   <p>
    <strong>
     <img alt="" height="200" src="http://web.archive.org/web/20140729223051im_/http://medya.aksiyon.com.tr/aksiyon/2014/07/14/daha-da5.jpg"/>
     5. Luiz Suarez’in ısırığı:
    </strong>
    2014 Dünya Kupası’na damga vuran olaylardan biri de hiç kuşkusuz Uruguaylı Luiz Suarez’in İtalyan oyuncu Giorgio Chiellini’yi omzundan ısırmasıydı. D Grubu’nda final niteliğindeki maçta Uruguay, İtalya’yı 1-0 yenerken, Suarez maçın 80. dakikasındaki bu hareketiyle müsabakanın önüne geçti. Pozisyon sonrasında Meksikalı hakem Marco Rodriguez iki oyuncuyu da uyarmakla yetindi. FIFA ise Suarez’e 9 millî maç ve 4 ay futboldan men cezası verdi. Uruguaylı futbolcu daha önce de Liverpool formasıyla Chelsea savunmacısı Branislav Ivanovic’in kolunu ısırdığı için 10 maç, 2010 yılında da Ajax forması giyerken PSV Eindhoven’lı Otman Bakkal’ı ısırdığı için 7 maç ceza almıştı. İspanyol devi Barcelona’ya transferi artık resmiyet kazanan Luiz Suarez, Katalan ekibinin La Liga’daki ilk 13 maçında forma giyemeyecek.
   </p>
   <p>
    <strong>
     <img alt="" height="263" src="http://web.archive.org/web/20140729223051im_/http://medya.aksiyon.com.tr/aksiyon/2014/07/14/daha-da6.jpg"/>
     6. Teknolojinin ilk golü:
    </strong>
    Fransa-Honduras maçında ilk kez gol kararını hakem yerine teknoloji verdi. Futbolda ‘gol çizgisi teknolojisi’ ilk kez bu kupada uygulandı. Bu maçın 48. dakikasında Benzema’nın sağ çaprazdan vuruşunda Honduraslı kaleci Valladares’e çarpan top içeri girmiş miydi, girmemiş miydi? Maçın yan ve orta hakemi bir an tereddüt yaşadı ama devreye birkaç saniye içinde giren ‘teknoloji’ ‘gol’ kararı verdi. Orta hakem Sandro Meira Ricci de kendinden emin bir şekilde orta noktayı gösterdi. Bir Dünya Kupası’nda ilk kez maçın hakemi değil ‘teknoloji’ santraya koşmuş oldu!
   </p>
   <p>
    <strong>
     7. Cezayir’in 32 yıllık rüyası:
    </strong>
    Son 16 turunda Almanya ile eşleşen bu ülkenin eline 32 yıllık bir hesabı kapatma fırsatı geçti. Cezayir, ilk defa kupaya İspanya 1982’de katılmış ve ilk maçında Almanya’yı 2-1 yenmişti. Ancak Almanların 1-0
    <strong>
     <img alt="" height="135" src="http://web.archive.org/web/20140729223051im_/http://medya.aksiyon.com.tr/aksiyon/2014/07/14/daha-da7.jpg"/>
    </strong>
    kazandığı ve anlaşmalı olduğu iddia edilen Avusturya maçı sebebiyle bir üst tura çıkamamıştı. 2014’te Almanya ile eşleşen Çöl Aslanları’nın eline bu hesabı görme fırsatı geçti. Ancak 0-0 biten maçı uzatmalarda 2-1 kaybettiler. Buna rağmen ülkelerinde kahramanlar gibi karşılandılar.
   </p>
   <p>
    <strong>
     8. İspanya, İtalya, İngiltere döktürmedi:
    </strong>
    Brezilya aynı zamanda devlerin hüsran yaşadığı bir kupa olarak da tarihe geçti. Her biri kupayı kazanan İtalya,
    <strong>
     <img alt="" height="210" src="http://web.archive.org/web/20140729223051im_/http://medya.aksiyon.com.tr/aksiyon/2014/07/14/daha-da8.jpg"/>
    </strong>
    İngiltere ve İspanya daha ilk tur maçlarının ardından kupadan elendi. Bunun yanında son yıllarda iyi bir hava yakalayan Portekiz, Rusya gibi ülkeler de ilk turda veda etti. Son dünya ve Avrupa şampiyonu İspanya, Hollanda ve Şili’ye farklı yenilerek hayal kırıklığı yaşattı. İtalya ve İngiltere, Uruguay ve Kosta Rika’nın yer aldığı D Grubu’ndan çıkamadı. Kosta Rika 7 puanla grubu lider tamamladı. Yunanistan’ı penaltı atışları sonucunda 5-3 geçerek adını çeyrek finale yazdırdı. Çeyrek finalde ise Hollanda’ya yine penaltılar sonucu elendi. Asya kıtasından gelen Japonya, İran ve Güney Kore ile Afrika’dan Fildişi Sahilleri ve Gana başarısızdı. İlk defa katılan Bosna Hersek de hakem hatasına da kurban giderek gruplardan çıkamadı.
   </p>
   <p>
    <strong>
     9. Amerika’nın yeni savunma bakanı: TIM HOWARD!
    </strong>
    Belçika’nın 2-1 kazandığı maçta ABD’li kaleci Tim Howard, 16 kurtarış yaparak tarihe geçti.
    <img alt="" height="168" src="http://web.archive.org/web/20140729223051im_/http://medya.aksiyon.com.tr/aksiyon/2014/07/14/daha-da10.jpg"/>
    Belçika’nın 36 şutta 28 isabet, Amerika’nın ise 18 şutta 9 isabet bulduğu çeyrek finale çıkma karşılaşmasında Howard kurtarışlarıyla kaybetmelerine rağmen maçın yıldızı oldu. İngiliz Daily Mail gazetesi maç yorumunda Howard’dan “Sylvester Stollone’nin 1981’deki Zafere Kaçış filmindeki performansından bu yana en iyi Amerikan kalecisi” diye bahsetti. Maç sonrası Twitter’da ‘ABD’nin yeni Savunma Bakanı Tim Howard’ şeklinde binlerce paylaşım yapıldı. ABD Savunma Bakanı Chuck Hagel de Howard’ı arayarak tebrik etti ve esprili bir şekilde “Biraz antrenmanla gerçek bir Savunma Bakanı olabilirsin!” dedi. ABD Başkanı Obama da Howard ve arkadaşlarını yenilgiye rağmen kutladı.
   </p>
   <p>
    <strong>
     10. Neymar’ın sakatlığı:
    </strong>
    Brezilya halkı ondan bu kupada çok şey bekliyordu.
    <img alt="" height="166" src="http://web.archive.org/web/20140729223051im_/http://medya.aksiyon.com.tr/aksiyon/2014/07/14/daha-da9.jpg"/>
    Teknik Direktör Felipe Scolari bile takımı onun etrafında şekillendirmişti. O ise ilk turda gerçekten istekli oyunu ve becerileriyle kendisine güvenenleri yanıltmadı. Hırvatistan’ı 3-1 geçtikleri maçta 2 gol attı. Kamerun filelerine de 2 gol bıraktı. Penaltılarla eledikleri Şili maçında da üzerine düşeni yaptı. Ancak Kolombiya ile oynanan maçın 87. dakikasında Zuniga’nın sırtına gelen darbesiyle yerde kaldı. Omurunda kırık tespit edildi. Neymar’ın acı içinde yerde kıvranışı tüm futbolseverlerin yüreğini sızlattı. Sahadayken Marcelo’ya “Bacaklarımı hissedemiyorum.” diyen bu oyuncu 4 hafta futboldan uzak kalacaktı. FIFA ise Zuniga’nın hareketinin kasti olup olmadığına dair araştırma yaptı. Yarı finaldeki Almanya maçında Thiago Silva’nın da yokluğunda sahaya kaptan olarak çıkan David Luiz, millî marş okunurken Neymar formasını havaya kaldırdı. Brezilyalı taraftarlar da Neymar maskesiyle maçı izledi. Onun bir Dünya Kupası’na damga vurması başka bahara kaldı.
   </p>
   <p>
    <strong>
     11. Arka arkaya gelen rekorlar:
    </strong>
    2014 birçok futbolcunun bireysel rekorlar
    <img alt="" height="387" src="http://web.archive.org/web/20140729223051im_/http://medya.aksiyon.com.tr/aksiyon/2014/07/14/daha-da11.jpg"/>
    kırdığı kupaydı aynı zamanda. Alman futbolcu Miroslav Klose, daha önce 15 golle Ronaldo’ya ait Dünya Kupası tarihinde en fazla gol atan oyuncu unvanını tarihe gömdü. Kupaya 14 golle gelen Klose, Gana ve Brezilya maçlarında fileleri sarsarak toplam sayısını 16’ya yükseltti (Final maçı oynanmamıştı). Klose’yi tahtından indirmeye en yakın aday ise takım arkadaşı Thomas Müller. 24 yaşındaki oyuncu Güney Afrika’dan sonra Brezilya’da da gollerine devam ediyor. Final maçı oynanmadan önce toplam gol sayısını 10’a çıkartan Müller’in bundan sonra 2 Dünya Kupası’nda daha oynaması mümkün. Bir dönem Galatasaray’ın kalesini koruyan Mondragon ise Dünya Kupası’nda forma giyen en yaşlı oyuncu unvanını elde etti. Kolombiya-Japonya maçının 84. dakikasında David Ospina’nın yerine oyuna giren 43 yaşındaki Mondragon, bu maç sonrası futbolu bıraktı. Almanya’ya 7-1 yenilen Brezilya, 1975’ten sonra ilk defa evinde kaybetti. Sambacılar kupa tarihinde evinde en farklı yenilen takım oldu. Daha önce Brezilya ile birlikte 7 kez final oynayan Almanya ise 8 defa final gören ilk takım olma başarısı elde etti.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4A1F4FC59BEB403E8A63F50D7C4ACAB0?newsId=39023), [web.archive.org (arşiv bağlantısı)](http://web.archive.org/web/20140729223051/http://www.aksiyon.com.tr:80/aksiyon/newsDetail_getNewsById.action;jsessionid=4A1F4FC59BEB403E8A63F50D7C4ACAB0?newsId=39023)
