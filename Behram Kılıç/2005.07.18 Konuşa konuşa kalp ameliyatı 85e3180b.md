# Konuşa konuşa kalp ameliyatı

*Behram Kılıç 2005.07.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’de her yıl 20 bine yakın insan kalpten ameliyat oluyor. Hepsinin de göğsü açılıyor. Ancak Kaan Kırali’nin hastaları oldukça şanslı. Hem göğüsleri tam açılmıyor hem de ameliyat sonrası hastanede daha az kalıyorlar. Üstelik ameliyat esnasında doktoruyla konuşabiliyorlar.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070613122911im_/http://www.aksiyon.com.tr/resim/554/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   1984 yılıydı. Ülkemizin doktor ihtiyacını karşılayan Çapa Tıp Fakültesi yeni öğrencilerine kucak açıyordu. Öğrencilerden biri de Kaan Kırali idi. Göz, kulak,burun, boğaz, plastik cerrahi gibi revaçta bölümlerden ziyade genel cerrahiyi tercih etmişti. Ancak 1987’de meydana gelen ani bir ölüm vakası onun gelecekle ilgili planlarını altüst etti. Çünkü, ölen babası, ölüm sebebi de kalp kriziydi. Kırali, o gün genel cerrah olmaktan vazgeçerek, kalp cerrahı olmaya karar verir. Onun bu kararı bugün birçok hasta için adeta nimet olur. Çünkü Kırali diğer arkadaşlarından farklı olarak ameliyat esnasında hastalarıyla sohbet ediyordur.
   <br>
    <br>
     Evet yanlış okumadınız. Koşuyolu Kalp Hastanesi doktorlarından Kaan Kırali bugüne kadar tam 42 hastayı dünyada ilk kez Türkiye’de yapılmaya başlanan bir yöntemle ameliyat etti. Bu yöntemin en önemli özelliği hastalara genel anestezi yapılmaması. Kırali ile dünyada henüz çok bilinmeyen bu ameliyat tekniği hakkında konuştuk. Bir nevi lokal anestezi ile by-pass ameliyatı gerçekleştiren Kırali, “Anestezi hastanın sırt omurlar arasından bir iğne epidural boşluğa ulaşılıyor. İğnede özel bir madde var. Bu madde sayesinde göğüs boşluğu uyuşturuluyor. Hasta o bölgesinde ağrı duymuyor. Ameliyat boyunca da kendinde oluyor. Hastayla konuşabiliyoruz. Ona soru soruyoruz. O olayın farkında ama bizim kalbine yaptığımız müdahaleyi görmesini engelliyoruz.” diyor. Hastada heyecan olmuyor mu sorusuna, “Hayır olmuyor. Çünkü, ameliyattan önce ona durumunu ve yapacağımız tekniği anlatıyoruz. Daha sonra verilen anestezi sayesinde de hastada hafif bir setasyon dediğimiz rahatlama oluyor. Ameliyat esnasında bu rahatlama bizim işimizi kolaylaştırıyor. Ameliyatı çalışan kalpte yapıyoruz. Yani kalp akciğer makinesi kullanmıyoruz. Bu anestezi tekniğiyle kalp damarları oldukça genişliyor. Kan akımı azalıyor. Bizim cerrahi olarak konforumuz artıyor.” diye cevaplıyor. Kırali, ameliyat sırasında hastanın anestezik olarak yakın takibinin çok önemli olduğunu hatırlatarak, “Arada bir soru sorarak hastanın genel durumunu yakından takip ediyoruz.” diyor.
     <br/>
     <br/>
     Her hastaya uygulanmıyor
     <br/>
     <br/>
     Ameliyat süresi klasik ameliyatla hemen hemen aynı. Yani bir-bir buçuk saat. Yaşın ve cinsiyetin önemi yok. Ancak bu ameliyat tekniği her hastada uygulanmıyor. Hangi hastaya uygulanacağına kardiyoloji, kalp cerrahi ve anestezi konsültasyonu doğrultusunda karar veriliyor. Hastalar genel anestezi almasında sakınca olan hasta grubundan seçiliyor. Ciddi akciğer ve karaciğer rahatsızlığı bulunan, solunum yollarında problemi olan hastalara da bu teknik uygulanıyor. Uygulama sayesinde klasik yöntemle ameliyat edilemeyen bazı hastalar da artık ameliyata alınabiliyor.
     <br/>
     <br/>
     Bu ameliyat tekniğinin ilk uygulamaları 1999-2000 yıllarında yapıldı. Bu tekniği dünyada ilk uygulayan da Ankara Güven Hastanesi’nden Haldun Karagöz adındaki Türk cerrahı oldu. “Dünyada ilk o ve ekibi uyguladı. O zamandan bu zamana kadar birkaç merkez bunu denedi. Bu yöntemle ilgili çeşitli bilimsel yazılar uluslararası ciddi dergilerde yayımlandı. Biz de başhekimimiz Prof. Dr. Cevat Yakut direktifiyle ekip olarak 2003 Eylül ayından itibaren bu tekniği uygulamaya başladık.” diyor. İlk olarak Tuncer Koçan başkanlığındaki anestezi ekibi gerekli bilgi ve donanımı uygulama merkezinde aldı. Çünkü burada en önemli husus anestezi. Hastalar anesteziye olumlu cevap vermez ise bu teknik uygulanmıyor. Kısacası bu iş tam bir ekip işi.
     <br/>
     <br/>
     Kaan Kırali ve ekibi ilk olarak tek damar by-pass ameliyatları yaptı. İlerleyen yıllarda tek damar dışında, iki hatta üç damar uygulamalarını da yapmaya başladıklarını anlatıyor: “İki damar için genelde göğüs damarı ile kol damarı çıkarılır. Biz bir hastamızı her iki göğüs damarını kullanarak ameliyat yaptık. Bu uygulamamız, mevcut yöntemin hangi aşamalarda yapılabileceğini göstermek açısından dünyada ilkti.”
     <br/>
     <br/>
     Göğüs kafesi yarım açılıyor
     <br/>
     <br/>
     Ameliyatın hastaya en büyük faydası göğüs kafesinin yarım açılması. Ufak püf noktalara dikkat ederek hasta konforu artırılıyor. Kırali bir başka önemli noktaya ise, “Bu teknikle ameliyat edilen hasta iki gün içinde taburcu olabiliyor.” diyerek dikkat çekiyor. Erken taburcu olmak maliyeti düşürdüğü hastanın moralini de yükseltiyor. Bunun yanında klasik yönteme göre hasta daha kısa sürede normal hayata uyum sağlıyor. En önemlisi akciğer problemleri ortadan kalkıyor. Kaan Kırali, gelecekte bu tekniğin daha da yaygınlaşacağı görüşünde. “Kalp ameliyatlarının geçmişine baktığımızda, en çok ekip kullanılan halden en yalın hale doğru kayan bir trend görüyoruz. Eskiden anesteziye ait görülebilecek riskler söz konusuydu. Bu teknik bununla ilgili yeni açılım sağlıyor.” diyor.
     <br/>
     <br/>
     Kırali söz konusu tekniği Almanya’da bir grup doktorun robotik cerrahiyle birleştirerek uygulamayı düşündüklerini anlatıyor. “Eğer onlar bunu sağlayabilirse bu daha da yeni bir açılım olacak. Biz göğüs boşluğunu yarım açıyoruz. Almanya’daki ekip göğüs boşluğunu hiç açmayacak. Kaburga aralarından sokulan üç dört aletle by-pass ameliyatını yapacak. Bu düşünce bir yerde kendini geliştirme evresinde. Yaygınlaşması epey zaman alır.” Kaan Kırali, ayrıca Almanya’daki ekibin bu tekniği daha sonra uyanık hastalarda denemeyi düşündüğünü, bu grupta da bir Türk doktorun bulunduğunu ifade ediyor.
     <br/>
     <br/>
     Her ameliyat heyecanlı
     <br/>
     <br/>
     Doç. Dr. Kaan Kırali, bu teknikle bugüne kadar 42 ameliyat yaptıklarını, bu ameliyatların yüzde sekseninin tek damar, geri kalanının da birden fazla damar olduğunu belirterek, “Tek damarda işlem çok kolay. Damarların tıkanıklığı, damarın çapı, çapın geniş olması, damarın yapısı işi kolaylaştırıyor.” diyor.
     <br/>
     <br/>
     Kırali ile biraz da cerrahlığın nasıl bir duygu olduğu hakkında konuşuyoruz. Bize ameliyat yapmanın çok haz verici olduğunu anlatıyor: “Hekim olmak güzel bir duygu. Cerrah olmak daha güzel bir duygu. Cerrahide bir şeylere net olarak müdahale ediyorsunuz. Cerrahinin de en heyecan verici kısmı herhalde kalp cerrahisidir. İnsanın en hayati organına müdahale ediyorsunuz.” Her ameliyatın birbirinin aynısı olmadığını hatırlatarak, “Her ameliyatta belli bir heyecan duyuyorsunuz. Heyecan duymak iyi bir şey. Çünkü o heyecan sizi uyanık ve diri tutuyor. Dikkatinizi yoğunlaştırıyorsunuz yaptığınız işe. Heyecan duymadan bunu rutin iş gibi yaparsanız problem çıkar. Ne kadar heyecan duyarsanız ameliyatın başarı oranı da o kadar artar.” diyor.
     <br/>
     <br/>
     Her cerrah gibi o da insanlardan bol bol dua alıyor. Bu duruma da alışmış; “Bizim insanımıza göre kalp nerdeyse hayat demek. Eskiden gelen bir korku bu. Ancak şimdi işler daha kolay. Bunu anlatıyoruz ama nafile. Hastalar ameliyata girerken çok ciddi bir korku içinde. Gözlerini açtıklarında, karşılarında sizi gördüklerinde ne kadar büyük bir mutluluk içinde olduklarını anlatamam. Tabii bunun neticesinde de dualarını bizden esirgemiyorlar.” Kaan Kırali, hastalarının psikolojisini anlamakta diğer hekimlere göre daha avantajlı olduğunu belirterek, “Babamı kalpten kaybettim. O çok değişik bir psikoloji. İnsanın bir canını kaybetmesi, hem de kalp yüzünden kaybetmesi hakikaten çok travmatik bir şey. Ben de bunu yaşadığım için kalp cerrahı oldum. Ve kalp hastalarına da ameliyat yaparak yardımda bulunmayı düşündüm.” diyor.
     <br/>
     <br/>
     Damarlar neden tıkanıyor?
     <br/>
     <br/>
     40 yaşındaki Kaan Kırali bugüne kadar yaptığı ameliyatların sayısını hatırlamıyor. Ancak ameliyat olan hastalara da uyarılarda bulunmayı ihmal etmiyor: “Kalp hastalığı ilerleyen bir hastalık. Ameliyattan sonra hastanın kendisine bakması lazım. Ben ameliyat oldum, bir daha olmam gibi bir inanış var, yanlış. Ameliyat sonrası yine damar tıkanıklığı olabilir.”
     <br/>
     <br/>
     Kalp damarlarının tıkanmasının sebeplerini de anlatıyor bize Kırali. “Damarlarda yağ partikülleri ve kalsiyum biriktikçe vücut tepsi gösteriyor, hücrelerin bir yere toplanmasıyla yavaş yavaş bir kabarıklaşma başlıyor. Bunun çeşitli sebepleri var. En önemli sebebi genetik. İkincisi beslenme alışkanlığı ve sigara. Üçüncüsü stres. Dördüncüsü spor yapmama. Beşincisi ise şeker, böbrek, yüksek kolesterol gibi çeşitli hastalıklar ve başka organlardaki problemlerin kalbe yansıması.” diyor. Damarların tıkanmaması için ise mutlaka beslenme alışkanlıklarının gözden geçirilmesi gerekiyor. “Daha çok sıvı yağ kullanılmalı. Özellikle zeytinyağı, balık yağı ve fındık yağına ağırlık vermek iyi olur. Sebze ve Akdeniz mutfağını ön plana çıkartmalıyız. Yağlı yiyeceklerden, kızartmalardan uzak durulmalı. Spor yapmak gerekir.” diyor Kaan Kırali.
     <br/>
     <br/>
     Kırali, Türkiye’deki kalp hastaları oranının dünyayla hemen hemen aynı olduğunu belirtiyor. Türkiye’de Akdeniz ve Ege’de kalp hastalığı riskinin biraz daha düşük, Karadeniz ve Doğu Anadolu bölgelerinde ise daha fazla olduğunu kaydediyor.
     <br/>
     <br/>
     Kaan Kırali ile son olarak geçtiğimiz günlerde gazetelerde yansıyan tartışmayı konuşuyoruz. Hani o kardiyologlarla kalp cerrahları arasındaki polemiği. “Kroner kalp hastalığında tedavi yöntemleri, ilaç, stent ve by-pass olmak üzere üçtür. Bazı hastalar ilaçla, bazıları stentle tedavi edilir. Cerrahlar bu iki tedavi ile kurtulacak hastaya bunları önerir. Ama bazı durumlar var ki; kardiyologlar da hastanın kesin ameliyat olmasını ister. Genelde ameliyat kararı cerrahlar ve kardiyologlarca beraber alınır. Kardiyologlar, anjiyo yapar, balon yapar, stent yapar. Biz ise ameliyat yaparız. Bizim serviste gazetelere yansıdığı gibi kardiyologlarla aramızda problem yok.” diyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22146), [web.archive.org (arşiv bağlantısı)](http://web.archive.org/web/20070613122911/http://www.aksiyon.com.tr:80/detay.php?id=22146)
