# AKP’den siyasete gireceğim

*Behram Kılıç 2006.04.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ümit Davala futbolu sessiz sedasız bıraktı. İnşaat işine giren Davala, 3 yıl sonra belediye başkanlığı seçimlerine şimdiden aday.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070609013849im_/http://www.aksiyon.com.tr/resim/591/78.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Ne kervan kaldı, ne at, hepsi silinip gitti/ İyi insanlar iyi atlara binip gitti.” Ne güzel söylemiş üstad Necip Fazıl. O, bu sözü hangi hâl için söylemişti bilinmez ama bir döneme damgasını vuran, G.Saray’ın UEFA Kupası’nı kazanmasında başrol oynayan futbolcular yeşil sahalardan bir bir ayrılıyor şimdi… Tıpkı iyi insanların iyi atlara binip gitmeleri gibi. Arif, Hakan Ünsal, Bülent Korkmaz derken şimdi de Ümit Davala bıraktı futbolu. Son olarak Almanya’nın Werder Bremen takımında ter döken 33 yaşındaki Ümit Davala, sessiz sedasız, İzmir’e yerleşti. Narlıdere’deki evinin kapılarını ilk kez Aksiyon’a açan Ümit Davala, annesi Emine Hanım’ın da hazır bulunduğu sohbette, 12 yıl süren profesyonel futbol hayatını özetledi.
   <br>
    <br>
     Ümit, gurbetçi bir ailenin çocuğu olarak Almanya’da başlar futbola. “İnanın o daha 1 yaşında yürümeye ve topa vurmaya başladı.” diyor annesi. 16 yaşına kadar okul, iş ve futbolu beraber götürür. Ancak sık sık sakatlandığı için hem okuldan hem de işten geri kalır. Bir gün patronu ‘ya iş ya futbol’ der. “Okul da vardı ama ben futbolu seçtim.” diyor Davala. 21 yaşında soluğu Afyonspor’da alır. Bu ilk transferidir ve aldığı ücret 500 milyon liradır. Almanya’dan geldiği için zorluk yaşar. Ancak dayısı kendisine destek olur. Burada ortaya koyduğu futbolla İstanbulspor’un dikkatini çeker. Bu takıma gider lakin hocasıyla problem yaşadığı için yolu 2. Lig takımlarından Diyarbakır’a düşer. Şehri ve takımı çok sever. “Çoğu beni D.Bakır’lı bilir.” diyor. Hatta futbolu bıraktığını duyar duymaz D.Bakır Başkanının kendisini aradığını da belirtiyor. D.Bakır’da oynarken A Milli Takıma seçilir: “Ümit Milli Takımı’ndaydım. A takımda 4 oyuncu sakattı. Fatih hoca benim de aralarında olduğum 4 genci antrenmana çağırdı. Ondan sonra da bir daha bırakmadı.”
     <br/>
     <br/>
     Fatih hoca onu gerçekten bırakmayacaktı. 1996’da G.Saray’ın başına geldiğinde de Ümit’i transfer edecekti: “Ben o sıralar askere gittim. G.Saray’a transferimi de gazetelerden öğrendim.” Meslek hayatında sık sık gazetecilerle karşı karşıya gelen Ümit Davala, bu habere inandın mı sorumuzu kahkaha atarak, “Tabii o gün inandım. Ama şimdi olsa hayatta inanmazdım.” diye cevaplıyor.
     <br/>
     <br/>
     G.Saray’ın ve A Milli Takımın 1996-2002 yılları arasında elde ettiği başarıların hepsinde o da vardır; “Biz çok neşeli takımdık. Arkadaşlık üst düzeydeydi. Hep beraberdik. O yüzden de başarı geldi. Sürekli gırgır şamata. Antrenmanda ise kemik sesleri duyulurdu. Öyle takımdık. Güzel anlar geçti. O takım sonradan milli takımda da yan yana oynadı.”
     <br/>
     <br/>
     Takımın en büyük zaferi hiç kuşkusuz UEFA Kupası’ydı. Bu kupanın kazanılmasındaki en önemli kilometre taşını da Ümit Davala dikmişti. G.Saray’ın gruptaki son maçı Ali Sami Yen’de Milan’laydı. Cim Bom’un UEFA Kupası’na gidebilmesi için kazanmaktan başka çaresi yoktu. İlk yarısı 1-1 biten maçta Milan 2-1 öne geçti. 85. dakikada Hakan Şükür oyuna denge getirdi. Ve 90. dakika. Hakan rakibinin temasıyla yerde. Hakem penaltı noktasını gösteriyor. “Hakan abi yerde kaldığı an bana baktı, ‘Ümit sen at’ dedi. Ben de ‘atarım’ dedim. Sonra kulübeye baktım. Fatih hocayla göz göze geldik. O da benim atmamı istedi.”
     <br/>
     <br/>
     Ümit bu anı anlatırken bir yandan da evde dev ekranda maçı yeniden izliyoruz. Sanki o günü yeniden yaşarcasına buz kesiliyor. Ekranda Hakan Şükür’ün yerde kaldığı ve eliyle onu işaret ettiği anı donduruyor; “Bak beni işaret ediyor. Nasıl kader değişiyor değil mi. Kimsenin aklının ucundan bile geçmezdi UEFA Kupası’nı alacağımız. Hayat da normal devam ederdi. Ali Sami Yen’de 30 bin kişi sırtını döndü bana (gülüyor). Bakamadı kimse. Fatih hoca dâhil, o da sırtını döndü. Ama biz mecbur baktık topa (gülüyor).” Bu sırada söze annesi Emine Hanım giriyor. “Ekranda baktım top Ümit’in elinde. Ben nasıl kötü oldum. Yapma Ümit diyorum. Bırak o topu. Başkası atsın oğlum.” Anne Emine Hanım’ın korkusu ‘ya golü atamasaydı.’ Sonra Ümit devam ediyor; “Ondan önce de tek tük atıyordum ama hoca beni iyi tanıyordu. Soğukkanlı olduğumu biliyordu. Hayat böyle işte. Riskti ama biz çok riskin altına girdik. Mesela Dünya Kupası’nda kafayı ‘Mohikan tıraşı’ yaptık. Ya gruptan çıkmasaydık ne olacaktı. Sence gazeteciler ne yazardı?” Bu sefer topu ben taca atıyorum: “Ümit Davala’ya yeni saç tıraşı hiç yakışmadı diye yazarlardı herhalde.” Bu cevap ona inandırıcı gelmiyor: “Ben sana söyleyeyim, ‘saçını kestireceğine top oyna’ diye yazarlardı.”
     <br/>
     <br/>
     G.Saray’da başarılar yaşayan Ümit, daha sonra Milan’a gider. Onu oraya da Fatih hoca transfer eder. Yönetici Galliani, “Evet, Fatih hoca seni istedi. Ama biz de seni almak istedik.” diyerek karşılar onu; “Takım beni kabullendi. Çok iyi dostluklar kurdum. Öyle ki birkaç ay önce Milano’ya gittiğimde Maldini, Pirlo, Ambrossini ile yine bir araya geldik.” Derken Terim görevinden alınır. Yerine Ancolotti gelir. İtalyan hoca ona ilk onbirde görev verir. Çünkü Ümit iyi oynuyordur. Ama ne kadar iyi oynasa da onu Terim’in adamı olarak görür. Takımdan kesmek için önce sol kanatta oynatır. Ardından 80. dakikada, bir sonraki maçta 60’ta, 45’te oyundan dışarı alır, derken yedek kulübesine mıhlar. Ümit sezon sonu ayrılırken 4 milyon dolar para kazandırdığı G.Saray’a kiralık geri gelir. Bu sırada Okan ve Emre’yi hatırlatıyoruz kendisine. Çünkü onlar giderken G.Saray’a para kazandırmamışlardı: “Okan ve Emre bence suçlu değil. Neden olsunlar ki, bonservisleri ellerindeydi. Gittiler. Hem hiç kimse unutmasın, Okan bu takım için ayağını kırdı.”
     <br/>
     <br/>
     Fatih hoca da G.Saray’dadır. Terim’in ikinci gelişinde neden işler iyi gitmedi diye soruyoruz. Soruyu, kafasını iki yana sallayarak, “İşler iyi gitmedi, ikinci olduk. Tabii burada başarı şampiyonluk.” sözleriyle imalı bir şekilde cevaplıyor. Yine o dönemde de bugünkü gibi para sorunu yaşadıklarını söylüyor: “UEFA Kupası’nı aldığımız sene 8 ay maaş alamadık. Ama arkadaşlık vardı. Kötü gitseydi bahanemiz hazırdı: ‘Para alamıyoruz’ derdik. Şimdi F.Bahçe kötü oynarsa hiçbir mazereti yok. Herkes ‘paralarını alıyorlar, oynamıyorlar’ diyecek. Yani para almak da bir bakıma dezavantaj! (gülüyor)” Ya yabancılar, “Yabancılar bu sorunu yaşamadılar. Çünkü onlar FIFA’ya gidiyorlardı.” diyor.
     <br/>
     <br/>
     FUTBOLU GÖZÜM ARKADA BIRAKMIYORUM
     <br/>
     <br/>
     Ümit Davala futbol hayatının son iki buçuk yılını Almanya’nın Werder Bremen takımında geçirir. İlk sene hem şampiyon olur hem de Alman kupasını alırlar. Ondan sonra da sakatlıklar başlar: “Sakatlandım. İyileştim, sonra tekrar sakatlandım. Tabii insanın zevki de kaçıyor. Sürekli yalnız çalışıyorsun. O yüzden yeter artık dedim. Ve futbolu bırakma kararı aldım. Ocakta kulübümle sözleşmemi karşılıklı feshettik.” Hocası ve takım arkadaşları onun bu kararına üzülür. Ümit aynı sakatlığını İstanbulspor’da iken de yaşadığını, o zaman 12 ay futboldan ayrı kaldığını anlatıyor: “Şimdi de 9 ay sürdü. Karnımın altında bir yer burası. Doktorlar ne olduğunu tam bilmiyor. Şu an geçti. Ama yine olabilir. Hem yaşım 33 oldu. Bugün niye bırakıyorsun diyenler, birkaç sene sonra niye bırakmıyorsun diyecek. Allah’a şükür iyi bir kariyerim oldu. Gözüm arkada bırakmıyorum futbolu.” Haliyle Türkiye’de çoğu kişi onun futbolu bıraktığını bilmiyor. Ama ‘kesin’ diyor, çok özel bir durum olmazsa futbola dönmeyecek. Ümit, G.Saray ile konuştuğunu, uygun bir zamanda Avrupa’da oynadığı takımlardaki arkadaşlarından bir karma oluşturup jübile yapacağını belirtiyor.
     <br/>
     <br/>
     Ümit futbolu bırakır bırakmaz soluğu İzmir’de annesinin yanında alır. Bu arada Denizlili Tuğçe adında bir hanımla da nişanlanır. Düğün 25 Haziran’da. Sonra Almanya’ya giderek Köln’de 2 hafta süren antrenörlük kursuna katılmayı planlıyor. Milli futbolcu olduğu için antrenörlük lisansı bulunuyor. Ancak yurtdışında bir kurs bitirmenin önemine işaret ediyor. ‘Pek çok hocayla çalıştın, nasıl bir teknik direktör olacaksın?’ sorusuna “Hepsinden bir şey alacağım.” diyerek kaçamak cevap veriyor. Ya ortaya ‘Frankenştain’ çıkarsa diyorum. “Yok yok, Süperman çıkacak” iddiasında bulunuyor: “En uzun süre Fatih hocayla çalıştım. Onu baz alacağım. Antrenör olursam da onun gibi hücum futbolu oynatacağım.”
     <br/>
     <br/>
     Ümit Davala, futbol sonrası hayata da hızlı başladı. Daha çok annesi ve dayılarının ilgilendiği, Ümit Davala İnşaat Limited Şirketi’ni kurdu. Bu iş aynı zamanda Ümit’in baba mesleği. Ümit’in babası yıllar önce gittiği Almanya’da inşaatlarda çalışıyordu. O ise “Ben fazla anlamıyorum.” diyor. Ama inşaatta olup biten her şeyden haberdar. İzmir-Güzelbahçe’de deniz gören bir arsada 6 tane, havuzlu süper lüks villa yapıyor. İnşaatta 35 kişilik bir ekip çalışıyor. Röportajı burada keserek Narlıdere’ye 15 dakika uzaklıktaki inşaat alanına gidiyoruz.
     <br/>
     <br/>
     Bu sırada gelecekle ilgili bir planını açıklıyor: “3 sene sonraki belediye seçimlerinde AK Parti’den Narlıdere Belediye Başkanlığı için aday olacağım.” 2004 seçimlerinde Narlıdere’de AK Parti için çalıştığını, 4 bin oyla seçimi kaybettiklerini anlatıyor. “Ben seçim günü maçlarım olduğu için burada olamadım. Yoksa ta o zaman kazanırdık.” diyor. Neden AK Parti sorusuna ise, “En doğrusu AK Parti de ondan.” diye cevap veriyor. “Halka hizmet etmek istiyorum. Zaten elimden geldiğince de yardımcı olmaya çalışıyorum. İnsan oturduğu yerin güzel olmasını ister. Ben de bundan sonra Narlıdere’de oturacağım. Buranın güzel olmasını istiyorum. Bunun için de belediye başkanlığı çok güzel bir araç. O makamın imkânlarını kullanarak buradaki insanlara hizmet edeceğim. Zaten halk beni seviyor, mutlaka kazanırım.” Başbakan Recep Tayyip Erdoğan’ın eski bir futbolcu olduğunu ve gerek AB yolunda gerekse ekonomik atılımlarıyla ülkeyi çok iyi bir noktaya getirdiğini ifade ediyor. “Milletvekili olmak istemiyorum. Çünkü çok hizmet edemiyorsun. Belediye başkanı olmak direkt halkla temas içinde olmak demek. Yanlışları düzeltmek için yetkilerin daha fazla.”
     <br/>
     <br/>
     Güzelbahçe’de tek tek villaları gezdiriyor. Annesi Emine Hanım ve dayısı Sadettin Bey de bize eşlik ediyor. Burası 2380 metrekarelik bir alan. Villaların her biri 285, teraslarıyla birlikte 385 metrekare. Tüm villalar aynı tip. 5 oda bir salon, sauna, üç banyo, mafa mutfak, doğalgaz ısıtmalı, panjurlu, merkezî güvenlik, bahçede jakuzili havuz. Malzemelerin çoğu ithal, yerli olanları da 1. sınıf. Her villa denizi görüyor. Ümit Davala, şu an için satışa başlamadıklarını belirtiyor. “Her gün ziyaretçi geliyor. Ama villaları tümü bittikten sonra satmaya başlayacağım.” Villalar 3 aya kadar bitecek. Gelenlere fiyat söylemiyor ama kafasındaki rakam 750 bin dolar. Futbolcu arkadaşlarından İlhan, Tayfur ve Tümer villaları görmüş. “Onlar almaz. Çünkü İzmir’de oturmazlar.” diyor.
     <br/>
     <br/>
     Ümit Davala, bu işi kotardıktan sonra daha büyük işlere gireceğim diyor. Zaten mevcut villaları yaptığı yerin yan tarafındaki arsayı da şimdiden satın almış durumda. Buraya da villa yapmayı planlıyor. Daha sonra Çeşme’de inşaat işlerini sürdürmeyi düşünüyor. Ekibinde işten anlayan dayıları ve annesi var. Özellikle annesi Emine Hanım halen oturdukları villanın yapımında baştan sona bulunduğu için bir hayli tecrübe sahibi olmuş durumda. Görünen o ki Ümit Davala futbol sonrası kendisine tek bir rota çizmedi. O zaten çocukken de okula ve işe gidiyor aynı zamanda futbol oynuyordu. Yani bugünlere ta o zamanlar hazırlanmıştı.
     <br/>
     <br/>
     KASETİ 100 BİN SATTI
     <br/>
     <br/>
     Ümit Davala’nın 2004 yılında rap tarzında bir kaseti çıktı. Albümün klip şarkısı Kayahan’ın duygusal parçası ‘Bir Aşk Masalı’nın rap haline dönüştürülerek düzenlenmiş hali oldu. Ümit Davala söz konusu kaset için “Sadece benim hobimdi. Bayağı ilgi gördü. Satışlar yurtiçinde ve yurtdışında 100 bini geçti. Şimdi yeni bir kaset yapma düşüncesindeyiz.” diyor. İyi para kazandın mı sorusuna ise, “Bir kuruş almadım. Sadece hobi olarak yaptım. Ne besteye, ne söze, ne aranjmana, ne klibe karıştım. İddialı değildim. Sadece söyledim. Hobimi gerçekleştirdim. O kadar yani.” cevabını veriyor. Parayı kimin kazandığıyla da hiç ilgilenmemiş. Bari bir hayır kurumuna verseydin deyince, “Olabilirdi. İyi fikir. Bir dahaki sefere öyle yaparız. Zaten bağış yapıyorum ama bir sonrakinde bunu düşünebiliriz.” diyor. Yeni çıkartmayı düşündüğü kasette iki parçanın kendisine ait olacağını belirtiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Mustafa Özdemir, 28-Haziran-2006
> Futbolu bırakmasına çok üzüldüm: 
> Çok güzel bir röportaj. Ümit'in futbolu bırakması bizi çok üzdü. Bütün arkadaşlarım ve ben küçüklükten bu yana Ümit'i kendimize örnek almışızdır.

### Bahtiyar Nomancanov, 10-Nisan-2006
> Devamını bekleriz: 
> Çok güzel bir  röportaj. Bir futbolcunun bilinmeyen yönlerini gösteriyor. Devamını bekleriz.

### Ali Çimen, 07-Nisan-2006
> Elinize sağlık: 
> Sayın Behram Kılıç... Her hafta birbirinden ilginç röportajlarla bize, uzun yıllar gündemde olan insanların hiç gün yüzüne çıkmamış taraflarını yansıtmayı başardığınız için teşekkür ederim. Bu bir röportaj klasiği. Elinize sağlık.

Kaynak: [www.aksiyon.com.tr](http://www.aksiyon.com.tr:80/detay.php?id=23771&yorum_id=9301), [web.archive.org (arşiv bağlantısı)](http://web.archive.org/web/20070609013849/http://www.aksiyon.com.tr:80/detay.php?id=23771&yorum_id=9301)
