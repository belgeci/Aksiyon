# At arabasıyla başladı, zücaciyede devler ligine girdi

*Behram Kılıç 2012.11.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Ülkemizde zücaciye kullanımı, kız çocuğunun doğumu ile başlıyor. Çeyize verilen önem ve yıllar içerisinde artan ürün çeşitliliği bu sektörün büyümesine katkı sağlıyor.”
  </font>
 </div>
 <div id="newsText">
  <font class="detail-text">
   <p>
    Zücaciye sektöründe 52 yıllık deneyime sahip İlkadım firması, sektöründe dünyanın önde gelen şirketlerinden Jumbo’nun Türkiye distribütörü oldu. Bu işbirliği ile Jumbo bayilerini İlkadım’a devredecek ve ayrıca İlkadım’ın 3000’i aşkın bayisi Jumbo ürünleri satacak. 2013’ü yatırım yılı ilan eden İlkadım, Çin’in dünyaca ünlü markası Donlim ile de ortaklık kurdu. İstanbul-Hadımköy’de bir fabrika kurmak için kollar sıvandı. İlkadım Grup Yönetim Kurulu Başkanı Mehmet Şah Yağmur ile bu işbirliklerini ve gelecek hedeflerini konuştuk.
   </p>
   <p>
    <strong>
     -İlkadım Grup hakkında bize bilgi verebilir misiniz?
    </strong>
   </p>
   <p>
    1960 yılında bir aile şirketi olarak Muş’ta tuhafiye ve mefruşat sektöründe ilk ticari faaliyete başladık. O zamanlar bugünkü gibi imkânlar yoktu. Malları at arabasıyla taşıyor, müşteriye öyle ulaştırıyorduk. 1980 yılında halı satışını da bünyemize kattık. 1995 yılından itibaren de perakendeci olarak zücaciye sektörüne ilk adımımızı attık. Daha sonra küçük elektrikli ev aletlerinin Muş merkezli toptancılığına başladık. 2003 yılından itibaren İlkadım Grup olarak İstanbul’da ticaret merkezimizi kurduk.
   </p>
   <p>
    <strong>
     -Hangi firmalara distribütörlük yapıyorsunuz?
    </strong>
   </p>
   <p>
    Tefal, Rowenta, Moulinex markalarının sahibi Groupe Seb firmasının Türkiye genel distribütörüyüz. 2012 itibariyle de Jumbo’nun Türkiye distribütörü olduk. Ayrıca Braun markalı ürünlerinde Türkiye genelinde özel ürünler distribütörü olarak faaliyet gösteriyoruz. 2009’un ikinci yarısından itibaren kendimize ait Berf markası ile zücaciye sektörüne geniş ürün yelpazesi ile ilk adımımızı attık.
   </p>
   <p>
    <strong>
     -Türkiye’de kaç bayiniz var?
    </strong>
   </p>
   <p>
    81 il, 764 ilçede 3 binin üzerinde bir bayi ağına sahibiz.
   </p>
   <p>
    <strong>
     -Anladığım kadarıyla Jumbo sizin bu bayi ağınızı kullanmak istiyor.
    </strong>
   </p>
   <p>
    Evet. Jumbo, çelikte modayı oluşturan markadır. Bu işbirliği ile Jumbo markasının ürettiği tüm ürünlerin satışını biz gerçekleştireceğiz. Onlar da Türkiye’nin tüm noktalarına erişmek için bizimle anlaştılar. Çok güçlü bir bayi ağına sahibiz. Jumbo’nun A sınıfı imajı var. Bu hep olacak ama aslında onların müşteri portföyü geniş bir yelpazede. Bizimle bu yelpazeye ulaşmak istiyorlar.
   </p>
   <p>
    <strong>
     -İş dünyasında 2013 yılı ile ilgili farklı görüşler hâkim. Sizin 2013 ile ilgili beklentilerinizi öğrenebilir miyiz?
    </strong>
   </p>
   <p>
    2013’ü  yatırım yılı ilan ettik. Çin elektrikli ev aletleri üreticisi Donlim ile yaptığımız ortaklık neticesinde, Nisan 2013’te İstanbul-Hadımköy’de üretim fabrikamızı açıyoruz. Kendi fabrikamız Berf’e ve distribütörlüğünü yaptığımız Tefal, Braun, Moulinex ve Rowenta gibi markalara bu sayede katkı sağlayacağımıza inanıyoruz. İlkadım olarak 2012 yılını yüzde 36 ciro artışı ile kapatmayı hedefliyoruz. 2013 yılında bu artışın daha yüksek tutarlarda olacağını düşünüyorum.
   </p>
   <p>
    <strong>
     -Hadımköy’deki fabrikada kaç kişi çalışacak?
    </strong>
   </p>
   <p>
    1100 kişiyi istihdam edeceğiz. Donlim’in 25 bin çalışanı, 1,6 milyar cirosu var. Yapılan anlaşma ve buna bağlı olarak yapılan yatırım doğrudan üretim amaçlı olacak. Bir montaj fabrikası değil, üretim fabrikası kuruyoruz. İlk aşamada 10 milyon dolarlık bir yatırım yapacağız. Fabrika yüzde 45 İlkadım, yüzde 45 Donlim, yüzde 10 da Zaz Grup’a ait olacak
   </p>
   <p>
    <strong>
     -Türkiye zücaciye pazarı hakkında bilgi verebilir misiniz?
    </strong>
   </p>
   <p>
    Pazarın büyüklüğü hakkında net bir bilgi söyleyemem. Ama küçük elektrikli ev aletleriyle de birlikte 3,5-4 milyar TL civarında bir büyüklüğü olduğunu tahmin ediyorum. Bu miktara 1 milyar dolar civarındaki ihracat dâhil değildir. Biz küçük elektrikli ev aletlerinde Türkiye pazarının yüzde 5’ine hâkimiz. Zücaciyede de başarılıyız ama henüz ciddi bir pazar payımız yok. Ülkemizde zücaciye kullanımı, kız çocuğunun doğumu ile başlıyor. Anadolu’da bir laf vardır: ‘Kız beşikte, çeyiz eşikte’ diye. Çeyize verilen önem ve yıllar içerisinde artan, gelişen ürün çeşitliliği bu sektörün büyümesine, gelişmesine yardımcı oluyor. Tefal’ın Acti-Fry ürünü bundan 3 yıl evvel hayal bile edilemezdi.
   </p>
   <p>
    <strong>
     -Başka firmaların da dağıtımını yapacak mısınız?
    </strong>
   </p>
   <p>
    Elektrikli kanalında elimizdeki mevcut markaların sorumluluğunu taşıyoruz. Bir marka daha olabilir, görüşmelerimiz sürüyor. Zücaciye kanalında ise Türkiye’nin önde gelen markalarından 2’sini bünyemize kazandırma çalışmalarımız var. İsimlerini şu an veremem ama bu markalar, bir zücaciye mağazasının yüzde 75’ini teşkil etmektedir. İlkadım, zücaciye mağazalarının güvenilir iş ortağı olmaya devam edecektir. 3 bin civarında iş ortağına sahibiz.
   </p>
   <p>
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34115-at-arabasiyla-basladi-zucaciyede-devler-ligine-girdi.html), [web.archive.org (arşiv bağlantısı)](http://web.archive.org/web/20130529012140/http://www.aksiyon.com.tr:80/aksiyon/haber-34115-at-arabasiyla-basladi-zucaciyede-devler-ligine-girdi.html)
