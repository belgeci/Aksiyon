# Baktım, gördüm; ama inanamadım

*Behram Kılıç 2006.05.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Saç telinden 400 kat ince tel parçasıyla yel değirmeni gördünüz mü? Mikro-minyatür eserlere imza tan Ukraynalı Mykola Syadristy’in ilginç hikâyesi...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070605095512im_/http://www.aksiyon.com.tr/resim/597/75.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   KIEV - Hayatınızda hiç içindeki eserleri ancak mikroskopla görmenin mümkün olduğu bir sergiyi ziyaret ettiniz mi? Olur mu öyle şey demeyin. Ukrayna’nın başkenti Kiev’de öyle bir sergi var ki, ziyaretçiler üç-beş milimlik eserleri mikroskopla görmek zorunda. İstinasız sergideki her eser yüzlerde ayrı bir hayret şekli meydana getiriyor.
   <br>
    <br>
     “İnsanlar sanıyor ki gece gündüz bu işlerle uğraşıyorum. Ama öyle değil.” diyor eserlerin sahibi Ukraynalı mikro-minyatür sanatçısı Mykola Syadristy. “Herkesin bir hobisi vardır, kimi sinemaya gider, kimi satranç oynar, kimi balık tutar. Benim de hobim mikro minyatür âlemde dolaşmak.” şeklinde konuşuyor.
     <br/>
     <br/>
     Evet, Kiev’e hâkim bir alandaki bu sergide, boş kaldığı zamanlarda toplu iğnenin başına satranç tahtası yapan, sivrisineğin ince uzun burnuna elinde şemsiyeyle oturan genç kız inşa eden, insan saçından 400 kat daha ince bir tel kullanarak 3,96 milimetre uzunluğundaki firkateynlerin yelkenlerini meydana getiren Mykola Syadristy, eserlerini ‘hayat yolu’ dediği bir mekanda sergiliyor. Çünkü eserlerin konulduğu alan hayatı anlatan inişli çıkışlı halkalarla süslenmiş.
     <br/>
     <br/>
     Bugüne kadar mikro-minyatür türünden 100’e yakın farklı eser ortaya koyan Syadristy’nin çalışmaları görenleri hayrete düşürüyor. Sergiyi ziyaret eden, onun el emeği göz nuruyla ortaya koyduğu eserleri gören herkesin dudaklarından çıkan ilk sözcükler aynı: “Baktım, gördüm; ama inanamadım.”
     <br/>
     <br/>
     Haksız sayılmazlar. Çünkü eserler inanılacak gibi değil. “Birisine milyar dolar verseniz bu gördüğünüz eserlerden herhangi birini yapamaz.” diyor Syadristy. Sonra da “Ben ölü ve canlı materyallerin karakterini biliyorum. Bu eserlerin hepsi ölü materyallerden yapıldı.” diye ekliyor. İnsanların hayret göstermesine de şaşırmıyor. “Siz toplu iğnenin ucuna bir milimlik satranç tahtası yapıldığını görseniz inanır mısınız. Ya da size bir adam böyle bir şey yaptı dense mantıklı gelir mi?” diye soruyor: “İnsanlar mikroskopla bakıyorlar. Görüyorlar ama acaba bir ışık oyunu mu var diye içlerinden geçiriyorlar. Ama bulamazlar çünkü ben bunları yaptım.”
     <br/>
     <br/>
     Fantastik ve zorlu bir çalışma koymuş ortaya Syadristy. Bunu yaparken de farklı teknikler kullanmış. “Her iş için çeşitli maddeler kullanıyorum. Rubin, altın, platin, safir. Bu iş için farklı teknolojiler, çok farklı aletler var. Mesela rubin ve safirden sert bir taş elde ediyorum. Bunu nasıl keseceğinizi, nasıl işleyeceğinizi ve nasıl ölçeceğinizi bilmeniz lazım. Bunu herkes yapamaz.” diyor. Israrlarımıza rağmen bir eseri nasıl meydana getirdiğinin evrelerini söylemiyor. “Bir doktor insan psikolojisini nasıl biliyorsa ben de bu işi biliyorum. Çevrenizde gördüğünüz her şeyin bir tarihi vardır. Her şeyin bir ilki vardır. Ben bunları aldım. İnceledim. Mikro formda devamlı çalıştım. Bu yeni olan bir dal. Bu benim hobim.” diyor.
     <br/>
     <br/>
     Her eseri için önceden bir çizim yapıyor. Ondan sonra da ilk boş bulduğu zamanda ama iyice düşündükten sonra o çizimi hayata geçiriyor. Ve asla bir eseri yapmayı iki kere denemiyor. İlk denemesinde eseri meydana getiriyor. Bir çalışması yaklaşık 1 ay vaktini alıyor. O dönemde genelde evde kalıyor. Ve dışarı çıkmamaya özen gösteriyor. Tüm eserlerinin altına da bir şiir yazıyor. Şiir yazmayı eseri yapmaktan daha çok önemsiyor.
     <br/>
     <br/>
     1937 doğumlu Mykola Syadristy, Ukrayna’nın doğu şehirlerinden Kharkiv’de Sanat Koleji’nde okuduktan sonra Kharkiv Tarım Enstitüsü’nden diploma aldı. Hem sanat hem tarım eğitimi aldıktan sonra doğaya olan merakı artan Syadristy bu tür eserler yapmaya başladı. Kimseden teşvik görmediğini dile getiriyor. “Çocukluktan beri içimde doğaya karşı büyük bir merak vardı. Canlı cansız materyaller üzerinde kafa yoruyordum. Düşünüyordum. Şu an doğadaki her şeyin ne olduğunu biliyorum. Bu eserleri yapmak için neyi kullanacağımı biliyorum. Onun için hiç zorluk yaşamıyorum.” diyor. İlk eserini 1956 yılında yapan Ukraynalı sanatçı, eski Rusya’da kendisi gibi birkaç kişinin bu işle uğraştığını ama günümüzde bu tür eserleri kendisinden başka yapanın olmadığını kaydediyor. Syadristy, eserleriyle ilgili olarak hiç mütevazılık göstermiyor. “Bir kişi yaptığım bu çalışmalardan birini meydana getirsin, bütün eserlerimi ona hediye ederim.”
     <br/>
     <br/>
     Bu yeteneğini birisine öğretmeyi düşünmüyor. “Bu faydasız olur. İlgili olmayan bir kişiye bu işi öğretseniz ne olacak.” şeklinde konuşuyor.
     <br/>
     <br/>
     Her eserinin zorluğu ayrı. Mesela bir bitin ayaklarına nal çakmasıyla, Coca Cola şişesi yapması arasındaki farkı, Mercedes’le bisiklet yapmak gibi bir şey diyerek dile getiriyor; “Her hapishanenin farklı kaçış bölümleri vardır. Onun gibi benim de yaptığım her eserin farklı tekniği var.”
     <br/>
     <br/>
     Bu kadar ince işçilik sergileyen Syadristy özel servisler için çalışmış mıydı? Bu soruyu savuşturmaya çalışıyor. Aynı soruyu birkaç kez sorunca da “Evet çalıştım ama şimdi çalışmıyorum.” diye cevap veriyor. “Bir adam vardı. Geçen sene öldü. Belki de öldürüldü. Bu adamla beraber bir işbirliğimiz oldu.” diyor. “Mesela spermi, yapısını bozmadan iki parçaya ayırdım. Hayvanlar üzerinde denedim. Hayvan yavruları ikiz doğdu. Bu fantastik bir şeydi. Ben böyle yaptıktan sonra yurtdışına çıkmam yasaklandı. Böyle olunca da ben o işlerden uzaklaştım. Şu anda hiçbir kimseyle gizli işim yok.” şeklinde konuşuyor.
     <br/>
     <br/>
     Mykola Syadristy Allah’a inanıyor. İnsanın sınırlı bir yapısı olduğunu, bu yapının mikro âleme girmeye elverişli olmadığını dile getiriyor. Ona göre günümüzde insanoğlu yavaş yavaş bu odadan çıkıp mikro âleme girmeye başladı. “Genetik teknolojisinde bu görülüyor. Bu dünyada hemen hemen yaşanacak her şey oldu. İnsanlık mikro âleme yöneldi. Benim de bu âleme yönelmemin sebebi budur. Kendimi 21. yüzyılın sanatkârı olarak görüyorum. Ben ruhumu artık uzak mikro âlemlere açıyorum. Bu mikro âlem insana ayrı bir cesaret katıyor.” diye konuşuyor.
     <br/>
     <br/>
     ESERLERİ DÜNYAYI DOLAŞTI
     <br/>
     <br/>
     Syadristy’nin eserleri bütün dünyayı dolaştı. En son Kanada’nın Toronto şehrindeydi. Burada 20 günde 80 bin kişi sergisini ziyaret etti. İlk sergisini 1967 yılında açtı. Türkiye’ye ise hiç gelmedi. Ülkemizde sergi açmak istiyor. Türk devlet adamlarının Ukrayna’ya yolu düşünce sergisini ziyaret ettiklerini belirtiyor. Turgut Özal, Süleyman Demirel ve Tansu Çiller’in gelenler arasında olduğunu dile getiriyor. Türk minyatür ve süsleme sanatından haberdar. Türklerde minimalize sanatın Avrupa’dan kaç sene evvel başladığının farkında. Bu yönüyle Türkiye’ye hayranlık duyuyor.
     <br/>
     <br/>
     Türk sanatçılardan Nazım Hikmet’i tanıyor. Onun için ‘iyi bir şairdi ama ne yazık ki çılgın bir Marksist’ti’ diyor. Marks için “O komünist olarak geçiniyordu, aslında faşistti.” değerlendirmesinde bulunuyor. Komünist düşüncenin ise artık gerçekleşemeyeceği görüşünde.
     <br/>
     <br/>
     Syadristy’yle konuştukça farklı kapılar açılıyor size. Su altı sporlarında ödülleri var. Şiir yazıyor. Çeşitli konularda konferanslar veriyor. İslam tarihini, Osmanlı tarihini okuduğunu belirtiyor. En son terör ve açlık konusunda bir konferans vermiş. Konferansta terörizmin organize olduğunu anlatmış. Bu konudaki fikirlerini bizimle paylaşıyor: “Terörizm diye bir şey yoktur. Amaç halkları kandırmaktır.” Ona göre toplum az bilgili olduğu için agresif bir azınlık tarafından kandırılmaktadır.
     <br/>
     <br/>
     O, derdini ve dinini Batı’ya anlatamayan Müslüman dünyaya da bir çağrıda bulunuyor. “Ben olsam bir televizyon kanalı kurardım. Orada şunları anlatırdım: ‘Bazı olaylar için biz Müslümanları suçluyorlar. Ama Müslümanların insanlara karşı davranışı çok çok farklıdır. Daha Amerika yokken bizim dünyamızda kadına karşı bir incelik vardı ve var. Aşkı anlatan sanatımız var. Astronomiden anlayan ilim adamlarımız var. Çok bilinmeyenli denklemlerle kubbeli yapılar inşa eden mimarlarımız var. İbn-i Sina’mız var.’ Sonra bir ödül koyardım ortaya. Bu ödülün maddi değeri Nobel’den bir dolar daha fazla olurdu. İnsan mantığının almayacağı bir konuda yabancı yazarları tartıştırır ve yarıştırırdım. En iyiyi ödüllendirirdim. Sonra da en iyinin ortaya koyduğu görüşün Kur’an da var olduğunu onlara gösterirdim. Ve hepsini şoke ederdim. Böylece gerçekleri görmüş olurlardı”.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24228), [web.archive.org (arşiv bağlantısı)](http://web.archive.org/web/20070605095512/http://aksiyon.com.tr:80/detay.php?id=24228)
