# En hızlı En hırçın En Şampiyon

*Behram Kılıç 2014.06.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kupa tarihinin en hızlı golcüsünün Hakan Şükür olduğunu biliyoruz; ama ya en hırçın oyuncusunun Zidane olduğunu? Veya Almanların 7 kez final oynadığını, 4 kez üçüncü olduğunu, 1954 Dünya Kupası’nın en az izlenen maçının Türkiye ile Güney Kore arasında oynandığını?
  </font>
 </div>
 <div id="newsText">
  <font class="detail-text">
   <p>
    Brezilya’dan yayılan futbol ateşi, bugünlerde dünyanın dört bir yanını sarmış durumda. 4 yılda bir düzenlenen yeryüzünün en büyük futbol olayı milyarlarca insanı ekran başına kilitliyor. İlki 1930’da Uruguay’da düzenlenen kupanın bugüne kadar tüm organizasyonlarına katılan tek takımı Brezilya. Sambacılar 2 kez ev sahipliği yaptıkları kupaya tam 20 kez katılma başarısı gösterdi. Almanya ve İtalya ise kupaya 18 kez katıldı. Almanya ve Brezilya kupada bugüne kadar 7 kez final oynadı. İtalyanlar ise 6 kez son ikiye kaldı. Brezilya 5, İtalya 4, Almanya 3 kez kupayı kazandı. Arjantin 4 final oynadı, 2 kez kupayı evine götürdü. Hollanda ise oynadığı 3 finalden de boynu bükük ayrıldı. Turnuva takımı olan Almanlar kupada 4 kere de üçüncülük elde etti.
   </p>
   <p>
    <img alt="" height="427" src="http://web.archive.org/web/20140926103702im_/http://medya.aksiyon.com.tr/aksiyon/2014/06/16/kupa.jpg">
     Brezilya, bugüne kadar katıldığı 19 Dünya Kupası’nda 97 maçta santraya çıktı (2014 dâhil değil). Bu maçlarda 67 galibiyet, 15 beraberlik ve 15 mağlubiyetleri var. 1950 Dünya Kupası’nda İsveç’i 7-1 yendikleri karşılaşmada kupalardaki en farklı galibiyetlerini elde ettiler. Sambacıların efsanevi kanat oyuncusu Cafu, tam 20 kez Dünya Kupası’nda forma giyerek bu alanda ülkesindeki oyuncuları geride bıraktı. Geçen yıllarda futbolu bırakan Ronaldo ise hâlen Dünya Kupası tarihinde en fazla gol atan oyuncu. Efsanenin 15 golü bulunuyor.
    </img>
   </p>
   <p>
    Organizasyonların gediklisi Almanya ise 18 kez kupaya katılmasına rağmen Brezilya’dan daha fazla maç oynadı. 99 maçta 60 galibiyet, 19 mağlubiyet, 20 beraberlikleri var. 3 kez kupayı müzelerine götüren Panzerlerin 2002’de Suudi Arabistan’a karşı elde ettikleri 8-0’lık sonuç kupadaki en farklı galibiyetleri. Efsanevi kaptanları Lothar Mattheaus tam 25 kez Dünya Kupası’nda ter döktü. Alman oyuncu bu yönüyle Dünya Kupası tarihinde en fazla forma giyen futbolcu unvanını elinde bulunduruyor. Onu 23 maçla İtalyan Paolo Maldini takip ediyor. Futbolcu olarak kupayı 3 kez kazanan tek oyuncu Pele. Pele aynı zamanda kupa tarihinde en genç gol atan, final oynayan ve hat-trick yapan oyuncu olma özelliklerini de taşıyor.
   </p>
   <p>
    Bugüne kadar 20 oyuncu 2 kez kupada şampiyonluk yaşamış. Alman Teknik Adam Helmut Shön 1966-1978 yılları arasında tam 25 kez Almanların başında kupada yer almış. Onu 20 maçla Brezilyalı Mario Zagallo takip ediyor. Carlos Alberto Parreira Dünya Kupası tarihinde 5 farklı takım çalıştıran iki teknik direktörden biri. Yalnız o tam 6 Dünya Kupası’nda teknik direktörlük yapma başarısı gösterdi. 1995-1996 sezonunda Türkiye Ligi’nde F.Bahçe’yi çalıştırıp şampiyon yapan Parreira, 1982’de Kuveyt, 1990’da Birleşik Arap Emirlikleri, 1994’te Brezilya, 1998’de Suudi Arabistan, 2006’da tekrar Brezilya ve 2010’un ev sahibi ülkesi Güney Afrika’yı çalıştırma başarısı gösterdi. 1943 doğumlu Parreira, 1994 Dünya Kupası’nda Brezilya ile mutlu sona ulaştı. Yugoslav Bora Milutinovic; Meksika (1986), Kosta Rika (1990), Amerika (1994), Nijerya (1998) ve Çin’i (2002) çalıştırdı. Bu takımların başında tam 20 kez Dünya Kupası’nda boy gösterdi.
   </p>
   <p>
    Alman oyuncu Miroslav Klose, Dünya Kupası tarihinde bugüne kadar attığı 14 golle Ronaldo’nun tahtına göz dikmiş durumda. Klose, bir başka Alman oyuncu Gerd Müller’in 14 golünü son Dünya Kupası’nda egale etti. Bu oyuncu Brezilya 2014’te 2 gol daha atarsa zirveye çıkacak. Just Fontaine bir Dünya Kupası’nda en çok gol atan oyuncu. Fransa formasıyla 1958 Dünya Kupası’nda 13 gol kaydetti. Pele’nin kupalarda 12 golü bulunuyor. Bir başka efsanevi oyuncu Maradona ise ter döktüğü 4 Dünya Kupası’nda sadece 8 gol kaydetti.
   </p>
   <p>
    <img alt="" height="558" src="http://web.archive.org/web/20140926103702im_/http://medya.aksiyon.com.tr/aksiyon/2014/06/16/en-hizli2.jpg"/>
   </p>
   <p>
    Mario Zagallo, Brezilya formasıyla 1958’de oyuncu, 1970’te ise teknik direktör olarak kupayı kazanan tarihteki iki isimden biri. Diğeri 1974 Dünya Kupası’nda Almanların kaptanlığını yapan, 1990’da ise Almanlara kupayı teknik direktör olarak kazandıran efsanevi futbol adamı Franz Beckenbauer.
   </p>
   <p>
    18 Dünya Kupası’na katılma başarısı gösteren İtalya kupayı tam 4 kez kazandı. İtalyanlar bugüne kadar oynadıkları 80 karşılaşmada; 44 galibiyet, 21 mağlubiyet gördü. Efsanevi oyuncuları Roberto Baggio, Paolo Rossi, Christian Vieri kupalarda tam 9 kez fileleri havalandırma başarısı gösterdi. Dünya Kupası’nda en çok gol atan takım da Brezilya. Sambacılar 97 maçta 210 gol attı, 88 gol yedi. İtalyanlar 80 maçta 126 gol atıp kalelerinde 74 gol gördü. Almanlar ise 99 maçta 206 gol atıp 117 golle kupada en çok gol yiyen takım oldular. Arjantin 70 maçta 123 gol attı, 80 golü kalesinde gördü. Tangocuların geçmiş 15 kupadaki 70 maçta 37 galibiyet, 13 mağlubiyetleri var.
   </p>
   <p>
    Dünya Kupası tarihinde oynadığı maç başına en fazla gol atan takım ne Brezilya ne Almanya ne de Arjantin. Bu alanda zirvede bulunan ekip Macaristan. 9 kez kupaya katılıp 2 kez final oynayan Macarlar, 32 maçta 87 gol atarak maç başına 2,72 gol ortalamasını tutturdu. Bu 32 maçın 15’ini kazandı, 3’ünde ise sahadan berabere ayrıldı. 97 maçta 210 gol atan Brezilya ise 2,16 gol ortalamasıyla Macarların arkasından geliyor. Almanya ise 2,08 ile bu iki takımı takip ediyor. 2 Dünya Kupası’na katılan Türkiye, oynadığı 10 maçta 20 gol atarak 2 gol ortalamasını tutturdu. Ay-Yıldızlı ekibimiz bu maçlardan 5 galibiyet, 4 mağlubiyet, 1 beraberlikle ayrıldı. Millîler kalelerinde 17 gol gördü.
   </p>
   <p>
    Dünya Kupası tarihinde en farklı galibiyeti 1982’de El Salvador’u 10-1 mağlup eden Macaristan elde etti. Macarlar bir turnuvada en fazla gol atan takım olma unvanını da ellerinde bulunduruyor. Türkiye’nin de katıldığı 1954 Dünya Kupası’nda 5 maçta 27 gol atarak ulaşılması güç bir istatistik elde ettiler. Aynı Dünya Kupası’nda Türkiye ile 2 maç yapan Almanlar ise 6 maçta 25 gol atma başarısı göstererek Macarları takip ediyor. İsviçre’de yapılan 1954 Dünya Kupası, tarihteki en gollü kupa olmasıyla da dikkat çekiyor. Toplam 26 maçın oynandığı kupada 140 gol atıldı. Maç başına 5,4 gol ortalaması tutturuldu. 1938’de Fransa’da düzenlenen Dünya Kupası’nda ise toplam 18 maçta 84 gol atıldı. 4,7 gol ortalamasıyla bu kupa tarihteki en gollü kupalardan ikincisi oldu. 1990’da İtalya’da yapılan Dünya Kupası ise maç başına en az golün atıldığı kupa. 52 maçta sadece 115 gol atıldı. Maç başına 2,2 gol ortalamasının olduğu bu kupayı 2010’da Güney Afrika’da düzenlenen Dünya Kupası takip etti. 64 maçta 145 gol atıldı. 2,27 gol ortalaması son derece kısır bir kupa olduğunun göstergesiydi. 2006’da Almanya’da yapılan kupada 64 maçta atılan 147 gol, 2,3 gol ortalaması getirdi.
   </p>
   <p>
    Dünya Kupası tarihinde bir maçta en fazla gol atan oyuncu Rus Oleg Salenko. Bu oyuncu; Rusya’nın 1994 Dünya Kupası’nda karşılaştığı ve sahadan 6-1 galip ayrıldığı Kamerun maçında rakip filelere tam 5 gol bıraktı. 1954 Dünya Kupası gerçekten çok ayrıcalıklıydı. Bu kupada tribünlerdeki seyirciler Avusturya ile İsviçre arasında oynanan karşılaşmada tam 12 gol izledi. Maçı 7-5 Avusturya kazandı. Bu maç en gollü karşılaşma olarak tarihe geçti. Bu kupada Macaristan ile Almanya arasında oynanan grup eleme maçından ise Macarlar 8-3 galip ayrıldı. Toplam 11 gollü bu maç da tarihe geçti. Dünya Kupası tarihinde Brezilya’nın Polonya’yı 6-5 yendiği (1938) ve Macaristan’ın El Salvador’u 10-1 (1982) yendiği karşılaşmalarda da futbolseverler bir maçta 11 gol izledi.
   </p>
   <p>
    1990 Dünya Kupası’nda İtalyan kaleci Walter Zenga tam 518 dakika gol yemedi. Dünya Kupası tarihindeki en önemli olaylardan biri de 2002’de Güney Kore ve Japonya’da düzenlenen organizasyonda yaşandı. A Millî Takım’ın tarihteki en başarılı forveti Hakan Şükür, Güney Kore ile oynanan üçüncülük maçının 11. saniyesinde Dünya Kupası tarihinin en erken golüne imza attı.
   </p>
   <p>
    Dünya Kupası tarihinin en hırçın takımı Arjantin. Gök Mavililer oynadıkları 70 maçta 100 sarı, 10 kırmızı kart gördü. Onları Almanlar takip etti. Panzerler; 99 maçta 104 sarı, 7 kırmızı kartla sahadan ayrıldı. Brezilyalılar 97 maçta 81 sarı, 11 kırmızı kart gördü. Kupalarda 1970’e kadar hakemler kötü hareketlerde bulunan oyuncuları kart göstermeden oyundan ihraç ediyorlardı. 1970’ten itibaren kart uygulaması devreye girdi. Kupalarda ilk kırmızı kartı gösteren hakem ise bir Türk; Doğan Babacan. 1974’te Almanya’daki kupada düdük çalan Babacan, Almanya-Şili maçının 67. dakikasında Şilili Carlos Caszely’yi kırmızı kartla saha dışına gönderdi. Bu kart, Dünya Kupası’nın ilk kırmızı kartı oldu.
   </p>
   <p>
    Dünya Kupası tarihinin en hırçın oyuncusu ise hiç tahmin edemeyeceğiniz bir isim; efsanevi oyuncu Zinedine Zidane. Fransa formasıyla 3 (1998, 2002, 2006) kupada toplam 12 maçta ter döken Zidane, 4 sarı, 2 kırmızı kart gördü. 1998, 2000 ve 2003 yıllarında FIFA tarafından yılın oyuncusu seçilen Fransız futbolcunun en çok ses getiren kırmızı kartı 2006 Almanya’da İtalya ile yaptıkları final maçında yaşandı. Zidane ve Materazzi’nin karşılıklı golleriyle normal süresi 1-1 biten maçın 110. dakikasında Fransız oyuncu, Materazzi’ye attığı kafayla kırmızı kart görürken, Fransızlar penaltılar sonucunda kupayı kaybetti. Bir dönem G.Saray ve Trabzonspor’un da formasını giyen Kamerunlu Rigobert Song, 3 sarı, 2 kırmızı kartla bir başka hırçın oyuncu.
   </p>
   <p>
    2006’da Almanya’da yapılan Dünya Kupası en fazla kırmızı kartın gösterildiği şampiyona oldu. Hakemler 28 kez kırmızı karta başvurdu. 1998’de Fransa’daki kupada ise hakemler 22 kez oyuncuları saha dışına gönderdi. 2002 ve 2010 Dünya Kupası’nda ise 17 kez kırmızı kart çıktı. Tabii bu istatistiklerin oluşmasında geçmiş organizasyonlara oranla son dönemdeki artan maç sayılarının da etkisi var.
   </p>
   <p>
    Almanya’da düzenlenen 2006 Dünya Kupası’nda Rus hakem Valentin Ivanov bir rekora imza attı. Portekiz ile Hollanda arasında oynanan karşılaşmada tam 16 kez sarı kartına başvurdu. Bu kartların 4’ü ikinci sarı olduğu için her iki takımdan ikişer oyuncu kırmızı kartla oyun dışında kaldı. Maçı Portekiz 1-0 kazandı ve çeyrek finale yükseldi.
   </p>
   <p>
    Dünya Kupası tarihinde oynayan en yaşlı futbolcu Kamerunlu Roger Milla oldu. 1982, 1990 ve 1994 Dünya Kupası’nda ter döken Milla, 1994’te Kamerun’un Rusya ile oynadığı karşılaşmada 42 yaşından 39 gün almış olarak sahaya çıktı. Milla, Rusya’nın 6-1 kazandığı maçın 46. dakikasında takımının tek golünü atmış ve Dünya Kupası tarihinde gol atan en yaşlı oyuncu olmuştu. Aslında 1990’da futbolu bırakan Milla, 1990 Dünya Kupası’na devlet başkanı Paul Biya’nın özel davetiyle katılmış, Kamerun’un çeyrek finale çıkma başarısı gösterdiği o kupada da 4 gol kaydederek adını tüm dünyaya duyurmuştu. Kupa tarihinin en genç oyuncusu ise Kuzey İrlandalı Norman Whiteside oldu. Bu oyuncu 1982’de takımı adına Yugoslavya karşısında sahaya çıktığında 17 yaşından  41 gün almıştı. Meksikalı Antonio Carbajal (1950-1966) ile Alman Lothar Mattheaus (1982-1998) beşer kezle kupaya en fazla katılan oyuncular oldular.
   </p>
   <p>
    Dünya Kupası tarihinde tribünlerde en az seyircinin yer aldığı maç, 1930’da Uruguay’daki şampiyonada Romanya ile Peru arasında oynanan karşılaşmaydı. Romanya’nın 3-1 kazandığı, başkent Montevideo’nun Pocitos Stadı’nda oynanan maçı sadece 300 taraftar izledi. Türkiye’nin yer aldığı 1954 Dünya Kupası’nın en az izlenen karşılaşması ise Güney Kore’yi 7-0 yendiğimiz maçtı. İsviçre’nin Cenevre şehrindeki maç için sadece 3 bin kişi bilet aldı. Uruguay ile Brezilya arasında 1950’de Rio’daki Maracana Stadı’nda oynanan maçı resmî rakamlara göre 173 bin 830 kişi takip etti. Bu maç, bugüne kadar en çok seyirci çeken karşılaşma olarak tarihe geçti. Bu final maçını Uruguay 2-1 kazanmıştı.
   </p>
   <p>
    Türkiye, Dünya Kupası’na 2 kez katıldı. 1954 Dünya Kupası’nda millîlerimizi İtalyan Sandro Puppo çalıştırdı. Millîlerimiz, 1954’teki ilk maçta Almanlara 4-1 yenildikten sonra Güney Kore’yi 7-0 mağlup etti. Statü gereği bir kez daha karşılaştıkları Panzerlere 7-2 mağlup oldu. Ay-yıldızlı ekibimiz 2002 Dünya Kupası’nda ise Şenol Güneş yönetiminde tarihî bir başarıya imza atarak 3. oldu. Millîler, üçüncülük maçında Güney Kore’yi 3-2 yendi. Türkiye, 1950’de Brezilya’da düzenlenen Dünya Kupası’na da katılmaya hak kazanmış ancak o dönemki ekonomik sıkıntılar sebebiyle bu turnuvaya katılamamıştı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/newsDetail_getNewsById.action;jsessionid=D701AD36E5C4F8B920BA96252CDBCFFC?newsId=38803), [web.archive.org (arşiv bağlantısı)](http://web.archive.org/web/20140926103702/http://aksiyon.com.tr/aksiyon/newsDetail_getNewsById.action;jsessionid=D701AD36E5C4F8B920BA96252CDBCFFC?newsId=38803)
