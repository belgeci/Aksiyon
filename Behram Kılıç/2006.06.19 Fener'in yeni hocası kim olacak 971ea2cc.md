# Fener'in yeni hocası kim olacak?

*Behram Kılıç 2006.06.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Aksiyon, Fenerbahçe camiasının önde gelenlerine ve spor yazarlarına ‘100. yılda F.Bahçe’yi kim çalıştırmalı?’ diye sordu. İşte cevaplar:
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070609013805im_/http://www.aksiyon.com.tr/resim/602/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye’nin ve dünyanın en büyük taraftar topluluğuna sahip takımlarından F.Bahçe önümüzdeki sezon 100. yılını kutlayacak. Sarı-Lacivertli kulübün 100. yıl için birbirinden ilginç projeleri var. Ama yönetimin şu an en büyük sınavı işine son verilen Alman Teknik Direktör Christoph Daum’un yerine yeni bir hoca bulmak.
   <br>
    <br>
     Sarı-Lacivertli takımın hocalığını yapmak ateşten gömlek giymeye benzer. Christoph Daum’un başına gelenler buna delil aslında. O, F.Bahçe’ye ‘dâhi’ olarak geldi ama giderken iş bilmeyen işçi gibi gönderildi. 1980’lerde Bayern Münih’i ekolleştiren Macar Pal Csernai 32 hafta kalabilmişti Fener’de. Guus Hiddink ise 22 hafta. Daum’u da içerde aldığı 2 şampiyonluk başarılı kılamadı. Bugüne kadar birçok isim girdi kulüp kapısından içeri. Kimi Parreira, Didi gibi dünyaca ünlü isimler oldu, kimi Rıdvan Dilmen, Oğuz Çetin gibi camiadan. Ama bir türlü F.Bahçe’ye yâr olan hocaya rastlanmadı.
     <br/>
     <br/>
     Kulüp Başkanı Aziz Yıldırım’ın medyaya ısrarla ‘2007 yılına kadar takımın başında’ dediği ‘hiçbir yere gitmeyecek’ diye arkasında durduğu Daum’la yollar ayrıldı. Çünkü şampiyonluk son hafta kaçmıştı. Eğer son dakikalarda Appiah’ın kafa şutu gol olsa Daum bugün F.Bahçe’nin başındaydı. Her şey ince bir çizgiden ibaret. Ama böyle mi olmalı? F.Bahçe gibi dünya kulübü olmaya aday bir ekibi çalıştıracak hocanın geleceğini son dakika pozisyonu mu belirlemeli?
     <br/>
     <br/>
     Bir kez daha kulüpte hoca arayışları başladı. Medyanın gündeminde her gün birkaç isim dolaşıyor. Scolari’den Trapattoni’ye, Hector Cuper’den Vanderlei Lüxemburgo’ya, Ersun Yanal’dan Luis Fernandez, Paul Le Guen, Jacques Santini, Fabio Capello, Mircea Lucescu hatta bir dönem takımdan kovulan Mustafa Denizli’ye kadar pek çok isim. Sizin anlayacağınız boşta ve ünlü kim varsa F.Bahçe’ye yakıştırılıyor. Yıllarca uluslararası antrenörlük seminerlerine katılan ve antrenörlerin vizyonu ile ilgili dersler veren Gündüz Tekin Onay, bir takıma antrenör seçerken dikkat edilmesi gerekenleri belirtirken şu sorunun sorulması gerektiğini söylüyor: “Alınan hoca, takımın karakterine, kulübün vizyonuna, büyüklüğüne uygun bir isim mi?” Türkiye’de çoğu kulübün antrenör seçerken kriterleri olmadığını belirtiyor Gündüz Tekin Onay. Bir takım çalışmayı sevmeyen oyunculardan kuruluysa o takıma despot bir hoca getirmek yanlıştır. Bir takım defansif özellikleri ağır basan oyuncu topluluğundan oluşmuşsa o takımı hücum futbolu oynatan bir teknik adama emanet etmek yanlıştır.
     <br/>
     <br/>
     Peki 100. yılında F.Bahçe’yi kim çalıştırmalı? F.Bahçe’nin karakterine, vizyonuna, oyuncu yapısına uygun hoca kim olmalı? Yıldızları bol, camiası büyük, medyada sürekli tartışılan, Avrupa’da başarıya aç bu kulübümüzü üstelik 100. yılında nasıl bir felsefeye sahip hoca yönetmeli? Bu soruyu bir dönem kulüpte yöneticilik yapmış isimlere, teknik direktörlere, spor yazarlarına ve birçok teknik direktörlük seminerine katılan Gündüz Tekin Onay’a sorduk.
     <br/>
     <br/>
     “Scolari olmazsa bilmem kim olsun, o olmazsa şu olsun.” şeklindeki antrenör arayışını yanlış buluyor Gündüz Tekin Onay. Ona göre elindeki oyuncu yapısına uygun bir antrenör seçimi en doğrusu. F.Bahçe için ise, “100. yılında bu takımı çalıştıracak antrenörün en azından geçmişteki başarılarıyla karizması ve kariyeriyle ciddi bir isim olması lazım. F.Bahçe şu an yaptığı işle öne çıkacak antrenöre iş vermez. Bu saatten sonra risk almaz. Ersun Yanal’la bir riske giriyordu, şartlar oluşmadığı için o transfer olmadı. F.Bahçe’nin gücü sahasında olduğuna göre, atak düşünceye sahip, estetik açıdan oyunu bütünleştirecek bir hoca lazım. Eldeki kadro bunun bir göstergesidir. Bu takıma ‘savunma oynatacağım’ diyen biri alınmasın.” diyor.
     <br/>
     <br/>
     F.Bahçe’yi yakından takip eden spor yazarı Can Bartu ise Alman olmasın da kim olursa olsun diyor. “Çünkü onlar yeniliğe kapalı, değişiklik yapmayan isimler. Oynadıkları futbola bakarak Brezilyalı ya da Fransız hocayı tercih ederim.” Christoph Daum gibi Alman antrenörlerin kendi kalıplarının dışına çıkmadıklarını ifade eden Bartu, “Ayrıca oyunu da pek iyi okuyamıyorlar. Çoğu kafalarının dikine gidiyor, kurdukları sistemin çok önemli olduğunu zannediyorlar. Ben, Fenerbahçe’ye bu tip bir antrenörün gelmesini tavsiye etmem.” diyor. Daum’un elindeki oyuncuların kıymetini bilmediğini, çoğunu yanlış yerde oynattığını dile getiren Bartu, “Açık puan farkıyla şampiyon olacak takım, ezeli rakibinin gerisinde kaldı. Dikkat edin, Alman Milli Takımı da tıpkı F.Bahçe gibi statik oynuyor. Kendi oyun kalıbının dışına çıkmıyor. Bu tür futbol anlayışı çağın dışında kaldı. Oynadıkları futbola bakarak F.Bahçe’nin yeni hocasının Brezilyalı ya da Fransız olmasını çok isterim. Onlar saha içerisinde değişik varyasyonlar deniyor. Futbolcularına özgürlük tanıyor, becerilerinin ortaya çıkmasına katkı sağlıyorlar. Bu durumdan da faydalanan tabii ki takım oluyor. Umarım F.Bahçe bu tip bir antrenörle anlaşmaya varır.” şeklinde konuşuyor.
     <br/>
     <br/>
     Eski yöneticilerden Şadan Kalkavan her zaman Türk teknik adamlardan yana. “Öncelikle Aykut Kocaman’ı isterdim. Ama Aykut’u da Oğuz Çetin ve Rıdvan Dilmen gibi harcamazdım. Aykut acaba Fenerbahçe’deki baskıyı kaldırabilir mi? Onu da kaybetmemek lazım. Belki Yanal da düşünülebilir.” diye görüşünü belirtiyor. “Fenerbahçe’de şu anda yerli bir teknik direktörün çalışması için bulunmaz bir ortam var.” diyen Birleşik Fenerbahçeliler Vakfı Başkanı Aziz Yılmaz ise, “Ersun Yanal, Fenerbahçe’de başarılı olur.” iddiasında bulunuyor.
     <br/>
     <br/>
     Spor yazarı Zeki Çol, F.Bahçe’ye uluslararası alanda deneyimi olan ve üst düzey maçları hedefleyen bir teknik direktörün lazım olduğu düşüncesinde. Ona göre iç başarılarla yetinmeyecek, uluslararası platformda başarıyı hedefleyecek bir teknik adam takımın başına getirilmeli: “F.Bahçe’nin zaten oyuncu kalitesi ortada. Kaldı ki, mevcut kadro yeni futbolcularla da takviye ediliyor. Hem takım kapasitesi hem taraftar ve kamuoyu beklentileri hem de yıllardır oluşmuş geleneği sebebiyle, F.Bahçe isteseniz de savunma ağırlıklı futbol oynayamaz. Çünkü öteden beri bilinen bir gerçek var: F.Bahçe hücum karakterli bir takım. Ancak bu takım savunmasını ihmal eden ve bugünün gereklerini unutacak bir anlayışa da teslim edilmemeli.”
     <br/>
     <br/>
     Bir başka spor yazarı Deniz Gökçe ise F.Bahçe’nin disiplinli bir antrenöre ihtiyacı olduğu görüşünde. Deniz Gökçe isim de veriyor: Ottmar Hitzfeld. Scolari gibi üst düzey bir antrenöre de sıcak bakıyor. “Antrenör futbolcudan önemli. Alman olacaksa deneyimli birinin olması lazım. İnsanlarla iyi geçinen, inandırıcı biri gerekir. Belki de bu tip antrenörler için çok geç kalındı. Yumuşak huylu bir hoca F.Bahçe’deki yıldız oyuncuları yönetemez. Uluslararası spor kamuoyunda tanınmış, bağırıp çığırmayan, Derwall gibi bir adam gerekir. Mesela Gordon Milne tarzı bir hoca F.Bahçe’de teknik direktörlük yapamaz. Belki Lucescu’ya gitseler iyi olur. Gelecek hocanın Türkiye’yi tanıması en az üç ay sürer. Lucescu, Türkiye’yi tanıyor.”
     <br/>
     <br/>
     Ömer Üründül de meslektaşı Deniz Gökçe’ye katılıyor. Üründül’e göre de F.Bahçe’nin başına gelecek hocanın disiplinli olması gerekiyor. Üründül disiplin şartına bir ek yapıyor. “Sistem hocası da olması gerekir. Mutlaka ağırlığı olacak bir isim olmalı”. Ona göre Alex ve Anelka gibi oyuncular geçen yıllarda koşmadan oynadı. Onları zapt altına alacak, koşturacak, performanslarını Türkiye şartlarının üzerine çıkaracak bir hoca gerekiyor. Üründül, Alman, Fransız ya da Brezilya ayrımına gitmiyor. Ama Brezilyalı antrenör gelecekse Parreira’yı tercih ediyor. Çünkü Üründül’ün yine F.Bahçe için düşünülen bir diğer Brezilyalı Scolari hakkında kafasında soru işaretleri bulunuyor. Üründül, farklı olarak günümüz futbolunda takım savunmasının çok önemli olduğunu ve hücum ağırlıklı bir oyunda bile savunma prensiplerini ön plana çıkaran bir hocanın F.Bahçe için daha iyi olacağını düşünüyor.
     <br/>
     <br/>
     ALİ ŞEN KİMİ İSTİYOR?
     <br/>
     <br/>
     Peki F.Bahçe’de başkanlık yapmış Ali Şen 100. yılda takımı kimin çalıştırmasını istiyor? Şen, her kulübün 100. yılının çok önemli olduğunu belirterek düşüncelerini bizimle paylaşıyor. “Tarih 100. yılda başkanlık yapanı, teknik direktörlük görevinde bulunanı, takımda oynayan futbolcuyu hep yazacaktır. F.Bahçe büyük bir kulüp olduğu için 100. yılında o ağırlığa ve ciddiyete uyan futbolcular ve teknik direktör lazımdır. Takımın başına getirilecek antrenör yine dünyanın bahsedeceği kişi olmalıdır ki F.Bahçe’nin 100. yılını kutladığını bu vesileyle dünya da öğrenmiş olsun.” Şen, birçok milli futbolcuyu takıma kazandıran Aziz Yıldırım’ın F.Bahçe’nin 100. yılında, büyüklüğüne yakışır bir teknik direktörü iş başına getireceğine inanıyor.
     <br/>
     <br/>
     1966 yılında Fransızların dünya çapındaki spor dergisi France Football tarafından Avrupa’da en iyi ikinci, dünyada da en iyi üçüncü teknik direktör seçilen ve o apoletleri takarak F.Bahçe’ye gelen Abdullah Gegiç’e göre F.Bahçe’yi 100. yılında kim çalıştırmalıydı? Bu soruya belki de kimsenin dile getiremediği bir ironiyle cevap veriyor yılların deneyimli hocası: “F.Bahçe’de teknik direktörlük yapacak kişi maalesef bu dünyaya gelmemiştir.” Gegiç, F.Bahçe’ye geldiği dönemde Türk futbolunun yükselişe geçmeye çalıştığını belirtiyor: “Her şeyden önce bir revizyon yapmak, yeni temeller atmak, yeni nesiller oluşturmak istiyordum. Bu niyetle F.Bahçe’nin teklifini kabul ettim. Çok muhteşem bir karşılama töreni hazırladılar bana Avrupa’nın en iyi ikinci hocası olarak. Ama giderken kimse yoktu yanımda. Kimler gelmiş, kimler geçmiştir F.Bahçe’den. Ama F.Bahçe kimseyi beğenmemiştir.”
     <br/>
     <br/>
     Abdullah hoca F.Bahçe’de çalışmanın gerçekten çok zor olduğunu belirtiyor. “Bir cehennemdir hoca için orası. Ama maalesef her hoca bu cehennemde yanmak ister.”
     <br/>
     <br/>
     F.Bahçe’nin geleceğe yönelik bir plan ve programının olmadığını dile getirerek, “İşte bu yüzden Fener kendi jenerasyonunu oluşturamıyor. Hep dışardan besleniyor. Fener, sabırsızdır. Bu yüzden faturayı hep kendisi ödüyor.” diyor.
     <br/>
     <br/>
     İster hücum futbolu oynatan, ister savunmaya önem veren, ister disiplinli ister yumuşak huylu, kim çalıştıracaksa çalıştırsın 100. yılda çok zorlu bir görev bekliyor F.Bahçe’nin yeni hocasını. Belki de siz bu satırları okurken, çoktan göreve başlamış olacaktır tarihe geçecek bu önemli isim.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24578), [web.archive.org (arşiv bağlantısı)](http://web.archive.org/web/20070609013805/http://www.aksiyon.com.tr:80/detay.php?id=24578)
