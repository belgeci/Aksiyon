# ‘Eski Türkiye’ Futbol Federasyonu!

*Behram Kılıç 2011.08.22*

<font class="agenda2NewsSpot">
 <span>
  Şike soruşturmasında statükodan yana tavır alan Türkiye Futbol Federasyonu, topu taca attı. Süreci uzatarak işi daha da zorlaştırdı. Böyle yaparak marka değerini kurtarmayı düşündü. Oysa son karara kamuoyunun tepkisi daha da büyük oldu.
 </span>
</font>
<font class="newsDetail">
 <p>
  <p class="BasicParagraph">
   <span>
    ’11
    <span>
    </span>
    yıldır bu sütunlarda yazdığım haftalık lig değerlendirmelerini artık sürdürmeyeceğimi borsaya bildiririm.’ Bu sözler, Radikal’in spor yazarı Tanıl Bora’ya ait. Federasyonun şike dosyası ile ilgili son kararının ardındanki yazısından. Şöyle devam ediyor yazar: “Bu ligin sohbetini yapmak içimden gelmeyecek. Futbol hevesi benim için, lige verilmiş uzun bir aradadır artık.”
   </span>
  </p>
  <p class="2011gomme">
   <span>
    Ligin marka değeri yalanına bir darbedir bu yazı. Türkiye Futbol Federasyonu, 26 klasör belge içerisinde şike ve teşvik adına somut bir delile rastlayamadığını dile getirerek kamuoyunu şaşırttı. Aslında şaşırtma da denmez; bu kararıyla düpedüz statükodan yana tavır aldı. Çünkü üyelerinden birçoğu eski Türkiye’nin federasyonlarında görev almış kişilerdi. Yeni Türkiye’ye ayak uydurabilen, yeni Türkiye’nin farkında olan isimler yoktu aralarında.
   </span>
  </p>
  <p class="2011gomme">
   <span>
    Karara doğrultusunda, ligler hiçbir şey olmamış gibi devam edecek, herhangi bir takıma ceza verilmeyecekti. Birçok yorumcu ve gazetecinin dile getirdiği gibi federasyon topu taca attı. Atarken de hukuk ve yargıya sığındı. Etik Kurulu’nun raporu onlar için yol gösterici oldu. Etik Kurulu, minareye kılıf uydurma makamıydı. Federasyon, bu kurulun verdiği raporu en doğru kararmış gibi, eleştirilemez, değiştirilemez, hatta kanunmuş gibi algılamamızı istedi. Başkan Mehmet Ali Aydınlar, bununla kalmayıp soruşturmanın gizliliğinden yana dem vurdu. Oysa 26 klasöre sığan belgeleri savcıdan istediklerinde de soruşturmanın gizliliği sürüyordu. Madem soruşturma gizliydi, neden savcıdan bunca belge istendi? Bu belgeleri Prof. Dr. Oğuz Atalay başkanlığındaki Etik Kurulu’nun görmesi şu aşamada soruşturmanın gizliliğine zarar vermiyor muydu? Aydınlar, “Belgelerin federasyonumuzca bu aşamada şüpheli kulüpler ve gerçek kişilerle paylaşılması, Türk Ceza Kanunu’nun 285. maddesine göre suçtur.” diyordu. Ama Etik Kurulu, dosyalardaki belgeler hakkında üçüncü şahıslara bilgi sızdırmaya başladı bile. Gazetelerde kurulun şüphelendiği maçları okuduk örneğin. Şike soruşturması kapsamında F.Bahçe Asbaşkanı Şekip Mosturoğlu’nun bir gazeteci ile yaptığı konuşmalara gitti aklımız. Mosturoğlu, “Tahkim Kurulu 6-1, Disiplin Kurulu 4-3 bizden.” diyordu. Federasyon kurullarının böyle bir tasnife tabi olması ne kadar da üzücü. Ama bu eski Türkiye’nin gerçeğiydi. Acaba Etik Kurulu’ndaki üyelerin tasnifi nasıldı? İçlerinde kaçı görevini tarafsızlık içinde yaptı?
   </span>
  </p>
  <p class="2011gomme">
   <span>
    Israrla savunma hakkından bahsetti Aydınlar. Ancak Bochum Savcılığı’nın başlattığı ve Sarıyer Savcılığı’nın Türkiye ayağını ortaya çıkarttığı bahis skandalında Futbol Federasyonu 66 kişi hakkında karar verdi. Etik Kurulu, bu 66 kişiyi tek tek dinlemeye gerek bile görmedi. O zaman neredeydi savunma hakkı? Üstelik kendisi de o yönetimdeydi. Savunma hakkını son kararında kendisi de ihlal etti. Savunmasını almadığı futbol dünyasından birçok ismi tedbirli-tedbirsiz disiplin kuruluna sevk etti. Aziz Yıldırım’ın fiilen başkanlığını bitirdi mesela. Federasyonun Disiplin Talimatı’na göre, bir takımın şike yaptığına dair bırakın bilgi, belge ve delili, kanaatle bile karar verilebiliyor. Hatta bir hakem, yönettiği maçta şike yapıldığına kanaat getirirse maçı iptal edebiliyor.
   </span>
  </p>
  <p class="2011gomme">
   <span>
    En büyük hayali F.Bahçe başkanlığı olan bir federasyon başkanı, merkezinde F.Bahçe’nin yer aldığı böylesine kritik bir davada ne kadar tarafsız olabilirdi? İçinde 4 F.Bahçeli, 4 Beşiktaşlı, 4 G.Saraylı olan bir federasyon yönetim kurulu ne kadar sağlıklı karar alabilir? Trabzonspor Başkanı Sadri Şener’in “Federasyonda 3-4 adamım olsaydı böyle olmazdı.” dediği bir ülkede yaşıyoruz. Eski Türkiye’nin fotoğrafıydı bu. Ve sayın başkan haklıydı. Zira onun bu sözlerini doğrularcasına Futbol Federasyonu Yönetim Kurulu Üyesi Hüsnü Güreli’nin “Beşiktaş’ı da kurtardık, teşekkür etmeleri lazım bize.” konuşmaları gündeme bomba gibi düştü. Güreli, bu konuşmanın şike ile değil, yabancı oyuncu sayısı ile alakalı olduğunu iddia etti. Kabul edelim ki Güreli doğru söyledi. Ne fark ederdi ki? Bir yönetim kurulu üyesinin, ne konuda olursa olsun, görevi “Beşiktaş’ı kurtarmak” mı olmalı? Eski Türkiye’de işler maalesef böyle yürüyordu. Federasyon da eski Türkiye’nin federasyonuydu.
   </span>
  </p>
  <p class="2011gomme">
   <span>
    TFF Başkanı Mehmet Ali Aydınlar, kararları açıklarken “Tüm kulüpler arkamda.” dedi. Sıcağı sıcağına G.Saray, Trabzonspor, Konyaspor, Bucaspor, Kasımpaşa, Altay gibi kulüplerden karara karşı açıklamalar geldi.
   </span>
  </p>
  <p class="2011gomme">
   <span>
    Kabul etmek gerekir ki Aydınlar göreve gelir gelmez kucağında büyük bir bomba buldu. Ancak bu bombayı imha etmek için seçtiği yöntem, maalesef daha büyük patlamalara yol açıyor. Başkan, kulüpleri şike operasyonundan en az zararla kurtarmak için çırpınıyor. Oysa federasyonun görevleri arasında suça bulaşanları kurtarmak diye bir madde yok. Futbolu sadece ekonomik bir güç olarak görüyor. Birçok kulüp dahi bu konuda onunla hemfikir; ancak Tanıl Bora gibi düşünenlerin sayısı hiç de az değil.
   </span>
  </p>
  <p class="2011gomme">
   <span>
    Ahmet Altan’ın Taraf gazetesindeki yazısı da bu açıdan bakıldığında oldukça önemli. Altan, 16 Ağustos’taki ‘Derin Kirlilik’ başlıklı yazısında, “Bu kararın adaletine inanan bir tek vatandaş var mı bu ülkede?” diye soruyor. Soruları bununla da bitmiyor: “Bu karar ya da kararsızlık bu ülkede futbolu öldürür. Kim bundan sonra gönül rahatlığıyla futbol seyredecek? Hangimiz böyle bir federasyonun yönettiği futbolun temiz olduğuna inanacağız?” Federasyon yöneticilerinin kişisel kariyerleri uğruna futbolu katlettiklerini düşünüyor Altan ve devam ediyor: “Toplum vicdanını yaraladılar. ‘Bu ülkede hiçbir şey değişmez, kim gelirse gelsin kirlilik devam eder’ kuşkusunu bir inanca dönüştürmeye yardım ettiler.” Altan’ın da dikkat çektiği gibi federasyon yetkilileri, taraftarlarda oluşabilecek ‘bu kadar da olmaz’ algısını nasıl temizleyecekler? Futbolun marka değerine asıl bu algı darbe vuracak.
   </span>
  </p>
  <p class="2011gomme">
   <span>
    Haşmet Babaoğlu da Sabah’ta “Zaten Türk futbolunun marka değeri yoktu” diye yazdı. Babaoğlu’na göre, ‘palavraydı bu’. Bunu iddia edenler futbol kamuoyunun çocuksu saflığını kullanıyor ve medya patronlarını bu işe çok para yatırmaya ikna etmeye çalışıyorlardı. Babaoğlu, “Nesi vardı peki futbolumuzun?” diye sorduktan sonra, cevabı da kendisi veriyor: “Çok ciddi boyutta ticari değeri vardı. Dikkat ederseniz ‘di’li geçmiş zaman kullanıyorum.” Babaoğlu’na göre, artık doğru düzgün bir ‘ticari değer’den söz etmek de güç: “Bir nokta çok açık. Türkiye Futbol Federasyonu küme düşmüştür.”
   </span>
  </p>
  <p class="2011gomme">
   <span>
    Zaman yazarı Hüseyin Gülerce de köşesinde eski Türkiye’ye göre iş tutmanın bir anlam taşımadığını ve federasyonun bu düşünceyle amacına ulaşamayacağını yazdı: “Ne diyor şimdi federasyon? ‘Ortada henüz iddianame yok. Bu aşamada vicdanî bir karara ulaşılamamıştır. İddianame açıklandıktan sonra tüm deliller elimize ulaşacak, ilgili kişi ve kurumların savunması alınacak, ardından karar verilecektir.’ Ne anladınız? Yargıya saygılı gibi görünüp işin içinden sıyrılma... Ama sıyrılamıyorsun ki. Ligler 9 Eylül’de başlıyor. Yöneticisi, futbolcusu, seyircisi herkes havaya girmiş. O sırada pat iddianame açıklanıyor. Ne yapacaksın? Ayıkla bakalım pirincin taşını. Federasyon, aldığı, daha doğrusu alamadığı bir kararla, Türkiye’de futbolu bir meçhulün içine atmıştır. En tahkimli mahalle olan ‘futbol mahallesi’nin dediği olmuştur. Aslında istedikleri olamayacaktır. Çünkü ‘Eski Türkiye’ye göre iş tutmak artık bir anlam taşımıyor. Yakında görürüz...”
   </span>
  </p>
  <p class="2011gomme">
   <span>
    3 Temmuz’da başlayan şike davası ile ilgili Aydınlar, ilk açıklamasında, mahkemeyi beklemeden bir karar vereceklerini söyledi. Başkan, 11 Temmuz’da Kulüpler Birliği ile bir araya geldi. Bu buluşmadan sonra G.Birliği Başkanı İlhan Cavcav birlik adına “Bu infaza karşı, tek bir vücuduz.” dedi. Operasyonu başlatan yargı erkleriydi ve Kulüpler Birliği yargıya karşı tek bir vücuttu. Aynı gün Federasyon Yönetim Kurulu toplandı. Başkan Mehmet Ali Aydınlar, âdeta Türkiye’de hiçbir şey olmamış gibi futbol takviminin sekteye uğratılmayacağını ve şike operasyonu öncesindeki takvimin aynen uygulanacağını söyledi.
   </span>
  </p>
  <p class="2011gomme">
   <span>
    Federasyon 2. dalgadan sonra ise ligleri ertelemeye karar verdi. Ertelerken de açık yüreklilikle ‘şike davası sebebiyle bu ertelemeyi yapıyoruz’ deme yerine ‘ağustos sıcakları’ bahane edildi. Ancak dalga büyüdükçe işin rengi de değişti. UEFA’nın da gözü üzerimizdeydi. Federasyon, savcıdan delil ve belge istedi. Dava devam etmesine rağmen bir karara varacakları izlenimi verdi. Savcı, 26 klasörü federasyona gönderdi. Kozmik odada Etik Kurulu üyeleri inceleme yaptı. Ne gariptir ki 26 klasörde şikeye rastlanamadı. Başkan da kamuoyunun merakla beklediği açıklamasını 15 Ağustos’ta yaptı ve iddianameyi bekleyeceklerini söyledi. Federasyonun bu zikzaklarına bir yenisi iddianame açıklandıktan sonra eklenirse kimse şaşırmasın. O zaman da ‘mahkemenin sonucunu bekleyeceğiz’ diyebilirler.
   </span>
  </p>
  <p class="2011gomme">
   <span>
    Başkan Aydınlar, duruşu ile ‘Yeni Türkiye’yi temsil eder bir görüntü çiziyordu. Modern, profesyonelliğe önem veren ve çağı yakalayan icraatları vardı. Ancak federasyon başkanlığı koltuğunda bu görüntüsünden oldukça uzak. Süreç ona Türk futbolunun temizliği için çok önemli bir fırsat doğurdu. Tarihe geçecekti. Ancak o kopacak fırtınanın büyüklüğü altında ezilmekten, belki de gelecekle ilgili hayallerini gerçekleştirememekten çekindi. Suya sabuna dokunmadan mevcut durumu daha da kötüleştiren kararlar aldı. Sorunu zamana yayarak çözmeye çalıştı. Böyle yaptıkça sorunun daha da büyüdüğünü fark edemedi. Oysa G.Saray Başkanı Ünal Aysal, onu uyarmıştı: “Bu ateş üfleyerek sönmez.” Bu uyarıyı dikkate bile almadı. Aysal’ı disiplin kuruluna sevk etmekle tehdit etti.
   </span>
  </p>
  <p class="2011gomme">
   <span>
    Aydınlar ve ekibinin hem kendilerini hem de Türk futbolunu önümüzdeki günlerde daha büyük sıkıntılar içerisinde bırakacak kararları bununla da bitmiyor. Çok ciddi suçlamalar ile karşı karşıya kalan başta F.Bahçe ve Beşiktaş ile kısmen de olsa Trabzonspor, Avrupa kupalarında Türkiye’yi temsil ediyor. UEFA da bu takvimi onayladı. Ancak bir şartla: Eğer bu takımlardan birinin şike yaptığı tespit edilirse o takım kupalardan ihraç edilecek. Oysa Futbol Federasyonu daha aklıselim bir karar alarak bu kulüplerimizin ciddi suçlamalarla karşı karşıya olduğunu UEFA’ya iletebilir, bu sene Avrupa kupalarına katılma konusunda muafiyet isteyebilirdi. Oysa Aydınlar ne yaptı? “Kendisine güvenmeyen Avrupa’ya gitmesin.” açıklamasında bulundu.
   </span>
  </p>
  <p class="2011gomme">
   <span>
    Bize göre, federasyon, olayın patlak vermesinden bugüne kadarki duruşuyla bu yükün altından kalkabileceğinin sinyalini vermedi. Yine bize göre şikeye bulaştığı iddia edilen kulüplerimiz, ülkemizi uluslararası arenada daha büyük sıkıntılara sokabilecek bir süreci önleme adına ‘Kulübümüz şu an şike iddiaları ile karşı karşıya bulunuyor. Aklanana kadar Avrupa kupalarına katılmak istemiyoruz’ diyerek bir diğerkâmlık örneği gösterebilir. Belki maddi kayıp meydana gelir ama ülke sporu ve kulüplerin geleceği adına manevi kazançlar daha büyük olur.
   </span>
  </p>
 </p>
</font>

## Yorumlar

### Fatih Çetin, 2011-08-30
> Ben 25-30 milyon olduğu iddia edilen Fenerbahçe camiasının naçizane bir taraftarıyım. Şike soruşturması adı verilerek 3 Temmuz 2011 tarihinde başlatılan soruşturma kapsamında kamuoyunun da yakından takip ettiği üzere; tuttuğum takım, başka kulüplerimizin de soruşturma kapsamında olmasına rağmen tek ...

### kerem can, 2011-08-22
> Türk futbolunun  önündeki en büyük engel Futbol Federasyonu’nun başkanı Aydınlar’dır. Derhal istifa etmelidir. Başkana, futbolcuya, hocaya ceza vererek Trabzon’u sindirmeye çalışıyor.

Kaynak: [www.aksiyon.com.tr](http://www.aksiyon.com.tr:80/aksiyon/haber-30269-38-eski-turkiye-futbol-federasyonu.html), [web.archive.org (arşiv bağlantısı)](http://web.archive.org/web/20120102103145/http://www.aksiyon.com.tr:80/aksiyon/haber-30269-38-eski-turkiye-futbol-federasyonu.html)
