# Güreşte dünyayı İstanbul’dan fethettik

*Behram Kılıç 2011.09.19*

<font class="agenda2NewsSpot">
 Geçen hafta Dünya Güreş Şampiyonası’na ev sahipliği yapan İstanbul’un  Türk güreşinin madalya deposu olduğunu biliyor muydunuz? Bu şehirde  geçmişte birçok uluslararası organizasyon düzenlendi. Güreşçilerimiz her  defasında rakiplerine minderi dar etti.
</font>
<font class="newsDetail">
 <p>
  İstanbul Türk spor tarihinin en önemli şehirlerinden biri. Cumhuriyet’in ilk yıllarından günümüze kadar birçok spor branşında uluslararası organizasyonlar bu şehrimizde düzenlendi. Bu organizasyonlardan biri de geçen hafta sona eren 2011 Dünya Güreş Şampiyonası’ydı. 2012’nin spor başkenti, 104 ülkeden 858 sporcuyu ağırladı. Şampiyona boyunca Türkiye’nin yanı sıra Rusya, Azerbaycan, Belarus, Çin, Senegal, Kazakistan, Japonya ve Ukrayna tüm sıkletlerde mücadele etti. Amerikan Samuası, Mikronezya, Palu, Fildişi Sahili, Nikaragua ve Panama birer sporcuyla İstanbul’daydı.
  <p>
   ?ampiyona sonunda grekoromen ve serbest sitilde b?t?n s?kletlerde ilk 6?ya giren sporcular 2012 Olimpiyat Oyunlar??na kat?lma hakk? elde etti. Dergimiz yay?na haz?rlan?rken serbest stildeki m?sabakalar sona ermemi?ti. Grekoromende ise T?rkiye tak?m h?linde ?ampiyonlu?u k?l pay? ka??rd?. 120 kiloda R?za Kayaalp alt?n, 74 kiloda Sel?uk Cebi g?m??, 96 kiloda Cenk ?ldem ile 84 kiloda Nazmi Avluca bronz madalya kazand?. 35 puan toplayan ?lkemiz 2. oldu. T?rk halk?n?n alt?n madalya bekledi?i Sel?uk ?ebi ?st ?ste 3. d?nya ?ampiyonlu?unu k?l pay? ka??rd?. ?ebi, finalde Rus rakibi Roman Vlasov?a 2-0 ma?lup oldu. E?er alt?n kazansayd? T?rkiye tak?m h?linde ?ampiyonlu?a ula?acakt?. Ama yine de ev sahibi oldu?umuz ?ampiyonada grekoromen stilde b?y?k bir ba?ar? geldi. T?pk? ge?mi?te oldu?u gibi.
   <p>
    Evet, yaz?n?n ba??nda da dile getirdi?imiz gibi ?stanbul, Cumhuriyet tarihinden bu yana bir?ok spor m?sabakas?na ev sahipli?i yapt?. Bu organizasyonlarda en b?y?k ba?ar?lar ise g?re? ?ampiyonalar?nda geldi. G?re??ilerimiz serbest ve grekoromen stillerde ?stanbul?da her defas?nda destan yazd?. Biz de ge?mi?e bir yolculuk yaparak ?stanbul?da daha ?nce d?zenlenen g?re? ?ampiyonalar?na g?z att?k:
    <p>
     Şampiyona sonunda grekoromen ve serbest sitilde bütün sıkletlerde ilk 6’ya giren sporcular 2012 Olimpiyat Oyunları’na katılma hakkı elde etti. Dergimiz yayına hazırlanırken serbest stildeki müsabakalar sona ermemişti. Grekoromende ise Türkiye takım hâlinde şampiyonluğu kıl payı kaçırdı. 120 kiloda Rıza Kayaalp altın, 74 kiloda Selçuk Cebi gümüş, 96 kiloda Cenk İldem ile 84 kiloda Nazmi Avluca bronz madalya kazandı. 35 puan toplayan ülkemiz 2. oldu. Türk halkının altın madalya beklediği Selçuk Çebi üst üste 3. dünya şampiyonluğunu kıl payı kaçırdı. Çebi, finalde Rus rakibi Roman Vlasov’a 2-0 mağlup oldu. Eğer altın kazansaydı Türkiye takım hâlinde şampiyonluğa ulaşacaktı. Ama yine de ev sahibi olduğumuz şampiyonada grekoromen stilde büyük bir başarı geldi. Tıpkı geçmişte olduğu gibi.
     <p>
      Evet, yazının başında da dile getirdiğimiz gibi İstanbul, Cumhuriyet tarihinden bu yana birçok spor müsabakasına ev sahipliği yaptı. Bu organizasyonlarda en büyük başarılar ise güreş şampiyonalarında geldi. Güreşçilerimiz serbest ve grekoromen stillerde İstanbul’da her defasında destan yazdı. Biz de geçmişe bir yolculuk yaparak İstanbul’da daha önce düzenlenen güreş şampiyonalarına göz attık:
      <p>
       Haziran 1949 - Avrupa Şampiyonası’nda
       <p>
        biletler karaborsa:
        <p>
         İstanbul’da Spor ve Sergi Sarayı 3 Haziran 1949 tarihinde başlayan Avrupa Serbest Güreş Şampiyonası ile açıldı. 1948 Londra Olimpiyatları’nda altın madalya kazanan Celal Atik, Nasuh Akar ve Yaşar Doğu’nun bu şampiyonada yer alacak olmasından dolayı şampiyonaya büyük ilgi gösterildi. Güreşleri 7 bin biletli seyirci izledi. Biletler karaborsaya düştü.
         <p>
          Şampiyonaya 10 Avrupa ülkesinden 44 güreşçi katıldı. FILA, Asya’da olmasına rağmen İran’ın da güreşlere katılmasına izin verdi. Şampiyonada ise güreşçilerimiz tarih yazdı. 52 kiloda Ali Yücel, 57 kiloda Nasuh Akar, 62 kiloda Nurettin Zafer, 67 kiloda Servet Meriç, 73 kiloda Celal Atik, 79 kiloda Yaşar Doğu ve 87 kiloda Adil Candemir altın madalya kazandı. Ağır sıklette Muharrem Candaş, İsveçli rakibi Bertil Antonsson’a kaybetti ve gümüş madalyada kaldı. Nasuh Akar 4 maçının 3’ünü tuşla kazandı. Celal Atik Mısırlı, Danimarkalı, İsveçli ve İranlı rakiplerini geçti. Efsane güreşçimiz Yaşar Doğu ise ilk turda Belçikalı J.Browers’i, ikinci turda Fransız A.Braunaud’u tuşla yendi. Üçüncü turda İsveçli Axel Grönberg’i sayı ile geçen Yaşar Doğu, finalde ise Mısırlı Muhammed Musa’yı da tuşlayıp kilosunda altın madalyaya ulaştı. 8 sıkletin 7’sinde altın, 1’inde ise gümüş madalya kazanan milliler İstiklal Marşı’nı salondaki seyircilerimize 7 kez dinletti. Böylelikle bir şampiyonada 7 sıklette de birincilik kürsüsüne çıkan tek takım Türkiye oldu ve şampiyonayı 21 puanla birinci sırada kapattı.
          <p>
           25 Ocak 1957-İstanbul’da dünya şampiyonluğu geldi:
           <p>
            1956’da Avustralya’nın Melbourne şehrinde düzenlenen Olimpiyat Oyunları’ndan bir yıl sonra güreşçiler Dünya Şampiyonası için İstanbul’da buluştu. Şampiyonaya 14 ülkeden 82 sporcu katıldı. Ülkemizi, kilolarında tecrübeli isimler temsil ediyordu.
            <p>
             52 kiloda Adanalı Mehmet Kartal arka arkaya İtalyan, Polonyalı ve Rumen rakiplerini yendi. Rus rakibiyle ise berabere kaldı. Japon Joshida’ya sayı ile yenilmesine rağmen o zamanki kurallar gereği birincilik kürsüsüne çıkarak altın madalyanın sahibi oldu. 57 kiloda Tokatlı Hüseyin Akbaş 7 kilo düşerek mindere çıktı. Bulgar ve Avusturyalı rakibini tuşla, Macar, Japon ve Finli rakiplerini ise sayı ile yenerek altın madalyaya ulaştı. 62 kiloda Türk güreşinin efsane isimlerinden Samsunlu Mustafa Dağıstanlı ilk iki müsabakasında İtalyan Fasciciano’yu 8 dakika 21 saniyede, Batı Alman Svoboda’yı ise 1 dakika 21 saniyede tuşla yendi. Üçüncü maçında Macar’ı, yarı finalde de Japon’u sayı ile geçen güreşçimiz, finalde karşılaştığı Rus Norik Musegian’ı da 3 dakika 48 saniyede tuşlayarak altına uzandı.
             <p>
              67 kiloda Hayrullah Şahin finalde Sovyet rakibi Alimberg’e yenilerek gümüş madalyada kaldı. 73 kiloda Antalyalı İsmail Ogan da gümüş madalya getirdi. 79 kiloda Hasan Güngör ve 87 kiloda İsmet Atlı bronz aldı. Ağır sıklette olimpiyat şampiyonu güreşçimiz Hamit Kaplan ise dünya şampiyonu oldu.
              <p>
               Türkiye ev sahibi olduğu İstanbul’daki müsabakalarda 42 puan toplayarak takım hâlinde şampiyonluğa ulaştı. Sovyetler Birliği 35 puanla ikinci, İran ise 20 puanla üçüncülüğü elde etti.
               <p>
                07-16 Mayıs 1993-Grekoromende Avrupa 3’üncüsü, serbestte Avrupa şampiyonu olduk:
                <p>
                 İstanbul birkaç gün arayla grekoromen ve serbestte Avrupa Şampiyonası’na ev sahipliği yaptı. 40. Avrupa Grekoromen Güreş Şampiyonası ile 36. Avrupa Serbest Güreş Şampiyonası 07-16 Mayıs tarihleri arasında İstanbul Abdi İpekçi Spor Salonu’nda düzenlendi. İstanbul’daki bu şampiyonada güreşteki yeni teknik ve sistemler denendi. Güreşçilerimiz ise İstanbul’da âdeta tarih yazdı.
                 <p>
                  Abdi İpekçi’de önce grekoromencilerimiz sahne aldı. İlk gün mindere çıkan güreşçilerimizden sadece 100 kiloda Tahir Yılmaz ve 82 kiloda Hamza Yerlikaya rakiplerini yenmeyi başardı. 68 kiloda Muttalip Yerlikaya, 48 kiloda Ramiz Çelik ve 57 kiloda Ergüder Beğişdamat minderden boynu büyük ayrıldı.
                  <p>
                   İkinci gün 82 kiloda milli mayoyu giyen Hamza Yerlikaya tüm maçlarını kazanarak sürpriz bir şekilde finale yükseldi. Finaldeki rakibi Almanların başarılı güreşçisi Thomas Zander’di. Rakibi karşısında beklenenden güzel bir maç çıkartan Hamza, gençliğin ve tecrübesizliğin etkisiyle taktik hata yaptı ve 2-0 önde götürdüğü müsabakadan 4-2 sayı ile  mağlup ayrılıp Avrupa ikinciliğini elde etti. Hamza bu derecesiyle büyüklerdeki ilk madalyasını da İstanbul’da kazanmış oldu.
                   <p>
                    62 kiloda olimpiyat şampiyonu güreşçimiz Mehmet Akif Prim ilk maçında 1992 Barcelona Olimpiyatları’nda finalde 13-2 yendiği Rus Martinov’la karşılaştı ve 9-0 gibi farklı bir mağlubiyetle minderden ayrıldı. Akif Prim sonraki maçlarını kazanarak bronz madalya elde etti. Barcelona Olimpiyatları’nda gümüş madalya almayı başaran 90 kilo güreşçimiz Hakkı Başar da bronza uzandı. 52 kiloda Remzi Öztürk 6, 100 kilodaki güreşçimiz Tahir Yılmaz ise şampiyonayı 5. sırada bitirdi. 74 kiloda Erhan Balcı, 130 kiloda Şaban Donat derece elde edemedi. Güreşçilerimiz şampiyona boyunca yaptıkları 28 maçın 16’sından galibiyetle ayrıldı. Türkiye, 33 ülkenin katıldığı şampiyonayı Rusya ve Ukrayna’nın ardından 3. sırada tamamlayarak 24 yıl aradan sonra ilk kez takım hâlinde kürsüye çıkmayı başardı.
                    <p>
                     Mayıs 1993-Serbestte
                     <p>
                      tarih yazdık:
                      <p>
                       14 Mayıs 1993’te mindere çıkan serbestçilerimiz âdeta tarih yazdı. Fevzi Şeker’in çalıştırdığı Serbest Güreş Milli Takımımız toplamda 3 altın, 2 gümüş ve 2 bronz madalya kazanarak takım hâlinde Avrupa şampiyonu oldu.
                       <p>
                        52 kilodaki güreşçimiz Ahmet Orel; Çek, Azerbaycanlı ve Ermeni rakiplerini geçerek finale yükseldi. Orel, finalde Rus rakibi Davuodov’u 2-1 yenerek Avrupa şampiyonu oldu. 57 kiloda Remzi Musaoğlu sırasıyla İtalyan, Polonyalı ve Yunanlı rakiplerini yenerek finale çıktı. Finalde Beyaz Rus Sergei ile karşılaşan Musaoğlu minderden 5-3 galip ayrılarak altına uzandı.
                        <p>
                         130 kiloda Mahmut Demir ilk maçında Alman, ikinci maçında Bulgar rakibini geçtikten sonra finale çıktı. Demir, finalde Ukraynalı Mirabi Vallev’i uzatma dakikalarında aldığı bir puanla mağlup etmeyi başararak ilk kez Avrupa şampiyonu oldu.
                         <p>
                          48 kilodaki güreşçimiz İlyas Şükrüoğlu ile 82 kilodaki temsilcimiz Sabahattin Öztürk gümüş madalya kazandı. 90 kilodaki güreşçimiz Kenan Şimşek ile 100 kiloda mindere çıkan Ali Kayalı bronza uzandı.
                          <p>
                           Millerimizin 76 puanla ilk sırada yer aldığı şampiyonayı 66 puanlı Rusya ikinci, 50 puanlı Almanya ise 3. sırada bitirdi. 26 yıl sonra yakaladığımız takım hâlinde Avrupa birinciliği son yıllardaki en büyük başarımızdı. 28 ülkeden 177 sporcunun madalya mücadelesi verdiği Abdi İpekçi Spor Salonu’nda şampiyona boyunca serbestçilerimiz rakipleriyle yaptıkları 38 maçın 28’ini kazanmayı başardı.
                           <p>
                            Ağustos 1994-Mahmut demir’in meşhur pozu:
                            <p>
                             Her şampiyonada güreşçilerimizin başarılı olduğu bu şehrimizde 1994 yılında düzenlenen Dünya Serbest Güreş Şampiyonası’nı Türkiye, 2 altın 1 gümüş madalya ile kapattı.Türkiye, Rusya ile aynı puanları toplayarak takım hâlinde dünya şampiyonu oldu.
                             <p>
                              Güreşçilerimizden Turan Ceylan finalde Moldovyalı rakibini 3 dakika 36 saniyede tuşlayıp dünya şampiyonu oldu. Amasyalı Mahmut Demir ilk iki turda Rus ve Kazak güreşçileri geçti. 3. turdaki rakibi Ukraynalı Valiev’di. Demir, aynı yıl Roma’daki Avrupa Şampiyonluğu’nda finalde karşılaştığı ve 1-0 yenildiği Valiev’le heyecanlı bir güreşe imza attı. Maç uzatma devresi dahil 1-1 sona erdi. Rakibine daha çok ihtar verdiren Demir finale yükseldi. Finaldeki rakibi ise kendisinden 10 yaş büyük Amerikalı Bruce Baumgardner’di. ABD’li, 1984 Los Angeles ve 1992 Barcelona olimpiyatlarının şampiyonuydu. Müsabakanın normal süresi puansız kapandı. Finalin bitimine birkaç saniye kala, puan arayan Mahmut Demir Baumgardner’i bastırdı ve onun üzerinde iken karşılaşmayı sonlandıran gong vurdu. Ve güreşçimiz aldığı bu son saniye puanıyla müsabakayı kazanarak dünya şampiyonluğuna uzandı. Demir’in, rakibinin sırtına oturarak sevindiği poz, uzun süre unutulmadı. Ülkemize tek gümüş madalyayı ise 82 kiloda Sebahatin Öztürk kazandırdı.
                              <p>
                               Mayıs 2001-Grekoromen Güreş Milli Takımı Avrupa şampiyonu:
                               <p>
                                İstanbul Abdi İpekçi Spor Salonu’nda düzenlenen 48. Avrupa Grekoromen Güreş Şampiyonası’nda tarihte bir ilke imza atarak takım hâlinde Avrupa şampiyonu olduk. Türkiye toplamda 2 altın, 2 gümüş ve bir bronz madalya kazandı. 63 kilo güreşçimiz Şeref Eroğlu, finalde Rus rakibi Tehou Tehumov’u 4-0 yenerek, 85 kilodaki güreşçimiz Hamza Yerlikaya ise finalde Polonyalı Letki Movien’i 4-0’la geçerek şampiyonluğa ulaştı. 54 kiloda Ercan Yıldız finalde Bulgar rakibi Radkevich Barys’e 3-1 yenilerek gümüş madalyada kaldı. 130 kiloda Fatih Bakır ise finalde Macar rakibine 3-2 kaybetti ve gümüş madalyada kaldı. 76 kiloda Nazmi Avluca ise yarı finalde hakem kurbanı oldu. Bronz mücadelesinde Gürcü Duntehvelashvili’yi 4-0 geçerek ülkemize bir madalya daha kazandırdı. 33 ülkeden 319 sporcunun katıldığı şampiyonada güreşçilerimiz yaptıkları 32 karşılaşmadan 26 galibiyet, 6 mağlubiyetle ayrıldı. 8 sıkletteki güreşçilerimizin hepsi de takım şampiyonluğuna aldıkları puanlarla katkıda bulundu. Türkiye, 64 puanla, 77 yıllık tarihinde ilk kez takım hâlinde şampiyonluğa ulaştı. Rusya 54 puanla 2. olurken, Gürcistan ise 35 puanla 3. sırada yer aldı. Takımımız aynı zamanda şampiyonanın en teknik ekibi seçildi. Finalleri yaklaşık 8 bin güreşsever seyretti. Daha sonra başbakanlık koltuğuna oturacak Recep Tayyip Erdoğan da seyirciler arasındaydı.
                               </p>
                              </p>
                             </p>
                            </p>
                           </p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5915A814A0A00FC82F71742844A2AF9B?newsId=30525), [web.archive.org (arşiv bağlantısı)](http://web.archive.org/web/20110924030246/http://www.aksiyon.com.tr:80/aksiyon/newsDetail_getNewsById.action;jsessionid=5915A814A0A00FC82F71742844A2AF9B?newsId=30525)
