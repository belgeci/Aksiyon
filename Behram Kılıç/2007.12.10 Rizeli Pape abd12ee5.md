# Rizeli Pape

*Behram Kılıç 2007.12.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dünyanın gelmiş geçmiş en iyi futbolcuları arasında sayılan Saffet Susiç, 11 yıldır Süper Lig’de birçok takımı üst sıralara taşıdı. Başarılı kariyerine rağmen, “Ben kurtarıcı değilim” diyen Boşnak hocanın ilginç futbol serencamı…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090131213306im_/http://www.aksiyon.com.tr/resim/679/94.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090131213306/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090131213306/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090131213306oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090131213306oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘Eğer tüm zamanların en iyi 40 futbolcusu listesini yapsaydım, bu liste içerisinde mutlaka onun da yeri olurdu.’ diyor Gerd Müller. Elvir Baliç ‘o benim idolümdü’ diyerek ona olan hayranlığını dile getiriyor. Bosna-Hersek Futbol Federasyonu, onu ülkenin son 50 yılda yetiştirdiği en büyük futbolcu ilan etti. O, futbolu bıraktıktan sonra teknik direktörlüğe soyundu. Son 10 yılın büyük bölümünü de ülkemizde geçirdi. Mütevazı fıtratıyla dikkat çeken, olur olmaz çatışmaların uzağında kalan, hır-gür çıkarmadan sadece işini yapan bir hoca oldu. Pape lakaplı Saffet Susiç’ten söz ediyoruz. Bugün Çaykur Rizespor’u çalıştırıyor. Beşiktaş maçı öncesi görüştüğümüz Saffet hocayla dünden bugüne yolculuk yaptık.
   <br>
    <br>
     Saffet Susiç, 13 Nisan 1955 tarihinde Saraybosna yakınlarındaki Zavidovici’de dünyaya gelir. Futbola ortaokul sıralarında Krivaja kulübünde başlar. Burada arkadaşları ona ‘Pape’ diyeceklerdir ve herhangi bir anlamı olmayan bu kelime, hayatı boyunca onun lakabı olacaktır. 18 yaşında FK Sarajevo’ya transfer olur. O yıllarda Yugoslavya henüz dağılmamıştır. Ülkede 27 yaşına kadar yurtdışına çıkış yasağı vardır. Yaş sınırını doldurunca Fransa’nın Paris Saint Germain takımına geçer. Kariyeri boyunca forvet arkası oynar, kendisi asıl mevkiini "Üçüncü forvettim, beşinci orta saha oyuncusuydum" diye tarif ediyor. Hatırı sayılır goller atar. Sarajevo’da 350 maçta 250 golü vardır.
     <br/>
     <br/>
     4 MAÇTA 11 GOL
     <br/>
     <br/>
     54 kez Yugoslavya milli takım formasını giyer. Toplam 21 gol atar. 1982 ve 1990 dünya kupalarında boy gösterir. Yugoslavya milli takımında 1977-1979 yılları arasında üst üste oynadığı Macaristan (2 gol), Romanya (3 gol), Arjantin (3 gol) ve İtalya (3 gol) maçlarında attığı toplam 11 golle şöhreti ülke sınırlarını aşar.
     <br/>
     <br/>
     1982 yılında transfer olduğu Paris Saint Germain takımında 9 yıl top koşturur. Burada bir şampiyonluk yaşar. Sarajevo’da ise kupa kaldıramamıştır; çünkü ülkenin o yıllardaki en güçlü takımları Kızılyıldız ve Partizan’dır. Kendisini anlatmayı sevmediğinden dolayı hocadan o yıllara ait daha ayrıntılı bilgiler alamıyoruz. Susiç, futbol hayatının son 6 ayında Paris yakınlarındaki Red Stars takımının formasını giyer. Ve futbolu 1992 yılında bu takımda bırakır. Futbolu bıraktığı yıl Bosna’da savaş başlar. Savaştan etkilenir. Yakınlarından yitirdikleri olur: "Kardeş gibi yaşıyorduk. Hiç böyle bir şey beklemiyorduk. Bir tek hatamız vardı bizim; onlara çok inandık."
     <br/>
     <br/>
     İlk teknik direktörlük denemesi ise 1994-95 sezonunda Fransa’nın hatırı sayılır kulüplerinden Cannes takımıdır. Cannes’ın F.Bahçe’yi 4-0 ve 5-1 mağlup ettiği maçlarda takımın başında o vardır. Türkiye ile ilk teması da bu maçlar vasıtasıyla olur. Özellikle İstanbul’a bayılır: "Birçok insandan İstanbul’un güzelliğini duymuştum; ama şehri görünce âşık oldum. İki kıtayı birbirine bağlayan nefis bir konumu vardı. İnsanlar çok sıcaktı. Futbol burada çok seviliyordu. Kısacası İstanbul mükemmel bir şehirdi."
     <br/>
     <br/>
     1996 yılında ise kader onu bu çok sevdiği şehirle bir araya getirecektir. Kendisini İstanbulspor’un ikinci başkanı rahmetli Cem Şaşmaz arar: "Çok iyi Fransızca konuşuyordu. ‘Bizim takımı çalıştırır mısın?’ dedi. Geldim, oturduk konuştuk ve anlaştık." O anlaştığında takımın durumu çok iyi değildir. Ancak kısa zamanda ipleri eline alır. Saffet hoca burada geçirdiği sezonlarda kendisini başarılı buluyor. "Ben geldiğimde takım ligi 15. sırada tamamladı. İlk senemde 6. olduk ve İntertoto’ya gittik. İkinci sene 4. bitirdik. UEFA Kupası’na gittik. Üçüncü yıl ligi yine 4. bitirdik. Daha sonra takımın sahibi Cem Uzan desteğini çekince 9 oyuncu ayrıldı. Buna rağmen o sezon da 8. olduk galiba. Bundan daha iyisi olmazdı."
     <br/>
     <br/>
     Kendisine Oğuz, Aykut, Gökhan gibi yıldızların olduğu, daha sonra aralarına Sergen’in katıldığı o kadronun şampiyonluğu kotarmasının neden imkânsız olduğunu soruyoruz: "Şampiyon olamazdık. En fazla üçüncülük, dördüncülük. Neden olamazdık?  Çünkü seyircimiz yoktu. Çünkü doğru dürüst stadımız yoktu. Bana yöneticiler dedi ki,  ‘şampiyonluğa gidiyoruz.’ Kendilerine ‘hayır’ dedim. Kusara bakmayın, biz şampiyon olamayız. Gerçekçi olmak lazımdı. Ama ‘deneyelim’ dedim. Denedik, olmadı."
     <br/>
     <br/>
     Saffet hoca İstanbul’dan ayrıldıktan sonra Suudi Arabistan’ın El Hilal takımını çalıştırır. Burada ailesinin ülkeye alışamaması sebebiyle sadece yarım sezon kalır. İstanbul gibi canının her istediğini yaptığı bir şehri özler âdeta.
     <br/>
     <br/>
     SON ANDA ‘KAÇAN’  G.SARAY
     <br/>
     <br/>
     2004-2005 sezonunda ise lige kötü başlayan Konyaspor’un imdadına yetişir. Alt sıralarda aldığı takım ligi 8. bitirir. Onun bu başarısı G.Saray’lı yöneticilerin dikkatini de çeker. Sarı-Kırmızılı yöneticiler, kendisiyle el altından temasa geçer. Tam iş oldu derken, G.Saray Eric Gerets’le anlaşır. Bu arada yeni sözleşme için beklettiği Konya da Saffet hocadan vazgeçer: "Ben G.Saray’ın ciddi olduğunu sanıyordum. Konya yönetimine de G.Saray ile görüşme yaptığımı ve bu yüzden sözleşme yenilemediğimi söyledim. Sonuçta iki takım da olmadı."
     <br/>
     <br/>
     Ancak onun Türkiye macerası devam edecektir. 2005-06 sezonuna Adnan Şentürk’le başlayan; ancak ligde kötü sonuçlar alan Ankaragücü de onunla ligde iyi bir konuma gelir. Bir sezon sonra ise yine ligin ilk yarısında umduğunu bulamayan Ç.Rizespor’un imdadına Saffet Susiç yetişir. Bu sezon ise Saffet hocanın yolu bir kez daha Ç.Rize ile kesişir. Rize yine lige kötü başlamıştır ve yine ona sığınmıştır. Tam bu noktada ‘kurtarıcı hoca’ olmaktan sıkılıp sıkılmadığını öğrenmek istiyoruz. "Hiçbir zaman kendimi öyle görmedim. Ben kurtarıcı değilim." Ya sürekli Türk takımlarından teklif almasına ne diyecekti? "Benim çalışmama saygı duydukları için, bir de sanırım düzgün bir insan olduğum için beni arıyorlar."
     <br/>
     <br/>
     ÜÇ BÜYÜKLERDEN BAŞKASI ŞAMPİYON OLAMAZ
     <br/>
     <br/>
     Saffet hoca gelecekte büyük bir takım çalıştırma hayali kurmuyor. Bugüne bakıyor. "Şu anki hedefimiz ligi 9-10 arasında bitirmek. Kupada ise sonuna kadar şansımızı zorlamak."
     <br/>
     <br/>
     Ona göre Türkiye’de üç büyüklerden başkası şampiyon olamaz. "Böyle bir şeyin olacağına kesinlikle ihtimal vermiyorum."’ diyor. "Bir defa, diğer kulüpler iyi bir takım kuramaz. Büyükler iyi takım kuracak maddi güce sahip. Şimdi Sivasspor’un bir çıkışı var. Ama ikinci yarı bu böyle devam edemez. Kadrosu sınırlı. Takviye yapacak gücü yok. Çok iyi yabancılara sahip değil. Nasıl şampiyon olacak?" F.Bahçe, G.Saray ve Beşiktaş’ın birkaç yıl daha üzerlerine koymaları halinde Avrupa takımlarına kafa tutabilecek seviyeye geleceklerine inanıyor. Bu çerçevede Roberto Carlos’un transferini, kariyerinin sonunda Türkiye’ye geldiği için normal buluyor.
     <br/>
     <br/>
     TUNCAY’IN TRANSFERİNİ KAFAM ALMIYOR
     <br/>
     <br/>
     Onun asıl anlayamadığı ise Tuncay’ın İngiltere’ye küme düşmemeye oynayan bir takıma gitmesi. "Gerçekten kafam almıyor. Nasıl oluyor da burada F.Bahçe gibi bir büyük takımı bırakıp, İngiltere’nin sıradan bir takımına, küme düşmemeye oynayan bir takımına gidiyor?"
     <br/>
     <br/>
     Saffet hoca Türk futbolunun kırılma yaşadığı, ivmesini yukarıya doğru çevirdiği yıllara da yakından şahitlik etti. G.Saray’ın UEFA Kupası şampiyonluğu, A Milli Takımımızın 2002 Dünya Kupası’nda elde ettiği dünya üçüncülüğünü içerden müşahede etti. Bu başarılar ona göre tesadüf müydü? "Kesinlikle hayır. O dönem çok iyi bir jenerasyon vardı. Biliyorsunuz S.Bükreş Şamiyonlar Ligi şampiyonu oldu. Kızılyıldız, bir ara Göteborg oldu. Zaman zaman böyle takımlar çıkıyor. Sürpriz diyemeyiz, iyi kadro, her mevkinin adamının olduğu iyi kadrolar bu tür başarıları yakalıyor."
     <br/>
     <br/>
     TÜRK FUTBOLU NİYE İRTİFA KAYBETTİ?
     <br/>
     <br/>
     Saffet hoca, 70 milyonu aşkın bir nüfusa sahip Türkiye’nin en büyük avantajı, halkının futbolu çok sevmesidir, diyor ve ekliyor:" Artı futbola özellikle son yıllarda büyük yatırımlar yapan kulüpler var. Altyapılarda büyük gelişmeler var. Şimdi bu şartlarda elde edilen başarılar bana göre normal.”
     <br/>
     <br/>
     G.Saray’ı UEFA Kupası’na taşıyan takımın şımarmadan 2002 Dünya Kupası’nda da çok büyük başarıya imza attığını dile getiriyor Susiç: "Yalnız bir şey daha var. Her zaman öyle kabiliyetli jenerasyon çıkmaz. Bugün bir düşüş varsa o kadar kabiliyetli oyuncuların olmamasındandır. Hatırlarsınız, Hollanda’da Neskens’li, Cruyff’lu kadro 70’li yıllarda fırtına gibi esiyordu. Daha sonra Van Basten’li, Gullit’li kadro geldi. Ama sonrasında düşüşler oldu. Şimdi Türkiye de bir düşüş yaşadı. İki büyük turnuva ıskaladı. Çünkü o jenerasyona yeniler eklenmedi."
     <br/>
     <br/>
     TÜRKİYE SONUNCU DA OLABİLİR, BİRİNCİ DE…
     <br/>
     <br/>
     Saffet hoca, Türkiye’nin 2008 Avrupa Futbol Şampiyonası’nda İsviçre, Portekiz ve Çek Cumhuriyeti ile aynı gruba düşmesiyle ilgili olarak ise ‘zor grup’ değerlendirmesi yapıyor. “Her takım birinci de olabilir, sonuncu da. İsviçre biraz kalitesi düşük ama ev sahibi, Çek Cumhuriyeti fizik gücü yüksek oyunculardan kurulu. Portekiz teknik bir takım. Ama gönlüm Türkiye’nin gruptan çıkması, daha da önemlisi Avrupa şampiyonu olması.”
     <br/>
     <br/>
     Hocaya son olarak Türkiye’deki antrenörlerin hep Avrupa’da takım çalıştırmak istedikleri hâlde; ama kendisinin tercihini hep Türkiye’den yana kullanmasının sebeplerini soruyoruz: “En iyi teklifi Türk takımları yapıyor da ondan buradayım.’
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=29036), [web.archive.org (arşiv bağlantısı)](http://web.archive.org/web/20090131213306/http://aksiyon.com.tr:80/detay.php?id=29036)
