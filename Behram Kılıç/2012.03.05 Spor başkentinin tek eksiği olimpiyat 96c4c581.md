# Spor başkentinin tek eksiği olimpiyat

*Behram Kılıç 2012.03.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul, geçmişten günümüze birçok spor olayına tanıklık etti, etmeye de devam ediyor. Bugünü de dünü de sporla iç içe geçen şehirde düzenlenmedik tek bir organizasyon kaldı: Olimpiyatlar…
  </font>
 </div>
 <div id="newsText">
  <font class="detail-text">
   <p>
    İstanbul, 1 Aralık 2010’da, kısa adı ACES olan European Capitals of Sport Association adlı kuruluş tarafından 2012 Avrupa Spor Başkenti seçildi. ACES bu unvanı belli kriterleri yerine getiren şehirlere veriyor. Bu kriterlerin başında uluslararası organizasyonlar geliyor. Bunun yanında şehrin spora ilgisi, halkın spora katılımı ve spor yatırımları da önemli. İstanbul, İspanya’nın Valencia şehrinden aldığı bayrağı 2013’te Belçika’nın Anvers şehrine verecek.
    <p>
     İstanbul’un bu unvanı elde etmesindeki en önemli kriter, son yıllarda arka arkaya düzenlenen organizasyonlar. Şehir, özellikle milenyumla birlikte dünya çapında spor organizasyonlarına imza attı. Bu organizasyonlardan biri de 10-11 Mart’ta Ataköy Atletizm Salonu’nda gerçekleştirilecek Dünya Salon Atletizm Şampiyonası. 180’i aşkın ülkeden 900’e yakın sporcunun katılacağı şampiyonada Türk sporseverler, aralarında Yelena Isinbayeva, Dwain Chambers, Abubaker Kaki, Bernard Lagat, Dayron Robles, Meseret Defar, Kirani James gibi dünyaca ünlü atletleri canlı izleme fırsatı bulacak.
     <p>
      Son 10 yılda İstanbul’un ev sahipliği yaptığı önemli spor organizasyonlarını sayarken bir çırpıda aklımıza gelen şunlar: 2001 Avrupa Basketbol Şampiyonası, 2009 Avrupa Kısa Kulvar Yüzme Şampiyonası, WTA İstanbul Tenis Cup, WTA Championships (2011, 2012, 2013), 2005 UEFA Şampiyonlar Ligi finali, Formula 1, Moto GP, 2009 UEFA Kupası finali, Dünya Ralli Şampiyonası, 2010 Dünya Basketbol Şampiyonası, 2011 Dünya Güreş Şampiyonası, 2011 Bayanlar Voleybol Avrupa Şampiyonlar Ligi dörtlü finali…
      <p>
       Tüm bu organizasyonlara yenileri eklenmeye devam ediyor. Bu yıl Dünya Salon Atletizm Şampiyonası’nın yanı sıra Dünya Kısa Kulvar Yüzme Şampiyonası da İstanbul’da. 2013 FIFA 20 Yaş Altı Dünya Futbol Şampiyonası finali ve 2014 FIBA Kadınlar Dünya Basketbol Şampiyonası da İstanbul’da gerçekleştirilecek.
       <p>
        Tüm bu organizasyonlarla Avrupa ve dünya sporunun merkezine oturan İstanbul’daki spor yatırımları da Türkiye’nin ekonomik büyümesinden hak ettiği payı fazlasıyla alıyor. 2020 Avrupa Futbol Şampiyonası ve 2020 Olimpiyatları’na aday şehrin Olimpiyat Stadı ve diğer statları önemli ölçüde hazır.
       </p>
       <p>
        <img alt="" height="385" src="http://web.archive.org/web/20120319085154im_/http://medya.aksiyon.com.tr/aksiyon/2012/03/05/behram-spor-2.jpg">
         Şehir, Recep Tayyip Erdoğan’ın belediye başkanlığı ve başbakanlığı dönemlerinde birbirinden önemli spor tesislerine kavuştu. Erdoğan’ın belediye başkanıyken ilk projesi, 32 ilçeli İstanbul’a 32 spor salonu yapmaktı. Bu hayata geçirildi. O dönemde yapılan tesislerle halkın spora katılımı da sağlandı. Her yıl ortalama 10 bin kişinin koştuğu Avrasya Maratonu’nda sayı 150 binlere kadar çıktı.
         <p>
          Erdoğan’ın Başbakanlık koltuğuna oturması en çok İstanbul’a yaradı. Belediye, İl Özel İdaresi ve Gençlik Spor Genel Müdürlüğü (GSGM), birbirinden önemli spor tesislerine imza attı. Türk Telekom Arena Stadı, Formula 1 için yapılan İstanbul Park, Bağcılar Spor Kompleksi, Sinan Erdem Spor Salonu akla ilk gelenler. Yapımı süren tesisler de cabası. İstanbul, 2012’de Cebeci Spor Kompleksi, Pendik Yüzme Havuzu ve Bayrampaşa Yüzme Havuzu’na kavuşacak. Bunun yanında Beylikdüzü Spor Kompleksi, Çekmeköy Spor Kompleksi, Kâğıthane Yahya Kemal Spor Kompleksi, Maltepe Spor Kompleksi, Sancaktepe Kültür ve Spor Kompleksi gibi dev projeler de İstanbul’un yarınları için hayata geçmeyi bekliyor.
          <p>
           Bugün şehirde İstanbul Büyükşehir Belediyesi’nin emrinde birbirinden önemli 39 spor tesisi var. Bu tesislerin 13’ü yüzme havuzu. Geri kalanlar da 22 farklı branşta İstanbul halkına spor yapma imkânı sağlanıyor. Hafta içi bu tesislerde İstanbullulara spor yapmak ücretsiz. Saat-seans hesabı dikkate alındığında aylık ortalama 210 bin kişi bu tesislerden yararlanıyor.
           <p>
            Belediye, kendi bünyesinde kurduğu Spor AŞ vasıtasıyla İstanbul’daki spor kulüplerine de mali yardımlarda bulunuyor. Yine bu şirket sayesinde İstanbul’daki tüm toprak sahalar sentetik çim haline getirildi. Belediyenin aynı zamanda profesyonel spor kulübü de mevcut. 12 branşta altyapılar dahil 4 bin 500 sporcu kulübün bünyesinde. Kulüp Türk sporunun amatör branşlarda âdeta lokomotifi. Dünya ve olimpiyat şampiyonu güreşçi ve tekvandocuların çoğu bu kulüpte yetişiyor.
            <p>
             İstanbul Büyükşehir Belediyesi, Millî Eğitim’le yapılan iş birliği sayesinde geleceğin yeteneklerini yetiştirmek için okul bahçelerine şu ana kadar 152 adet spor salonu yaptırdı. Bu salonlar ders saatleri dışında spor kulüplerine ve halka da açılıyor. İstanbul’a spor tesisi kazandırmak için sadece belediyenin değil, GSGM ve İl Özel İdaresi’nin de çabası büyük. Yukarıda proje aşamasında saydığımız tesislerin çoğunu GSGM yapacak. GSGM’nin son bitirdiği tesis, Ataköy Atletizm Pisti. Tozkoparan Yüzme Havuzu ise bitme aşamasında. Bugün GSGM’nin hem bakımını hem de işletmesini yaptığı 79 tesis İstanbul’un hizmetinde. İstanbul İl Özel İdaresi de semt ölçeğinde spor salonları ve tesisleri inşa ediyor. Bunun yanında spor kulüplerinin de yaptığı tesisler söz konusu. F.Bahçe, Ataşehir’de 13 bin 500 kişilik basketbol salonunu hizmete açtı mesela. Salon, dünyanın en modern tesislerinden biri.
            </p>
            <p>
             <img alt="" height="307" src="http://web.archive.org/web/20120319085154im_/http://medya.aksiyon.com.tr/aksiyon/2012/03/05/behram-spor-3.jpg"/>
             <p>
              İstanbul, tesis bolluğuna rağmen lisanslı sporcu sayısında Avrupa’nın önemli başkentlerinin gerisinde. 16 milyonu aşan şehirde 67 bin kadın, 174 bin erkek lisanslı sporcu var. Faal sporcu oranı ise bir hayli düşük: 11 bin kadın, 27 bin erkek… Şehirdeki kulüp sayısı ise 1534.
              <p>
               Tüm bu veriler, yani son yıllarda İstanbul’da arka arkaya düzenlenen uluslararası organizasyonlar, halkın spora ilgisi ve spora yapılan yatırımlar, ACES’in İstanbul’u 2012 Avrupa Spor Başkenti seçmesinde etkili oldu. Ancak İstanbul bu unvanı almasına rağmen 2012 için özel bir gayret sarf etmiyor. Yetkililer kâğıt üzerinde birtakım projelerden bahsediyor. Lakin henüz gerçekleşeni yok. Düşünce aşamasındaki projelerin içinde spor kütüphanesi ve spor müzesi de yer alıyor. Şehir bu iki projeye gerçekten de ihtiyaç duyuyor.
               <p>
                Üzülerek belirtelim ki 2020 Olimpi-yatları’na aday şehir, henüz spor envanterine de sahip değil. Bugün İstanbul’da özel kurum ve kuruluşlara, belediyeye veya devlete ait ne kadar spor tesisi olduğunu mevcut kaynaklardan öğrenemiyoruz. Bu envanter çalışmasının da bir an önce hayata geçirilmesi elzem.
                <p>
                 Dünyanın ilk kulüpleri
                 <p>
                  İstanbul’un tarihine baktığımızda da sporla iç içe olduğunu görüyoruz. Şehir; Roma, Bizans, Osmanlı İmparatorluğu ve Türkiye Cumhuriyeti dönemlerinde birbirinden önemli spor olaylarına ev sahipliği yaptı. Tarihî kaynaklara göre İstanbul’daki ilk sportif müsabakalar eski Yunan ve Roma’dan esinlenen araba yarışları ile başlıyor. Bugünkü Sultanahmet Meydanı’nın bulunduğu alanda kurulan hipodromun inşası, Roma İmparatoru Septimus Severus’un şehri fethetmesinden sonra gerçekleşiyor (MS 203). Bugünkü Sultanahmet Meydanı’nda kurulan hipodrom ve çevresi, 1. Konstantin’in 13 Mayıs 330’da şehri Roma İmparatorluğu’nun başkenti yaptığı dönemde tamamlandı. 80 bin seyirci kapasiteli hipodromda 1204 yılına kadar birbirinden önemli yarışlar yapıldı. Dört at koşulu arabalarla yarışan arabacılar halk arasında itibar sahibiydi. Dünyanın ilk spor kulüpleri Maviler, Yeşiller, Kırmızılar ve Beyazlar’dan özellikle ilk ikisi meşhurdu. İstanbul’da eski Yunan ve Roma’da yapılan başka spor branşlarına da rastlıyoruz. Bizanslılar, polo ve günümüz hentboluna benzeyen ‘harpaston’ adını verdikleri oyunu bu şehirde oynuyordu.
                  <p>
                   1453’te Fatih Sultan Mehmet’in İstanbul’u fethetmesinden sonra şehirdeki spor olayları artıyor. Fatih, bugün eski saray denilen Süleymaniye Camii’ni de içine alan saray alanında bir de spor alanı yaptırıyor. 1468’de yapılan Topkapı Sarayı’nın içinde de spor alanı vardı. Gülhane Parkı da önemli bir spor alanıydı. Park yapılmadan önce bu meydana Kabak Meydanı ve Cirit Meydanı da deniyordu. Cihan Padişahı, İstanbul’u fethettikten sonra bugün Okmeydanı denilen araziyi kemankeşlerin ok savurmasına ve birbirleriyle yarışmasına imkan sağlaması için vakfettirdi. Okmeydanı, cumhuriyetin ilanına kadar yaklaşık 550 yıl varlığını sürdürdü. Yine Fatih Sultan Mehmet zamanında İstanbul’da Türklerin güreşe verdiği öneme binaen Güreşçiler Tekkesi kuruldu.
                   <p>
                    Osmanlı padişahlarının çoğu sporla iç içeydi. Binicilik, ok atmak, güreş tutmak ve cirit oynamak başlıca yaptıkları sporlardı. Özel ders alan padişahlardan biri olan 2. Beyazıt’ın yay çekip ok atmada üstüne yoktu. 2. Mahmut, Türk okçuluk tarihinin en iyi 10 derecesinden birine imza atmıştı. Yazılı belgelerin pehlivanlığını konu ettiği ilk Osmanlı padişahı ise Murad Hüdavendigâr’dı. Yıldırım Beyazıt’ın oğlu Çelebi Sultan Mehmet de güreştiği için ‘Güreşçi Çelebi’ diye anılıyordu.
                    <p>
                     Osmanlılar ilerleyen yıllarda kayık yarışlarına da büyük önem verdi. 20. asrın başında çok kısa bir süre işgal kuvvetlerinin eline geçen İstanbul’da spor olayları hiç durmadı. İstanbul, modern sporların da Türkiye’ye giriş kapısı oldu. Bu şehirde modern sporların yayılmasında yabancıların etkili olduğunu görüyoruz. Modern sporların tümü neredeyse Osmanlı topraklarında ilk kez İstanbul’da görücüye çıkıyor ama futbol istisna. Önce İzmir’de oynanıyor, lakin ülke çapına yayılması ise yine İstanbul sayesinde oluyor.
                     <p>
                      İstanbul’da bazı spor dallarında bugün bile gerçekleştirilmeyen organizasyonlar ta o yıllarda gerçekleşiyor. Bugün ülkemizde yeni yeni kabul görmeye başlayan hokeyin 1915’lerde İstanbul’da ligi bile düzenleniyor. Bu lig 1925’e kadar sürüyor. Öyle ki İstanbul’da, bugün ülkemizde oynanmayan rugby maçları bile yapılıyor.
                      <p>
                       İşgal yıllarında (1918-1923) Türk gençlerinin işgal kuvvetlerinin kurduğu takımlarla yaptıkları spor müsabakaları da İstanbul’daki önemli spor olaylarındandı. İşgal kuvvetleri askerleriyle ve azınlık temsilcileriyle yapılan boks ve futbol müsabakaları diğer spor branşlarına nazaran bir adım öne çıkıyor.
                       <p>
                        Yukarıda da görüldüğü gibi Osmanlı topraklarında ilk defa İstanbul’da görücüye çıkan modern sporlar, milenyumun başında yine aynı şehirde uluslararası organizasyonlar şeklinde karşımızdaydı. Şimdi ise sıra olimpiyatlara geldi. İstanbul, Başbakan Erdoğan’ın açıkladığı 2020 Olimpiyat adaylığı için Roma’nın çekilmesiyle Doha, Tokyo, Madrid ve Bakü’yle yarışacak. Karar, 7 Eylül 2013’te Arjantin’in başkenti Buenos Aires’te açıklanacak. Henüz eksiklikleri olsa da 2012’nin Avrupa Spor Başkenti İstanbul, sportif geçmişi ve gelişimiyle 2020 Olimpiyatları’nı almayı çoktan hak ediyor.
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </img>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F99F386A5012E965303402ACD1D25EEB?newsId=31994), [web.archive.org (arşiv bağlantısı)](http://web.archive.org/web/20120319085154/http://www.aksiyon.com.tr:80/aksiyon/newsDetail_getNewsById.action;jsessionid=F99F386A5012E965303402ACD1D25EEB?newsId=31994)
