# Rüyasını Realize etti

*Behram Kılıç 2011.05.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bundesliga’da Borissia Dortmund’u şampiyonluğa taşıyan Nuri Şahin’in en büyük hedefi İngiltere’de oynamaktı. Real Madrid ise onun için sadece bir rüyaydı.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     ‘Real Madrid’de oynamak bir düş, hedef değil.’ İlk demeci bu oldu onun. 21. yüzyılın en büyük takımı değil miydi Real Madrid? Bu takımın büyüklüğü başka hangi sözle anlatılabilirdi? “Eğer seni Real Madrid ararsa gidersin. Bu para meselesi değil.” diyordu Nuri ve meseleyi basitçe özetliyordu.
    </p>
    <p class="MsoNormal">
     Bizim için sıradan bir transfer değildi bu. Fransız ya da bir İngiliz’in Real’e imza atması normal olabilirdi ama Türk Millî Takımı’nda oynayan bir oyuncunun Real’e gitmesi sıra dışı bir olaydı. Belki biz bu transferin önemini sıcağı sıcağına kavrayamıyoruz bugünlerde. Zaten medyamız da transfere G.Saraylı Arda’nın Madrid’in gölgede kalmış ekibi Athletico’ya gideceği haberleri kadar yer vermiyor. Ama bu transfer özellikle gurbetteki birçok Türk futbolcusunun tercihlerini ve hedeflerini yeniden gözden geçirmesine vesile olacak. Tercihlerini diyoruz; çünkü Mesut’un Almanya’yı seçtikten sonra Real’e imza atması, gurbetçi futbolcularda Türkiye’yi tercih etmenin kariyerlerine büyük katkı sağlamayacağı gibi bir algı oluşturmuştu. Tam da bu sırada geldi Nuri’nin transferi. Belki yakında, Türk Milli Takımı’nı seçen Hamit Altıntop da Real’e gidecek.
    </p>
    <p class="MsoNormal">
     Peki, kimdi bu Nuri Şahin? 23 yaşında dünyanın en büyük takımlarından birine imza atana kadar hangi süreçlerden geçmişti? Hepimiz onu, 2005’te Avrupa şampiyonu ve dünya dördüncüsü olan 17 Yaşaltı Türk Millî Takımı’ndaki performansıyla tanıdık. Oynadığı futbolla herkesi kendisine hayran bıraktı. Peru’da düzenlenen 2005 FIFA 17 Yaşaltı Dünya Şampiyonası’nda Bronz Top ödülü kazandı. Attığı gollerle de gümüş ayakkabı (4 gol, 2 asist)... Zaten o turnuvada 3 oyuncu göz doldurmuştu. Brezilyalı Anderson, Meksikalı Dos Santos ve Nuri Şahin... FIFA’nın resmî internet sitesi de ondan övgüyle bahsetmişti: “Türkiye’nin ataklarına bir orkestra şefi gibi ritim veriyor.”
    </p>
    <p class="MsoNormal">
     Turnuvadan sonra altyapısında bulunduğu Almanya’nın Borussia Dortmund takımı, cesur bir karar alarak Nuri’yi A takıma çıkarttı. Hangi Türk takımı yapabilirdi bunu? Nuri, şampiyona öncesinde Borussia Dortmund formasını 6 Ağustos 2005’te 16 yaş 334 günlükken giymiş ve bu sayede Bundesliga’da oynayan en genç futbolcu olmuştu. Aynı sene 25 Kasım’da Wolfsburg’a attığı golle de Bundesliga’da gol atan en genç isim olarak tarihe geçmişti.
    </p>
    <p class="MsoNormal">
     2005, onun futbol hayatında başka bir ilki yaşayacağı sene olmaya devam edecekti. 8 Ekim 2005’te Almanya ile İstanbul’da oynanan özel maçın 86. dakikasında Selçuk’un yerine oyuna girecek ve ilk kez A Millî Takım forması giyecekti Nuri Şahin. Aynı maçın 89. dakikasında ise Almanya filelerini havalandıracak, böylelikle A Millî Takım formasıyla gol atan en genç oyuncu da o olacaktı.
    </p>
    <p class="MsoNormal">
     2005’te art arda yaşadığı bunca ilke rağmen Nuri Şahin oldukça olgun bir kişilik çiziyordu. O, kendi ayakları üzerinde durabilmesindeki en büyük rolün Dortmund’daki teknik direktörü Bern Van Marwijk’e ait olduğunu söyleyecekti. Marwijk ile sürekli konuşuyordu. Aslında Nuri çekingen bir oyuncuydu. Marwijk ile konuşmaları onun bu çekingenliğini gidermesine de yardımcı oldu.
    </p>
    <p class="MsoNormal">
     Ondan çok şey bekleniyordu. Bir ara “Şahin, Dortmund’u kurtarsın” bile dendi. Nuri, buna rağmen kendi tabiriyle ‘havalanmadı’. “Ben bu düzeyde değilim. Takımın sadece bir parçasıyım. Bazı şeyler elde ettim. Ama ben henüz bir dünya futbolcusu değilim.” açıklamalarında bulundu. Hocasının yanı sıra Borussia Dortmund Menajeri Micheal Zorc, takım arkadaşları Dede ve Raman Weidenfeller de Nuri’ye Bundesliga’daki ilk yılında büyük destek verdi.
    </p>
    <p class="MsoNormal">
     Dortmund’da oynadığı ikinci sezonunda takımın durumu iyi değildi. Marwijk, Aralık 2006’da takımdan ayrıldı, Alman basını da Nuri’yi eleştirmeye başladı. Nuri, bu dönemi, ‘İstikrarlı oynamıyordum. İyi bir oyun oynadıktan sonra bunu 3 kötü oyun izliyordu. Dinlenmeyi başaramıyordum. Bazen 40 dakika sonra yoruluyordum.” diye özetliyordu.
    </p>
    <p class="MsoNormal">
     Borussia Dortmund’da daha sonra teknik direktörlük görevine getirilen Thomas Doll da Nuri’yi hesaba katmadı. Nuri, bu dönemde büyük bir başarısızlıkla karşı karşıya kalmıştı. Tam da bu noktada Galatasaray onu transfer etmek istedi. Ancak Nuri, gelişmesine daha fazla katkı sağlayacağı düşüncesiyle Kulüp Menajeri Zorc ve danışmanı Reza Fazeli’nin tavsiyeleriyle Hollanda’nın Feyenoord takımına gitti.
    </p>
    <p class="MsoNormal">
     Nuri, Feyenoord’da 29 maçta forma giydi, 6 gol attı, Hollanda Kupası’nı kazandı. Kısaca burada iyice kendini buldu. Feyenoord’un yabancı oyunculardan sorumlu yetkilisi Jan Mastenbroek, tek sezon takımda kalan Nuri için “Ne istediğini biliyordu. Çok hırslı ve sabırlı bir şekilde eksikleri üzerinde çalıştı. Bunun gibi bir genci hiçbir zaman gece yarısı diskoteklerden getirmek gerekmiyordu.” diyecekti. Araya sıkıştırmakta fayda var: Nuri, 2006’da nişanlandığı kuzeni Tuğba ile 2007 sonbaharında evlendi.
    </p>
    <p class="MsoNormal">
     Feyenoord tecrübesini yaşadıktan sonra döndüğü Dortmund’daki kariyerinden bahsetmeden önce sizleri biraz daha geriye götürelim. Nuri’nin futbola başlama hikâyesine...
    </p>
    <p class="MsoNormal">
     40 yıl önce Kırşehir’den Almanya’ya göçen Şahin ailesinin hikâyesi, çoğu gurbetçinin hikâyesiyle paralellik gösterir. Zorluklar, bambaşka bir ülkeye alışmak, en kötü işlerde çalışmak gibi bildik durumlar... Ama Nuri’nin futbola başlaması bambaşka bir hikâyedir. Nuri, Savaş ve Nezaket çiftinin iki oğlundan biridir. Dortmund’a 50 kilometre uzaklıktaki Lüdenscheid kentinde dünyaya gelen Nuri, çocukluğunu biraz daha güneydeki Meinerzhagen’de geçirir. Babası, futbolla ilgilidir. Bir gün, henüz 6 yaşına basmış büyük oğlu Ufuk’u izlemesi için bir Alman antrenöre götürür. Yanlarında Nuri de vardır. Bu buluşma esnasında 4 yaşındaki Nuri’nin topa vuruşunu izleyen Alman antrenör, Savaş Şahin’e “Bu çocuğunuzu da çok vakit kaybetmeden bir takımın altyapısına verin.” nasihatinde bulunur.
    </p>
    <p class="MsoNormal">
     Böylelikle Nuri, yerel RSV Meinerzhagen’in altyapısında futbola başlar. 12 yaşındayken Borussia Dortmund’un altyapısındadır. Takımın Gençlik Evi’nde bulunan 15 metrekarelik bir odada yaşar Nuri. İçine sadece bir yatak, masa, televizyon, dizüstü bilgisayar ve telefonun sığabildiği odasına sadece dinlenmeye ve uyumaya gider. Çünkü Dortmund’un altyapısındaki eğitim sistemi gereği öğleden önce okula devam etmesi, daha sonra bir öğretmen eşliğinde ev ödevlerini yapması, öğleden sonra da antrenmanlara çıkması gerekiyordur. Sizin anlayacağınız Nuri çocukluğunu yaşayamayacaktır.
    </p>
    <p class="MsoNormal">
     Nuri, Feyenoord sonrası döndüğü Dortmund’daki ilk sezonunda 17 maçta yer aldı, 2 gol 3 asistle oynadı. 2009-10 sezonunda 33 kez giydiği Dortmund forması altında 4 gol, 7 asiste ulaştı. Bu arada, Türk Millî Takımı formasını da 26 kez giydi. Fatih Terim’in 2005’te millî forma verdiği oyuncu, ay-yıldızlı takımda bir türlü kendini bulamadı. Bunda en önemli sebep, hocaların ona tam güvenmemesi ve saha içinde ona önemli rol verilmemesi gösterilebilir. Türk medyası da Almanya’dan gelen oyunculara yeterince ilgi göstermiyordu. Hamit’in Bayern Münih gibi bir dünya devinde oynaması ve orada her hafta forma giymesi, Tuncay Şanlı’nın Stoke City ya da Wolsburg’da forma şansı bulamaması kadar haber değeri taşımıyordu.
    </p>
    <p class="MsoNormal">
     Nuri, 2010-11 sezonunda ise Dortmund’un sadece bir oyuncusu olmaktan çok öte bir konuma yükselecekti. Artık saha içinde takımının lideri ve kaptanı oydu. Tüm toplar onda toplanıyor, takımı atağa o kaldırıyordu. İstatistikler onun oyun içerisinde gösterdiği performansı tam olarak yansıtamıyordu. Zira gol ve asist yüzdesi düşüktü. Buna rağmen devre arasında futbol dergisi Kicker’in Bundesliga’da forma giyen toplam 286 oyuncuyla yaptığı ankette, oyların yüzde 32.6’sını alarak Almanya’da ilk yarının en iyi futbolcusu o seçildi. İlk yarıyı lider tamamlayan Dortmund’a, 17 maçın tümünde görev alıp 4 gol, 6 asistle katkıda bulunmuştu Nuri.
    </p>
    <p class="MsoNormal">
     Onu takımda ön plana çıkartan, yeteneklerinin yanında teknik direktörü Jürgen Klopp’tu. Gurbetçi oyuncumuz, bir demecinde hocasıyla ilgili şunları söyleyecekti: “Klopp’un bana saha içinde verdiği hata yapabilme lüksü sayesinde oyunum olumlu yönde gelişiyor.” Oysa önceleri oynadığı herhangi bir maçta hatalı pas atınca moralini bozan bir oyuncuydu Nuri. Hücuma katkısının yanında savunma yönünü de geliştirdi gurbetçi oyuncumuz. Kafa toplarında istenilen düzeyde olmaması belki de tek eksiğiydi. Onun önderliğindeki Borussia Dortmund sezon sonu Bundesliga’da şampiyonluğa ulaştı. Sakatlığı yüzünden son 4 hafta forma giyemeyen Nuri Şahin, 30 maçta kaydettiği 6 gol ve 8 asistle sezonu tamamladı.
    </p>
    <p class="MsoNormal">
     Nuri Şahin, şimdi Real Madrid’de. Aslında hiç böyle bir hedefi olmadı onun. En büyük hedefi İngiltere’de oynamaktı. Bunun yanında Şampiyonlar Ligi’ni kazanmak… Ve zamanı gelince Türkiye’de futbola veda etmek... Zaten “Real’de oynamak bir düş, hedef değil.” sözleri boşuna değildi.
    </p>
    <p class="MsoNormal">
     Gurbetçimiz, Real’de Ronaldo, Mesut, Benzema gibi birbirinden ünlü yıldızlarla aynı kadroda olacak. Hatta, 2005’te Peru’da düzenlenen şampiyonada yarı finalde karşılaştığımız Brezilya’nın defans oyuncusu Marcelo ile birlikte oynayacak. Marcelo demişken; Brezilyalı, 2006’dan beri Real’de. Bu açıdan bakınca, Nuri’nin Real’e transferi biraz geç oldu diyebilir miyiz?
    </p>
    <p class="MsoNormal">
    </p>
    <p class="MsoNormal">
    </p>
    <p class="MsoNormal">
     BİR TEK NURİ! 2005’te Peru’da düzenlenen FIFA 17 Yaşaltı Dünya Şampiyonası’nda belki birinci olamamıştık; ama FIFA tarafından dünyanın en iyi takım oyunu oynayan ekibi seçilmiştik. O ekibin hocası, bugün İstanbul Büyükşehir Belediyespor’u çalıştıran Abdullah Avcı’ydı. Avcı, Nuri’nin, Tevfik Köse’nin, Caner’in yıldızlaştığı şampiyona dönüşü sanki bugünleri görmüş ve şunları söylemişti: “Türk futbolunun 10-15 yılını kurtaracak bir nesil yakaladığımıza inanıyorum. Bu çocuklar ileride yıldız isimler olamazsa bilmeliyiz ki kabahat biz hocalarda ve yöneticilerdedir. Bu jenerasyonun iyi değerlendirilmesi durumunda ileride Dünya Kupası’nı getirebileceğine inanıyorum.”
    </p>
    <p class="MsoNormal">
     Abdullah Avcı’nın düşü gerçekleşmedi, gerçekleşmeyecek de... Zira Peru’da ter döken birçok oyuncumuz bugün kendilerinden beklenen patlamanın çok uzağında. O şampiyonada Meksika birinci, Brezilya ikinci olmuştu. Şampiyona dönüşü millilerimizin Brezilyalı muadillerinden Anderson, Manchester United’da, Marcelo Real Madrid’de, Denilson Arsenal’de kendisine yer buluyordu. Bizde ise sadece Nuri sıçrama gösterdi. O günlerde kalecimiz Volkan Babacan, F.Bahçe’de yedekti. Şimdilerde kiralık gittiği Kayseri’de yine yedek. G.Saray altyapısından yetişen takımın kaptanı Erkan Ferin, bugünlerde Pursaklarspor’da ter döküyor. Diğer Galatasaraylılardan Aydın, hâlâ ‘gelecek vadeden’ bir oyuncu. Özgürcan ise Adanaspor’da. Caner Erkin, Manisa’ya 4 milyon avro kazandırıp gittiği CSKA Moskova’dan tekrar Türkiye’ye döndü. Peru’da Bronz Ayakkabı ödülüne layık görülen Tevfik Köse ise İstanbul Büyükşehir Belediyespor’da oynuyor.
    </p>
    <p class="MsoNormal">
     2005’TE DÜNYA DÖRDÜNCÜSÜ OLAN 17 YAŞALTI MİLLÎ TAKIMIMIZIN BUGÜNKÜ DURUMU
    </p>
    <p class="MsoNormal">
     Oyuncu
     <span>
     </span>
     2005’teki takımı
     <span>
     </span>
     Bugünkü takımı
    </p>
    <p class="MsoNormal">
     1-Volkan Babacan
     <span>
     </span>
     <span>
     </span>
     Fenerbahçe
     <span>
     </span>
     Kayserispor
    </p>
    <p class="MsoNormal">
     2-Mehmet Yılmaz
     <span>
     </span>
     <span>
     </span>
     Bursaspor
     <span>
     </span>
     Turgutluspor
     <span>
     </span>
    </p>
    <p class="MsoNormal">
     3-Ferhat Bıkmaz
     <span>
     </span>
     <span>
     </span>
     Hannover 96
     <span>
     </span>
     Sivasspor
    </p>
    <p class="MsoNormal">
     4-Erkan Ferin
     <span>
     </span>
     <span>
     </span>
     Galatasaray
     <span>
     </span>
     Pursaklar
    </p>
    <p class="MsoNormal">
     5-Serdar Keşçi
     <span>
     </span>
     <span>
     </span>
     Galatasaray
     <span>
     </span>
     Gümüşhane
    </p>
    <p class="MsoNormal">
     6-Harun Karadaş
     <span>
     </span>
     <span>
     </span>
     Galatasaray
     <span>
     </span>
     Darıca Gençlerbirliği
    </p>
    <p class="MsoNormal">
     7-Deniz Yılmaz
     <span>
     </span>
     <span>
     </span>
     Bayern Münih
     <span>
     </span>
     Bayern Münih II
    </p>
    <p class="MsoNormal">
     8-Caner Erkin
     <span>
     </span>
     <span>
     </span>
     Ves.ManisasporF.Bahçe
    </p>
    <p class="MsoNormal">
     9-Tevfik Köse
     <span>
     </span>
     <span>
     </span>
     B. Leverkusen
     <span>
     </span>
     İstanbul Büyükşehir Bel.
    </p>
    <p class="MsoNormal">
     10-Nuri Şahin
     <span>
     </span>
     <span>
     </span>
     B. Dortmund
     <span>
     </span>
     Real Madrid
    </p>
    <p class="MsoNormal">
     11-Özgürcan Özcan
     <span>
     </span>
     <span>
     </span>
     Galatasaray
     <span>
     </span>
     Adanaspor
    </p>
    <p class="MsoNormal">
     12-Onur R. Kıvrak
     <span>
     </span>
     <span>
     </span>
     Karşıyaka
     <span>
     </span>
     Trabzonspor
    </p>
    <p class="MsoNormal">
     13-Emre Balak
     <span>
     </span>
     <span>
     </span>
     Samsunspor
     <span>
     </span>
     Gençlerbirliği
    </p>
    <p class="MsoNormal">
     14-Aydın Yılmaz
     <span>
     </span>
     <span>
     </span>
     Galatasaray
     <span>
     </span>
     G.Saray
    </p>
    <p class="MsoNormal">
     15-Anıl Taşdemir
     <span>
     </span>
     <span>
     </span>
     Göztepe
     <span>
     </span>
     Akhisar Bel. Gençlik
    </p>
    <p class="MsoNormal">
     16-Ergun Berişha
     <span>
     </span>
     <span>
     </span>
     Grashoppers
     <span>
     </span>
     İstanbul Büyükşehir Bel.
    </p>
    <p class="MsoNormal">
     17-Cengiz Çoban
     <span>
     </span>
     <span>
     </span>
     Trabzonspor
     <span>
     </span>
     Türk Telekomspor
    </p>
    <p class="MsoNormal">
     18-Murat Duruer
     <span>
     </span>
     <span>
     </span>
     Ankaragücü
     <span>
     </span>
     Ankaragücü
    </p>
    <p class="MsoNormal">
     19-Aykut Demir
     <span>
     </span>
     <span>
     </span>
     NAC Breda
     <span>
     </span>
     Gençlerbirliği
    </p>
    <p class="MsoNormal">
     20-Eray Birnican
     <span>
     </span>
     <span>
     </span>
     Yıldırım Bosna
     <span>
     </span>
     Gaziantepspor
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-29420-37-ruyasini-realize-etti.html), [web.archive.org (arşiv bağlantısı)](http://web.archive.org/web/20121125100841/http://www.aksiyon.com.tr:80/aksiyon/haber-29420-37-ruyasini-realize-etti.html)
