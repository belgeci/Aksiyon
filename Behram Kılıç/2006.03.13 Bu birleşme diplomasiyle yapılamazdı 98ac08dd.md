# Bu birleşme diplomasiyle yapılamazdı

*Behram Kılıç 2006.03.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Pakistan 8 Ekim 2005’te 7,6 şiddetindeki depremle sarsıldı. 73 bin kişinin öldüğü, 3,5 milyon kişinin evsiz kaldığı deprem bölgesine ilk giden Türkler oldu. Kızılay da 24 saat geçmeden oradaydı. Kurduğu evlerle, hastanelerle, fırınlarla, psiko-sosyal kamplarla depremin en çok hissedildiği Bagh, Keşmir ve Muzafferabad’da aralıksız hizmet verdi. Kızılay, geçen hafta, Bayındırlık ve İskan Bakanı Faruk Özak, bazı milletvekilleri, işadamları ve gazetecilerin bulunduğu bir heyeti özel uçakla Pakistan’a götürdü. Amaç Kızılay’ın depremde yaptıklarının yerinde incelenmesiydi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608032644im_/http://www.aksiyon.com.tr/resim/588/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Heyetin ilk durağı Bagh bölgesiydi. Burada Çelik Afet evlerinden oluşan Sarbuland köyü gezildi. Köyde zaman adeta durmuş gibiydi. Depremin etkisi insanların yüzlerinden okunuyordu. Bakan Faruk Özak, beraberinde Kızılay Genel Başkanı Tekin Küçükali ile birlikte hemen her evi ziyaret etti. Bütün köyden “We love you - sizi seviyoruz” nidaları yükseldi. Samimi, içten bir haykırmaydı bu. Fen Bilgisi öğretmeni olduğunu öğrendiğimiz bir bayanla sohbet etme imkânı bulduk. Fotoğraf çekilmemesi kaydıyla birkaç sorumuza kısa cevaplar verdi. Kadın oldukları için erkeklere oranla deprem sonrası daha çok zorluk çektiklerini; okulları yerle bir olduğu için eğitimin açık havada sürdüğünü; bölgedeki tüm çocukların fakir olduğunu ve eğitimleri için gerekli kitap ve teçhizattan mahrum kaldıklarını anlattı.
   <br>
    <br>
     Heyet helikopterlerle Bagh’tan depremin en fazla tahrip ettiği Muzafferabad’a geçti. Şehrin belediye başkanı ve bölgenin askerî sorumlusu karşıladı bizleri. Albay İftikkar, Kızılay’ın yardımlarından duydukları minnettarlığı anlattı. “Çocuklarımızı sevdiler, kendi çocuklarının özlemlerini bizim çocuklarımızla giderdiler.” dediğinde herkesin yüzünü bir hüzün kapladı. “Türkler derdimizle dertlendi, en dertli anımızda geldi. Bu birleşme diplomasiyle sağlanamazdı.” Daha sonra Belediye Başkanı Zahid Amin, biraz da esprili bir şekilde 6 ay sonra seçimlerin olduğunu, herhangi bir Türk’ün aday olması halinde burada seçimleri rahatlıkla kazanacağını söyledi.
     <br/>
     <br/>
     Ardından Kızılay’ın kurduğu Sahra Hastanesi’ne geçildi. Burada günde 400-500 hastaya bakılıyor. Acil ve normal olmak üzere iki ameliyathane hazır. 24 personel görev yapıyor. Bir hemşire 114. günü doldurduğunu söylüyor. Başlangıçta yoğunluk sebebiyle günlerin nasıl geçtiğini anlamadıklarını, ama bugünlerde memleket hasretinin iyice kendisini hissettirmeye başladığını belirtiyor. Bir başka hemşire ise ikinci haftasında olduğu için oldukça heyecanlı. Hastanede ilk günlerdeki yoğunluk yok. Bugünlerde daha çok yüz ve kol yanıklarından dolayı gelen hastalar çoğunlukta. Çadırların tutuşması bu yanıklara sebep oluyor. Muzafferabad’da Türkiye’den gelen diğer yardım kuruluşlarının da yapmış olduğu faaliyetler göz dolduruyor. Onlar da adeta Kızılay ile yarış içinde. Türk insanının gönlünden kopanlar burada yeşermiş durumda.
     <br/>
     <br/>
     Cuma günü Pakistan Devlet Başkanı Pervez Müşerref, Bakan Faruk Özak ve Kızılay heyetini kabul etti. Yaklaşık 55 dakika süren görüşme sırasında Müşerref, “Benden önce vardınız deprem bölgesine.” diyerek hayretini dile getiriyor. Türk heyeti de kendisine, “Türkiye yardım etmedi, vazifesini yapmaya çalıştı.” diye karşılık verdi.
     <br/>
     <br/>
     Ziyaretin son gününde başkent İslamabad’da Pak-Türk Eğitim Vakfı’nın açtığı okulda Kızılay danışmanı Prof. Dr. Ahmet Mete Işıkara, çocuklar için hazırladığı CD’nin slayt gösterisini yaptı. Pakistan’ın depremle yaşamayı öğrenmesi gerektiğini belirten Işıkara haklıydı; çünkü havaalanına vardığımızda Keşmir yine sallanmış, 5,2 büyüklüğündeki depremde 1 kişi hayatını kaybetmişti. Dönüşte kafilede bulunan gazeteci-yazar Taha Akyol’un ağzından şu sözler dökülüyordu: “Bu şartlar altında Kızılay çok iyi bir iş başardı.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23571), [web.archive.org (arşiv bağlantısı)](http://web.archive.org/web/20070608032644/http://www.aksiyon.com.tr:80/detay.php?id=23571)
