# En büyük Trabzon, şampiyon Sebat

*Behram Kılıç Bilinmeyen-tarih*

<div>
 <font>
  <img border="0" height="1" src="/web/20040127134944im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040127134944im_/http://www.aksiyon.com.tr/resim/442/58.jpg" vspace="5"/>
  </p>
 </font>
 <font class="content">
  1998 yılında kapısına kilit vurulması gündeme gelen 80 yaşındaki Akçaabat Sebatspor, son 5 yılda 4 şampiyonluk yaşayarak tarihinde ilk kez Süper Lig’e yükseldi. Bir zamanlar Trabzonspor’a oyuncu yetiştiren kulüp, şimdi Bordo—Mavili takımla aynı ligde mücadele edecek olmanın heyecanını yaşıyor.
 </font>
 <p>
  <font class="content">
   Balıkesir’den asker arkadaşım Abdullah Bağ, bundan bir ay kadar önce telefonla aradı beni. Kendisi çeşitli takımlarda antrenörlük yapmış biriydi. “Balıkesirspor ile ilgili bir haber yapamaz mısın?” dedi. “Allah Allah! Nereden çıktı şimdi Balıkesir?” dedim içimden. Anlattı: “Takım, 4 sene önce son 5 dakikasına 2—0 önde girdiği bir maçta arka arkaya iki gol yiyerek, penaltı atışları sonucu 3. Lig’den 2. Lig’e çıkma şansını kaybetti. Bir sonraki sezon da amatör kümeye düştü. Burada şehri ayakta tutan tek şey spor. Koskoca ilin liglerde temsilcisi yok”. “Tamam Abdullah. Haber yaparız” dedim ve telefonu kapattım.
   <br/>
   <br/>
   Evet, tam 4 yıl önce 2. Lig’in kapısından dönen Balıkesirspor’un o günkü rakibi, bugün Süper Lig’e yükselen Akçaabat Sebatspor’du. Maçın 85. dakikasında Sebat’ın antrenörü Ekrem Al, o sezon pek forma vermediği Yakup’u oyuna sokuyor ve o Yakup peşpeşe attığı gollerle maçı penaltılara götürüyor, penaltılarla da Sebatspor    2. Lig’e çıkıyordu.
   <br/>
   <br/>
   Ya bir sezon öncesi? 3. Lig’deki Sebatspor’un başına gelenler, yukarıdaki hikayeden daha etkileyici. Ligin son maçı... Rakip, Samsun Kadıköyspor. Yine son dakikada bulduğu golle ligde kalmayı başarıyor Sebat. Başkan Kazım Kolat, bu maçtan sonra, yani 29 Mayıs 1998 tarihinde kulübü kayyuma devredeceğini açıklıyor. O dönem ulusal bir gazetede çıkan “Cumhuriyet takımının kapısına kilit vuruluyor” haberi ses getiriyor. Haberi İstanbul’da bulunan işadamı Mevlüt Selami Yardım’ın oğlu Erol Yardım okuyor ve babasından kulübe sahip çıkmasını istiyor.
   <br/>
   <br/>
   Oğlunu kıramayan Selami Yardım da başkanlığa talip oluyor ve hemen işe koyuluyor. Ekrem Al yönetimindeki takım, 3. Lig’den 2. Lig’e, bir sezon sonra da 2. Lig A Kategorisi’ne yükseliyor. İlk sezonunda son haftalarda arka arkaya puanlar kaybeden ve Süper Lig trenini kaçıran Sebatspor, bu sezon ise Sadi Tekelioğlu yönetiminde bir ilki gerçekleştiriyor.
   <br/>
   <br/>
   Tekelioğlu: Şampiyonluğa inanmıştık
   <br/>
   <br/>
   Geçmişe yaptığımız kısa yolculuktan sonra 1923’te kurulan Akçaabat Sebatspor’un öyküsünü teknik direktör Sadi Tekelioğlu’ndan dinleyelim isterseniz. Tekelioğlu, geçen sezon kulüp çalıştırmadığını ve Sebatspor’u pek çok maçta izleme fırsatı bulduğunu belirterek başlıyor söze: “Oyuncuların çoğunu tanıyordum. Bazıları Trabzonspor altyapısından öğrencilerimdi. Hedefi Süper Lig olarak belirledim. Bana ‘maceracı’ diyenler oldu. Koşan, mücadele eden oyunculardan kurulu genç bir ekiptik. Bu şartlarda lige başladık.”
   <br/>
   <br/>
   Tekelioğlu, ilk yarıda herşeye rağmen istedikleri performansı gösteremediklerini ifade ediyor: “Devre arası kaleci Adnan ve Semavi ayrıldı. Biz de Konya’dan Alper, Erzurum’dan Yusuf ve Ekrem, Adanaspor’dan Mutlu, Denizli’den Ali Kunter’i takıma transfer ettik. Bence bu transfer kararları başarıda çok önemli etken oldu. Mesela, Ali 9 gol attı. İlk yarıda 29, ikinci yarıda ise 35 puan topladık.” Sadi Tekelioğlu, dönüm maçının ikinci yarının ilk haftasındaki Büyükşehir Belediyesi Ankaraspor müsabakası olduğunu söylüyor: “Aramızda 5 puan fark vardı. 90+3’te golü bulduk ve 1—0 kazandık. Kaybetseydik çok zorlanırdık.” Sivasspor’u deplasmanda 2—1 yendikleri maçtan sonra inanılmaz mutluluk yaşadıklarını dile getiren Tekelioğlu, bir hafta sonra evlerinde Kayserispor ile berabere kaldıklarında ise vesveseye kapıldıklarını dile getiriyor.
   <br/>
   <br/>
   Süper Lig vizesi Antalya’dan
   <br/>
   <br/>
   Şimdi isterseniz Akçaabat Sebatspor’un Süper Lig’e çıkmayı garantilediği Antalyaspor maçına gidelim. Stattaki ve şehirdeki atmosfere şöyle bir göz atalım. Tarih, 18 Mayıs 2003... Şehirde dolaşıyoruz. Hemen herkes saat 16.30’da oynanacak karşılaşmayı konuşuyor. Doğuştan futbolun içinde olan Karadenizliler, geçen yıl Trabzonspor tarafından engellendiğini düşündükleri Sebatspor’un bu sefer Süper Lig’e yükseleceğine yürekten inanıyorlar.
   <br/>
   <br/>
   Bir minibüse atlayıp maçın oynanacağı Fatih Stadı’na gidiyoruz. Tüm Akçaabat gibi 4 bin 500 kişilik stadyum da gelin gibi süslenmiş. Tribünlerde yer yok. Kimin nerede oturduğu belli değil. Protokol tribünü bile saatler öncesinden dolmuş. Çevredeki apartmanlarda da durum farklı değil. Stadın yanındaki spor salonunun çatısı ise tıklım tıklım. Bir facia olmasın diye taraftarların oradan inmesi için sık sık anonslar yapılıyor. Ama nafile. Trabzonspor’un efsane futbolcusu Hami’ye rastlıyoruz. Bırakın oturmayı, ayakta duracak yer olmadığı için skorbordun yanındaki boşluğu gözüne kestiriyor. Şanslı. Çünkü, dördüncü hakem az önce orayı kontrol etmiş ve birkaç taraftarı tel örgülerin arkasına göndermişti. Doğal olarak ona da yer açılmıştı.
   <br/>
   <br/>
   Sahaya önce Antalyaspor alkışlar arasında çıkıyor. Yenilmesi istenilen rakibe taraftarın jesti. Ve inanılmaz coşkuyla Sebatspor yeşil çimende. Maç zamanında başlıyor. Sebatspor yüklendikçe yükleniyor ve peş peşe goller buluyor. Karşılaşmayı da 4–0 gibi farklı bir skorla kazanarak 80 yıllık tarihinin en büyük başarısına imza atıyor ve Süper Lig’e yükseliyor. Horonlar tepiliyor Fatih Stadı’nın çimlerinde. Şarkılar söyleniyor, sevinç gözyaşları dökülüyor. Başkan Selami Yardım da 5 yıl önce ‘Cumhuriyet takımının kapısına kilit vuruluyor” haberini yapan gazeteci Altuğ Atalay’a şöyle sesleniyor o kalabalık arasından: “3 milyon dolarımı verdim; ama değdi doğrusu”.
   <br/>
   <br/>
   Sebat kalıcı olabilecek mi?
   <br/>
   <br/>
   Futbolu, daha ülkemize girdiği ilk yıllarda benimseyen, bu spora kolayca adapte olan Trabzon şehri ilk kez Süper Lig’de iki takımla temsil edilecek. Karadenizlinin işi aceledir ya, şimdi yörede 37 bin 500 nüfuslu ilçenin takımı olan Sebatspor’un Süper Lig’de tutunup tutunamayacağı konuşuluyor. Belki zaferin sıcaklığındandır; ama kimsede en ufak bir kötümserlik yok. Ya diğer şehir takımları arasında yaşanan husumet, Akçaabat Sebatspor ile Trabzonspor arasında vuku bulacak mı? Cevap yine sevindirici: Kesinlikle hayır. Statta bile “En büyük Trabzon, şampiyon Sebat” tezahüratı yankılandı maç boyunca.
   <br/>
   <br/>
   Bu konuda Trabzon futbolunu yakından tanıyan  isimlerin görüşlerini alıyoruz. Akçaabatlı olan Trabzonspor’un geçmişteki başarılı futbolcularından Lemi Çelik, Trabzon şehrinin üç takımı bile kaldırabilecek ekonomik ve futbol potansiyeline sahip olduğunu söylüyor mesela. Trabzonspor’da forma giyemeyen oyuncuların Akçaabat Sebat’ta pişmelerinin sağlanabileceğinin altını çizen Lemi, “Sebatspor altyapı olarak Trabzon futboluna ekstra katkı sağlayacak. Bunun dışında Trabzonspor’la yarışan takımlar şehre iki defa gelecekler. Akçaabat Sebat küçük kardeş olarak onları ne kadar hırpalarsa Trabzonspor için o kadar avantaj olacak. İki takımın birbirleriyle olan maçları derbi havası taşımaz. Çünkü taraftarın gönlünde Trabzonspor’un yeri her zaman ayrıdır” diyor.
   <br/>
   <br/>
   Sebatspor’da bir yıl futbol oynayan Türkiye’nin gelmiş geçmiş en iyi kalecilerinden ve teknik direktörlerinden Şenol Güneş ise kısa ve net konuşuyor: “Trabzon bölgenin babasıdır. Akçaabat Sebat’ın çıkması Trabzon’a destektir. İkisi rakip olmaz. Çünkü kulvarları çok farklı.”
   <br/>
   <br/>
   Futbol oynadığı dönemde beyefendiğiliğiyle tanıdığımız, hem Trabzonspor’un, hem de Akçaabat Sebat’ın formasını giyen Orhan Çıkrıkçı da geçen yılki takımının Süper Lig’e çıkmasına çok sevinenlerden. Başkan Selami Yardım’ın çok büyük fedakarlıklar göstererek takıma büyük katkı sağladığını ifade eden Orhan Çıkrıkçı, işin ön planda olan isimlerinin yanı sıra ismi hiç gündeme gelmeyen nice elemanların da Sebat’a büyük fayda sağladığını belirtiyor.
   <br/>
   <br/>
   Neticede Avrupa’da kasaba takımlarına, hatta belde takımlarına çok rastlıyoruz. Türkiye’de de bir sürü il takımının başaramadığını başararak Süper Lig’e çıkan ilçe takımı Akçaabat Sebat’ın önümüzdeki sezon göstereceği performans merakla bekleniyor. Sebat’ın Süper Lig’e çıkmasından da en çok Trabzon futbolu ve Trabzonspor faydalanacak.
   <br/>
   <br/>
   Son bir not: Sadi Tekelioğlu, görevini bırakma kararı aldı. Nedenini de şöyle açıkladı: “Takımda Süper Lig’de oynamayacak oyuncular var. Her hafta onlarla bebaber oldum. Hepsi evlatlarım. Gönderilmeleri için hiçbirinin ismini yönetime veremem.”
   <br/>
  </font>
 </p>
</div>


## Yorumlar

### fatih karatay, 15-Haziran-2003
> sebat mı trabzon mu?: 
> 1998 de kapısına kilit vuralacalk olan takım bu sene süper ligde.bu zaten birilerine mesaj oldu.ama değişmeyen bir şey var ki oda trabzon sporun karadenizde patron olduğudur.sebat elinden geleni yapacak.bu da sanırım istanbul takımlarının hakimiyetine son verir.son olarak sebat maçlarını ben ce avni akerde yapsın.teşekkürler....

### erdogan, 02-Haziran-2003
> sebat: 
> bu takım nerede maç yapacak o dağ başındaki stat da yapmazsınız umarım. 1. ligi şenlendirmek istiyorsanız kendinize düzgün bir stat bulursunuz inşallah taraftarınız süper.başarılar

### abdullah arpacıoğlu, 02-Haziran-2003
> en iyisi: 
> 2.Lig de eniyi futbol oynayan ikiekipten biri idi sebatspor  ilk yarı da ise sivasspor idi sivasın arka arkaya puan kayıpları defansif ve sıkıcı futbol oynayan konyanın yolunu actı daha sonra toparlanan sakarya spor 2-3 puan fazladan puan alsa süper Lige cıkabilirlerdi veya zirve yarisi cok daha cekişmeli gecerdi  ama lig deki en hizli oyunu oynyan kaleleri balukaya alan bir sebatspor hakikaten temposu cok yüksek maçlar yapiyordu bir iki tane 1. Lig futbolcusunun deneyimi ve ghen cfutbolcuların dimaliğiile birinci süper Ligi en fazla haked en onlardı diğer takımları ve sebatı canı gönülden kutlyorum

### kenan bıyık, 29-Mayıs-2003
> teşekkür ve rica: 
> öncelikle, süper lige merhaba diyen takımlarımıza yer verdiğiniz için bir trabzonlu olarak teşekkür ederim.bu haftaki yazınızı da büyük bir keyifle okuduk. sizlerden isteğimiz, önceki baskılarda yer verdiğiniz belgesellerle biz okuyucuları tekrar buluşturmanız.dört gözle bekliyoruz...

Kaynak: [www.aksiyon.com.tr](http://www.aksiyon.com.tr:80/detay.php?id=2605&yorum_id=65), [web.archive.org (arşiv bağlantısı)](http://web.archive.org/web/20040127134944/http://www.aksiyon.com.tr:80/detay.php?id=2605&yorum_id=65)
