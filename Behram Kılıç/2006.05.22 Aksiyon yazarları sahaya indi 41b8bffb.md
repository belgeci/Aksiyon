# Aksiyon yazarları sahaya indi

*Behram Kılıç 2006.05.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Aksiyon yazarları Ahmet Selim, Ahmet Turan Alkan, Ahmet Taşgetiren, Ali Bayramoğlu, Hamdi Yılmazer ve M.Nedim Hazar'dan süper bir lig değerlendirmesi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070404103415im_/http://www.aksiyon.com.tr/resim/598/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Son yılların en heyecanlı ligiydi. F.Bahçe ile G.Saray arasındaki yarış son ana kadar sürdü. Ligden düşmeme, UEFA Kupası’na katılma mücadelesi de öyle. Zirvede F.Bahçe kaçtı, G.Saray inatla kovaladı. Düğüm, ha çözüldü çözülecek derken her şey son haftaya kaldı. G.Saray evinde UEFA hesapları yapan Kayserispor’u ağırlıyordu, F.Bahçe ise düşmeme mücadelesi veren Denizlispor’la deplasmanda karşılaşıyordu. Ali Sami Yen’de rahat bir galibiyet aldı Cim Bom. Denizli’de ise heyecan doruktaydı. F.Bahçe ihtiyaç duyduğu golü bir türlü atamıyordu. Kanarya’dan gol beklerken oyunun normal süresinin son dakikasında M.Keçeli Denizli’yi öne geçiren vuruşu yaptı. Sahaya atılan konfetiler yüzünden hakem Selçuk Dereli maçı 16 dakika uzattı. Artık Ali Sami Yen’de kalplere zarar bir bekleyiş vardı. Derken F.Bahçe beraberliği buldu ama şampiyonluk golünü atamadı. İlk kez Süper Lig’de son hafta zirvede olan bir takım ikinci sıraya düştü. G.Saray yüzyıla bedel bir şampiyonluğa ulaştı. Kısaca düşenleriyle, UEFA’ya gidenleriyle, zirvedeki yarışıyla beklenmeyen bir sezon geride kaldı. Herkes bir şeyler konuştu, yazdı, değerlendirmeler yaptı. Ancak böylesine çetrefilli ligin analizini bir de derginizin yazarlarından dinlemek ister misiniz?
   <br>
    <br>
     Aksiyon Dergisi’nde günümüzle 1950-60’lı yılların Türk düşünce hayatını, toplumsal değişimlerini büyük bir “keyfiyet” ile aktaran Ahmet Selim’in; şehir, insan, siyaset, kısaca hayatın her alanında kaleminden lezzet damlayan Ahmet Turan Alkan’ın; İslam kültürünü ve siyasi düşüncelerini adeta gönül dostu kıvamında sunan Ahmet Taşgetiren’in; asker-sivil gerilimlerini, kırılma noktalarını, kendisine has üslubuyla huzurlarınıza getiren Ali Bayramoğlu’nun; analizleriyle olayların perde arkasındaki karanlık noktaları gün yüzüne çıkaran Hamdi Yılmazer’in ve eşsiz film eleştirileriyle farklı kapılar açan Mahmut Nedim Hazar’ın yazılarını okuyorsunuz. Peki bu yazarların Süper Lig ile ilgili düşüncelerini öğrenmeye ne dersiniz?
     <br/>
     <br/>
     Ahmet Taşgetiren hariç hepsi futbola ilgi duyuyor. Ahmet Selim’in Metin Oktay hayranlığını bilmeyen yok. Ahmet Turan Alkan’ın G.Saraylılığını, F.Bahçe’yi tutan Ali Bayramoğlu’nun Yeni Şafak gazetesindeki futbol yazılarını, G.Saraylı M. Nedim Hazar’ın Zaman Gazetesi’nde ara sıra kaleme aldığı futbola ilişkin değerlendirmelerini de… Değerli yazarlarımıza ortak sorular sorduk. Sonra mevcut konumlarını göz önüne alarak her birine özel birkaç soru da yönelttik. Ahmet Taşgetiren hiç maç izlememesine rağmen futbolla ilgili ilk kez yorum yaptı. Ali Bayramoğlu tedavi gördüğü bir dönemde bu konuya zaman ayırdı. Diğerleri de yoğun çalışmaları arasında onlara eşlik etti.
     <br/>
     <br/>
     Hiç kuşkusuz sezonun olayı G.Saray’ın son hafta F.Bahçe’den şampiyonluğu almasıydı. A. Turan Alkan, bu durumu F.Bahçe’nin cebine koyduğu şampiyonluğu G.Saray’a ikram etmesi şeklinde yorumluyor. Rakiplerine göre daha iyi bir kadroya sahip olmasına rağmen F.Bahçe’nin şampiyon olamamasını Ali Bayramoğlu ve Ahmet Selim takım ve ekip ruhundan yoksunluğa bağlıyor. “Yönetim, psikolojik baskı ve üstünlük kurma, bunu yaparken de yaygın bir tepkiselliğe yol açma yerine, sempatik bir istikrar tavrını benimseseydi, tribünlerini ve kendi medyasını uyarma samimiyetini ve olgunluğunu gösterseydi açık ara şampiyon olurlardı.” diyor Ahmet Selim. Ali Bayramoğlu, F.Bahçe’ye karşı kamuoyunda artan antipatinin Aziz Yıldırım’ın “küstahlık” sınırına dayanan tavır ve davranışlarından kaynaklandığını belirtiyor.
     <br/>
     <br/>
     CİMBOM’UN ŞAMPİYONLUĞU İLAHİ ADALET Mİ?
     <br/>
     <br/>
     M. Nedim Hazar, “G.Saray’ı parasızlık kenetledi.” gibi klişe cümlelerle şampiyonluğun özetlenmeye çalışılmasını saçma buluyor. Ona göre, şampiyon olmamada parasızlığın etkisi olabilirdi. Ahmet Taşgetiren, G.Saray’ın şampiyon olmasını ilahi adalet şeklinde açıklayanlara, “Kader planını okumak zor, hatta imkânsızdır. Hangi dünyevî olayda ilahi iradenin ne yönde müdahil olduğunu bilemeyiz.” diyerek katılmıyor. Nedim Hazar ise bu konuda, “Bana göre yaratıcı nokta atışı yapmaz.” şeklinde görüş belirtiyor.
     <br/>
     <br/>
     Yazarlarımızın çoğu G.Saray’lı Hasan Kabze’nin Beşiktaş’a son saniyede attığı golü sezonun golü olarak değerlendiriyor. Bunun yanında Denizlispor’lu Mustafa Keçeli’nin F.Bahçe’ye attığı gol de öne çıkıyor. Sezonun hocası ise Ertuğrul Sağlam. “Mütevazi, efendi olduğu için değil, başarılı olduğu için.” diyor Nedim Hazar. Yazarlarımız sezonun futbolcusu olarak genelde Appiah, Hakan Şükür ve Hasan Şaş’ı tercih etti. Sezonun gafı ise F.Bahçe’li Anelka’nın Konyaspor’a elle attığı goldü.
     <br/>
     <br/>
     Bu sezon sahalarda bir hayli şiddet ve olay vardı. Hamdi Yılmazer, polis kordonlarına, tel örgülere rağmen sahalarda şiddet oluyorsa, çözümü sahalarla sınırlı olarak düşünmenin doğru olmadığını dile getirdi. Ahmet Selim ise ölmeye geldik nidalarının bir hastalık belirtisi olduğunu, tribünlerdeki taraftarların artık camiaları temsil etmediğini ifade etti ve “Yozlaşmanın en önemli sebebi bu. Şimdi değil 20 yaşındayken bile küfür pankartı görseydim derhal dışarı çıkardım. Pankartlı küfür tescilli rezilliktir.” şeklinde düşüncelerini açıkladı. Sivas’ta yaşayan A. Turan Alkan ise gittiği bir maçta stadyumlarda iyi ve rahat maç seyretmenin hâlâ çok uzaklarda olduğunu gördüğü için çok üzüldü.
     <br/>
     <br/>
     AHMET TAŞGETİREN
     <br/>
     <br/>
     -Bu sezon ligde gönlünüzce izlediğiniz bir maç var mıydı?
     <br/>
     <br/>
     Maç izlemeye vakit bulamadım.
     <br/>
     <br/>
     -G.Saray’ın şampiyon olmasında ilahi adalet olduğu düşüncesi doğru mu?
     <br/>
     <br/>
     Kader planını okumak zor, hatta imkânsızdır. Hangi dünyevi olayda ilahi iradenin ne yönde müdahil olduğunu bilemeyiz. Onun için halkımız “Olanda hayır vardır” der. Bu teslimiyet ifadesidir ve bence de gönülleri durultan bir tutumdur.
     <br/>
     <br/>
     -Futbol halkların afyonudur, diyorlar. Siz bu görüşe katılır mısınız?
     <br/>
     <br/>
     Futbol insanların içinde yaşadığı sorunları çözmüyor, ama bir süre unutturduğuna ve bir tür deşarj-boşalma gerçekleştirdiğine inanılıyor. Hoş, o bile tartışılabilir. Tuttuğu takım yenilen bir insanın deşarj mı olduğu, yepyeni öfkelerle mi yüklendiği belli olmasa gerek. Bununla birlikte milyonlarca insanı stadyumlara, ekran başlarına çekebildiğine göre, insanları büyüleyen bir tılsımının bulunduğu muhakkak. Dikta yönetimlerinin futbolla halkı uyuttuğu ve öylece rahat yönettiği iddia edilir. Ama futbol sadece totaliter yönetimlerin özendirdiği bir hadise değil, tüm ülkelerde futbol “hastalığı” var. Başka  bir psiko-sosyal olay futbol.
     <br/>
     <br/>
     AHMET SELİM
     <br/>
     <br/>
     -G.Saray’ın şampiyonluğu hakkettiği söylenebilir mi?
     <br/>
     <br/>
     Hiçbir takım tesadüfen birinci olamaz. Lig bir maraton. Bir elemeyi şansla kazanabilirsiniz ama maratonda bu olmaz. Hak etmek meselesi değil de, Avrupa’ya hazır olma meselesi anlamlıdır. G.Saray boş bir takımmış gibi algılandı. Diğer büyüklerde santrfor yokken, G.Saray’da Hakan, Ümit, Kabze, Necati dört santrfor vardı! Savunma merkezi ve kalecisi oldukça iyiydi. Ayrıca 2000’lerin izlerini canlı tutan kıdemliler vardı. Birilerinin haksızlık edip tersini söylemesine rağmen, Hakan Şükür gibi, esprili olmayı ciddiyet ile az görülmüş bir ahenkle bağdaştıran müstesna bir denge adamı vardı. Galatasaray’da futbol oynama çağında böylesi mümkün değildir. Bu denge özelliği biraz da Metin Oktay’da olsaydı diye içimden geçirmişimdir. Rakip sahada adeta irtibat üssü kuruyor, uçak gemisi gibi! Otomatik olarak iki kişiyi bağlıyor ve habire indiriyor. Bu indirme, âlemin 40 pasla hazırlamaya çalıştığı pozisyonu kestirmeden sunmak demektir. Şunu da unutmamak gerekir: Adnan Polat, başkanın çok zor zamanında ve mücadelenin en hassas noktasında bir ‘karizma  yardımı’ sundu. Fenerbahçe’nin ‘rüzgâr zaafı’ bundan etkilendi. Şansın da payı var. Fakat o payın da şartları var! Menziline girmeyi beceremiyorsan seni şans da sevmez. Ama yeni sezon için transfere ihtiyacı var. En az üç takviye gerekir.
     <br/>
     <br/>
     -Fenerbahçe daha zengin kadroya sahipti. Neden başaramadılar?
     <br/>
     <br/>
     Oyuncu etkisi değil; ekip ve takım ruhu. G.Saray’ı yenelim de şampiyon olmayalım! Ufuksuzluğunun giderilmesi. İstikrar yolunda mesafe aldılar ama kalıcı bir kazanım değil bu. İfrat ve tefrit arasındalar hep. Büyük hedeflerin özgüveni ve dengesi öyle sağlanmaz. Şampiyonluğu kaçırmasından daha önemli bir olgu var: Fenerbahçe sempati kaybediyor. Güçlüye karşı bir aleyhtarlık doğması normaldir, bunun anormal bir haset patolojisine dönüşmesi G.Saray’ın Avrupa şampiyonluğundan yaşandı ve ekolleşme şansı da bundan dolayı kaçırıldı. Bugün Fenerbahçe öyle bir aleyhtarlığa maruz  kalmış değil; kendisinin hatalarından kaynaklanan bir durum var. Başarıyı taşımak, başarısızlığı taşımaktan daha zordur. Fenerbahçe, her açıdan rüzgârı arkaya almak alışkanlığındadır, dışarıda bunun için başarılı olamıyor. Maddeten güçlenmesi bu zaafını hafifleteceğine daha da ağırlaştırdı. Yönetim psikolojik baskı ve üstünlük kurma, bunu yaparken de yaygın bir tepkiselliğe yol açma yerine sempatik bir istikrar tavrını benimseseydi, tribünlerine ve kendi medyasını uyarma samimiyetini ve olgunluğunu gösterseydi açık ara şampiyon olurlardı. Mevcut durum Daum’u bile şaşırttı.
     <br/>
     <br/>
     -Maçları muntazaman seyreder misiniz?
     <br/>
     <br/>
     Şöyle diyeyim mi… Şiir okumaya ayırdığım vakit daha çoktur! Aşırı ilgi yozlaşan ilgi olmaya başlar. Bir futbolcunun bile dünyasını futbol doldurmamalıdır. İşte bu da önemli bir mesele, sadece topla değil futbolla da oynayacaksınız. Ciddiye almaya aykırı değil bu. Yerine koymak itidal getirir. ‘Ölmeye geldik’ nidaları hastalık belirtisidir. Benim ilgi amacım hastalıkların tedavisini işaretlemektir. Sıhhatsiz ilgi her alanda her sahada kötüdür. İlgiler yalın kalmamalı, bir zenginliğe dayanmalı. Uzmanlık ilgileri bile öyledir. Sabahtan akşama kadar top koşturan çocuklardan futbolcu çıkmaz. Farklı yere gelmek farklı duruşla olur.
     <br/>
     <br/>
     -Genel olarak futbol seyircisini nasıl buluyorsunuz?
     <br/>
     <br/>
     Tribün taraftarları camiaları temsil etmiyor artık. Yozlaşmanın en önemli sebebi bu. Şimdi değil, 20 yaşındayken bile küfür pankartı görseydim derhal dışarı çıkardım. Pankartlı küfür tescilli rezilliktir. Herkese bulaşır. Spor medyası teknik direktör bilmişliğe soyunmamalı kulüpleri, kitleleri. Yönetimleri yönlendirici yorumlar yapmalı, yapabilmeli.
     <br/>
     <br/>
     AHMET TURAN ALKAN
     <br/>
     <br/>
     Sezonun Olayı: Fenerbahçe’nin cebine koyduğu şampiyonluğu Galatasaray’a ikram etmesiydi. Fenerbahçe şampiyon olsaydı herkes bunu tabii karşılayacaktı; son sürpriziyle Fenerbahçe sezonun olayını icat etti.
     <br/>
     <br/>
     Sezonun Golü: Fatih Tekke’nin pek çok golü, teknik ve zorluk açısından anılmayı hak ediyor ama estetik bakımından Ümit Karan müthiş gol vuruşları yaptı; belirleyici gol ise Hasan Kabze’nin Beşiktaş’a ve Denizlisporlu Mustafa’nın Fenerbahçe’ye attığı goldü.
     <br/>
     <br/>
     Sezonun Futbolcusu: Verdiği müthiş profesyonellik dersleriyle Hakan Şükür ve inancını eforuna aksettirmesiyle Hasan Şaş.
     <br/>
     <br/>
     Sezonun Takımı: Galatasaray
     <br/>
     <br/>
     Sezonun Hocası: Kayserispor’un teknik direktörü Ertuğrul Sağlam tartışmasız bu sezonun en iyi hocasıdır.
     <br/>
     <br/>
     Sezonun Maçı: Denizlispor-Fenerbahçe maçı
     <br/>
     <br/>
     Sezonun Gafı: Aziz Yıldırım’ın Fenerbahçe’yi futbol kamuoyu nezdinde sevimsiz gösteren sistematik demeçleri.
     <br/>
     <br/>
     -G.Saraylı olduğunuzu biliyoruz. Şampiyon bir takımın taraftarı olmak nasıl bir duygu?
     <br/>
     <br/>
     Şüphesiz çok güzel ama şampiyonluk kutlamalarında, Fenerbahçe’nin refakatçi performansını tebrik etmeyi unutan yöneticilerin ihmali, Galatasaraylılık ruhunun vurgulanmasını biraz engelledi. Bunu yapmış olsalardı daha çok mutlu olurdum.
     <br/>
     <br/>
     -Son hafta F.Bahçe’nin Denizli’ye puan kaptıracağına inanıyor muydunuz?
     <br/>
     <br/>
     Hayır; bu konuda ümidim vardı ama açıkçası inanmıyordum.
     <br/>
     <br/>
     -Bir yazınızda, izlediğiniz Sivasspor maçındaki gözlemlerinizi yazdınız. Anadolu’dan şampiyon çıkar mı?
     <br/>
     <br/>
     İki maç seyrettim; ilki Galatasaray maçıydı ve Sivasspor tribünlerinde idim. Orada ilk takımımın Galatasaray olduğunu fark ettim ve stadyumlarda iyi ve rahat maç seyretmenin hâlâ çok uzaklarda olduğunu gördüğüm için üzüldüm. Bu şartlar devam ettiği sürece Anadolu’dan şampiyon çıkmaz. Birkaç sezon önce Gaziantep’in eline kadar gelen fırsatı nasıl teptiğini unutmuyorum.
     <br/>
     <br/>
     ALİ BAYRAMOĞLU
     <br/>
     <br/>
     Sezonun Olayı: Hasan Kabze'nin Beşiktaş'a 90+3'te gol atması.
     <br/>
     <br/>
     Sezonun Golü: Denizlispor'lu Mustafa Keçeli'nin F.Bahçe'ye attığı gol.
     <br/>
     <br/>
     Sezonun Futbolcusu: Hasan Şaş ve Appiah
     <br/>
     <br/>
     Sezonun Takımı: Her şeye rağmen F.Bahçe.
     <br/>
     <br/>
     Sezonun Hocası: Eric Gerets
     <br/>
     <br/>
     Sezonun Maçı: F.Bahçe'nin G.Saray'ı 4-0 yendiği maç.
     <br/>
     <br/>
     Sezonun Gafı: Anelka'nın Konyaspor'a elle attığı gol.
     <br/>
     <br/>
     -Size göre ligin kırılma anı ne zamandı?
     <br/>
     <br/>
     Bana göre ligde her hangi bir kırılma anı yok. Ama F.Bahçe’nin ikinci devre başındaki form düşüklüğü ve arka arkaya kaybettiği puanlar bir kırılma anı olabilir.
     <br/>
     <br/>
     -F.Bahçe şampiyonluğu neden kaçırdı?
     <br/>
     <br/>
     Valla şans eksikliği. İkincisi motivasyon ve hırs eksikliği. F.Bahçe takım olamadı. Rakiplerine göre daha kaliteli futbolculardan kuruluydu. Ancak bu kadroyu düzenli ve istikrarlı hale geçiremedi. Takım ruhu açısından bir ekip oluşturamadı. Son Denizli maçında da bunu gördük. Aşırı profesyonel bir ekip vardı sahada. Bence en büyük sorunlardan biri de buydu. Kendisini üstün görme psikolojisi her zaman işe yaramıyor.
     <br/>
     <br/>
     -Daum gitmeli mi? Neden?
     <br/>
     <br/>
     Daum’un gitmesi gerekiyor. İyi veya kötü hoca olduğundan değil. Yeni bir ruh gerekiyor. Geçen sene gitmesi gerekiyordu aslında. Yeni bir ruh ilk olarak bir teknik direktör değişikliğiyle olur. Yerine Lucescu düşünülebilir. Onun belli standardı var. Fernandez gibi bir hoca da olabilir. Ben atak futbol oynatan bir hocayı isterim.
     <br/>
     <br/>
     -F.Bahçe’ye karşı Türkiye’de büyük bir antipati oluşuyor. Bunda Aziz Yıldırım’ın rolü nedir?
     <br/>
     <br/>
     Epey büyük bir rolü ve katkısı var. Kendisini çekti. Diğer başkanlardan farklı bir havaya girdi. Yaptığı açıklamalarla küstah diyebileceğimiz bir davranış tarzı ortaya koydu. Zaten Türkiye’de F.Bahçe çok hazzedilen bir takım değildi. Bir antipati vardı. Aziz Yıldırım da bu antipatiyi daha da artırdı.
     <br/>
     <br/>
     -Aziz Yıldırım’ın istifasını nasıl değerlendiriyorsunuz?
     <br/>
     <br/>
     Ciddiye almıyorum. Kaçıncı bırakışı bu. Bırakıyorum diyor, geri geliyor. Bırakıyorsa bıraksın. Ama bence bırakma zamanı gelmedi. Üslubunu, tavırlarını değiştirerek devam etmeli. Bırakıyorsa da F.Bahçe’de bir sürü başkan adayı vardır.
     <br/>
     <br/>
     M.NEDİM HAZAR
     <br/>
     <br/>
     Sezonun Olayı: Şampiyonluk ve küme düşme mücadelesinin ligin son maçının son dakika, hatta saniyelerine kadar devam etmesi sadece bu sezonunun değil, sezonların olayıydı bana göre.
     <br/>
     <br/>
     Sezonun Golü: Tüm golleri izlemediğim için haksızlık yapma ihtimalim yüksek.
     <br/>
     <br/>
     Sezonun Futbolcusu: Kesinlikle F. Bahçeli Appiah… Bir insan hem bu kadar profesyonel hem de hırslı olabiliyormuş demek ki…
     <br/>
     <br/>
     Sezonun Takımı: Bana göre Kayserispor… Başarı ile ödül her zaman hakkaniyetli olmuyor ne yazık ki…
     <br/>
     <br/>
     Sezonun Hocası: Ertuğrul Sağlam… Bunun nedeni karakterinin sağlamlığı, efendiliği filan değil. Henüz genç yaşta olmasına rağmen maçları son derece sükûnetle okuması ve mütevazı bir Anadolu takımını ligin kaderini etkileyen bir duruma getirmesi.
     <br/>
     <br/>
     Sezonun Maçı: Son 4 hafta içerisinde yapılan birçok maç. Ama trajik sonuçlarına bakılırsa şahsen Malatyaspor-Samsunspor maçını ayırmak isterim. Hem yenen, hem yenilen küme düştü.
     <br/>
     <br/>
     Sezonun Gafı: Genel anlamda futbol hızlı bir inişte iken, ‘süper mücadele, son elli yılın en büyük heyecanı’ gibi gaflet içeren kandırmacalar oldu hep.
     <br/>
     <br/>
     -F.Bahçe, G.Saray’ın bu şampiyonluğundan ne gibi dersler çıkartmalıdır?
     <br/>
     <br/>
     “Para her şey değildir, atamayana atarlar” gibi klişe dersler değil tabii. Hem neden sadece F.Bahçe ders çıkarıyor ki? Federasyondan, yöneticilere, hakemlerden medyaya kadar herkes ders çıkarmalıdır; ama ‘Herkes haddini bilecek, itaat et” gibi saçmalıklar değil tabii.
     <br/>
     <br/>
     -G.Saray’ın şampiyon olmasında parasızlığın bir etkisi var mıydı? Yoksa bu işin edebiyat kısmı mıydı?
     <br/>
     <br/>
     Şampiyon olamamasında paranın etkisinden bahsedebiliriz ama olmasında nasıl bir etki olabilir anlayabilmiş değilim. Hani meşhur Türk filmi klişesi, ‘Bir zamanlar hor gördüğün fakir ama onurlu takım’ motivasyonu kastediliyorsa değil elbette. G. Saray’ın malzemecisinin dahi benim yaşadığım yaşam standardından daha düşük bir hayat sürdüğüne pek ihtimal vermiyorum.
     <br/>
     <br/>
     -Hakan Şükür’ün bu sezon takım için soyunduğu rol için neler söyleyeceksiniz?
     <br/>
     <br/>
     Hakan Şükür’ün en önemli özelliği, genel karakter yapısı itibariyle ilk defa profesyonel olduğu zaman ne idiyse, şu anda da aynı. Bu iyi bir şey mi, yoksa kötü mü emin değilim! Ancak samimiyet, dostluk ve arkadaşlarını motive etme özelliği zor zamanlarda hep işe yaramıştır. Öte yandan Hakan anlayış ve futbol özellikleriyle çoğu kimseyi yanılttı ve yanıltmaya devam edecek gibi. Zira her futbolcunun, acemilik, ustalık, zirve ve nihayetinde kariyerinin sonralarına doğru iniş çizgisine geçtiğini biliyoruz. Bu durum Hakan için biraz farklı olacak sanırım. Hakan futbolu bırakacağı güne kadar 90 dakika mücadele edebilecek bir oyuncu olacak. Şahsen bu duygu dolu kramponun futbolu bir samuray gibi bırakmasından yanayım.
     <br/>
     <br/>
     - G.Saray’ın şampiyonluğunda ilahi adalet var mıydı?
     <br/>
     <br/>
     İlahi adalet moda tabirle ‘göreceli’ bir kavram. Ama bana sorarsanız Yaratıcı, nokta atışı yapmaz bu tür mevzularda. Bin bir türlü entrikanın, olmadık oyunların, gücü yetenin diğerine istediğini yaptığı bir ortamda her şey olup bittikten sonra olayı ‘yukarılara’ havale etmek bir tür teskin edici etkisi gösterse de, sahici gelmiyor bana.
     <br/>
     HAMDİ YILMAZER
     <br/>
     <br/>
     Sezonun Olayı: G.Saray’ın Beşiktaş’ı son saniyede 2-1 yenmesi.
     <br/>
     <br/>
     Sezonun Golü: Hasan Kabze’nin Beşiktaş’a attığı gol.
     <br/>
     <br/>
     Sezonun Futbolcusu: Gösterdiği liderlik ve fedakârlıktan dolayı Hakan Şükür.
     <br/>
     <br/>
     Sezonun takımı: G.Saray
     <br/>
     <br/>
     Sezonun hocası: Ertuğrul Sağlam.
     <br/>
     <br/>
     Sezonun Maçı: Denizli-F.Bahçe maçı.
     <br/>
     <br/>
     Sezonun Gafı: Anelka’nın Konya’ya elle gol atması.
     <br/>
     <br/>
     -Türkiye liginde şaibeler yaşandığı söylenir. Bir futbol takımında oyuncunun bilerek maç satmasının izahı olabilir mi?
     <br/>
     <br/>
     Şaibelerin yaşanması da şaibe söylentilerinin çıkartılması da bir hazımsızlık ve hakkına razı olmama problemidir. Dolayısıyla kanaatsizlik ve hazımsızlık varsa şaibe yaşanması da, yaşanmadığı halde bu tür söylentilerin çıkartılması da sürpriz değildir. Aksine beklenen sonuçlardır. Aynı şekilde bir futbolcunun da bilerek maç satması imkânsız bir durum değildir. Şahsi çıkarlarını takımın başarısına tercih edecek kadar bencil olabilir. Hakkının verilmediğini düşünüyor olabilir. Dolayısıyla bir futbolcu ‘kendince doğru bulduğu’ ama aslında son derece yanlış olan etkenlerin tesirinde kalarak maç satabilir.
     <br/>
     <br/>
     -Ülkemizde futbol insanların çok vaktini alıyor. Bunda bazı güçlerin tesiri olabilir mi?
     <br/>
     <br/>
     İnsanlar bütün vakitlerini çok daha faydalı şeylerle değerlendirecek olgunluğa ulaşmış olsaydı o zaman futbola ayrılan vakit daha az olacaktı. Futbol haftanın bir ya da birkaç saatini alan bir değişiklik vesilesi olarak hayatımızda yer bulacaktı. Ama maalesef milyonları bulan işsiz ordusu boş zamanları değerlendirmek değil, zamanını ne ile dolduracağını düşünüyor. Yaygınlığı, hızlılığı, heyecan dozunun yüksekliği gibi sebepler futbolu bu insanlar için birinci tercih haline getiriyor. Bu problemde eğitim eksikliğinin de önemli bir yere sahip olduğuna inanıyorum. Hal böyle olunca da en ciddi insanlar bile bir araya gelince konuşulabilecek ortak payda futbol oluveriyor. Futbolun hayatımızda fazlasıyla yer almasını bir takım güçlerin bilinçli faaliyetlerine bağlamıyorum. Aksine korkunç bir bilinçsizliğe maruz kalmaktan kaynaklanan bir sosyal sonuç olarak görüyorum.
     <br/>
     <br/>
     -Türkiye’de hemen her maçta olay oluyor. Sahalardaki şiddetin önüne geçmek için ne yapılmalı?
     <br/>
     <br/>
     Sahalardaki şiddet çok konuşulan bir konu. Bence şiddetin futbolla ya da sahalarla sınırlı olarak ele alınması problemin çözülememesine sebep olur. Bünyedeki iltihabın zayıf bir noktada çıban olarak ortaya çıkması gibidir bu konu. Genel bünyede şiddet üreten sebepler var. Aynı etkilere maruz kalmış kişiler bir parti kongresinde, öğrenciyse üniversitede kavga çıkarıyor. Evinde eşini dövüyor. Tel örgüler ve polis kordonlarına rağmen sahalarda şiddet oluyorsa, çözümü sahalarla sınırlı olarak düşünmek mümkün değildir. Bu ülkemizin çözülmesi gereken köklü problemlerinin sahalara yansıyan yüzünden ibarettir.
     <br/>
     AKSİYON EKİBİNİN  FUTBOLA BAKIŞI
     <br/>
     <br/>
     Aksiyon’un yazarları ağırlıklı olarak G.Saray’ı tutuyor. Editör, muhabir ve tasarım ekibinde de aynı durum gözleniyor. Trabzonspor’un da hatırı sayılır taraftarı var. Ekipteki bayanların futbola hatta spora ilgisi pek yok. Tipik Türkiye fotoğrafı. Erkeklerden bazıları da bayanlardan aşağı kalmıyor.
     <br/>
     <br/>
     İşte size Aksiyon’un futbol profili
     <br/>
     <br/>
     Mehmet Yılmaz:  Stadyumda hayatı boyunca iki maç izledi. İkisi de bu yıla rastladı. Şükrü Saraçoğlu Stadı’na bayıldı. Kütahya-Simav’lı editörümüz Trabzonspor’u tutuyor. En çok çocukluğunun efsane futbolcularının ne yaptığını merak ediyor. Bir de G.Saray’lı Hayrettin’i.
     <br/>
     <br/>
     Kerim Balcı: Yıllar öncesinin Trabzon sempatizanı şimdilerde her güzel golü alkışlarımcılardan.
     <br/>
     <br/>
     Faruk Mercan: Futbolun mafya ile olan ilişkisinden yakından ilgileniyor.
     <br/>
     <br/>
     Kadir Dikbaş: F.Bahçe’nin futbol ekonomisini en iyi değerlendiren takım olduğunu düşünüyor.
     <br/>
     <br/>
     Emin Akdağ: Trabzon’un bir gün şampiyon olacağına dair inancını yitirmedi.
     <br/>
     <br/>
     Haşim Söylemez: Ona göre F.Bahçe’nin bu sezon iyi oynadığı maç yok. Tahmin ettiğiniz gibi G.Saraylı.
     <br/>
     <br/>
     Cemal Kalyoncu: Memleketi Rize. Trabzon’u tutuyordu, ta ki Bordo-Mavili takım Ç.Rize’ye 6 gol atıncaya kadar.
     <br/>
     <br/>
     Yasin Kesen: İnternet dünyasında meşin yuvarlaktan para kazanmanın yollarını araştırıyor.
     <br/>
     <br/>
     Ufuk Şanlı: Trabzon efsanesiyle büyüdü. Dergide ortalıkta boş dururken yakaladığına ballandıra ballandıra efsane takımla ilgili anılar anlatmasıyla ünlü.
     <br/>
     <br/>
     Bülent Ceyhan:  Beşiktaş’ın F.Bahçe’yle oynadığı kupa maçında skor 2-2’ye gelince ‘bu takım zaten spor olsun diye oynuyor’ dedi. Takımı kupayı alınca ‘bu ekip seneye iş yapar’ diye lafını değiştirdi.
     <br/>
     <br/>
     Ülkü Özel Akagündüz:  Futbol topunun yuvarlak olduğunu ‘artık’ biliyor!
     <br/>
     <br/>
     Sedat Gülmez: Beşiktaş’ın F.Bahçe’ye 3. golü attığı anda sevinçten evindeki 37 ekran televizyonu kucakladığı iddia ediliyor.
     <br/>
     <br/>
     Tuba Özden:  G.Saray’ın şampiyonluğa ulaştığı gece Beşiktaş’ta trafik tıkanınca oldukça şaşırdı!
     <br/>
     <br/>
     Tuba Kabacaoğlu:  Spor izlemek değil, yapmak istiyor. Spor yaptığını gören olmadı.
     <br/>
     <br/>
     Ayşe Adlı:  Futbolun sosyal yönünü yansıtan yazarlara ihtiyaç olduğunu düşünüyor.
     <br/>
     <br/>
     Zafer Özcan:  F.Bahçe’yi tutuyor. Şampiyonluğu G.Saray elde edince ‘ben dememiş miydim’ açıklamasıyla tarihe geçti.
     <br/>
     <br/>
     Muhsin Öztürk: İlhan Cavcav’ın kulüp başkanı olduğunu bu sene öğrendi!
     <br/>
     <br/>
     Yalçın Karadeniz:  Futbolla ilgili bugüne kadar konuştuğunu gören olmadı.
     <br/>
     <br/>
     Remzi Emir:  Futbolu arşiv fotoğraflarından seyrediyor.
     <br/>
     <br/>
     Ankara Bürosu:  Gözden ırak olan gönülden de ırak olurmuş.
     <br/>
     <br/>
     Süleyman Karaoğlu:  Görsel yönetmenimiz tasarım departmanına G.Saraylı olmayan hiç kimseyi almıyor.
     <br/>
     <br/>
     Mustafa Kara:  G.Saray’ın şampiyonluk kutlamalarında sahaya inen binlerce taraftardan biriydi.
     <br/>
     <br/>
     Ayfer Akpulat:  Spor sayfalarını çizmekten keyif almayan bir tasarım elemanı olur mu demeyin. Bizde var.
     <br/>
     <br/>
     Esra Molla:  Hemen her hafta dergimizin spor sayfalarını o çiziyor. Fotoğraf tercihlerinde daima G.Saray’lı oyunculara kıyak geçmeye çalışırken yakalanıyor.
     <br/>
     <br/>
     Behram Kılıç: İnsanların fanatikliğine de, spora kayıtsız kalmalarına da şaşırıyorum. Sporu seviyorum. (Aramızda kalsın spor benim ekmek param).
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24306), [web.archive.org (arşiv bağlantısı)](http://web.archive.org/web/20070404103415/http://aksiyon.com.tr:80/detay.php?id=24306)
