# Millîler Antalya'da denize giremeden tatil yaptı!

*Behram Kılıç 2008.05.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’yi şimdi de Avrupa Futbol Şampiyonası heyecanı sardı. A Milli Takım’a çağrılan futbolcular, şampiyona öncesi tatil kampında bir araya geldi. Medyanın ilgisine, sponsorların aktiviteleri de eklenince futbolcular yorgun düştü!
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090131212255im_/http://www.aksiyon.com.tr/resim/702/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090131212255/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090131212255/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090131212255oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090131212255oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Avrupa Şampiyonası’na sayılı günler kaldı. Millî Takım 8 yıl aradan sonra yeniden Avrupa sahnesinde boy gösterecek. Teknik Direktör Fatih Terim’in kadroya aldığı oyuncular nefesleri kesen lig yarışından sonra hiç ara vermeden Antalya’da toplandı. Bu kampı her zamankinden farklı kılan, oyuncuların ailelerinin de yanlarında olmasıydı. Dolayısıyla kampın adı tatil kampıydı. Dünya Kupası’na giden kadrodan sadece Rüştü burada. Yıldıray ve Nihat ise Almanya’daki kampa katılacak. Takımdaki diğer oyuncular ise futbol yaşamlarında ilk kez böylesine büyük bir şampiyonada boy gösterecek.
   <br>
    <br>
     Futbolcular aileleriyle buradalar ama onları gittikleri yerlerde hiçbir zaman yalnız bırakmayan medya mensupları da kampın en önemli unsuru. Peki gazetecilerle futbolcular arasında neler yaşandı? Antalya’da 4 gün boyunca gerçekleştirilen barbekü partilerinde neler yendi neler içildi? Buyurun Halil İbrahim Sofrasına.
     <br/>
     <br/>
     “CANLI YAYINDAYIZ SERVET!”
     <br/>
     <br/>
     Kampın ilk günü Futbol Federasyonu’nun sponsorlarından Ülker’in verdiği barbekü partisindeyiz. Gazeteciler birer avcı gibi pusuya yatmış, oyuncuların alana gelmesini bekliyor. İlk günün favori ismi Servet Çetin. Cumartesi gecesi açıklanan aday kadroya sakatlığına rağmen çağrılmıştı. Fatih Terim her ihtimale karşı takım arkadaşı Emre Güngör’ü de aday kadroya dâhil etmişti.
     <br/>
     <br/>
     Kampı daha çok gazete ve televizyonların G.Saray muhabirleri takip ediyor. Ne de olsa şampiyon takımın oyuncularının morali yerindeydi ve onlar şampiyonluk turunu dahi atamadan Antalya’ya gelmişlerdi. Servet de bu oyunculardan biriydi. Sezon boyunca yaptığı fedakârlıklar göz önüne alındığında gazeteciler için iyi bir malzemeydi. Söyleyecek çok şeyi olmalıydı. Sakat sakat bir o televizyon kamerasına bir bu televizyon kamerasına derken piknik alanının neredeyse her santimetrekaresini dolaştı.
     <br/>
     <br/>
     ‘Canlı yayındayız Servet’ diyerek koluna giren muhabire de, ‘yarınki manşet sana ayrılmış’ diyen gazetecinin de imdadına koştu. Servet’in konuşmalarında da hep bir söz ön plana çıkıyor: Fedakârlık. Euro 2008’de oynamak için elinden geleni yapacağını ve arkadaşlarını asla orada yalnız bırakmayacağını söylüyor. Medya için iyi bir başlangıçtı Servet’le yapılan bu kısa röportajlar.
     <br/>
     <br/>
     Oyuncular kampa aileleriyle katıldıkları için bazı sporcuların eşleri de gazetecilerin soru yağmurundan nasibini alıyor. Özellikle kampı zaman zaman canlı yayınlayan televizyon kanalları için oyuncunun olmadığı yerde devreye oyuncu eşleri giriyor.
     <br/>
     <br/>
     SEMİH ÇOCUK BAKTI, EŞİ RÖPORTAJ VERDİ
     <br/>
     <br/>
     Semih’in eşi Pınar hanım on aylık bebekleri Naz ile ilgi odağı haline gelenlerden. Israrlara rağmen konuşmak istemese de sonunda çekirge bir sıçrar iki sıçrar misali bir televizyon kanalının ağına düşüyor. Semih hakkında konuştuğunu gören diğer muhabirler ise ‘hani konuşmayacaktın’ diyerek ona küsüyor. Bu durumda Pınar hanım diğer kanallara da konuşmak zorunda kalıyor. Bugüne kadar hep Semih’in televizyonlara konuşmasını bekleyen Pınar hanımı bu sefer elinde bebekle Semih bekliyor.
     <br/>
     <br/>
     İlk gün herkes ortama alışma devresindeydi. İkinci gün sabah başka bir sponsor firmanın kahvaltısı var. Ardından topluca fotoğraf çekimi yapılacak. Kampa gece katılan Tuncay Şanlı hem basının hem de oyuncuların ilgi odağı. O da oldukça neşeli. Takımı son maçta M.City’i 8-1 mağlup etmişti. Bu maça atıfta bulunan millîler Tuncay’a ‘sen bu maçta kadroda yok muydun’ diye takılıyor. Tuncay ‘ilk on birdeydim’ diye cevap verince de, millîler kendi aralarında gülerek, ‘herkes gol atmış, sen sahanın neresinde dolaşıyordun’ diye Tuncay’a takılıyor.
     <br/>
     <br/>
     Başlangıçta kendisine yapılan hücumları savuşturan Tuncay bu kez karşı saldırılara geçiyor. Önce Tümer’e laf atıyor: Abi görmeyeli iyice yaşlanmışsın diye. Ardından da ekliyor ‘Yunanistan sana pek yaramamış.’ Tümer ‘dün burada olsaydın yaşlanmayı görürdün’ diyerek bir gün önceki aktivitelere atıfta bulunuyor. Tuncay ise ‘Fatih hoca bana programı geçti, onun için bir gün geç geldim’ diyor.
     <br/>
     <br/>
     ARDA DEMEÇ VERMEKTEN YORULDU
     <br/>
     <br/>
     İkinci gün gazeteci hücumundan en çok nasibini alan oyuncu ise bir başka G.Saraylı Arda oluyor. Arda o kadar tatlı ve o kadar akıllı konuşuyor ki, adeta her cümlesinde bir manşet yatıyor. ‘Çalım atmayı sokakta öğrendim’, ‘G.Saray yenildikçe kenetlendi’, ‘Avrupa Şampiyonu olacağız’ gibi manşetlik sözler ona ait. Arda’nın medyanın eline düştüğü gün şöyle gelişti. O, bir köşede Emre ile sakin sakin yemek yiyordu. Önce bir gazeteci röportaj teklifinde bulundu, onu nazikçe ‘ya çok yorgunum’ diyerek bertaraf etti. Sonra bir başkası geldi. Ona da ‘sonra görüşelim olmaz mı’ dedi. Ama gazetecilerin ardı arkası kesilmiyordu.
     <br/>
     <br/>
     En sonunda oturduğu yerden kalktı. Tabağındaki yemeği daha bitirmemişti. Ama o kalkış öyle bir kalkıştı ki bir daha ne zaman tabağına geri döneceği belli değildi. Önce bir canlı yayına çıktı. Sonra TRT’ye yıllarını vermiş spor spikeri Tansu Polatkan’ın konuğuydu. Röportaj için birbirleriyle yarışan gazeteciler ise Arda nereye giderse oraya gidiyorlardı. Sizin anlayacağınız Arda piknik alanında kalabalık bir heyetle dolaşıyordu. Televizyon kameralarına tek tek vakit ayırdı.
     <br/>
     <br/>
     Televizyonlar bitince sıra gazetelere geldi. Önce ayak üstü birkaç soruya cevap verdi. İyice yorulmuştu. Zaten sezonun yorgunluğu da vardı. Ama bir kere gazetecilerin eline düşmüştü. Gazeteciler sonunda bir konsensüste karar kıldı. Arda’ya soruları topluca yönelteceklerdi. Sorular bitti. Ama şimdi de herkes farklı bir fotoğraf karesi peşine düştü. Dolayısıyla Arda’nın her gazeteci için ayrı ayrı pozlar vermesi lazımdı. Bir foto muhabiri onu hemen barbekünün yapıldığı yerin kenarındaki nehre götürdü. Bir başka muhabir onu bir sandalyeye oturttu, eline top verdi. Bir başkası yerdeki pufların üzerine yatmasını istedi. Bir diğeri gökyüzüne doğru bakmasını… Arda hepsini yaptı. Ama her şey bittiğinde o da yorgunluktan bitap düşmüştü. Akşamleyin tüm televizyonlarda onun açıklamaları vardı. Ertesi günkü gazetelerin de spor sayfalarının manşetlerini süslüyordu. Şöhret olmak böyle bir şeydi işte. Yıldız olursan böyle çekersin işte!
     <br/>
     <br/>
     Kampın başka bir gözdesi de Fatih Terim idi. Zaten Terim’in olduğu yerde fazla söze ne hacet. Terim ilk gün stresliydi. Belli ki Servet’in sakatlık haberine üzülmüştü. Medyaya pek yüz vermedi. Ancak ikinci gün neşesi yerine geldi. O da imkân dâhilinde çoğu televizyon kanalına konuşmaya çalıştı. Kendisiyle fotoğraf çektirmek isteyenlerin hiçbirini geri çevirmedi. Hocanın üzerine basa basa vurguladığı bir şey vardı. Futbolcular bir iş yapıyor, aileleri de bu işin bir parçası, onun için buradalar. Bu tatil kampında Terim’in ana hedefi oyuncularla ailelerinin hasret gidermesini sağlamaktı. Topa hiç dokunulmadı. Asıl çalışma ise Almanya ve İsviçre’deki kamplarda olacaktı.
     <br/>
     <br/>
     KAMPIN ANA AĞASI FULYA HANIM
     <br/>
     <br/>
     Terim üçüncü gün uzun bir basın toplantısı yaptı. Basın toplantısı sırasında açıkladığı kadroya ilişkin sorulara sinirlendi. Hocanın aday kadrosu eleştiriliyordu. Ama neredeyse 1992’den biri ilk kez bir Millî Takım hocasına Hakan Şükür’e dair soru sorulmadı. Terim’e Antalya’da Hakan sorulmadı ama Hakan’ın ruhu basın toplantısı salonundaydı sanki. Bir gazetecinin ‘Emre Aşık ve Tümer Metin’i niçin kadroya çağırdınız’ şeklindeki sorusu onu iyice çileden çıkarttı. En sonunda ‘hak edenler kadroda’ dedi. ‘Avrupa Şampiyonası’na kendimizi hatırlatmaya gidiyoruz’ sözü de manşetlikti.
     <br/>
     <br/>
     Terim’in eşi Fulya hanım ise adeta futbolcu eşlerinin koçuydu. Kampın anası oydu çünkü. Oyuncularla da yakından ilgilendi. Antalya’ya tatile değil de bir görev için gelmiş gibiydi. Bekâr oyuncuların çokluğu gözlerden kaçmıyordu. Onlar basına açık barbekü partilerine yakınlarını dahil etmedi, genelde tek başlarına katıldı. Tuncay Şanlı İngiltere’ye gittiği günden beri Türk basınına hiç konuşmadı. Onun bu kararlı duruşu Antalya’da da devam etti. Röportaj taleplerini çok keskin bir şekilde ‘konuşmuyorum’ diye geri çevirdi. F.Bahçe’nin genç yıldızı Uğur Boral daha önce yazılı basına verdiği bir demeç yüzünden başkan Aziz Yıldırım tarafından cezalandırılmıştı. Bu yüzden sadece mikrofonlara açıklamalarda bulundu. Emre Belözoğlu ise medya ile arasındaki mesafeyi korudu. ‘Annemin ölüsü üzerine yemin ettim, Avrupa Şampiyonası dışında hiçbir konuda konuşmayacağım’ sözü ona aitti. Tümer Metin de konuşmayanlardandı. Onun konuşmama sebebi ise bir hayli ilginçti: Röportaj yapmaktan sıkılıyorum.
     <br/>
     <br/>
     SPONSORLARIN GÖVDE GÖSTERİSİ
     <br/>
     <br/>
     Röportaj yapmak istemeyip de gazetecileri kırmak istemeyen oyuncular da vardı. Onların sihirli sözcüğü ‘abi şu an müsait değilim’ ve ‘sonra yapalım’ idi. Servet ve Arda’ya ilgi kamp sonuna kadar sürdü. Servet tedavisinden artakalan anlarda yine gazetecilerin gözdesiydi. Arda ise üçüncü gün hiç konuşmadı. Ayhan kampa çağırılmayı beklemiyordu, bu yüzden yaptığı tüm tatil planları suya düşmüştü. Colin Kazım F.Bahçe’deki sempatik tavırlarından uzaktı. Bu durum henüz havaya alışamamış olmasından kaynaklanıyordu.
     <br/>
     <br/>
     Kamp sponsorların da gövde gösterisine de dönüştü. Malum Millî Takımının sponsorlarına her gün yenileri ekleniyor. Bu kampta TT Net ile sponsorluk anlaşması imzalandı. Sporcular kamp boyunca topluca sponsorların aktivitelerine koşmak zorunda kaldı. Eee parayı veren sporcuyu yatağından kaldırırdı. Bazı oyuncular bu tür toplantılardan erken sıvışmanın yollarını aradı. Bazı sponsorlar oyuncular için barbekü partisi düzenledi, bazıları atari oynattı, bazıları internet aboneliği hediye etti.
     <br/>
     <br/>
     Antalya’da oyuncular bazı testlerden de geçti. Amerika’dan gelen uzmanlar oyunculara, beslenmelerinden yağ ölçümlerine kadar bir dizi test yaptı. Aslında bu testler ülkemizde de yapılıyor. Bir Millî Takım yetkilisine ‘buna gerek var mıydı’ diye soruyoruz. Cevap düşündürücü: ‘Aslında yoktu. Ama uzmanlar Amerika’dan diyerek bizim oyuncuları motive etmeyi amaçladık.’
     <br/>
     <br/>
     4 gün sonunda şunu söyleyebiliriz ki oyuncuların tatil kampı medya ile köşe kapmaca ve sponsorların aktivitelerinde yer almakla geçti. Oyuncular dinlenmekten ziyade yorgun düştü. Arda’nın şu sözü durumu daha net açıklıyor galiba: “Denize giremeden gidiyorum buradan.”
     <br/>
     <br/>
     <br/>
     GAZETECİLERİN RÖPORTAJ ÇİLESİ
     <br/>
     <br/>
     Antalya kampındaki olay kısaca şuydu: Eğer bir futbolcuyla aranız iyiyse işiniz diğer gazetecilere göre daha kolay. Ama eğer hiç tanışmıyorsanız yandınız. Aslında Avrupa’da işler böyle yürümüyor. Diğer ülke millî takım kamplarında kampın bir günü medyayla oyuncuların buluşmasına sahne oluyor. Kamp kadrosunda bulunan tüm oyuncular istinasız bu kurala uymak zorunda. Her oyuncu için bir masa oluşturuluyor. Masanın üzerinde oyuncunun ismi yazıyor. Masanın bir tarafına gazeteci diğer tarafına da oyuncu oturuyor. Gazeteci işini bitirince bir başkası devreye giriyor. Genelde 1,5 saatlik bir sürede öyle oyuncuyla özel fotoğraf çekmek, onu bir yerden alıp başka bir yere götürmek yok. Türkiye bugüne kadar 4 önemli turnuvaya katıldı ama böyle bir medya oyuncu organizasyonunu yapamadı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=30303), [web.archive.org (arşiv bağlantısı)](http://web.archive.org/web/20090131212255/http://aksiyon.com.tr:80/detay.php?id=30303)
