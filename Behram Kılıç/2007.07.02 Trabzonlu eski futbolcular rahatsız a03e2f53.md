# Trabzonlu eski futbolcular rahatsız

*Behram Kılıç 2007.07.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      F.Bahçe, G.Saray ve Beşiktaş dünyaca ünlü yıldızlarını kadrosuna katarken Trabzonspor transferde bir hayli geri kaldı. Bu durum Bordo-Mavili taraftarları olduğu gibi eski futbolcuları da rahatsız etti.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090131212938im_/http://www.aksiyon.com.tr/resim/656/78.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090131212938/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090131212938/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090131212938oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090131212938oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Bir yanda Roberto Carlos, Lincoln, Cisse; diğer yanda Jabi, Adnan, Serkan. Bir yanda rekor forma satışları, diğer yanda sinek avlayan mağazalar. Bir yanda tek bir ağızdan çıkan birlik beraberlik söylemleri, diğer yanda kendi içinde tutarsız yönetimler. Trabzonspor ile üç büyükler arasındaki fark hiç bu kadar açılmamıştı. Karadeniz ekibi son yıllarda mevcut potansiyelini yükselteceğine, Anadolu takımlarının seviyesine inmeye başladı. Gerek yönetim, gerek taraftar ve gerekse futbolcu kapasitesi ile büyük düşüş yaşayan Trabzonspor bu sezon öncesi de şampiyonluk için ümit vermiyor. Kulübün içinde bulunduğu durum herkesi olduğu kadar eski futbolcuları da bir hayli üzüyor. Karadeniz ekibinin yıllarca formasını terleten Lemi, Hami, İskender, Serdar ve Hamdi’ye takımın içinde bulunduğu durumu sorduk. Eski futbolcular birbirine yakın açıklamalar yaptı.
   <br>
    <br>
     Trabzonspor’un ‘Başbakan’ lakaplı futbolcusu Lemi Çelik, Kulüp Başkanı Nuri Albayrak’ın koltuğa oturduğu zaman takımdaki bütün yıldızları koruyacağını ve bir tanesini kendi cebinden almak kaydıyla üç tane yıldız sözü verdiğini hatırlatarak başlıyor sitemlerine. Lemi, başkanın birçok oyuncu gönderip almasına rağmen Trabzonspor’un bu değişimlerden zararlı çıktığını iddia ediyor: “Üç yıldız beklerken başkan Trabzon ve Türk futbolunun Maradona’sı Fatih’i sattı. Hangi mevkilere, nerelere ihtiyaç var diye düşünmeden kulübün tüm gelirlerini o yana, bu yana savurdu. Alınan bütün yabancı oyuncuları geri göndermeye çalışıyorsun. Bir mevkiye 3 oyuncu alınıyor, o mevki için yaklaşık 10 trilyon harcıyorsun. Bunun gibi birçok yanlış transfer Trabzon’un çöküşüne sebep oldu. Maalesef başkan topluma vaat ettiklerini yerine getiremedi.” diyor. Mevcut durum karşısında camianın önde gelen insanlarının pek konuşmadığını da kaydediyor Lemi: “Konuşmak da bize düşüyor. Yazık.”
     <br/>
     <br/>
     İSKENDER: ŞAMPİYONLUK HAYAL
     <br/>
     <br/>
     Trabzonspor’un efsane sol kanat oyuncusu İskender Günen ise şu an gelinen noktaya bakıldığı zaman şampiyonluğun Bordo-Mavili ekip için hayal olduğunu dile getiriyor. Ona göre Trabzonspor’un yönetim ve kadro yapısı itibariyle üç büyükle mücadele edebilme şansı yok. “Son yıllarda yönetim içinde çelişkili açıklamalar var. Bana göre büyük takımı büyük kulüpler oluşturur. Kulübün gelirlerini artırmanın yolu kurumsallaşmadan geçiyor. Trabzon yönetimine baktığımızda kafalarında büyük kulüp oluşturmak gibi bir düşünce bulunmuyor.” görüşünü savunuyor.
     <br/>
     <br/>
     Bugün spor yazarlığı yapan İskender Günen, Ziya Doğan’ın oyun felsefesine de karşı çıkıyor. “Büyük takımın sahada var olabilmesi mutlak suretle yetenekli oyuncularının fazlalığıyla alakalı. Yetenekli oyuncular fazla değilse ligde sorunlar yaşarsınız. Trabzon’un kadrosunda Gökdeniz, Yattara ve Umut dışında takımı taşıyacak kadro yeterliliği yok. Bu kadrosuyla diğer Anadolu takımlarından bir farkı bulunmuyor.” diyen Günen’e göre küme düşen takımın oyuncularını transfer etmek, Trabzon’a sorunları da beraberinde getirecek. Trabzonspor taraftarının son yıllarda küçük başarılarla avunur hale geldiğinin de altını çizen İskender Günen, “Trabzon gibi büyük takımın taraftarının daha büyük bir hedefleri olması gerekir. Üzerlerine ölü toprağı serpilmiş gibi. Yöneticiler de şampiyonluk sözü verirken bunun hayal olduğunu biliyor. Trabzon’un, orta ve uzun vadede birtakım planlar yapması daha gerçekçi olur.” diyor.
     <br/>
     <br/>
     HAMİ: TARAFTAR TEPKİSİNİ BİZDE BİTİRDİ!
     <br/>
     <br/>
     Trabzonspor tarihinin en çok gol atan oyuncusu Hami Mandıralı da Bordo-Mavili ekibin iyi yönetilememesinden rahatsız. Geçen yıl yönetimde herkesin ayrı telden çaldığını hatırlatarak, “Biri bir şey söylüyor, diğeri yalanlıyor. Sağlıksız bir ortam meydana geldi. Yönetimin kendi arasındaki huzursuzluğu sahaya yansıdı.” diye konuşuyor. Takımın kötü günler geçirmesine rağmen taraftarın anormal bir tepki göstermemesi karşısında ise Hami oldukça manidar cümleler kullanıyor: “Bütün enerjilerini, baskılarını, protestolarını bizim zamanımızda bitirdiler. Doğal olarak bu kuşağa bir şey kalmadı. Takım üzerindeki bu rahatlık o zaman olsaydı biz inanın Türkiye’yi sallardık. Taraftar bizi çok eleştirdi.” Mandıralı’ya göre geçen yılki takım çok desteklendi. Tribünden baskı yemedi. Ama sahada istenen sonuçlar elde edilemedi. Sebebi ise gayet basitti: Kadroya kaliteli oyuncular katılmamıştı. Hami, şampiyonluğun artık kolay olmadığı görüşünde. O da yapılan transferlerden dolayı yönetime sitem ediyor. “Ben Trabzon’un zirveye oynayabilecek bir kadrosu olsun istiyorum. Yarıştan kopan değil, sonuna kadar şampiyonluk yarışını kovalayan bir takım olmasını istiyorum. Bunu sağlayacak olan takım içinde hoca, yönetimde de başkandır.” şeklinde konuşuyor.
     <br/>
     <br/>
     Karadeniz ekibinin bir başka efsane oyuncusu Serdar Bali, yeni bir sezon başladığı zaman eski futbolculara en çok sorulan sorunun, “Abi bu sene şampiyon olabilir miyiz?” olduğunu dile getiriyor. Bali’ye göre bir camianın ve onun futbol takımının şampiyon olabilmesi için bazı kuralları yerine getirmesi gerekiyor. En başta da camiayı yönetecek olan başkan ve yönetiminin kendi içinde birbirine saygı duyan, anlaşamadıkları olaylarda bile hoşgörülü olan, bu davranışlarıyla sezon içersinde camiasının güvenini kazanıp, rakiplerinin moralini bozacak kadar birlik içinde olması geliyor. Bir diğeri ise futbol takımının başına getirdikleri teknik direktörün de futbolcularıyla dayanışma içerisinde bulunması, dışarıya karşı güçlü bir adam görüntüsü vermesi, giyimiyle, kuşamıyla, basın ve halkla ilişkileriyle, düzgün Türkçesiyle, kulübede sakin duruşuyla güven verici olması lazım. Serdar Bali, takım çalıştırmanın günümüzde ikinci planda kaldığını iddia ederek, “İstisnalar dışında şampiyon olan takımları incelediğimizde genel olarak belirttiğim bu iki kuralı iyi uygulayan camia sezonu mutlu bitiriyor. Soruyorum size bu kurallardan hangisi Trabzonspor’da var? Bu şartlar altında şampiyon olabilir miyiz?”.
     <br/>
     <br/>
     HAMDİ: RAKİPLERLE FARK AÇILMIYOR
     <br/>
     <br/>
     Trabzonspor’un eski futbolcuları içerisinde biri var ki diğerlerinden ayrılıyor. Çoğumuzun Küçük Hamdi diye hatırladığı Hamdi Aslan, Trabzonspor ile rakipleri arasındaki farkın açıldığına katılmıyor. Trabzon’un da transferlerde büyük paralar harcadığını iddia eden Hamdi, Bordo-Mavili takımın potansiyeliyle iyi işler yapabileceğini dile getirerek: “Trabzon geçen sezon başı, hem hoca, hem de transfer tercihlerinde hatalıydı. Kabul. Ama yönetimin ilk yılıydı. Daha sonra yerli hocaya dönüldü, yeni transferler yapıldı ve takım biraz toparlandı. Gelen oyuncuların uyum sorunu uzun sürdü. Ama şu an yönetim iyi niyetle uğraşıyor. Bu yıl daha dikkatliler. Ben Trabzon’un taraftarıyla, medya gücüyle, lobisiyle iyi bir yerlere geleceğini düşünüyorum.” diyor.
     <br/>
     <br/>
     Trabzonspor’un kadrosunda 50’ye yakın oyuncu bulunuyor. Bu sayıya rağmen teknik direktör Ziya Doğan 4 oyuncu daha transfer etmeleri gerektiğini belirtiyor. Yönetim kendi başarısızlığını takımın üzerinde kara bulutlar dolaşıyor diyerek örtbas etmeye çalışıyor. Takım son 24 yılda olduğu gibi bir sezona daha şampiyonluk hayaliyle giriyor!
     <br/>
     <br/>
     TRABZONSPOR’UN YENİ TRANSFERLERİ ŞAMPİYONLUK YAŞAMAYA GELDİ
     <br/>
     <br/>
     Trabzonspor’un transferde sözleşme imzaladığı ilk oyuncu Samsunspor’un kaptanı Adnan Güngör’dü. 3 yıllığına Trabzonspor ile anlaşan Güngör, imza töreninden sonra “Çok mutlu ve heyecanlıyım. Türkiye’de devamlı şampiyonluğa oynayan, devamlı üst sıraları zorlayan bir camiaya geldim. Bana güvenenleri mahcup etmeyeceğim. Trabzonspor’da hedefim şampiyonluk yaşamaktır.” dedi. Karadeniz ekibinin kadrosuna kattığı ikinci oyuncu F.Bahçe’nin gözden çıkardığı Serkan Balcı’ydı. Serkan, Bordo-Mavili renklere attığı 2 yıllık imzadan sonra büyük bir camiaya  geldiği için mutlu olduğunu ifade ederek, “Trabzonspor’un uzun zamandır şampiyonluk  beklentileri var. İyi de bir kadrosu var. Trabzonspor’a şampiyon olmaya, şampiyonluk yaşamaya geldim. İnşallah bunu başaracağız.” diye konuştu. Geçen sezon küme düşen Kayseri Erciyesspor’un Gineli oyuncusu Daouda Jabi, Trabzon’un renklerine bağladığı son oyuncuydu. Gineli futbolcu, Türkiye’de forma giydiği 4 aylık dönem içerisinde Trabzonspor’un büyüklüğünü öğrendiğini ifade ederek, 4-5 kulüpten daha ciddi teklif aldığını ancak büyük bir kulüp olduğu için Trabzon’u tercih ettiğini söyledi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=27796), [web.archive.org (arşiv bağlantısı)](http://web.archive.org/web/20090131212938/http://aksiyon.com.tr:80/detay.php?id=27796)
