# 'Ersun Yanal’ı parayla alamazlar'

*Behram Kılıç 2006.10.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ersun Yanal’ı 10 yıldır tanıyan Ümit Bozkurt’la konuştuk. Neye sevinir, futbolcuyla ilişkisi nasıldır, zaafları nelerdir? İşte Ümit’in ağzından Yanal portresi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070623141715im_/http://www.aksiyon.com.tr/resim/619/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kimi onun için vefasız diyor, kimi adam satmaz... Kimi onu kendini beğenmiş buluyor, kimi paylaşımcı... Kimi bilgisayarla karizma yaptığı görüşünde, kimi bilime değer verdiği... Ama kim ne derse desin son yıllarda Türk futbolunda bir Ersun Yanal gerçeği var. Çalıştırdığı her takıma belli bir ivme kazandıran, bir dönem A Milli Takım Teknik Direktörlüğü de yapan Yanal’ı futbol camiasında belki de en iyi tanıyan birine sorduk; Yanal’ın şu an çalıştırdığı Vestel Manisa’da oynayan Ümit Bozkurt’a...
   <br>
    <br>
     Ümit Bozkurt, futbol camiasında duruşuyla, düşünceleriyle saygın yer edinmiş biri. Öyle hocasına körü körüne iltifat edecek cinsten bir oyuncu değil. Kendisi, 1997’den beri hocayı tanıyor. Denizli, G.Birliği ve şimdi de Vestel Manisa’da beraber çalışıyorlar. Bu on yıl boyunca çalışmadıkları dönemde de irtibatı koparmadılar. İşte Ümit’in ağzından Vestel Manisa’yı ligin ilk 8 haftasında zirveye taşıyan Yanal’la ilgili bilinmeyenler. İkili, ilk kez 1997’de Denizlispor’da tanışır. Ümit 20 yaşındadır ve G.Antep’ten bu takıma yeni transfer olmuştur. Ersun hoca ise takımda Ümit Kayıhan’ın yardımcısıdır. Ümit hoca istifa edince yönetim takımı ona emanet eder. 4-5 hafta takımı çalıştırır. Kötü sonuçlar devam edince yönetim Yanal’ın görevine son verir. O da babasının Denizli Sanayi Sitesi’ndeki elektronik eşya satan dükkânına takılmaya başlar. Ümit, “Ertesi yıl ziyaretine gittim. Hoca, gelen malların giriş çıkışını bilgisayara geçiyordu. O gün bana ‘Ben Milli Takımı çalıştıracağım’ dedi. Çok şaşırmıştım. İşsizdi. Ve henüz bir geçmişi yoktu.” diyor.
     <br/>
     <br/>
     O sene Denizlispor küme düşer. Takımın başına Raşit Çetiner getirilir. Ersun hoca da aynı yılın ikinci yarısı Yeni Salihlispor’u çalıştırmaya başlar. Takımı düşmekten kurtarıp üst sıralara çıkarır. Denizli ise 2. Lig’den çıkamaz. Raşit hoca kulüpten ayrılır. Yönetim takımı Ersun Yanal’a emanet eder. Ona bu takımı düşürme yeter denir. Yardımcıları Mesut Bakkal ve Tevfik Lav’dır. Yanal genç ve tecrübesiz oyunculara rağmen takımı 1. Lig’e çıkarır. Ümit, takımda defansın bel kemiğidir. Birinci ligde de Denizli rüzgârı devam eder. 11. hafta ligde liderlik koltuğuna bile otururlar. Sonrasında büyüklere geçilirler ama Ümit, Yusuf, Bülent Akın gibi oyunculara İstanbul takımlarından transfer teklifleri yağar. Yanal, bu oyuncuların verilmesini istemez; ama büyük meblağlar karşısında yönetime de ses çıkarmaz. Ümit, Beşiktaş’a transfer olur.
     <br/>
     <br/>
     YANAL, BİZİ LİMON GİBİ SIKAR
     <br/>
     <br/>
     “Hoca başladığında elinin altında biz vardık. Biz hocayla büyüdük, o da bizimle… Hep başarılı olduk. Kendini geliştiren biri. Çok okur, çok araştırır. Araştırmayı futbolcu üzerinde test edip pratiğe döker. Bence o futbolun bilim adamı.” diyen Ümit Bozkurt, Yanal’ın Denizli’den sonra A.Gücü’ne gittiğini söylüyor. Sonra da ilişkinin seyrini şöyle anlatıyor: “Benim Beşiktaş’ta ikinci senemdi. Sözleşmem bitiyordu. Yıldırım Demirören o yıllar Futbol Şubesi’ne bakıyordu. Onunla transfer görüşmesi yaptım. Anlaştık. Ertesi gün imza atacağız. Menajerlerime haber verdim. Çat kapı geldiler. Baktım Ersun hoca da hemen arkalarından eve girdi. Ankara’dan İstanbul’a gelmişti. Ümit dedi, G.Birliği’ne gidiyorum. Yeni bir yapılanma olacak. Bu yapılanma içinde senin de olmanı istiyorum. Benimle gelir misin? İyi ama hocam ben bugün imzaya gidiyorum dedim. Bana  düşüncelerini uzunca anlattı. İkna gücü iyidir. G.Birliği’nin üst sıralar hedeflediğini, benim Beşiktaş’ta futbolcu kişiliğimde zedelenme olduğunu, bunu onarmam gerektiğini, Anadolu’da başarılı olarak tekrar büyük takımlara dönebileceğimi söyledi. Bir de o sezon biz başarısız olmuştuk. Ve bu başarısızlık bende büyük baskı oluşturmuştu. Bu konuşmadan sonra Beşiktaş menajeri Sinan Engin’e ayrılmak istediğimi söyledim. Çok şaşırdı. Beşiktaş’tan alacağımdan daha az paraya G.Birliği’ne imza attım.”
     <br/>
     <br/>
     Ümit’e göre bu tercih bir riskti. Ama o Ersun Yanal’ı iyi tanıyordu. “Başka biri olsa gitmezdim. İstanbul’da ısınmaya çıkarken bile 20 bin kişiye çıkıyorsun. G.Birliği’nde ise polislere ısınıyorsun. Bu düşmek gibi bir şey. Ama şunu biliyordum. Ersun hoca bu düşmeye müsaade etmez. Motivasyonu sağlar. Seni antrenmanlara verdirir. Nitekim o sene hem takım olarak hem ben çok iyi bir sezon geçirdik. Yılın karmasına seçildim. Takım son haftalara kadar şampiyonluğu kovaladı.” İkinci senenin sonunda Ersun Yanal’ın A Milli Takım’a gittiğini anlatıyor Ümit. “Bizim takıma Erdoğan Arıca geldi. Daha sonra Ziya Doğan’la çalıştık. Ardından ben Konyaspor’a transfer oldum. Bu sezon başladıktan sonra da Vestel Manisa.”
     <br/>
     <br/>
     Ümit, Vestel Manisa’ya transfer olacağını da rüyasında görür: “Rüyamda Ersun hocayla anlaşıyorum. Ki o zaman Konya’yla sözleşmem devam ediyor. Rüyamda Ersun hoca beni kendine çekiyor. Uyandım. Dedim ne alakası var. Biz Konya ile kampa gittik. Ufak bir sakatlık geçirdim. Kamptan döndük, Nurullah hoca yönetimin kararı diyerek beni düşünmediklerini söyledi. Bana dürüst davranmadı. Yöneticiler ise hocanın kararı dediler. Herkes takımını yapmışken ben ortada kaldım. İlk defa 15 gün işsizdim. Ersun hoca o sıralar takımla birlikte Avusturya’da kampta. Ben A.Gücü, G.Antep, G.Birliği, Denizli ile görüştüm; olumsuz cevaplar aldım. Hoca boşta kaldığımı duyunca yardımcılarıyla toplantılar yapmış, alalım mı diye. Bir gün aradı ‘bize gelir misin’ diye… Ben de ‘gelirim’ dedim. Buraya geldiğimde sezon başlamıştı. İkinci hafta sağ kanatta oynayan Şener’in sakatlığı oldu. Hoca beni sağ kanada koydu. O gün bugündür oynamaya devam ediyoruz.”
     <br/>
     <br/>
     Ümit’le sohbetin bu bölümünde Ersun Yanal’ın futbol felsefesine yoğunlaşıyoruz. Yanal en çok neye sinirleniyordu? “Takımda disiplinsizliğe, işini sevmeyene çok sinirlenir. Bütün oyuncuların kendisini işine vermesini, takımın ortak amacında herkesin birleşmesini ister. Futbolcuyla çok ilgilenir. Ailesini bile işin içine sokmaya çalışır. Ona göre bir oyuncu tribünde olsa da takımdan ayrı değildir. Malzemeciyi bile maç kazanma arzusunda görmek ister. Takımdaşlığı çok önemser. Belki başka hocalar da önemsiyor ama Ersun Yanal bunu davranışa geçiriyor.”
     <br/>
     <br/>
     Ersun Yanal’ı en çok sevindiren ise istediklerinin sahada yapıldığını görmek. Futbolcunun mutluluğu da hocayı çok sevindiriyor. Bazı hocalar oyunculara yetenek katmada hünerlidir. Peki Ersun Yanal’ın bu yönü nasıldı? Ümit, Yanal’ın tüm oyuncuların performansını üst düzeye çekmeye çalıştığını belirtiyor. “Bizi limon gibi sıkar. Hem de bir sezon boyunca. Futbolcuda var olan tüm performansı almak için uğraşır. Eldeki yeteneği üst seviyeye çıkarır. Yeteneklerle çok oynamaz.” Yanal’ın oyun felsefesinde futbolcu sahada istediklerini yapan bir kişi olarak öne çıkıyor. Futbolcuyu makine gibi görüyor adeta: “Akademik kökenli olduğu için diğer hocalara göre bizi makine gibi görüyor diyebiliriz. Tabii duygularımızı da katıyor işin içine. Biz bir makinenin kusursuz işleyişi gibi takımda işlemeliyiz, bunu istiyor.”
     <br/>
     <br/>
     MAÇ KAYBEDİLİNCE ERSUN YANAL ÇEKİLMEZ
     <br/>
     <br/>
     Bazı hocalar soyunma odasında çok etkilidir. Ersun hocanın burada “vur, kır, parçala” repliklerine rastlanmıyor. “Son iki üç haftadır motivasyon üzerinde duruyor. Mesela diyor ki ‘Bizim değerlerimiz var. Bir asker neden ülkesi için ölür? Bir insan çocuğu için, eşi için nasıl her şeye katlanır? Çünkü onlar kişi için değerlidir. Senin için bir değer vardır. Üst sıralarda oynamak senin için ne kadar önemlidir? Çalışmak bunun karşılığında mutlu olabilmek. Türkiye’de bir vizyon sahibi olabilmek. Türkiye’de futbolda bir şeyleri değiştirebilmek. Bu benim için bir değer. Bu sizin için de bir değer olsun. Bu değerleriniz için konsantre olun. Motive olun. Biz bu kadar çalışıyoruz. Bu doksan dakikada bu çalışmamızın karşılığını görmeliyiz. Değerlerin için motive ol ve çık oyna diyor.”
     <br/>
     <br/>
     Maç berabere gidiyor ya da yeniliyorlar. Ve soyunma odasındalar. Ersun Yanal burada ise genelde taktik bir sıkıntı varsa onun üzerinde duruyor. Futbolcuya fırça atar mı diye soruyoruz Ümit’e. “Atar. İstediği şeylerin yapılmadığını gördüğünde bunu çok sakin bir şekilde anlatmaz.”
     <br/>
     <br/>
     Maç kaybedildiğinde ise Ersun hoca futbolcular için adeta çekilmez bir hâl alıyor Ümit’e göre. “Ama oyuncunun her şeyini verdiğini görürse üzülür, futbolcuya yüklenmez. Futbolcu istenileni ortaya koyamadıysa o zaman çekilmez bir hâl alır. Kinci değildir. Hata yapan oyuncuyu hata yaptığı için takımdan kesmez. Kesilmesi gerekiyorsa keser.”
     <br/>
     <br/>
     Ersun hocayla çalışan futbolcular onu genelde seviyor. Onun çalıştırdığı takımlarda oynayan Ümit’in dışında Veysel, Serkan, Deniz, Youla, Ahmet Hassan, Yusuf, Bülent Akın gibi futbolcular farklı zamanlarda İstanbul’un üç büyük takımına transfer oldu. Ümit Bozkurt, futbolcuların Ersun Yanal’ı sevmesini başarıya bağlıyor. “Onunla çalışmanın karşılığını alıyorsun. Mutlu oluyorsun. Ersun hoca futbolcuyu yorar. Yani onunla çalışmak öyle kolay değil. Bazı futbolcular onun hakkında iyi düşünmeyebilir. Çünkü futbolcu belli bir yerde biraz daha rahat olayım ister. Ama sana rahat vermez. Hem zihnî hem fizikî yorgunluk olur. 8 hafta geçti. Yoğun çalıştık, yorulduk ama o yorgunluk şu an yok. Çünkü bunun karşılığını hem maddî hem manevî olarak aldık. Lideriz şu an, bundan daha güzel bir olay var mı?”
     <br/>
     <br/>
     Yanal, rakipler üzerinde yaptığı analizlerle de dikkat çeken bir hoca. Vestel Manisa’da da bu yönü öne çıkıyor. “Rakipleri iyi analiz eder. Bizlere rakibin zaaf noktalarını izlettirir. Mesela son Sakarya maçında onların ileri ucunda oynayan Cangale’yi tüm defansa özel olarak izlettirdi. Aynı şekilde forvetlere de rakibin defans adamlarının eksiklerini izlettirdiği oluyor. Bunu boğmadan yapıyor.”
     <br/>
     <br/>
     Yanal başarılı. Haliyle adı transfer dedikodularına da karışıyor. Bu durum futbolcuları etkiliyor mu? “Etkilenebilir. Ama bunu bize yansıtmamaya çalışıyor. Şu anki ortam için kendisiyle konuştum. Bana gitmeyeceğini, burada bir misyon üstlendiğini söyledi. Gelecek sene de bizimle beraber olacağını düşünüyorum. Onu parayla alamazlar. İkna etmeliler. İyi hedefler ve iyi projeler sunacaklar. Belki öyle gider.”
     <br/>
     <br/>
     YANAL’IN EN BÜYÜK ZAAFI
     <br/>
     <br/>
     Yanal’ın oyun sisteminde herkes aktif olmak zorunda. Klasik 4-4-2, 3-5-2 gibi bir oyun anlayışı yok. Takımı bir bütün olarak oynatmayı istiyor. Hem defans hem hücumda tüm futbolcuların katılımcı olması şart. Rakibi devamlı rahatsız etmeyi ister. Bundan dolayı rakibin stres yaşayacağını düşünür. Rahatsızlık verebilmek için de güçlü olmak gerekiyor. O yüzden takımı çok çalıştırır. Ümit, hocanın kendi oyunlarını rakibe kabul ettirmeye çalıştığını belirtiyor.
     <br/>
     <br/>
     Peki, Meduna’nın saha içinde yere yığılması takımı nasıl etkilemişti? Oyuncuları çok çalıştıran Ersun Yanal bu olaydan sonra neler yaptı? “Dediğiniz gibi çok mesai harcayan bir ekibiz. Aşırı yorgunluklar oluyor haliyle. Olayın akabinde Ersun hoca, Meduna’nın başına gelenlerin yorgunluklardan kaynaklanabileceğini düşünmememiz için birkaç profesörü kampa getirdi. Profesörler, bunun yorgunluktan değil futbolcunun bünyesinden, kalbindeki bir problemden kaynaklandığına bizleri ikna etti. Etmeseydiler takım bu olaydan beklenilenden daha fazla etkilenebilirdi. Her şeye rağmen arkadaşlar bir hafta kendine gelemedi.”
     <br/>
     <br/>
     Son olarak Ümit’ten Ersun Yanal’ın zaaflarını öğreniyoruz. Ümit’in buradaki tespitlerini Yanal’ın da dikkate alması gerekiyor: “Pek futbol oynamadığı için bazen oyuncuyu anlamayabiliyor. Belki de o futbolcunun kendisini anlamadığını düşünüyor. Hoca futbolcunun kendine göre olmasını çok ister. Bazen bu olmuyor. Bence akademi kökenli hocaların zaafı bu. İstekleri pratiğe dökerken geçişlerde zorlamalar meydana geldiği oluyor. Hoca bu zaafını çok çalışarak örtmeye başladı. Zaman geçtikçe daha da iyi olacak. Bir de onun gibi bir hocanın yabancı dil bilmesi şart.”
     <br/>
     <br/>
     KİMSE AĞZINA ALMASIN, NEYİN ŞAMPİYONLUĞU
     <br/>
     <br/>
     Ümit Bozkurt, dört büyüklerin üzerinde yer almalarına rağmen takımda kimsenin şampiyonluk kelimesini ağzına almadığını söylüyor. Zirve yarışında kadroda yer alan Almanya kökenli Nizamettin, Sezer gibi genç oyuncuların; Zelenka, Borbiconni gibi yabancıların stresten etkilenmeyeceği görüşünde. “Benim korkum, zaman geçtikçe takım içindeki yetenekli arkadaşların transfer dedikodularına adlarının karıştırılması. Bir de bizi bulunduğumuz yerden çok daha yüksekte göstermeleri. Ayağımızın yere sağlam basması lazım. Bunu G.Birliği’nde yaşadık. Hoca da yaşadı. O şimdi daha tecrübeli. Mutlaka bunun önlemini alacaktır.”
     <br/>
     <br/>
     Ümit, iki mağlubiyet almaları durumunda insanların ‘Vestel buraya kadarmış’ diye düşüneceğini ama arkadaşlarının bunu düşünmemeleri gerektiğinin altını çiziyor. “Biz futbolcular sonuna kadar kovalayalım. Zirve yarışında yer aldık diyelim. Bakın G.Birliği’nde şampiyonluk yarışı içinde olduk. Son haftalarda kaybettik. Bunu gururla söylüyorum. Niye Vestel’de bu olmasın. Burası oraya göre şampiyonluğu daha çok ister ve arkasındaki güç daha büyük. Manisa halkı da havaya girdi. Önemli olan futbolcuların birkaç mağlubiyette  düşmemeleri. Taraftarın bizi yalnız bırakmaması.”
     <br/>
     <br/>
     Ümit kulüpte şampiyonluğun konuşulmak istenmediğini dile getirerek, “Konuşulmamak istenmesi bile konuşuluyor anlamına geliyor. Kimse ağzına almasın, neyin şampiyonluğu. Mesela 23 senedir şampiyon olamayan Trabzon bu durumda olsa, siz Trabzonlu herhangi bir oyuncuyla konuşsanız size çok rahatlıkla ‘biz şampiyonluğa yakınız’ der. Ama biz diyemiyoruz, uzak durmaya çalışıyoruz bu sözcükten. Enteresan bir durum yani.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25593), [web.archive.org (arşiv bağlantısı)](http://web.archive.org/web/20070623141715/http://www.aksiyon.com.tr:80/detay.php?id=25593)
