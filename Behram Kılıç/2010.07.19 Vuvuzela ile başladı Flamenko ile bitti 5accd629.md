# Vuvuzela ile başladı Flamenko ile bitti

*Behram Kılıç 2010.07.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Vuvuzela eşliğinde bir ay boyunca tüm yerküreyi meşgul eden 2010 Dünya Kupası, İspanya’nın şampiyonluğuyla sona erdi. En büyük kupaya uzanan süreçte birçok ilginçlik yaşandı.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     “Ben değil, Vuvuzela suçlu”
    </p>
    <p class="MsoNormal">
     Kim ne derse desin futbolseverler Vuvuzela’yı unutmayacak. Güney Afrika’ya ait bu üflemeli çalgı, 61 cm boyunda ve 100 gram ağırlığında. Vuvuzela, adını Zulu dilindeki Vuvu sözcüğünden alıyor. Vuvu ‘gürültü’ anlamına geliyor. Toplu çalınca çıkan ses sinek, arı vızıltısını andırıyor. Yakınındaysanız fil sesi gibi geliyor kulağa. Kupa boyunca futbolseverlerin çoğu ondan şikayetçi oldu. Hatta Brezilya’nın Hollanda’ya 2-1 yenilerek elendiği maçta kendi kalesine gol atan Felipe Melo bile “Kalecimiz Julio Cesar bana topu bırakmam yönünde bağırdı. Fakat vuvuzela sesinden onu duyamadım. Vuvuzela o golü kendi kaleme atmama sebep oldu”
    </p>
    <p class="MsoNormal">
     Plastik top Jabulani!
    </p>
    <p class="MsoNormal">
     Dünya Kupası topu Jabulani de kupaya damga vurdu. Jabulani, Zulu dilinde kutlama anlamına geliyor. Top, kupa boyunca eleştirildi. ABD kalecisi Marcus Hahnemann’ın “Top çok fazla hafif ve çok fazla falso alıyor. Teknoloji her şey değil. Bilim adamlarının atom bombasını icat etmiş olması, bu bombanın icat edilmesinin gerekliliğini göstermez.” açıklaması dikkat çekiciydi. Brezilyalı kaleci Julio Cesar ise çoğu oyuncunun sözcüsü gibi bir eleştiri yaptı: “Top berbat. Bakkaldan alınmış plastik toplar gibi.” Ancak Adidas’ın sponsorluk yaptığı oyunculardan İspanyol savunmacı Alvaro Arbeloa’nın topla ilgili yorumu şöyleydi: “Her zamanki gibi, yuvarlak.”
    </p>
    <p class="MsoNormal">
     Amatör takım yenilmedi!
    </p>
    <p class="MsoNormal">
     Birçok otoriteye göre Yeni Zelanda, Dünya Kupası’nın en zayıf takımıydı. Ancak Slovakya (1-1), İtalya (1-1) ve Paraguay (0-0) berabere kalarak grup maçlarında yenilmediler. Yeni Zelanda turnuvada rakip kalelere 3 şut atan, yine 3 maçta 3 korner kullanan ve 3 maçta sadece 11 atak yapan takım olma özellikleriyle de dikkat çekti. Cezayir ve Honduras turnuvayı gol atamadan tamamladı. Kuzey Kore ve Kamerun oynadığı tüm maçları kaybetti. Kuzey Kore 3 maçta kalesinde 12 gol gördü. Serdar Taşçı (Almanya), Barron (Yeni Zelanda), Kim Dong Jin (Güney Kore), Eggimann (İsviçre) ve Petras (Slovakya), sadece 1 dakika forma giyebildi. 1 dakika sahada kalan Güney Koreli Kim Dong Jin sadece 80 metre koşarak kupayı tamamladı.
    </p>
    <p class="MsoNormal">
     Fransa ve İtalya Fransız kaldı
    </p>
    <p class="MsoNormal">
     Dünya Kupası’nda hayal kırıklığına yol açan iki takım vardı: Son şampiyon İtalya ve sürpriz adaylardan Fransa. Fransızlar kupaya maç kazanamadan tek gol atarak veda etti. Ama öyle bir veda ki ülke çalkalandı...
    </p>
    <p class="MsoNormal">
     Mesut Özil, Messi gibi oynadı
    </p>
    <p class="MsoNormal">
     Dünya Kupası’nda bir çok oyuncu futbolseverleri hayal kırıklığına uğrattı. Ronaldo, Rooney, Eto’o, Drogba ve daha bir çokları. Ama bir oyuncu var ki herkesi kendisine hayran bıraktı: Mesut Özil. Otoriteler, Almanya adına oynayan gurbetçi futbolcudan övgüyle söz etti. Alman futbolunun efsane ismi Beckenbauer, “Onu izlerken başım döndü. Dünya yıldızı gibi oynadı.” dedi.
     <span>
     </span>
     Dünya basını onu yazdı. Ama Mesut’a en ilginç öneriler İtalyan basınından geldi. ‘Onda Maradona’nın tuzu biberi var’ diye yazan gazeteler “Zekası büyük. Tek eksiği futbol için gereken sertlik ve çirkeflik. Bunu da başarırsa tam yıldız olacak.” ifadesini kullandı.
    </p>
    <p class="MsoNormal">
     Turnuvanın şampiyonu Özbek hakem İrmatov
    </p>
    <p class="MsoNormal">
     “Hangi maçı yönetse futbolu güzelleştiriyor, hakemlik dersi veriyor. Bana göre bu kupanın şampiyonu İrmatov’dur.” Bu sözler Haşmet Babaoğlu’na ait. 33 yaşındaki Özbek hakem Rasvhan İrmatov, açılış ve yarı final maçlarından biri dahil toplam 5 maçta düdük çaldı. İrmatov, kupada en çok maç yöneten hakemdi. Ancak genele bakınca hakem hataları kupaya damgasını vurdu. Özellikle İngiliz oyuncu Frank Lampard’ın 2-1 yenik oldukları Almanya maçının 38. dakikasında attığı şutun kale çizgisini geçmesine rağmen golü vermeyen Uruguaylı hakem Jorge Larrionda tarihe geçti.
    </p>
    <p class="MsoNormal">
     Almanya değil, Birleşmiş Milletler
    </p>
    <p class="MsoNormal">
     Dünya Kupası’nda en dikkat çeken unsurlardan biri alışılmadık bir şekilde kadrosunda 11 devşirme futbolcuyla Güney Afrika’ya gelen Almanya’ydı. Polonya asıllı Trochowski, Podolski, Klose; Türk asıllı Mesut ve Serdar; Nijerya orijinli Aogo, Gana’dan Boateng, Tunus’tan Sami Khedira, Bosna’dan Marko Marin, Brezilya’dan Cacau ve İspanyol kökenli Gomez Almanların elde ettiği 3.’lüğe katkı sağladı.
    </p>
    <p class="MsoNormal">
     Xavi, 669 kez pas alıp verdi
    </p>
    <p class="MsoNormal">
     İspanya, güçlü orta sahası ile kupayı kazandı. Orta sahanın beyni ise Xavi’ydi. Barcelona altyapısından yetişen Xavi, turnuva boyunca oynadığı 7 maçta tam 669 pas alış verişinde bulunarak inanılmaz bir istatistiğe imza attı. Turnuvada en çok koşan oyuncu oydu. 7 maçta toplam 80.20 km koştu. 636 dakika sahada kaldı. 7 şut attı. Ancak bu şutlar kaleyi bulmadı. Sadece 1 kez faul yaptı. 14 kez faule maruz kaldı. En çok pas verdiği oyuncu A.İniesta (71), en çok pas aldığı oyuncu ise S.Busquets oldu. Turnuva boyunca en çok şutu İspanyollar çekti: 121. En çok pas alış verişinde bulunanlar da İspanyollar idi: 3 bin 803 kez. En çok koşan da onlardı: 767.39 km...
    </p>
    <p class="MsoNormal">
     Kupa sonrası yaprak dökümü
    </p>
    <p class="MsoNormal">
     Dünya Kupası’nda başarısızlık yaşayan ülkelerin hocaları değişti. Çeyrek finalde elenen Brezilya’da teknik direktör Dunga’nın görevine son verildi. Fransa’nın teknik direktörü Raymond Domenech’in sözleşmesi yenilenmedi. Paraguay’ın Arjantinli teknik direktörü Gerardo Martino, Meksika’nın çalıştırıcısı Javier Aguirre, İtalya’yı 2006’da şampiyon yapan Marcello Lippi, ikinci turda elenen Japonya’nın hocası Takeşi Okada, Yunanistan’ın hocası Otto Rehhagel, Kamerun’u çalıştıran Fransız Paul Le Guen, Güney Kore’nin teknik direktörü Huh Jung-Moo, Fildişi’nin İsveçli teknik direktörü Sven Goran Erikson ve ev sahibi Güney Afrika’nın Brezilyalı çalıştırıcısı Carlos Alberto Parreira ise görevlerini kendi istekleriyle bıraktı.
    </p>
    <p class="MsoNormal">
     Unutulmaz çeyrek final maçları
    </p>
    <p class="MsoNormal">
     2010 Dünya Kupası unutulmaz çeyrek final maçlarına sahne oldu. Almanya, Maradona ve Messi’li Arjantin’i 4-0’la darmadağın etti. Uruguay-Gana maçında ise adeta dram yaşandı. Normal süresi 1-1 biten maçın uzatma anlarında Uruguaylı Suarez, kaleye girmekte olan topu elle engelleyince Gana penaltı kazandı. Atışı kullanan Gyan topu üst direğe nişanladı. Eğer penaltı gol olsa bir Afrika takımı Dünya Kupası’nda ilk kez yarı finale yükselecekti. Penaltılarda ise gülen taraf Uruguay’dı. Paraguay-İspanya maçında da benzer kareler vardı. Maç 0-0 devam ederken Paraguay penaltı kazandı. Cardozo’nun 59. dakikada kullandığı penaltıyı Casillas kurtardı. 1 dakika sonra karşı atağa kalkan İspanya penaltı kazandı. Xabi Alonso topu ağlara gönderdi. Ancak hakem oyuncuların vuruştan önce ceza sahasına girdiği gerekçesiyle penaltıyı tekrarlattı. Xabi Alonso tekrarda golü yapamadı. Bitime 7 dakika kala ise İspanya David Villa’nın golüyle maçı 1-0 kazandı. Brezilya-Hollanda müsabakası da tarihe geçen maçlardan biriydi. Sambacılar ilk yarıyı 1-0 önde kapattı. 53. dakikaya kadar sahada olmayan Hollanda, bu dakikada Felibe Melo’nun kendi kalesine attığı golle beraberliği yakaladı. 68. dakikada Sneijder skoru 2-1’e taşıdı. Melo, 73’te direkt kırmızı kart gördü. Kalan dakikalarda Brezilya hüzünlü bir şekilde turnuvaya veda etti.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-27211-vuvuzela-ile-basladi-flamenko-ile-bitti.html), [web.archive.org (arşiv bağlantısı)](http://web.archive.org/web/20140108122629/http://www.aksiyon.com.tr/aksiyon/haber-27211-vuvuzela-ile-basladi-flamenko-ile-bitti.html)
