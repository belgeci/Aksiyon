# Kalede Menderes, forvette Erdoğan

*Behram Kılıç Bilinmeyen-tarih*

<div>
 <font>
  <img border="0" height="1" src="/web/20050124040458im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050124040458im_/http://www.aksiyon.com.tr/resim/523/84.jpg" vspace="5"/>
  </p>
 </font>
 <font class="content">
  Futbolcular, genelde siyasete uzak durur. Ancak istisnalar da yok değildir. Sayıları çok az olan bu isimlerden bir yerli bir de yabancı onbir çıkardık sahaya. Bizimkilerin kalesinde Adnan Menderes, forvette Tayyip Erdoğan vardı. Yabancılarınkinde ise Che Guevara ile Pele.
 </font>
 <br/>
 <p>
  <font class="content">
   Yıl 1914. Karşıyaka’daki Karavokiri sahasının çevresi Türk ve Rum seyircileriyle dolu. Türklerin sesi sanki daha gür çıkıyordu: “Kaf Kaf Kaf, Sin Sin Sin... Kaf Sin, Kaf Sin, Kaf...” Karşıyaka Spor Kulübü’nün kırmızı yeşil bayraklarını sürekli sallayan Türkler hiç susmuyordu. Maçın henüz başlarıydı. Orta saha oyuncusu sağiç İplikçizade Sadi, topu sağaçık Kadızade Rıfat’ın önüne attı. Meşin yuvarlağı kontrol eden Rıfat, Rum solbeki çalımlayıp, meşin yuvarlağı ortaladı. Rum defansının bakışları arasında top satrfor Ali Adnan’ın önüne düştü. Ali Adnan kaleciyle karşı karşıyaydı. Topa olanca gücüyle vurdu. Top kalenin epey yukarısından auta çıktı.”
   <br>
    <br>
     Topu auta atan Ali Adnan, Türk siyasi tarihine adını yazdıran Adnan Menderes’ten başkası değildir. 15 yaşındaki Ali Adnan, o gün hayatında ilk kez futbol sahasında yuhalanır. Kırılgan bir yapısı vardır. Belki de bu yuhalanmanın etkisiyle olsa gerek Karşıyaka Spor Kulübü’nden ayrılıp yeni kurulan Altay’a geçer. Üstelik santrfor oynamayı da bırakır. Kaleciliği seçmiştir. Ali Adnan Menderes’in kalesini koruduğu Altay; Karşıyaka, Midilli ve Trablusgarp takımları arasında yapılan turnuvanın şampiyonu olur. Altay’ın Ermeni takımı Armenion’u yenmesi İzmir sokaklarında davul zurna çalınarak kutlanır. İngiliz gençlerinden kurulu Pakser’i 4-3, Rumların takımı Paniainios-Apollon karma takımını 2-0 yenerler. İtalyan Levantenlerin takımı Garibaldi’yi 10-0 yenince İtalyan konsolosu, “İtalyan milli kahramanı Garibaldi küçük düşürüldü.” diye takımın kapısına kilit vurur.
     <br>
      <br>
       Yaz aylarını Aydın’da geçiren Adnan Menderes, kışın ise İzmir Amerikan Koleji’nde okur. Memleketin içinde bulunduğu olağanüstü şartlar sebebiyle bir süre sonra futbola pek vakit ayıramaz ve arkadaşlarıyla kurduğu komitelerde görev almaya başlar. Siyasete ısınmaya başlamıştır artık...
       <br/>
       <br/>
       Türkiye’de futbol ve siyaset deyince akla gelen ilk isim hiç kuşkusuz Başbakan Recep Tayyip Erdoğan’dır. Erdoğan’ın İstanbul 1. Amatör Küme takımlarından İETT’de (1971-1981) çok başarılı bir futbol hayatı olduğunu hepimiz biliyoruz. Erdoğan’ı diğer amatör oyunculardan ayıran en önemli özellik ise dönemin F.Bahçe teknik direktörü Toma Kaleperoviç’in gizlice izledikten sonra onu Sarı-Lacivertli takıma transfer etmek istemesi... Eğer babası izin verseydi belki bugün Tayyip Erdoğan F.Bahçe tarihine geçecek; ancak karşımıza başbakan olarak çıkmayacaktı.
       <br/>
       <br/>
       Erdoğan’ın Kasımpaşa sokaklarında başlayan futbol hayatı İstanbul İmam Hatip Lisesi’nde, sonra Camialtıspor’da devam eder. Camialtı, İETT, Erokspor’da 16 yıl profesyonel futbol oynayan, kaptanlık ve başkanlık yapan Erdoğan’ın top oynadığı dönemlerde siyasetle de arası oldukça iyidir. Ancak onun bir kere olsun arkadaşlarına siyasetle alakalı konuşma yaptığını duyan olmaz.
       <br/>
       <br/>
       Futbola ilk başladığı yıllarda forvet oynar. Daha sonra ise defansa çekilir. Takım arkadaşları, topa çok sert vuran Tayyip Erdoğan’ın saçı bozulmasın diye kafa toplarına çıkmadığını anlatıyor. Erokspor ve İETT’de 14 yıl Erdoğan’la yan yana oynayan Nidai Kaya, “Kaptanımızdı, cumaları kaçırmazdı. Namaza bizleri davet eder ancak kimseyi zorlamazdı. Kahveye gidenlerimize de ‘aşırıya kaçmayın’ derdi.”
       <br/>
       <br/>
       Aslan Cim Bom’lu da Yassıada’daydı
       <br/>
       <br/>
       27 Mayıs 1960 askerî darbesi sabahı dönemin başbakanı Adnan Menderes Eskişehir-Ankara yolunda tutuklanır.  DP’li milletvekilleri o gün ülkenin her köşesinde bir bir yakalanır. Bu milletvekillerinden biri de bugün G.Saray’a ‘Aslan’ lakabını miras bırakan Nihat Bekdik’ten başkası değildir. 1902 yılında doğan Bekdik futbola G.Saray Lisesi’nde başlar. A takıma çıktığında yaşı 14’tür. 20 yıl G.Saray’da oynar. Bu takımın kaptanlığını da yapar. Maçlarda ortaya koyduğu enerjisi sebebiyle taraftarlar kendisini ‘aslan’ diye çağırmaya başlamıştır. Bu san daha sonra Cim-Bom’un sembolü olacaktır.
       <br/>
       <br/>
       A Milli Takımımız’ın Romanya ile 1923 yılında oynadığı ilk milli karşılaşmada görev alan Bekdik, milli formayı 18 kez giyer ve bir de gol kaydeder. Bekdik siyaset sahnesinde ise 1957 yılında Demokrat parti listesinden İstanbul milletvekili olarak Meclis’e girerek boy göstermeye başlar. 27 Mayıs sabahı o da diğer 400 arkadaşı gibi Yassıada’ya gönderilir. Yaklaşık beş buçuk ay mahkeme yüzü görmeden hapis hayatı yaşar. Gazete okumaları, radyo dinlemeleri yasaktır. Ailelere yazılacak mektuplar 23 kelime ile sınırlıdır. Yassıada’da Bayar ve Menderes tek kişilik odada, bakanlar iki-üç kişilik odalarda kalır. Milletvekilleri ise 40 kişiden 80 kişiye kadar gruplar halinde... Yapılan duruşmaların ardından 4 yıl 2 ay hapis cezasına çarptırılan Bekdik; Yassıada, Kayseri, Toptaşı cezaevlerinde kalarak cezasını çeker. Nihat Bekdik 1972 yılında hayata gözlerini yumar.
       <br/>
       <br/>
       Çağdaş ön libero Hasan Polat
       <br/>
       <br/>
       Nihat Bekdik’in dışında bir başka Demokrat Partili futbolcu milletvekili Hasan Polat’tır. 1919 doğumlu Polat, hayatına futbol ve siyasetin dışında bir sürü meşguliyet sığdırır. Meşin yuvarlakla memleketi Trabzon’da tanışır. İdmanocağı’ndan Beşiktaş’a, sonra 20 yıla yakın emek vereceği Gençlerbirliği’ne gider. Başkent ekibinde ön libero oynar. Üstelik onun zamanında böyle bir kavram yoktur. Bir kez A Milli Takım’a seçilir. O yıllardaki geleneğe göre, futbol oynarken bir yandan üniversitede okumaya, bir yandan devlet memuriyetinde çalışmaya devam eder. Daha sonra Futbol Federasyonluğu Başkanlığı da (1954-57, 1970-1976) yapan Polat’ın siyasete girmesi ise Adnan Menderes sayesinde olur.
       <br/>
       <br/>
       Demokrat Parti lideri Menderes, 1930’ların sonunda Türk Spor Kurumu’yla meşgul olduğu dönemden tanıdığı Hasan Polat’ı kendi kontenjanından Trabzon milletvekilliğine aday gösterir. 1957-60’ta Trabzon milletvekili olarak Meclis’te bulunan Hasan Polat, diğer arkadaşları gibi 27 Mayıs askerî müdahalesinden sonra bir müddet Yassıada’da hapis yatar. O yıllar çok zor geçer onun için. Çünkü kendi deyimiyle askeri idare tüm emeklilik haklarını da kaldırmıştır. Neyse ki çok sürmez bu çileli dönem. 1966-68 yılları arasında Sümerbank Başmüşavirliği görevine gelerek Yassıada’nın izlerini üzerinden atmaya çalışır.
       <br/>
       <br/>
       Zeki Rıza Sporel’in teklifi kabul görmez
       <br/>
       <br/>
       1950 yılıydı. Demokrat Parti Rize Milletvekili Zeki Rıza Sporel ile Konya Milletvekili Saffet Gürol, Spor Toto ile ilgili bir kanun teklifi hazırlar ve Meclis’e sunar. Ancak, tekliften bir netice alınmaz. Bu teklifin sahibi Zeki Rıza Sporel (doğumu 1898) F.Bahçe’nin ve Türk futbolunun unutulmaz yıldızlarından biridir ve henüz 15 yaşındayken bir grup futbolcunun Fenerbahçe’yi topluca terk etmesiyle birlikte o dönem genç takımdan A takıma çıkmıştır. F.Bahçe’nin ilk maçında yer alan Sporel, 18 yıl Sarı-Lacivertli formayı giyer. Bu forma altında 352 maçta 470 gol atar. A Milli Takımımız’ın 26 Ekim 1923’te Romanya ile oynadığı ve 2-2 biten ilk milli maçta da gollerimizi kaydeden oyuncu olarak tarihe geçer. Sporel ayrıca millilerimizin 17 Haziran 1924’te oynadıkları Finlandiya maçında elde ettikleri 4-2’lik ilk galibiyette ise tüm gollerin sahibidir.
       <br/>
       <br/>
       Sporel, Kurtuluş Savaşı’nın yaşandığı 1918-1923 yılları arasında, F.Bahçe’nin İngiliz takımlarıyla oynadığı 34 karşılaşmada 52 gol atarak milli kahraman hâline gelir. Zeki Rıza Sporel futboldan gelip Fenerbahçe’ye başkanlık yapan isimlerin de en önemlilerindendir.
       <br/>
       <br/>
       Partileri turlayan bir futbolcu: Suphi Batur
       <br/>
       <br/>
       Futbol oynayıp siyasete girenlerden biri de G.Saray’ın unutulmaz orta saha oyuncusu ve kulüp başkanı Suphi Batur’dur. Cumhuriyetin ilk yıllarında Sarı-Kırmızılı takımın formasını giyen Suphi Batur daha sonra 7 kez seçilerek, 1946-50 ve 1965-68 yılları arasında Sarı-Kırmızılı takıma başkanlık yapar. Batur’un siyasî hayatı da 1946 yılında kurulan DP’den 8. dönem Sinop milletvekili olarak Meclis’e girmesiyle başlar. DP içinde meydana gelen ilk bunalımda partiden ayrılan isimlerden olur. 20 Temmuz 1948’de Mareşal Fevzi Çakmak’ın fahrî başkanlığında Millet Partisi’nin kuruluşunda yer alır.
       <br/>
       <br/>
       Bu partinin 1953 tarihinde kapatılmasından sonra Osman Bölükbaşı’nın liderliğinde kurulan Cumhuriyetçi Millet Partisi’nde (CMP) görev alan Batur, daha sonra Türkiye Köylü Partisi ile birleşen ve adını Cumhuriyetçi Köylü Millet Partisi (CKMP) olarak değiştiren partiden 1958 yılında istifa ederek CHP’ye geçer. Batur, Cumhuriyet Senatosu başkanvekilliği de yapar.
       <br/>
       <br/>
       Şimdikiler ‘Tommiks’ bile okuyamıyorlar ki
       <br/>
       <br/>
       Siyaset yapan bir diğer GS’li futbolcu Cengiz Özyalçın’dır. Türkiye Birinci Futbol Ligi’nin kurulduğu 1959 yılında G.Saray takımında yer alan Özyalçın futbolu bıraktıktan sonra CHP’de siyasi hayatına başlar. Bugün G.Saray kulübünde genel sekreterlik yapan Özyalçın, hem okuyup hem top oynadığı o yılların çok zor geçtiğini söylüyor: “Cerrahi kliniğe geliyorsun, diş çekiyorsun. Okuldan kaçıyorsun antrenmana gidiyorsun. Boş vakitlerde de CHP gençlik kollarının faaliyetlerindesin. Gerçekten zordu o yıllar.”
       <br/>
       <br/>
       Özyalçın CHP’den İstanbul milletvekili olarak 1977-1980 yıllarında Meclis’e girer. Partinin siyaset yasağına uğradığı yıllarda ise yeni kurulan SHP’ye geçen Özyalçın, F.Bahçelilerin yoğun olduğu Kadıköy’de 1989-1994 yılları arasında belediye başkanı seçilir. “Adalet Parti kökenli Fenerbahçe Başkanı Faruk Ilgaz benim seçim kampanyama en büyük desteği veren kişiydi.” diyen Özyalçın, hem futbolda hem de siyasette insanı sevenin başarıya ulaşabileceğine inanıyor. Özyalçın, günümüz futbolcularının siyasete girmemelerini ise “Bitmek bilmeyen kamplarda ‘Tommiks’ bile okumaya vakit bulamıyorlar ki.” sözüyle açıklık getiriyor.
       <br/>
       <br/>
       Özak ve Aktuğ Trabzon’u temsil ediyor
       <br/>
       <br/>
       Futbol oynadıktan sonra siyasete giren isimlerden biri de Trabzonspor’un şu anki başkanı Atay Aktuğ. Karadeniz Teknik Üniversitesi Mimarlık Fakültesi’nden mezun Aktuğ, 1967-73 yılları arasında Bordo-Mavili formayı giydi. Bu takımın kaptanlığını da yapan Aktuğ, 1989-1994 yıllarında SHP’den Trabzon Belediye Başkanlığı’na aday oldu ve kazandı. Kendisini önce mimar olarak gören Aktuğ, futbol oynadığı yılların çok geride kaldığını belirtiyor.
       <br/>
       <br/>
       Bir başka Trabzonspor’lu siyasetçi ise AK Parti Trabzon Milletvekili Faruk Özak. O 1994-97 yılları arasında Bordo-Mavili takıma başkanlık yapmasının yanında takımın Birinci Lig’e çıktığı 1974-75 sezonunda da kaptandır.
       <br/>
       <br/>
       1978 yılında futbolu bıraktıktan sonra hemen hemen her dönem yapılan seçimlerde kendisine siyasi partilerden teklif gelen Özak, bunların hepsini geri çevirmiş. AK Parti’yi ise “Artık siyasete girmenin zamanı geldi.” diyerek tercih etmiş. Özak, siyasette ve futbolda başarılı olmak için takım ruhuna ihtiyaç olduğunu savunuyor. Siyasette daha geniş sorumluluklar aldığının altını çizen Bordo-Mavili takımın eski kaptanına göre, Trabzon’da oynamasının siyasete girmesine katkısı büyük.
       <br/>
       <br/>
       Bugünkü futbolcuları kendi dönemine kıyasla daha şanslı gören Özak, “Eğitimlerine devam edebilirler. Sporcuların siyasete girmeleri, orada tanınmaları ve başarılı olmaları bana göre çok kolay. Çünkü kendine güvenleri üst düzeyde oluyor. Sosyal donanımlarını da geliştirirlerse bu işi başarabilirler.” diyor.
       <br/>
       <br/>
       Murat Başesgioğlu Kastamonu’da oynadı
       <br/>
       <br/>
       Başbakan Erdoğan’ın eski bir futbolcu olmasıyla ilgili olarak ise “Spor yapması fiziksel görünümüne büyük katkı sağlamış. Kondisyonu da çok iyi. İlişki kurarken zorlanmıyor. Toplumun spora sıcak bakmasının avantajlarını da kullanıyor. Bence gençliğinde futbol oynamanın da vermiş olduğu katkıyla ortaya dört dörtlük bir siyaset adamı çıkmış.” yorumunu yapıyor.
       <br/>
       <br/>
       Türkiye’de futbol topuna ayağını vurmayan insan sayısı oldukça azdır. Cumhuriyet döneminden bugüne TBMM’de görev alan veya çeşitli belediye başkanlıklarında bulunan çoğu isim de elbette futbolla ilgilendi. Ancak biz bu dosyamızda ya futbolcu olarak ya da siyasette çok ön plana çıkanlara yer veriyoruz. Bugün İstanbul Milletvekili olan CHP’li Mehmet Sevigen bunlardan biri mesela... 1972-73 döneminde Kayserispor’un Birinci Lig’e çıktığı sezon takımın defansında görev alan Sevigen, Birinci Lig’de bir sezon oynamasına rağmen sakatlandığı için futboldan erken yaşlarda koptu. Malatya doğumlu Sevigen, sonraki yıllarda CHP’den 3 dönem milletvekili seçildi. Bugünün Çalışma ve Sosyal Güvenlik Bakanı Murat Başesgioğlu da bir dönem Kastamonuspor’da futbol oynadı. Ayrıca İstanbul Amatör Küme takımlarından Mimar Sinan’da da forma giydi.
       <br/>
       <br/>
       Spor tarihçisi Cem Atabeyoğlu, geçmişte siyasetle ilgilenen futbolcunun çok çıkmamasını zamanın şartlarına bağlıyor. “Atatürk zamanında zordu. Çünkü tek parti vardı. İnönü işi daha da zorlaştırdı. Ancak Demokrat Parti’nin kurulmasıyla bir gevşeme oldu. Kavak ağacını aday koysam kazanır denilen günlerdi. Bir de futbolcular o dönem bugünkü kadar popüler değildi. Ama çoğunun yüksek tahsili vardı. Şimdikilerde ise akıllı politikacı olacak adam sayısı oldukça az.” diyor Atabeyoğlu.
       <br/>
       <br/>
       Weah, Liberya devlet başkanlığına aday
       <br/>
       <br/>
       Bizde olduğu gibi dünyada da futbol oynayıp siyasete girenler var. İlk akla gelen isim geçtiğimiz günlerde gündemi meşgul eden ünlü futbolcu George Weah. Weah, kanlı iç savaşıyla bilinen ülkesi Liberya’nın devlet başkanlığına soyundu. Amerika’da yaşayan 38 yaşındaki yıldız, önümüzdeki yıl ülkesinde yapılacak seçimlerde aday olacağını açıkladı. “Başka seçeneğim yok, halkın isteğini kabul etmek zorundayım.” diyen ve bir dönem Milan’da da top koşturan ünlü oyuncunun karşısında başkanlık için 20’ye yakın rakibi var.
       <br/>
       <br/>
       Dünya futbolunun ‘taçsız kral’ olarak tanıdığı Pele de siyaset sahnesinde boy gösterenlerden. Brezilyalı efsane futbolcu 1995-1998 arasında ülkesinde spor bakanlığı yaptı. Bir başka Brezilyalı Zico ise1990’da spor bakanıydı.
       <br/>
       <br/>
       Macaristan başbakanı antrenör oluyor
       <br/>
       <br/>
       Futbolcu başbakanlardan bir diğeri 1998-2002 yılları arasında Macaristan Başbakanlığı görevini yürüten Viktor Orban. Orban halen Macaristan Üçüncü Ligi’nde mücadele eden Felcsut SE takımında oynuyor. Geçtiğimiz günlerde Teknik Direktör Laszlo Nagy’nin kalp krizi geçirmesi üzerine geçici olarak takımda teknik direktörlük de yapan 41 yaşındaki Orban şu ana kadar görev aldığı 11 maçta gol atamadı. Başbakanlık yaptığı dönemde de Felcsut’da oynayan Orban, yakında profesyonel antrenörlük diplomasını alacak.
       <br/>
       <br/>
       Sovyetler Birliği Milli Takımı’nın ve Dinamo Kiev’in ünlü golcüsü Oleg Blokhin de siyasete soyunanlardan. Ukrayna Parlamentosu’nda milletvekilliği yapan Blokhin, A Milli Takımımız’ın 3-0 yenildiği Ukrayna Milli Takımı’nı çalıştırıyor. Belçika Milli Takımı’nın eski kaptanı Marc Wilmots, Liberal Parti’den senatör seçildi. Bir başka futbolcu Henry McLeish ise İskoçya’da bakanlık yapıyor. Nijeryalı Stephen Akiga da ülkesinde 3 ay kadar önce spor bakanı oldu. 50 yaşında futbola tekrar dönen Brezilya’lı Socrates de bir ara politikayla ilgilendi. Efsanevi futbolcu halen İngiltere’nin amatör kulüplerinden Garfoth Town’da futbol oynuyor. Norveçli İan Gibson ülkesinde milletvekilliği yapanlardan.
       <br/>
       <br/>
       Eğer yabancı siyasetçi ve futbolculardan bir takım kursaydık kaleye kimi koyacaktık? Tabii ki astım hastası olduğu için gençliğinde Kolombiya’nın Leticia kentindeki amatör takımda kaleye geçen Ernesto Che Guevara’yı. Che annesine yazdığı bir mektupta kaleciliğini şöyle anlatıyor: “Alberto (arkadaşı) milimetre sekmeyen paslarıyla Pedemerita lakabını almıştı; ben ise bir penaltı kurtararak Leticia’nın tarihine geçmiştim”.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19072&yorum_id=1), [web.archive.org (arşiv bağlantısı)](http://web.archive.org/web/20050124040458/http://www.aksiyon.com.tr:80/detay.php?id=19072&yorum_id=1)
