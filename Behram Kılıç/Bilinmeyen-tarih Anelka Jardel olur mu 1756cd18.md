# Anelka, Jardel olur mu?

*Behram Kılıç Bilinmeyen-tarih*

<div>
 <font>
  <img border="0" height="1" src="/web/20050317010414im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050317010414im_/http://www.aksiyon.com.tr/resim/531/66.jpg" vspace="5"/>
  </p>
 </font>
 <font class="content">
  Fenerbahçe'nin 12 milyon Euro'ya malettiği Anelka, G.Saray’ın 28 milyon dolara aldığı ancak futbolcular tarafından dışlandığı için yararlanılamayan Jardel'i hatırlatıyor. Şimdiki soru şu: Anelka’nın sonu Jardel’inkine benzer mi?
 </font>
 <br/>
 <p>
  <font class="content">
   Son yıllarda peş peşe yaptığı flaş transferlerle Türk ve dünya kamuoyunda adından söz ettirmeye başlayan F.Bahçe, ara transferin son gününde bir bomba daha patlattı. Sarı-Lacivertli yönetim Fransızların yıldız oyuncusu Nicolas Anelka’yı kadrosuna katarak Türkiye’de rakiplerinden bir adım öne çıkmayı başardı. Anelka, F.Bahçe’ye yaklaşık 12 milyon Euro’ya mal oldu. Bu transfer bir yönüyle G.Saray’ın 2000-2001 sezonunda 28 milyon dolara kadrosuna kattığı Jardel’i, bir yönüyle de yine Sarı-Lacivertli takımın 2 yıl önce transfer ettiği Ortega’yı hatırlattı.
   <br>
    <br>
     G.Saray Jardel’i aldığında kulüp parasızdı. Oyuncuların alacakları ödenmiyordu. Üstelik takım UEFA Kupası’nı kazanmış, oyuncuların değeri artmıştı. O dönemdeki maddi imkansızlıklara rağmen Cim-Bom Türkiye ve Avrupa gündemini sarsan bir transfer gerçekleştirdi. 28 milyon dolara dünyaca ünlü Mario Jardel’i kadrosuna dahil etti. Portekiz’in köklü kulüplerinden Porto’da gösterdiği performansla adından söz ettiren bu Brezilyalı diğer vatandaşlarından farklı olarak çalım atmıyor, gol atıyordu.
     <br>
      <br>
       Anelka ile Jardel birbirine rakip oldu
       <br/>
       <br/>
       Jardel, garanti para alacaktı. Gerçi bu transferin perde arkasında G.Saray’a reklam veren bir şirketin desteği vardı; ama olsundu. Jardel, Süper Kupa finalinde Real Madrid’e iki gol attı. Ama buna rağmen, UEFA Kupası primleri ödenmeyen futbolcular durduğu yerden fileleri havalandıran bu oyuncuyu aralarına almadılar. Aslında Jardel’in bir suçu yoktu. Uyumlu bir oyuncuydu. Arkadaşlarıyla iyi geçinmek için elinden geleni yapıyordu. Diğerlerinden farklı olarak profesyonelce bir sözleşme imzalamıştı.
       <br/>
       <br/>
       Devre arası oldu. İpler iyice gerildi. İlk yarıda 18, Şampiyonlar Ligi’nde ise 6 gol kaydeden Jardel, ikinci yarıda toplam 4 gol attı. Çoğu maçta yer almadı. Oynadığı maçlarda ise pas alamadı. Kısacası dışlandı. Takımda bir ikilik oluşmasına istemeden sebep oldu. Sezon sonu da soluğu Sporting Lizbon’da aldı.
       <br/>
       <br/>
       Şimdiki soru şu: Bu senaryoyu F.Bahçe, Anelka ile yaşar mı, yaşamaz mı? Fransız oyuncuyla Jardel’in birbirlerine benzer tek özelliği var: O da ikisinin Türkiye’nin köklü kulüplerine çok yüksek paralara transfer olmaları. Anelka 26 yaşında. Çok gol atmıyor. Gittiği takımlarda ise problem üstüne problemler yaşıyor. İlgiye, sevgiye muhtaç. Jardel problemsiz bir oyuncuydu. Sessiz, sakindi. İşini yapan bir profesyoneldi. Bu arada ikili arasındaki bir ortak özelliği de belirtmekte yarar var. Anelka ile Jardel 20 Ekim 1999 tarihinde Porto’nun Jorge Costa Stadı’nda Şampiyonlar Ligi maçında birbirlerine karşı oynadı. Maçta Porto, o gün Anelka’nın 47 dakika formasını ıslattığı o zamanki takımı Real Madrid’i Jardel’in attığı iki golle 2-1 mağlup etti.
       <br/>
       <br/>
       Ortega’yı otelin asansörüne almadılar
       <br/>
       <br/>
       İki takımın geldiği kulüpleri de karşılaştırırsak, Anelka yönetim modelini yavaş yavaş oturtmaya başlayan, futbolcularına karşı ekonomik görevlerini yerine getiren, oyuncularıyla uzun süreli sözleşmeler imzalamaktan kaçınmayan, para problemi yaşamayan bir takıma transfer oldu. İki kulüp arasındaki bir başka fark ise G.Saray, elinden kaçırdığı Hakan Şükür’ün yerini doldurmak için Jardel’i transfer etmişti. Anelka ise çok iyi giden, gol atmakta hiç bir sorun yaşamayan hatta Van Hooijdonk gibi oyuncusunun bile yedek beklediği bir futbol takımına geldi.
       <br/>
       <br/>
       Bu bilgiler ışığında iki oyuncu benzemeyen özellikleriyle benzer bir sonu yaşar mı? Anelka’nın gelmesiyle F.Bahçe’de Fabiao gönderildi. Bu oyuncu diğer Brezilyalılar Alex, Aurelio, Nobre ve Luciano ile çok iyi arkadaştı. Kadroya zaman zaman giren Semih Şentürk’ün artık forma yüzü görmesi hayal gibi. Takımın vazgeçilmezlerinden Tuncay Şanlı’nın bundan sonra kendisine daha bir çeki düzen vermesi gerekiyor. Nobre de alternatifsiz değil. Sakatlığı sebebiyle kadroya giremeyen Van Hooijdonk’un bundan sonra ilk onbir şansı da iyice azaldı.
       <br/>
       <br/>
       Yukardaki soruya net cevap verebilmek için F.Bahçeli futbolcuların 2 sezon önce Ortega ile olan ilişkilerine de bir bakmak gerekiyor. Yine aşırı maliyetiyle kurtarıcı diye alınan Ortega’nın çekingen yapısı vardı. F.Bahçeli futbolcularla iletişim kurmakta zorlandı. Ancak Sarı-Lacivertlilerin Ortega’ya hiç el uzatmadıkları da bir gerçekti. Antalya kampında bir grup F.Bahçeli futbolcunun Ortega’yı otelin asansöründen dışarı ittikleri gazetelerde yer aldı.
       <br/>
       <br/>
       Anelka’nın transferi gündeme geldiğinde F.Bahçeli bazı futbolcular bir basın toplantısında takımın şu an transfere ihtiyacı olmadığını dile getirdi. Ancak Sarı-Lacivertliler Anelka’nın alınacağının kesinlik kazandığı günlerde ise “Transfer yönetimin işi, eğer gerekiyorsa yapılır. Biz de gelen futbolcuya kucak açarız.” diye görüş değiştirdi.
       <br/>
       <br/>
       F.Bahçe’de futbolculara alacaklarını zamanında ödeyen bir yönetim var. Aziz Yıldırım, başkanlık koltuğunda her yıl daha da fazla tecrübe kazanıyor. Ortega olayında ipleri tam olarak eline alamamıştı. Şimdilerde ise oyuncuların Anelka’yı dışlamalarına izin vermeyecek kadar deneyimli.
       <br/>
       <br/>
       Anelka’nın gelmesine bir de teknik direktör Christoph Daum gözüyle bakmakta fayda var. Daum’un bu oyuncuya kucak açacağı herkesin malumu. Çünkü Alman hoca geçtiğimiz yıl kendisini oynattığı futbol sebebiyle yönetime şikayet eden Hooijdonk’u takımda görmek istemiyor. Hollandalı oyuncu artık iyileşse de ilk onbirde oynamakta zorlanacak. Diğer açıdan ise Nobre, Tuncay gibi oyuncular rekabet ortamında forma bulmak için daha da çok çalışacak. Bu da söz konusu oyunculardan daha fazla verim almak isteyecek olan hocanın işine gelecek. Ancak Anelka, Real Madrid’de oynarken hocası Del Bosque’nin taktik anlayışını beğenmediği için antrenmana çıkmadı. Yine Fransız oyuncu, kendisini 2002 yılında 7 ay gecikmeli olarak Fransa Milli Takımına çağıran Santini için “Santini, diz çöker ve özür dilerse Milli Takım’da oynarım.” diyecek kadar lafını çekinmeden söyleyen biri. Daum’un zaman zaman F.Bahçe’de bazı oyuncuları hedef alan konuşmalarını da düşünürsek Anelka ile sorun yaşaması ihtimal dahilinde görünüyor.
       <br/>
       <br/>
       Ama bir gerçek var ki F.Bahçe’de Anelka’nın gelmesiyle bir problem çıkacaksa bu, oyuncunun söz konusu astronomik maliyeti sebebiyle olmayacak.
       <br/>
       <br/>
       Zeki Çol: F.Bahçe’de Jardel benzeri sıkıntı yaşanmaz
       <br/>
       <br/>
       Bizde maalesef benim bir türlü ısınamadığım bir yaklaşım biçimi var. Bir oyuncu transfer ediliyor. Ve hemen medyanın belli bir kesimi o oyuncuyu sanki 40 yıldır tanıyormuşçasına fikir beyanında bulunuyor. Anelka olayında da bu görüntüleri yaşadık. Anelka’yı olumlu olarak değerlendiren hatta dünya yıldızları arasına koyanların da F.Bahçe’de mevcut yapıyı karıştıracak olmasından endişelenenlerin de Anelka’nın oyun karakterini iyi bildiklerini sanmıyorum. Anelka belli bir kariyerin oyuncusu; ancak F.Bahçe’ye ne ölçüde yararlı olacağını söylemek, oyun içi performansını görmeden çok zor. Dışarıdan gelen oyuncuların ülkeye, kulübe, arkadaşlarına, oynanan oyun düzenine uyum sağlayabilmeleri için bir süreye ihtiyaçları var. Anelka bu süreci ne kadar hızlandırırsa F.Bahçe’ye o kadar yararlı olur.
       <br/>
       <br/>
       Öte yandan Anelka’nın transferinin F.Bahçe’de oyuncu ilişkilerinde çok önemli sorunlar oluşturacağını da sanmıyorum. G.Saray’ın Jardel’in gelişi sonrası travmalarını F.Bahçe’nin yaşayacağını düşünmüyorum. Çünkü F.Bahçe’de futbolcuların ödemeler konusunda herhangi bir sorunu yok. Kulüp ekonomik ödevlerini yerine getiriyorsa, zaten profesyonellikte anlaştığı rakamın altına imza atan oyuncunun sorun çıkarması için normal olmaması lazım. F.Bahçe’de böyle bir sıkıntı yaşanmaz. Anelka uyum sürecini hızlandırdığı ölçüde takımına yararlı olur.
       <br/>
       <br/>
       Ali Şen: Ben olsaydım almazdım
       <br/>
       <br/>
       Jardel olur mu, Ortega olur mu ayrı bir şey. Benim düşüncem F.Bahçe’nin oturmuş bir kadrosu var. Hedefe gitmek için yeni futbolcuya ihtiyaç yoktu. F.Bahçe gol atmakta zorlanan bir takım değil. Artık dünyada tek futbolcunun takım dengelerini bozduğu sistem yok. Dünya futbolunda büyük yıldız değil büyük takım var. Yunanistan böyle şampiyon oldu. Ben olsaydım Anelka’yı bu paraya almazdım.
       <br/>
       <br/>
       Kemal Belgin: Jardel gibi olma ihtimali yüksek
       <br/>
       <br/>
       Anelka, Jardel gibi olur mu? Bunu zaman gösterecek. İhtimal yüksek ama kesin aynı problemler yaşanır demek yanlış olur. Anelka’nın futbolculuk kimliğine diyecek bir şey yok. Ama sosyal hayatta ciddi problemleri olan bir sporcu. Bence F.Bahçe böyle bir transferi bugün karşısında çok parlak duran bir fotoğrafın içine eklememeliydi. Sonra 8 ay evvel bedelsiz kiralık gelen aynı oyuncuyu neden almadılar? Anelka 8 ay önce Daum’a da, kulübe de teklif edildi. Ama yüzüne bakılmadı. F.Bahçeli futbolcular her gün beraber yaşadığım insanlar değil ama Sarı-Lacivertli takımda son aylarda bir dayanışma dikkat çekiyordu. Şimdi bu dayanışma içindeki oyunculardan bir tanesi gitti, bir tanesi de yedek kulübesine oturacak. Daha yedekte kalmış Pierre Van Hooijdonk var. Yani şöyle diyebiliriz, Fenerbahçe baş ağrısız bir sezon tamamlayacaktı, şimdi biraz başı ağrıyacak.
       <br/>
      </br>
     </br>
    </br>
   </br>
  </font>
 </p>
</div>


## Yorumlar

### Tolga Uzun, 11-Şubat-2005
> Anelka, Anelka olsaydı...: 
> Anelka, Anelka olsaydı, Real Madrid'de top oynuyor olurdu. Geçmişinde suç dosyaları kabarık olan bir futbolcu. Fakat, bunları bizim halkımız bilmiyor.

### Ünsal Bahçeci, 10-Şubat-2005
> Süper dönemini yaşar: 
> Anelka, F.Bahçe'de ya hayatının en iyi dönemini yaşar ya da en kötü sezonunu...

### SÜLEYMAN KILIÇ, 09-Şubat-2005
> Gereksiz bir transfer: 
> Bana göre FB'nin niyeti farklı. Aslında çok gereksiz bir transfer. Asıl niyeti forma ve reklam gelirlerden kazanç sağlamak. Oturmuş ve lider bir takım kadrosuna hiç gerekli olmayan bir mevkiye çok pahalı bir yıldız almak riskli bir durum. Şimdi Anelka için sistem değiştirip bir maceraya atılacak Daum. Parayla saadettin olmayacağını anlamalı artık Fenerbahçe.

### Erman Bolat, 04-Şubat-2005
> Nicolas Anelka'ya sahip çıkalım: 
> Medyamız, "Ülkemize kaliteli oyuncular neden gelmiyor?" diye yakınıp dururdu. Anelka geldi, adamcağız daha antrenmana bile çıkmadan "yok takımı bozacak, yok diğer futbolcular onu dışlayacak"  diye bir sürü laf söylendi. Anelka gibi yıldız sporculara sahip çıkalım. Türk futbolu ondan çok şey kazanacak.

Kaynak: [www.aksiyon.com.tr](http://www.aksiyon.com.tr:80/detay.php?id=19493&yorum_id=3003), [web.archive.org (arşiv bağlantısı)](http://web.archive.org/web/20050317010414/http://www.aksiyon.com.tr:80/detay.php?id=19493&yorum_id=3003)
