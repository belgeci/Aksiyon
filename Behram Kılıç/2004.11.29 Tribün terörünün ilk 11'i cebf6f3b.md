# Tribün terörünün ilk 11’i

*Behram Kılıç 2004.11.29*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060113224914im_/http://www.aksiyon.com.tr/resim/521/58.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Eğlenmek için gittiğimiz stadyumlarda bir insanımız daha hayatını kaybetti. Son olaydan sonra herkes topu birbirine attı. Biz de futboldaki terörü meydana getiren ‘suçlular’ı alt alta dizdik. Ortaya resmen bir takım çıktı. Adını da ‘Suçlular Takımı’ koyduk.
 </font>
 <p>
  <font class="content">
   Beşiktaş-Ç.Rizespor maçında bir taraftarın bıçaklanarak hayatını yitirmesi Türk sporunun 11 Eylül’ü olur mu bilinmez; ama bu olay beni on yıl öncesine götürdü. 1994 yılıydı. Zaman Gazetesi’nin gazetecilik eğitim seminerine katılmak için İstanbul’a yeni gelmiştim. Spor muhabiri olmak istiyordum. Stadyumlardaki atmosferi görmek için Beşiktaş’la G.Saray arasında oynanacak TSYD Kupası maçını izlemek için İnönü Stadı’na gittim. Her taraftar gibi sıraya girerek bilet aldım. Maça yaklaşık 1 saat vardı. Deniz tarafındaki kalenin hemen altındaki büfeden sandviç alıyordum. Birden 30-35 kişilik bir taraftar topluluğu -ki G.Saraylıydılar- kapalı tribünlerin köşesinden bulunduğum tarafa doğru koşmaya başladı. Hemen arkalarında ise ellerinde döner bıçakları, palalar olan Siyah-Beyaz kaşkollu 150’ye yakın büyük bir kitle vardı. Üstelik galiz küfürler savuruyorlardı.
   <br>
    <br>
     Gördüklerim karşısında dehşete kapıldım. Ancak büfeci oldukça sakindi. Bembeyaz kesilen yüzüme doğru bakarak “Korkma biraz sonra bütün bunlar sona erer.” diyerek beni sakinleştirmeye çalıştı. Etrafta az sayıda polis vardı. Silahlarına sarılıp havaya ateş etmeye başladılar. Yerler boş kovan dolmuştu. Kargaşadan yararlanan üç beş taraftar ellerindeki döner bıçaklarını büfecinin tezgahının altına attı. Sonra ortalık sakinleşti. Döner bıçaklarını yerden toplayan polisler birbirleriyle şakalaşmaya başlamışlardı bile.
     <br/>
     <br/>
     On yıl önce başıma gelenler, 16 yaşında hayata gözlerini yuman Mardinli Cihat Aktaş’ın yaşadıklarına ne kadar da benziyor. O maçta ben de ellerindeki döner bıçaklarıyla birbirlerine saldıranların arasında kalabilir ve hayatımı kaybedebilirdim. Yine o gün beni öldüren kişi veya kişiler hiç bir şey olmamış gibi gidip maçı izleyebilirdi. Polisler de o günden farklı olarak yerden topladıkları döner bıçaklarıyla birbirleriyle şakalaşmaz, katili yakalamak için çaba gösterirlerdi.
     <br/>
     <br/>
     O gün ile bugün arasındaki tek fark bir insanın hayatını kaybetmesi. Hadiseler aynı. Bunca yıl boyunca medya, federasyon, kulüp yöneticileri, emniyet, politikacılar kısaca herkes üç maymunu oynadı. Yani bugün ürktüğümüz Frankeştayn’ı el birliği ile meydana getirdik.
     <br/>
     <br/>
     Peki bugün stadyumların maç izlenemez hale gelmesinin suçluları kimdi? Aksiyon olarak on bir kalemden oluşan ‘suçlular takımı’ çıkarttık. Ne de olsa futbol 11 kişiyle oynanmıyor muydu?
     <br/>
     <br/>
     I. Kulüp yöneticileri
     <br/>
     <br/>
     Bize göre kulüp yöneticileri suçlular listesinin ilk sırasında yer alıyor. Ülkemizde kulüp yöneticiliğinin belli bir standardı yok. Herkes yönetici olabilir. Böyle olunca da ortaya hoş olmayan durumlar çıkıyor. Hemen hemen her maç sonrası başta hakem eleştirisi olmak üzere bir sürü tutarsız ve seviyesiz açıklamaya rastlamak mümkün. Örneğin, Beşiktaş Kulübü Başkanı Yıldırım Demirören’in bu
     <br/>
     <br/>
     sezon F.Bahçe’yi 2-1 yendikleri maçtan sonraki görüşleri şöyleydi: “Fenerbahçe’yi eze eze yendik. F.Bahçe bunu hazmetmeyi öğrenmek zorunda, bunu hazmedecekler. Herkes haddini bilecek.”
     <br/>
     <br/>
     Yönetimler statlarda rant çeteleri oluşmasına da katkı sağlıyor. Spor yazarı Erdoğan Şenay’ın deyimiyle, taraftara yaranmak isteyen genç yöneticiler var. Taraftar gruplarına her türlü desteği veriyorlar. Bir maytap 40 dolar. Taraftarlar bu kadar maytabı onların sayesinde temin ediyor. Karda kışta, yağmurda çamurda takımını izlemeye gelen binlerce seyirci, saatlerce bilet kuyruğunda beklerken, kulüp yöneticileri aleyhlerinde bağırmasın diye taraftar gruplarına binlerce bileti bedava dağıtıyor. Tribünlerde oluşan sağlıksız yapıya çanak tutuyorlar. Deplasmana giden taraftarlara otobüs temin ediyorlar. Taraftarların çıkarttıkları olaylarda ise “Bunlar her yerde oluyor.” diyerek fanatiklere sahip çıkıyorlar.
     <br/>
     <br/>
     II. Taraftar grupları ve amigolar
     <br/>
     <br/>
     Hemen her takımın taraftar grubu var. Bunların liderleri, tribünde amigoluk yapıyor. Amigolar, yönetimlerden bedava bilet temin ediyor. Bu biletlerin neredeyse tamamını karaborsada satarak kazanç elde ediyor. Tribünde, gruplarını istediği gibi yönlendiriyor. Amacı sadece maç izlemek, eğlenmek, bir pazar akşamında farklı bir sosyal etkinlik gerçekleştirmek olan masum, saf, taraftarlara tezahürat yapmaları, yerlerinde oturmamaları yönünde baskı yapıyor. Beşiktaş amigolarından Alen Markaryan taraftar portresini çizerken şunlara dikkat çekiyor: “Biz maç öncesi spor yazarlarını okuyup, rakiplerimizin durumlarına bakarız. Alkol alıp hep birlikte hareket ederek maça motive oluruz.”
     <br/>
     <br/>
     G.Saraylı taraftar grubu Ultraslan, 2002 yılında F.Bahçe’nin 6-0 kazandığı maçta Aziz Yıldırım’ın elini sıkan başkanları Özhan Canaydın’ı eleştirmiş ve “Bundan böyle G.Saray taraftarı Fair-Play değil, GS ve G.Saraylı’nın haklarını sonuna kadar savunacak yönetim istiyor.” bültenini basına dağıtmıştı.
     <br/>
     <br/>
     III. Başını kuma sokan medya
     <br/>
     <br/>
     Spor medyası olayları körükleyecek yayın yapıyor. Bir gazetenin televizyon reklamı şöyleydi: “Futbol bir oyun değildir, ölüm kalım meselesidir.” Çoğu spor yorumcusu, taraftarlığını objektifliğinin önüne koyuyor. “Ben buraya ismimden dolayı değil, X takımını temsilen geldim.” türü tanımlamalar; ekrandan fiziğim, kimyam bozuldu türündeki serzenişler, eline çubuk alıp pozisyonların üzerinde saatlerce tartışmalar, futbolu bir oyun olmaktan ziyade bir din gibi sunan manşetler, tuttuğu takıma ceza verildiğinde kulübün sözcüsü gibi davranmalar, medyada sık sık karşımıza çıkan vakalardan sadece bazıları.
     <br/>
     <br/>
     G.Saray’ın İstanbul’da Leeds United ile oynadığı UEFA Kupası maçından önce Taksim’de iki İngiliz taraftarın öldürülmesi olayını bir gazetemiz, “Two Size” manşetiyle okurlarına duyurmuştu. Yine G.Saray’lı Okan’ın ayağını kıran Trabzon’lu (sonradan G.Saray’a transfer oldu) Soner için bir gazetemiz “Katil Soner” başlığını atmaktan çekinmemişti. Başka bir gazete G.Saray’ın Milan galibiyetini “Yendik Mi-lan” manşetiyle vermişti. Vur, kır, parçala türü haberlerle beslenen eğitim seviyesi düşük Türk futbol izleyicisinin tribünlerde bugüne kadar çıkarttığı olaylara bu açıdan baktığımızda belki de şükretmemiz gerekiyor.
     <br/>
     <br/>
     Rahmetli spor yazarı Hüsnü Çil’in şu itirafını da unutmayalım: “Bursaspor maçına giderken döner bıçaklarıyla yakalanan taraftarlarımızın (F.Bahçe taraftarları) Yalova’da gözaltına alındıklarını öğrendim. Emniyet müdürü yakın arkadaşımdı. Bir telefon açıp bizim çocukları bıraktırdım ve maça yetişmelerini sağladım.”
     <br/>
     <br/>
     IV. Politikacılar
     <br/>
     <br/>
     Siyasetçiler, spora özellikle de futbola bugüne kadar yakın durdu. Çıkarılan yasaları asla tam olarak uygulamadıkları gibi yanlışlıklara göz yumdular. Her spor bakanı sahalarda yaşanan şiddeti önleyeceğini ileri sürdü. Ancak hiçbiri bugüne kadar elini taşın altına sokacak cesareti göstermedi. Cihat Aktaş’ın ölmesinden sonra bir kez daha “Sporda Şiddet” yasası gündeme geldi. Gençlik ve Spor Genel Müdürü Mehmet Atalay çıkarttıkları bu yasaya en büyük tepkiyi siyasetçilerin verdiğini söylüyor; çünkü politikacılar sporun kendi hakimiyetlerinde kalmasını istiyor.
     <br/>
     <br/>
     Geçen sene Avni Aker’de oynanan Trabzon-F.Bahçe maçında, Fener seyircisinin olay çıkartması sonucu Profesyonel Futbol Disiplin Kurulu, Sarı-Lacivertli kulübe bir maç saha kapatma cezası verdi. Bu ceza bir televizyon programında Başbakan Recep Tayyip Erdoğan’a soruldu. Erdoğan, cezayı haksız bulduğuna dair bir beyanat verdi. Sonrasında toplanan Tahkim Kurulu da F.Bahçe’ye verilen cezayı kaldırdı.
     <br/>
     <br/>
     V. Futbol Federasyonu
     <br/>
     <br/>
     Amerikan Basketbol Ligi NBA’da geçtiğimiz hafta yaşanan kavga tüm dünyada geniş yankı uyandırdı. Kavgaya karışanlara verilen cezalar ise oldukça manidardı. Indiana Pacers-Detroit Pistons maçında tribünlerdeki taraftarlara saldıran Pacers’li Ron Artest’a (73 maç), Stehpan Jackson’a (30 maç) ve Jermaine O’Neal’e (25 maç) sahalardan men cezası verildi. NBA Komiseri ve gazeteler “Kimse itiraz etmesin, basketbolu kirletmeye hiç kimsenin hakkı yok.” diyerek cezaların arkasında durdu.
     <br/>
     <br/>
     İşte bizimle onların arasındaki en büyük fark buydu. Kavga, NBA’da sık yaşanmıyor. Ama yaşandığı zaman da böyle ceza veriliyor. Türkiye’de ise benzer olaylarda bugüne kadar masaya yumruğunu vurup kararlı bir tutum sergileyen federasyona rastlanmadı. Türk futbolu hep X kulübü karşımıza almayalım türü yaklaşımlarla idare edildi. Bu sezon İnönü Stadı ligin altıncı haftasında taraftara açıldı. Siyah-Beyazlı takımın taraftarları bütün maçlarda olay çıkarttı. Federasyon her maç için Beşiktaş’a ceza verdi. Ama, bunlar caydırıcı etkisi olan cezalar değildi. Sonunda bir insan öldü, stat 3 maç seyirciye kapatıldı. Ceza verilmesi için illa birisinin ölmesi mi gerekiyordu?  Aslında maç içinde ve maç sonunda birbirleriyle kavga eden futbolculara, hakeme söven, yumruk atan oyunculara, yöneticilere verilen cezalar da çok komik. Fair-Play’i ayaklar altına alan açıklamalar ve davranışlar da üç beş günlük hak mahrumiyeti cezalarıyla geçiştiriliyor.
     <br/>
     <br/>
     VI. Yetersiz stadyumlar
     <br/>
     <br/>
     30-40 bin insanın toplandığı stadyumlar UEFA maçları hariç hiçbir zaman standartlara uygun hale getirilmiyor. Özellikle büyük takımlar Avrupa maçlarında ayrı, lig maçlarında ayrı uygulamalar yapıyor. Beşiktaş, A.Bilbao maçında tribünlerdeki merdivenleri boş bırakırken, G.Saray maçında bırakın merdivenleri boş bırakmayı yere iğne atsan düşmeyecek kadar kalabalık bir seyirciyi stadyuma soktu. Maçlara giden gözlemci ve temsilciler gördüklerini ya raporlarına aktarmıyor ya da aktardıkları bilgiler dikkate alınmıyor. Çoğu stadyumda basit bir tuvalet ihtiyacını görmek için yüzlerce kişiyi   yerinden kaldırmak gerekiyor. Yine çoğu maç betonların üzerine oturularak izleniyor. Kazara konulan koltuklar ise kötü giden bir maç sonrası yerlerinden sökülüp sahaya fırlatılıyor. Yine kulüp yöneticilerinin bilgisi dahilinde stadyuma sokulan konfetiler, maytaplar, meşaleler rakip taraftar için tehlike arz ediyor. Tribünlerden sökülen betonlar taş haline getirilip sahaya atılıyor. Trabzon’da oynanan bir maçta zamanın F.Bahçe Teknik Direktörü Otto Bariç’in sırtına gelen taş sonrası Bordo-Mavili kulübe sadece para cezası verilmişti.
     <br/>
     <br/>
     VII. Emniyet görevlileri
     <br/>
     <br/>
     Emniyet, bugüne kadar, sahalarda cereyan eden kavgalara karışanların hemen hepsini serbest bıraktı. Bu, olayların önlenmesindeki en önemli halkanın saf dışı kalmasına sebep oluyor. Avrupa’da herhangi bir maçta olay çıkartan seyirci maç günleri evinde ya da bir karakolda gözetim altında tutulurken, Türkiye’de sahaya atlayıp rakip takımın oyuncusuna saldıran, hakem dövmeye kalkışan, maçlara pala, satır, döner bıçaklarıyla gelen taraftarlara herhangi bir cezai müeyyide uygulanmıyor. Maç öncesi yapılan aramalarda otobüslerinde döner bıçakları, palalar, satırlar bulunan taraftarlardan bu kesici ve delici aletler alınıyor. Sonrasında bu suç aletlerine rağmen onların stadyumlara girmeleri sağlanıyor. Burada da çoğu zaman devreye kulüp yöneticileri giriyor. Kerli ferli başkanlar o ilin emniyet müdürünü ‘siyasi tanıdıklarını’ öne sürerek genellikle ‘doğu’ya sürmekle tehdit ediyor. Bundan bir kaç yıl önce ellerindeki döner bıçaklarıyla Trabzon’da kahve basan Beşiktaş’lı taraftarlar bu eylemlerinin ardından karakola gitmeleri gerekirken tekrar otobüslere binerek İstanbul’un yolunu tutmuştu.
     <br/>
     <br/>
     İstanbul Emniyet Müdürlüğü Aralık 2002’de ilk kez taraftar gruplarına karşı ciddi bir operasyon gerçekleştirdi. F.Bahçe, G.Saray ve Beşiktaş taraftar derneklerinin ileri gelenleri sorgulamaya alındı. 24’ünün işsiz olduğu belirlenen 36 sanık, yöneticilerden destek gördüklerini, futbolcu ve taraftarlara baskı kurarak rant elde ettiklerini, reklam gelirlerinden pay aldıklarını kabul etti. Ancak bugün hepsi serbest olan bu sanıklara hiç bir yaptırım uygulanmadı.
     <br/>
     <br/>
     VII. Futbolcular
     <br/>
     <br/>
     Futbol oyununun belki de en masum olması gereken kesimini oluşturuyorlar. Ancak kazın ayağı hiç de öyle değil. Maçlardan önce ve sonraki beyanatları gibi maç içinde birbirlerine karşı davranışlarıyla tribünlerin gerilmesine sebep oluyorlar. Fair-Play dışı davranışları, kazanmak için her yolu mübah görmeleri, hakeme yönelik taciz ve baskıları, el kol hareketleri, aşırıya kaçan itirazlarıyla futbolun çirkinleşmesine, taraftarın azgınlaşmasına çanak tutuyorlar. Maç sonrası demeçleriyle hakemleri suçlamalar, hakkımız yendi feveranları, kusuru hep kendisi dışındaki faktörlere bağlayarak istenmeyen olayların yaşanmasına vesile oluyorlar.
     <br/>
     <br/>
     IX. Hakemler
     <br/>
     <br/>
     Onlar sahada hak dağıtan kişiler. Ancak ne eğitimleri yeterli, ne de gördüklerini etki altında kalmadan çalabiliyorlar. Bugün Türk hakemleri içinde hiçbirimizin aklına, bu hakem saha içi yönetimiyle şaibeden uzak, adaletlidir; dürüstlüğünden eminiz diyebileceğimiz bir hakem gelmiyor. Özellikle büyük takımları kollayan kararlara imza atmalarıyla tepki topluyorlar. Yanlış ve bazen yanlı kararlarıyla tribünlerde zaten patlamaya hazır kalabalığı çileden çıkartıyorlar.
     <br/>
     <br/>
     X. Gelir seviyesindeki dengesizlik
     <br/>
     <br/>
     Futbol, geçim sıkıntısından bunalan insanların kendilerini deşarj ettikleri bir alan... Türk futbol seyircisi genellikle oktaokul mezunu; işçi, esnaf ve işsizlerden oluşuyor. Yüksek öğrenim yapmışlar genelde stada pek gitmiyor. Gelir seviyesi düşük, bir büyük takıma aidiyet duygusu içindeki kalabalıklardan oluşan tribünler üzerlerindeki baskıyı atmak için şiddete başvuruyor.
     <br/>
     <br/>
     XI. Halihazırdaki yasalar ya da sistem
     <br/>
     <br/>
     Yeni TCK’ya göre tribünde adam öldürmenin cezası 1,5 yıl hapis. Varın gerisini siz düşünün. Geçtiğimiz yıl (5 Ağustos 2003) Karşıyaka-Göztepe kulüpleri arasında oynanan dostluk maçında Murat Kongu’yu bıçaklayarak öldüren Cem Akın mahkemece ağır tahrik indirimi de dikkate alınarak 6 yıl 8 ay hapse mahkum edildi. Yeni TCK ile birlikte bu ceza 1.5 yıla indi. Portekiz’de yapılan 2004 Avrupa Futbol Şampiyonası sırasında İngiliz taraftarı öldüren Ukraynalı göçmen Vadym Abramov’un 13 yıl hapse çarptırıldığını, ayrıca ölen Stephen Smith’in ailesine de 25 bin Euro ödemekle cezalandırıldığını hatırlatalım.
     <br/>
     <br/>
     Bu yıl Gençlik Spor Genel Müdürlüğü’nün hazırladığı “Spor müsabakalarında şiddet ve düzensizliğin önlenmesine dair kanun” bugüne kadar uygulanmadı. Bu yasada, gazete ve televizyonlardaki tahriklerden tutun yöneticilerin demeçlerine, usulsüz bilet satışından küfürlü tezahüratlara, taraftar derneklerinin düzenlenmesine kadar, neredeyse sahada ve saha dışında olan biteni kontrol atına alacak kanun maddeleri ve cezai müeyyideler bulunuyor. Ancak bunlar sadece kağıt üzerinde kalıyor.
     <br/>
     <br/>
     TRABZONSPOR ESKİ BAŞKANI ÖZKAN SÜMER:
     <br/>
     KULÜPLER ŞİDDETİ BESLİYOR
     <br/>
     <br/>
     Devlet suçu belirlemekte sıkıntı çekiyor. Ancak sahalarda yaşananlar yasal bir kısım önlemlerle düzenlenecek gibi değil. Kulüplerin kendi yapıları içinde bu şiddetin kendisi bizzat var. Şiddeti kulüpler besliyor, organize ediyor. Olayı sadece söylemlerle çözmek gibi bir eğilim var. Son olayın bir milat olacağına ihtimal vermiyorum. Hâlâ kulüpler bu olayı müşterek olarak reddedebilecek veya engelleyecek bir tutum ortaya koymuş değil. Somut bir örnek vermek istiyorum: Geçen yıl F.Bahçe Trabzon'a geldi. Olaylar çıktı. Bir kız çocuğunu yaraladılar. Düşünün 500 kişilik bir grup 30 bin kişiye kafa tuttu. Demek ki güç aldıkları bir kaynak var. Bu sene taraftarsız geldiler. Trabzon'u yendiler, alkışlanarak gittiler. Yani F.Bahçe peşine dolaştırdığı bu yanlış insanlarla bir şey kazanıyor değil. Amaç rakibi korkutmak, oradan fayda sağlamak. Büyük kulüp tarifine sanki şiddeti de ekleme ihtiyacı duyuluyor. Azınlıktan kâr elde etmek gibi bir düşünce olamaz. Bugün bir taraftar standardı oluşturulmuş: Besleme taraftar. Otobüs vereceksin. Bilet vereceksin. Onu önemseyeceksin. Bu taraftarlar sporun reddedeceği bir görüntü oluşturdu. Taraftarlıkta grup kurma yoktur. Bir bütünlük vardır. Ortak bir beklenti vardır. Çıkar taraftarı değil, gönül taraftarı makbul. Siyasetçilerin açıklama yapmaları, yasal önlemler almaları bu olayı çözmez. Siyaset kulüpleri yanlış davranışlarından dolayı koruyor. Siyaset, geçen sene F.Bahçe'nin cezasını kaldırma konusunda çaba sar fetti. Tahkim Kurulu'na baskı yaptı. O şiddeti herkesin gözü önünde ortaya çıkaran insanları masum taraftar grubu olarak gören anlayışın o şiddetten yakınmaya hakkı yok. Siyasetin ayrıcalıkları ortadan kaldırması lazım.
     <br/>
     <br/>
     GENÇLİK VE SPOR GENEL MÜDÜRÜ MEHMET ATALAY:
     <br/>
     STADLARI UYGUN HALE GETİRECEĞİZ
     <br/>
     <br/>
     Hazırladığımız yasa var. Bu yasa uygulandığında sıkıntıları giderecek, şiddeti önleyebilecek bir yasa. Ama bu istediğimiz şekilde uygulanmıyor. Bu yasa kulüplere, gazeteci ve televizyonculara, federasyona, valiliklere, taraftar temsilciliklerine, herkese birtakım hükümlülükler getiriyor. Eğer herkes görevini yaparsa hiçbir olay olmaz diye düşünüyorum. Bundan sonra bütün kulüplerimiz, amigo sisteminden vazgeçmeli. Kanunda öngörülen taraftar temsilciliği statüsüne tabi olmalı. Bundan sonra yöneticilerin, tahrik edici veya taraftarları galeyana getirici demeçler vermemeleri gerekir. Valilerimizin, emniyet müdürlerimizin de bu kanunu tavizsiz uygulamaları lazım. Devlet olarak bunun takipçisi olacağız. Keşke bu olay yaşanmasaydı ama çok ibretlik hadise oldu. Türkiye’nin kan akıtmaya, insan zayiatı vermeye tahammülü kalmadı. Hiç kimse oğlunu, çocuğunu öldürülmesi için maça yollamaz. O zaman statları uygun hale getirmek devletin vazifesi, biz de bunu yapacağız.
     <br/>
     <br/>
     STADLAR GRUPTAN GEÇİLMİYOR
     <br/>
     <br/>
     F.Bahçe’den Yalovaspor’a, G.Saray’dan Gebzespor’a varıncaya kadar birçok takımın üzerinde etkili olan taraftar grupları bulunuyor. Bazıları şöyle:
     <br/>
     <br/>
     Ultr-aslan, Genç Aslanlar (G.Saray), Gecekondu, Genç Güçlüler, Badt (A.Gücü), Karagümrüklüler (Karagümrükspor), 07 Gençlik, Akrepler (Antalyaspor), Hodri Meydan (Kocaelispor), Grup Ceync, Radikal, Texas, 16 Gençlik (Bursaspor) Eski Çarşı (Gebzespor), Karşıyaka Çarşı (Karşıyaka), Çarşı, Academy (Beşiktaş), 1907 Gençlik, Genç F.Bahçeliler (F.Bahçe), Gurbetçiler, Çılgınlar, Kuzey Yıldızları, Araklılı Avareler (Trabzonspor), Yalı (Göztepe), Kızılcıklı (Eskişehirspor), Çamlık (Denizlispor), Tatangalar (Sakaryaspor), Şimşekler (Adana Demir), 38 Genç (Kayserispor), 19 Mayıs, Forza Şirinler (Samsunspor), Taxi Gençlik (Yalovaspor).
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18445&yorum=2520), [web.archive.org (arşiv bağlantısı)](http://web.archive.org/web/20060113224914/http://www.aksiyon.com.tr:80/detay.php?id=18445&yorum=2520)
