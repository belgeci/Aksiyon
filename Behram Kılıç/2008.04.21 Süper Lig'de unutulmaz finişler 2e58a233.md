# Süper Lig'de unutulmaz finişler

*Behram Kılıç 2008.04.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bu sezon şampiyon kim olacak? F.Bahçe mi, G.Saray mı, Sivasspor mu? 1959 yılında başlayan ligimiz geçmişte de inanılmaz şampiyonluk mücadelelerine sahne oldu. İşte 4 büyükler arasında yaşanan unutulmaz finişler…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090131212542im_/http://www.aksiyon.com.tr/resim/698/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090131212542/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090131212542/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090131212542oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090131212542oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Süper Lig’de heyecan dorukta. Siz bu satırları okuduğunuzda ligin son 3 haftasına girilmiş olacak. F.Bahçe, G.Saray ve Sivasspor arasında amansız bir yarış var. Peki sezon sonu şampiyon kim olacak? F.Bahçe mi, G.Saray mı yoksa az da olsa ümidini sürdüren Sivasspor mu? Önümüzdeki hafta G.Saray ile F.Bahçe arasındaki derbi, şampiyonu tayin edecek derecede önem taşıyor. Nefesler tutuldu, herkes son düdüğü bekliyor. Her şey ortada; ama Türk futbol tarihinde böylesine heyecanlı bir lig yaşanmadı diyenlerdenseniz, itirazımız var. Lig; tıpkı bugünkü gibi F.Bahçe, G.Saray, Beşiktaş ve Trabzonspor arasında nefes kesen şampiyonluk yarışlarına sahne oldu. İşte 1959’da başlayan ligimizin unutulmaz şampiyonluk yarışları:
   <br>
    <br>
     1962-63: Yüksel’in eli Beşiktaş’ı kurtaramadı
     <br/>
     <br/>
     ŞAMPİYON G.SARAY
     <br/>
     <br/>
     1962-63 sezonunda farklı bir uygulamaya gidildi. Lig önce 11 takımdan 2 ayrı grup hâlinde maçlara sahne oldu. Sıralamada ilk 6’ya kalan takımlar Play-Off’larda çift devreli maçlar oynadı. O sezon G.Saray’ı Gündüz Kılıç çalıştırıyordu. Play-Off’lar G.Saray ile Beşiktaş’ın amansız yarışına sahne oldu. İlk yarıyı iki takım 16 puanla eşit tamamladı. İkinci yarıda da yarış kafa kafaya sürdü. Ligin son maçı unutulmaz bir finale sahne oldu. 34 puanla son haftaya lider giren Beşiktaş’la 33 puanlı G.Saray, İnönü Stadı’nda biletli 39 bin 500 seyircinin izlediği maçta karşı karşıya geldi. Beşiktaş’a şampiyonluk için beraberlik yetiyordu. İtalyan hakem De Robio’nun yönettiği maçın ilk dakikalarından itibaren G.Saray gol için yüklendi. Beşiktaş’ın kalesini koruyan Özcan Arkoç kalesinde devleşti. Ta 50. dakikaya kadar. O dakikada G.Saray’lı Tarık’ın ortasına iyi yükselen Metin Oktay’ın kafa vuruşunda top kaleci Özcan’ı geçti. Ancak filelere girmekte olan meşin yuvarlağı Beşiktaşlı Yüksel eliyle çizgiden çıkardı. İtalyan hakem penaltı noktasını gösterdi. O sezon 38 golle gol kralı olan Metin Oktay, penaltıyı kullandı ve G.Saray müsabakayı bu golle 1-0 kazanarak şampiyonluğa ulaştı.
     <br/>
     <br/>
     1966-67: F.Bahçe Vefa’ya yenilince…
     <br/>
     <br/>
     ŞAMPİYON BEŞİKTAŞ
     <br/>
     <br/>
     Yarış Beşiktaş ile F.Bahçe arasındaydı. F.Bahçe, sahası bakımda olduğu için maçlarını Ali Sami Yen Stadı’nda oynadı. Sarı-Lacivertlileri Abdullah Gegiç çalıştırıyordu. 32 haftalık ligin 31. haftasına girilirken F.Bahçe ile Beşiktaş’ın puanları eşitti: 42 puan. 31. haftada Beşiktaş İzmir’de Göztepe’yi Coşkun ve Fethi’nin golleriyle 2-0 mağlup etti. F.Bahçe ise Vefa’ya Ali Sami Yen’de 2-0 mağlup olmaktan kurtulamadı. İki takım son hafta birbirleriyle karşılaştı. Beşiktaş’ın averajı rakibine oranla çok iyi olduğu için son haftaya girilirken Siyah-Beyazlılar şampiyon gibiydi. İki takım arasında oynanan maç 0-0 sona erdi ve Beşiktaş topladığı 45 puanla şampiyon oldu. F.Bahçe 43 puanda kaldı.
     <br/>
     <br/>
     1981-82 sezonu: O unutulmaz Eskişehir maçı...
     <br/>
     <br/>
     ŞAMPİYON BEŞİKTAŞ
     <br/>
     <br/>
     Trabzon fırtınasının ligi esir aldığı yıllar. Bordo-Mavililerin Şenol, Turgay, Necati, Cemil’li efsane Trabzonspor’u bitime 5 hafta kala liderdi. 30. haftayı Trabzonspor bay geçti. Beşiktaş o hafta Bolu deplasmanında 1-1 berabere kalarak averajla liderliğe oturdu. Sonraki hafta Trabzon Eskişehirspor’a deplasmanda 0-0’lık skorla takıldı. Beşiktaş Sakarya ve ardından deplasmanda Göztepe’yi 2-0’la geçerek 33. haftada İstanbul’da oynanacak Trabzon maçına 1 puan farkla önde girdi. 6 Haziran’da İnönü Stadı’nda oynanan Beşiktaş-Trabzon maçı 0-0 sona erdi. Beşiktaş’ın kadrosunda önceki sezonlarda Trabzonspor’da forma giyen Ali Kemal, Necdet ve Mehmet Ekşi de bulunuyordu. Şampiyon son hafta belli olacaktı. Beşiktaş ligde kalmak için kazanmak zorunda olan Eskişehir ile deplasmanda karşılaşıyordu. Beşiktaş’a şampiyonluk için galibiyet gerekliydi. Beraberlik hâlinde ise Trabzon sahasında Adanaspor’u 5 farklı skorla yenerse şampiyon olacaktı. Beşiktaş, maçın 31. dakikasında Ziya’nın golüyle öne geçti. Eskişehir bu gole 52. dakikada Zafer ile cevap verdi. Siyah-Beyazlılar Ali Kemal’in pasında topla buluşan Ziya’nın 76. dakikada attığı golle bir kez daha öne geçti. Bu golden sonra Eskişehir taraftarları olay çıkardı. Karşılaşmanın hakemi Talat Tokat maçı tehir etti. Müsabakayı hükmen 3-0 kazanan Beşiktaş ligde 15 yıl aradan sonra şampiyonluğa ulaştı. Efsane Eskişehirspor küme düştü. Trabzonspor ise Adanaspor’u Ahmet’in golüyle ancak 1-0 yenebilmişti.
     <br/>
     <br/>
     1984-85: Beşiktaş, ilk averaj mağlubu…
     <br/>
     <br/>
     ŞAMPİYON F.BAHÇE
     <br/>
     <br/>
     F.Bahçe’den ayrılan Branko Stankoviç Beşiktaş’ı çalıştırıyordu. F.Bahçe’nin hocası ise Todor Veselinoviç’ti. Ligin ilk yarısında Beşiktaş liderlik koltuğundaydı. F.Bahçe ise 34 maçlık maratonun özelikle son 10 haftasında etkili bir performans gösterdi. Sarı-Lacivertliler üst üste oynadığı 10 maçın 8’ini kazandı. Beşiktaş ise son 10 haftada 6 beraberlik aldı. Siyah-Beyazlılar ligin 30. haftası rakibinden 1 puan öndeydi. 31. haftada karşılaştıkları G.Birliği ile 1-1 berabere kalınca F.Bahçe ile puanlar eşitlendi. Sarı-Kanarya averajla liderlik koltuğuna oturdu. Şampiyon kim olacaktı? 32. haftada, 20 Mayıs 1985 günü iki takım İnönü Stadı’nda karşı karşıya geldi. F.Bahçe, Müjdat ile öne geçti. Ancak Beşiktaş önce Kovaceviç ile beraberliği yakaladı; ardından Necdet ile skoru 2-1’e taşıdı. F.Bahçe ise maçın 80. dakikasında İlyas Tüfekçi’nin unutulmaz röveşata golüyle skora denge getirdi. Maç 2-2 bitti. F.Bahçe 33. hafta deplasmanda Orduspor’u 2-0 mağlup etti. Beşiktaş ise Bursaspor’u 3-0’la geçti. Son hafta F.Bahçe evinde Antalyaspor’u 3-1 mağlup etti, Beşiktaş deplasmanda A.Gücü’nü yenmesine rağmen averajla ligi ikinci sırada bitirdi. 34 maçta 50 puan toplayan F.Bahçe 65 gol atıp 25 gol yemişti. Beşiktaş ise 49 gol atıp 19 golü kalesinde görmüştü. Ligde averajla şampiyon olan ilk takımdı F.Bahçe.
     <br/>
     <br/>
     1985-86: G.Saray namağlup bitirdi ; ama…
     <br/>
     <br/>
     ŞAMPİYON BEŞİKTAŞ
     <br/>
     <br/>
     Bir sezon önce averajla şampiyonluğu F.Bahçe’ye kaptıran Beşiktaş bu sezon sonunda ise averajla şampiyonluğa ulaştı. İkinci sıradaki G.Saray, ligi yenilgisiz kapatan ilk takım olmasına rağmen mutlu sonu yakalayamadı. Ligin ilk yarısında zirve 27 puan toplayan G.Saray ve Beşiktaş’a aitti. G.Saray 1 gol averajıyla bu yarıyı lider tamamladı. İki takım arasında liderlik bir o tarafa bir bu tarafa geçiyordu. 31. hafta Orduspor’u 5-1 mağlup eden Beşiktaş, G.Saray’ın deplasmanda Zonguldakspor ile 0-0 berabere kalmasıyla averajla liderliğe yükseldi. Ligin 32. haftasında 47 puanlı iki takım karşı karşıya geldi. 5 Mayıs 1986’da İnönü Stadı’nda oynanan ve biletli 32 bin 455 seyircinin izlediği maçta G.Saray Yusuf’un 33. dakikada attığı golle 1-0 öne geçti. Beşiktaş bu gole 78. dakikada Ziya ile cevap verdi. Müsabaka 1-1 sona erdi. O sezon lig 19 takımla oynandı. Dolayısıyla ligin bitimine 4 hafta kalmıştı. Beşiktaş sırasıyla Rize’yi 4-1, Eskişehir’i 2-0, Sakaryaspor’u 6-0 mağlup ederek son haftaya geldi. G.Saray ise Bursa’yı 1-0, A.Gücü’nü 5-2, Kocaelispor’u da 1-0 mağlup etti. 8 gol averajıyla son haftaya önde giren Beşiktaş, Trabzon’a gidiyordu. G.Saray ise İstanbul’da Sarıyer’i ağırlayacaktı. Ligde iddiasız Trabzon’u 5 bin taraftarının da desteğiyle Gökhan’ın 20. dakikada attığı golle 1-0 mağlup eden Beşiktaş ligi lider tamamladı. Maç aynı zamanda ünlü hakem Talat Tokat’ın son maçıydı. Sezon boyunca yenilgi görmeyen G.Saray son maçta Sarıyer’i 1-0’la geçti. Cim-Bom oynadığı 36 maçın 20’sini kazanmış, 16’sında ise berabere kalmıştı. 57 gol atıp 20 gol yiyen G.Saray’a karşılık Beşiktaş 65 gol atıp 21 gol yemişti. İki takımın da puanları 56’ydı.
     <br/>
     <br/>
     1986-87: Beşiktaş’a, Malatya ve Denizli şoku...
     <br/>
     <br/>
     ŞAMPİYON G.SARAY
     <br/>
     <br/>
     Ligin ilk yarısını G.Saray 27 puanla lider tamamladı. Beşiktaş ise 25 puanla üçüncü sıradaydı. İkinci yarının ilk iki haftasında puanlar kaybeden Siyah-Beyazlılar daha sonra arka arkaya oynadığı 10 maçı da kazanmayı bildi. Bu başarı sıralamaya da yansıdı. Ligin 31. haftasına gelindiğinde Siyah-Beyazlılar 2 puan farkla G.Saray’ın önünde liderdi. Ve lig o hafta tarihî bir derbiye tanıklık edecekti. Beşiktaş ile G.Saray ligin kaderini tayin edecek bu karşılaşmada karşı karşıya geleceklerdi. 3 Mayıs’ta Beşiktaş’ın sahası onarımda olduğu için F.Bahçe Stadı’nda oynanan karşılaşmayı G.Saray 2-0 kazanarak zirveye ortak oldu. Puanlar eşitti; ancak rakibine oranla 7 gollük averaja sahip Kartal hâlâ liderdi. G.Saray bir sonraki hafta Altay’ı Uğur Tütüneker’in golüyle 1-0 mağlup etti. Beşiktaş ise deplasmanda G.Birliği’ne karşı Feyyaz’la güldü. 33. hafta G.Saray Rizespor’a deplasmanda 2-0 yenilince F.Bahçe’yi 4-0’la geçen Beşiktaş farkı tekrar 2 puana çıkardı. 34. hafta unutulmaz bir maça sahne oldu. Beşiktaş, Malatya deplasmanındaydı. Maçın 74. dakikasında Oktay’ın attığı golle Sarı-Kırmızılılar karşılaşmayı 1-0 kazandı. Maçın 88. dakikasında kaleciyi çalımlayarak topu boş filelere gönderen Feyyaz’ın şutunu Malatyaspor’lu Bünyamin sakatlanma pahasına çizgiden çıkarmıştı. Bu karşılaşmadan sonra G.Saray’lı yöneticilerin Malatyaspor’lu futbolculara Doğan marka araba verdikleri haberi uzun süre manşetleri meşgul etti. Aynı haftayı G.Saray 2-1’lik Kocaelispor galibiyetiyle tamamlayarak puanları eşitledi. Ancak Kartal hâlâ averajla liderdi. Ama Beşiktaş için asıl büyük felaket bir hafta sonra evinde oynayacağı Denizlispor karşılaşmasında yaşanacaktı. Ali’nin attığı golle müsabakayı 1-0 önde götüren Siyah-Beyazlılar maçın 85. dakikasında Denizlispor’lu Erol’un frikik golüne engel olamayınca karşılaşma 1-1 sona erdi. G.Saray ise Antalyaspor’u deplasmanda 3-1 mağlup etti. Ligin son haftasına bir puan önde lider giren G.Saray sahasında ağırladığı Eskişehirspor’u Prekazi ve Muhammet’in golleriyle 2-1 mağlup etti. Sarı-Kırmızılılar Alman Jupp Derwall’in teknik patronluğunda 14 yıl aradan sonra şampiyonluğa ulaşıyordu. Bursa deplasmanında kazanan Beşiktaş’a ise bu galibiyet yetmedi. Kartal, lig sonunda 36 maçta 54 puan toplayan G.Saray’ın ardından 53 puanla ikinci oldu.
     <br/>
     <br/>
     1992-93: Beşiktaş yine averajla kaybetti
     <br/>
     <br/>
     ŞAMPİYON G.SARAY
     <br/>
     <br/>
     Gordon Milne ile üst üste 3 kez şampiyon olan Beşiktaş bu sezona da iyi başladı. G.Saray’da Feldkamp’ın ilk yılıydı. 13. haftada zirvede olan Beşiktaş, ligin 14. haftasında karşılaştığı G.Saray’a 3-1 kaybetti. Bu mağlubiyet 48 maçtır yenilmeyen Siyah-Beyazlıların rekoruna nokta koyuyordu. Devreyi Kocaelispor lider tamamladı. Lig bitimine 3 hafta kala ise Beşiktaş 1 gol averajıyla liderliğe yükseldi. 16 takımla oynanan ligin 28. haftasında Beşiktaş Kocaelispor’u deplasmanda 2-0’la geçti. G.Saray ise Konyaspor’u evinde 5-0 mağlup etti. 2 gol averajıyla yeni lider G.Saray’dı. 29. hafta yani 22 Mayıs 1993 tarihinde Ali Sami Yen Stadı’nda G.Saray ile Beşiktaş şampiyonluk düğümünü çözecek karşılaşmaya çıktı. Müsabakayı Ahmet Çakar yönetiyordu. Maçın 5. dakikasında G.Saray, Hakan Şükür ile 1-0 öne geçti. 19. dakikada Feyyaz’ın penaltıdan attığı golle duruma eşitlik geldi. Maçta başka gol olmayınca ligin kaderi son haftaya kaldı. Beşiktaş sahasında ağırladığı G.Birliği’ni ancak 3-1 mağlup edebildi. G.Saray ise deplasmanda A. Gücü’nü Arif (2), Götz (2), Gütschow (3) ve Hakan’ın golleriyle 8-0 yendi. Bugün bile bu karşılaşmada şike yapıldığı konuşulmaktadır. Bu galibiyetle 30 maçta 74 gol atıp 21 gol yiyerek 66 puan toplayan G.Saray’ın ardından aynı puanla ikinci olan Beşiktaş ligde 68 gol atıp kalesinde 23 gol gördü.
     <br/>
     <br/>
     1995-96: Avni Aker’de biten Trabzon fırtınası…
     <br/>
     <br/>
     ŞAMPİYON F.BAHÇE
     <br/>
     <br/>
     F.Bahçe’yi Brezilya’yı dünya şampiyonu yapan Carlos Alberto Paarreira çalıştırıyordu. O sezon ligde Trabzonspor fırtınası esiyordu. Bordo-Mavililer ligin ilk yarısını lider tamamladı. İkinci yarıda da arka araya kazanmalarına rağmen F.Bahçe’nin takibindeydiler. Ligin 30. haftasında Trabzonspor evinde birçok gol pozisyonundan yararlanamadığı maçta Vanspor’a 23. dakikada Erkan’ın attığı golle 1-0 yenildi. F.Bahçe o hafta Antalyaspor’u 1-0 mağlup ederek puan farkını 2’ye indirdi. Sonraki hafta Trabzon ve F.Bahçe maçlarını kazandılar. İki takım 5 Mayıs 1996 tarihinde yani ligin 32. haftasında Trabzon Avni Aker Stadı’nda karşı karşıya geldi. Maç öncesi F.Bahçe Başkanı Ali Şen’in ortamı geren açıklamalarıyla şehirde olağanüstü güvenlik tedbirleri alındı. Hami’li, Şota’lı, Abdullah, Ogün, Ünal’lı Trabzon rakibine saldırdıkça saldırdı. Nitekim 19. dakikada Abdullah’ın attığı golle de devreyi 1-0 önde kapattı. İkinci yarı ise F.Bahçe 51. dakikada rakip kaleye ender gittiği akınlarından birinde frikik kazandı. Atışı kullanan Oğuz, Trabzon kalecisi Metin Mert’i avladı. Karşılaşmanın 84. dakikasında oyuna sonradan giren Erol’un pasıyla Trabzon defansının arkasında topla buluşan Aykut’un plasesiyle F.Bahçe 2-1 öne geçti. Rüştü’nün harika kurtarışlar yaptığı karşılaşmayı 2-1 kazanan Sarı-Lacivertliler 1 puan farkla liderlik koltuğuna oturdu. Kanarya, kalan iki maçında İstanbulspor ve Vanspor’u da mağlup ederek ligi şampiyon bitirdi. F.Bahçe’de Trabzon’a golleri atan Oğuz ve Aykut sezon sonu takımdan gönderildi. Trabzon camiası ise bu mağlubiyetle şoka girdi. İki Trabzon taraftarı maçtan sonra intihar etti.
     <br/>
     <br/>
     2000-2001: G.Saray Kadıköy’de yenilince…
     <br/>
     <br/>
     ŞAMPİYON F.BAHÇE
     <br/>
     <br/>
     F.Bahçe lige iyi başladı. Sarı-Lacivertli ekip bir ara rakipleriyle arayı 8 puan kadar açtı. Ancak ligin 27 ve 28. haftalarında deplasmanda karşılaştığı Denizlispor ve A.Gücü’ne 2-1’lik skorlarla yenilmekten kurtulamadı. 29. hafta evinde oynadığı G.Antepspor maçı ise tarihe geçti. İlk yarısını 3-0 geride kapadıkları karşılaşmanın ikinci yarısında seyircisinin desteği, Rapaiç (2), Revivo ve Uche’nin golleriyle sahadan 4-3 galip ayrıldı. Ligde F.Bahçe ile G.Saray’ın puanları bu hafta itibarıyla eşitti. Sarı-Lacivertliler bir hafta sonra Trabzon’a deplasmanda 1-0 mağlup oldu. Aynı hafta Adanaspor’a karşı kazanan G.Saray, F.Bahçe’nin puan kaybından yararlanarak 3 puan farkla liderlik koltuğuna oturdu. 31. haftada iki takım Kadıköy’de karşı karşıya geldi. F.Bahçe; Ali Güneş ve Yusuf’un golleriyle G.Saray’ı 2-1 mağlup ederek puanı eşitledi. G.Saray 32. hafta sahasında A.Gücü’ne 2-1 yenilince Erzurumspor’u mağlup eden F.Bahçe 3 puan farkla liderlik koltuğuna oturdu. Sarı-Lacivertliler son iki haftada da Bursaspor ve deplasmanda Samsunspor’u mağlup ederek şampiyonluğa ulaştı. F.Bahçe’nin Samsun’da 3-1 kazandığı maç ve G.Saray’ın son hafta Trabzon maçında elde ettiği 4-0’lık galibiyette teşvik primi dedikoduları geçtiğimiz yıllarda gündemi bayağı meşgul etmişti. O sezon F.Bahçe’nin başındaki Mustafa Denizli Sarı-Lacivertli takımı şampiyonluğa taşıyan ilk Türk teknik adam oldu.
     <br/>
     <br/>
     2005-2006: F.Bahçe favori görünüyordu; ama…
     <br/>
     <br/>
     ŞAMPİYON G.SARAY
     <br/>
     <br/>
     Saat kaç esprilerinin dahi yapıldığı unutulmaz bir sezondu. Ligin sonu yaklaştıkça herkes F.Bahçe’nin şampiyon olacağını düşünüyordu. Ancak 30. hafta F.Bahçe deplasmanda Vestel Manisaspor’a 5-3 yenilerek herkesi şoke etti. Takipçisi G.Saray evinde Ç.Rizespor’u 4-2 mağlup edip 3 puan farkla öne geçti. Ligin 31. haftası yani 22 Nisan günü futbolseverler dev bir maça tanıklık edecekti. F.Bahçe Kadıköy’de G.Saray’ı ağırlıyordu. G.Saray karşılaşmada nefes dahi alamadı. F.Bahçe, 12.dakikada Appiah, 20. dakikada Luciano, 69’da Alex ve 78. dakikada Anelka’nın golleriyle 4-0 kazanarak Cim Bom’u adeta darmadağın etti. Puanlar eşitti. İkili averajlara bakıldığı için F.Bahçe de lider... 32. hafta F.Bahçe deplasmanda Trabzon’u 3-2, G.Saray ise evinde Ankaraspor’u 4-0’la geçti. 33. hafta ise Cim-Bom’un rakibi Beşiktaş’tı. İnönü Stadı’ndaki karşılaşmanın 51. dakikasında Siyah-Beyazlılar Tümer ile öne geçti. G.Saray, 64. dakikada Hasan Kabze ile eşitliği sağladı. Maçın sona ermesine 17 saniye kala Hasan Kabze’nin attığı golle G.Saray karşılaşmayı 2-1 kazandı. F.Bahçe ise evinde Erciyes’i rahat geçti. Artık şampiyon son hafta belli olacaktı. F.Bahçe düşmemek için mutlak puana ihtiyacı olan Denizli ile deplasmanda oynuyordu. G.Saray’ın rakibi tasasız Kayseri’ydi. Cim-Bom rakibini 3-0’la rahat geçti. Ali Sami Yen’de herkesin kulağı Denizli’den gelecek haberdeydi. Denizli’de sahaya sık sık konfetiler atıldığı için duran oyunun normal kronometresi 89. dakikayı gösteriyordu. Yusuf’un pasıyla F.Bahçe defansının solundan ceza sahasına doğru atağa kalkan Mustafa Keçeli’nin sert şutu F.Bahçe filelerindeydi. Denizlispor 1-0 öne geçmişti. Hakem Selçuk Dereli müsabakayı 16 dakika uzattı. Uzatmaların 6. dakikasında Tuncay’la F.Bahçe skora denge getirdi. Son anlarda Denizlispor’lu Burak’ın uzaklaştıramadığı top Appiah’ın önüne düştü. Bu oyucunun vuruşu direğe takıldı. Hakem maçı bitirdiğinde Ali Sami Yen Stadı’nda bayram vardı. 83 puan toplayan G.Saray, 81 puanda kalan F.Bahçe’nin önünde şampiyonluğa ulaşıyordu. F.Bahçe’den 1 puan alan Denizlispor ise ligde kalıyordu.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=30071), [web.archive.org (arşiv bağlantısı)](http://web.archive.org/web/20090131212542/http://aksiyon.com.tr:80/detay.php?id=30071)
