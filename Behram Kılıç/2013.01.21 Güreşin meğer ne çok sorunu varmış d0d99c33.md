# Güreşin meğer ne çok sorunu varmış

*Behram Kılıç 2013.01.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Güreş Federasyonu 90. yılını kutluyor. Yeni başkan Hamza Yerlikaya, camiayı Antalya’da topladı. 700 güreş sevdalısı, eteğindeki taşları dökme fırsatı buldu.
  </font>
 </div>
 <div id="newsText">
  <font class="detail-text">
   <p>
    Güreş Federasyonu, kuruluşunun 90. yılını kutluyor. Güreşçilerimiz, geride kalan 90 yılda uluslararası arenada milletimizin göğsünü kabartan başarılara imza attı. Olimpiyatlarda kazandığımız toplam 38 altının 28’i güreşten geldi. 2012 Londra Olimpiyatları’nda ise hedeflenen madalya gelmeyince federasyonda görev değişikliği oldu. Türk güreşinin yaşayan efsanesi Hamza Yerlikaya, büyük bir destekle başkan seçildi. Koltuğa oturur oturmaz kolları sıvayıp Antalya’da geniş katılımlı bir kurultay gerçekleştirdi. Biz de 3 gün süren kurultayı takip ettik. Ata sporumuz güreşin meğer ne sorunları varmış, hayret ettik.
    <p>
     Kurultaya, il temsilcilerinden antrenörlere, sporculardan kulüp idarecilerine, daire başkanlarından başpehlivanlara kadar 700’ün üzerinde güreş sevdalısı katıldı. Serbest ve grekoromenin yanında karakucak ve yağlı güreş temsilcileri de Antalya’daydı. 3 gün boyunca herkes söz aldı. 90 yılda gelinen noktanın yeterli olmadığı, önümüzdeki dönemin nasıl planlanması gerektiği konuşuldu.
     <p>
      Hamza Yerlikaya, kurultay boyunca “Ben değil, biz yapalım” vurgusunu ön plana çıkarttı. Başkanın açılış konuşması salondan büyük alkış aldı. Daha önce de güreş kurultayları yapılmış ama geniş çaplı olmamıştı. Alınan kararlar da hayata geçirilmemişti. Hayata geçirilemediğini, salonda dolaşırken karşılaştığımız dünya şampiyonu güreşçimiz Selçuk Çebi’nin ilk hocası Aydın Özkan’ın anlattıklarından anlıyoruz. Özkan, Çebi’nin ağırlık çalışmalarını helva kutularıyla yaptığını söylüyor. İçi samanla dolu minderlerde gerçekleştirdikleri antrenmanları gülerek anlatıyor. Çok değil, 10-12 yıl öncesinden bahsediyor. O zamanlar da böyle güreş kurultayları düzenleniyor, sorunlar dile getiriliyor ama bir türlü mesafe alınamıyormuş. Yerlikaya’nın hedefinde bu tür aksaklıkların bir daha hiç yaşanmamak üzere sona erdirilmesi var.
      <p>
       Düşünün, son iki yıl Güreş Ligi yapılamadı ülkemizde. Kısır çekişmelerin yaşandığı, güreşin 90 yılda 45 başkan değiştirmesinden anlaşılıyor zaten. Serbest Güreş Millî Takım Antrenörü Yakup Topuz, şu sözlerle camianın geçmişteki fotoğrafını çekiyor: “Biz hiçbir zaman bir federasyon başkanının arkasında durmadık. Gelin, Hamza’nın arkasında duralım. Küçük hesaplar peşinde olmayalım.”
       <p>
        Sonraki konuşmacılar geçmişte, gündelik kararların alındığından, kişiye göre yönetmeliklerin çıkarıldığından dem vuruyor. Güreşin kurumsal kimliğini oluşturamadığı, herkesin ortak kanaati. Güreş Ligi ise en büyük beklenti. Eylülde başlayıp haziranda bitecek bir lig hiç de fena olmazdı hani. Sporcunun gelişimi maçta görülür çünkü. Oysa Türk güreşçileri aylarca antrenman yapıyor, bir sporcunun yılda 80 maç yapması gerekirken... “Bir maç 10 antrenmana bedel.” diyor bir konuşmacı. “Yıldızlar kampı kısa tutulsun.” diyor bir başka konuşmacı. Zira çocuk, eğitiminden geri kalmasın. Söz eğitimden açılmışken, millî takım kampına giden sporcunun üniversitedeki final günleri ile kamp günlerinin çakışması gündeme getiriliyor. Söz konusu durumda sporcunun eğitiminden geri kaldığı ve bu sorunun halledilmesi gerektiği bir yerlere not ediliyor.
        <p>
         Kurultayı, camianın en yaşlı temsilcilerinden olimpiyat şampiyonları Bayram Şit, Tevfik Kış ve Ahmet Ayık da teşrif etti. Ayık, Türk sporunun lokomotifi güreşin gerekli değeri görmediğinden söz etti. Haklıydı. Zira 2013’ün Türkiye’sinde serbest güreş millî takımının kendine ait bir kamp tesisi yoktu.
         <p>
          Kulüplerin pek çoğunda maddi sıkıntı yaşanıyor. Bir konuşmacı maddi sıkıntı yaşayan kulüplere âdeta büyük bir müjde veriyor: “Yeni çıkan Büyükşehir Yasası’nın 17. maddesine göre belediyeler amatör kulüplere bütçelerinin yüzde 7’si oranında nakdi yardımda bulunmak zorundadır.” Ayni yardımda ise sınır yokmuş. Bu müjdeli haber kulüp temsilcilerinin yüzünü güldürüyor. Sporcu sağlığı konusunda da herkesin şikâyeti vardı. Antrenörlerin eğitiminin yetersiz olduğu da dile getirildi. Ve sıkı durun; güreş kulüpleri, kadrolarında bir yabancı sporcuya izin verilmesini istedi.
          <p>
           Yağlı güreş de konuşuldu. Sporcuların sosyal haklarının olmaması tartışıldı. Yağlı güreşin 6 değil, 12 ay yapılmasının yolları masaya yatırıldı. Sumo gibi dünya çapında kültürel bir etkinliğe nasıl dönüştürülebileceği üzerine fikir jimnastiği yapıldı. O kadar geniş katılım vardı ki cazgırların dertlerini de dinledik Antalya’da. Tüm cazgırları temsilen kürsüye gelen konuşmacı, isteklerini sıraladı. En büyük sıkıntıları  Türkiye fotoğrafının yansımasıydı: “Güreşleri genelde belediyeler üstleniyor, işin içine siyaset giriyor. Belediye başkanları bize ‘Siyasi parti temsilcilerimi daha güzel anonsla’ diyor. Güreş Federasyonu talimatları ise ‘Sadece titrini söyle’ diyor. Sadece titrini söyleyince belediye başkanı ‘Buranın hamisi benim, burada benim sözüm geçer’ diye çıkışıyor. Arada kalıyoruz, bizi bu sıkıntıdan kurtarın.”
          </p>
          <p>
           <strong>
            4 büyük kulübümüz güreş şubesi açsın
           </strong>
           <p>
            Antalya’daki kurultayda Güreş Federas-yonu’nun yeni başkanı Hamza Yerlikaya ile görüştük.
            <p>
             -İşe dört elle sarıldığınızı görüyoruz.
             <p>
              Biz buraya kulağımızın üzerine yatarak milleti duymamaya gelmedik. Mesafe koymaya değil, gönül köprüsü kurmaya geldik.
              <p>
               -Camiada da bir heyecan var isminizin etrafında.
               <p>
                Heyecanı oluşturduk. Kurultayda 700-800 insanı bir araya getirdik. Biz istişarede hayır ve bereket olacağına inandık.
                <p>
                 -Şu an zahiren bir birlik beraberlik var gibi.
                 <p>
                  Onu zaman gösterecek. İyi niyeti ve kötü niyeti zaman içinde göreceğiz.
                  <p>
                   -Camianın sizden beklentisi yüksek. Bu, sorumluluklarınızı artırıyor mu?
                   <p>
                    Sorumluluk almadan, risk almadan başarılı olma şansın var mı, yok. Taşın altına elini değil, yüreğini koymak lazım. Hiçbir yol güllerle dolu değil. Bu yolda mücadeleye çıktık, risklerini biliyoruz, sorunlarını biliyoruz, sorumluluklarımızın da farkındayız.
                    <p>
                     -Şu ana kadar karşılaştığınız sorunlar neler?
                     <p>
                      Genelde bildiğimiz sorunlar ama yeni sıkıntılar da önümüze geldi. Bir defa güreşin marka değeri var ama kurumsallığı yok. Kurumsallaşacağız. Başarıya giden yolda kalıcı temeller atmak, gündelik kararlar almamak, ‘Ben yaptım değil, biz yaptık’ duygusunu ön plana çıkartmak ve toplumun bütün kesimlerini kucaklamak en büyük hedefimiz.
                      <p>
                       -2011 ve 2012 yıllarında Güreş Ligi yapılmadı. Neden?
                       <p>
                        Niçin yapılmadı bilmiyorum. Ama biz yapacağız. Yapmamız lazım.
                        <p>
                         -Lig maliyetli bir organizasyon. Kulüplerin deplasman masraflarını federasyon mu karşılayacak?
                         <p>
                          Evet, biz karşılayacağız. Kaynak oluşturmak için çalışmalarımız var. Ligin isim hakkını satmak istiyoruz. Satabilirsek oradan gelen gelirleri de kulüplere aktaracağız.
                          <p>
                           -Bütçeniz yetecek mi ligi organize etmeye?
                           <p>
                            Devletimiz, başbakanımız, bakanımız arkamızda. Bizden istedikleri sadece başarı. Başarıya giden yolda ne gerekiyorsa her ihtiyacımızı karşılıyorlar.
                            <p>
                             -Bildiğim kadarıyla 4 büyük kulübümüzün güreş şubesi yok. Onların da olduğu bir lig hiç fena olmazdı.
                             <p>
                              Beşiktaş’ın altyapıda takımı var. 4 büyüklere sizin aracılığınızla çağrıda bulunmak istiyorum: Amatör branşlara büyük katkılarınız var. Gelin bu katkılarınızın bir kısmını da güreşe aktarın. Ata sporumuza da katkıda bulunarak bizleri onurlandırın. İnanıyorum ki bu haykırışa teveccüh gösterip bizleri onurlandıracaklar. 4 büyük kulübümüzün başkanlarıyla tek tek görüşeceğim.
                              <p>
                               -Hangisi daha kolay? Sporculuk mu, milletvekilliği mi, federasyon başkanlığı mı?
                               <p>
                                Hepsinin kendine has zorlukları var. Ama azim ve kararlılıkla çözülemeyecek meseleler değil bunlar.
                                <p>
                                 -Nasıl bir ekip kurdunuz?
                                 <p>
                                  Geniş bir çevreden kurduk; güreş camiasından, iş adamlarından, siyasilerden oluşan bir ekibimiz var.
                                  <p>
                                   -Güreşi Türkiye’ye yayabilecek misiniz?
                                   <p>
                                    Hedefimiz bu.
                                    <p>
                                     -Yağlı güreş ve karakucakta ileride bir ayrılma söz konusu olur mu?
                                     <p>
                                      Güreş bir bütündür, etle tırnak gibidir, birbirinden ayrı olmaz.
                                      <p>
                                       -Arkanızda siyasi destek de var. Başbakanın özel bir isteği oldu mu?
                                       <p>
                                        Başbakanımız sporda yapılan hiçbir yatırıma hayır demiyor, tek beklentisi başarı. 2020’yi hedef koydu bize. 2016 var ama asıl hedefimiz 2020. İstanbul olimpiyatı düzenleyecek. Biz oraya her sıklette altın madalya alabilecek sporcuları çıkartmak için bugünden çalışmaya başladık. 11-13 ve 14-15 yaş gruplarında Türkiye şampiyonasını yapıp belirleyeceğimiz çocukları kampa alacağız ve bu çocuklarımızı o günlere hazırlayacağız.
                                        <p>
                                         -Son soru; Hamza Yerlikaya ve Şeref Eroğlu, geçmişte elde ettikleri başarılarla güreşte bazı sorunların üstünü örttü mü sizce?
                                         <p>
                                          Başarı her zaman problemlerin üstünü örter. Biz ise başarıyla birlikte, muhafazakâr, vatanını seven, ülkesine bağlı, şampiyon bir güreşçi nesli yetiştirmek istiyoruz.
                                         </p>
                                        </p>
                                       </p>
                                      </p>
                                     </p>
                                    </p>
                                   </p>
                                  </p>
                                 </p>
                                </p>
                               </p>
                              </p>
                             </p>
                            </p>
                           </p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### hanificengiz, 22 January 2013, 23:29
> Ata sporunun bu denli sorunları inşallah en kısa zammanda çözülür.

Kaynak: [www.aksiyon.com.tr](http://www.aksiyon.com.tr:80/aksiyon/haber-34659-guresin-meger-ne-cok-sorunu-varmis.html), [web.archive.org (arşiv bağlantısı)](http://web.archive.org/web/20130126155344/http://www.aksiyon.com.tr:80/aksiyon/haber-34659-guresin-meger-ne-cok-sorunu-varmis.html)
