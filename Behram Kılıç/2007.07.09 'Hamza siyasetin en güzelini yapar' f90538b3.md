# ‘Hamza siyasetin en güzelini yapar’

*Behram Kılıç 2007.07.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      AK Parti’nin Sivas’tan 2. sıra milletvekili adayı Hamza Yerlikaya diğer adaylar gibi köy köy, kasaba kasaba oy peşinde. Halk şimdiden kendisini ‘vekilim’ diye çağırmaya başladı bile. O, ‘vatandaşın sırdaşı olacağım’ diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123082226im_/http://www.aksiyon.com.tr/resim/657/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bugünlerde memleketi seçim heyecanı sarmış durumda. Parti başkanları miting meydanlarında milletvekili adayları da köy köy, kasaba kasaba oy peşinde. Adaylar içinde biri var ki özellikleri itibariyle diğerlerinden hayli farklılık arz ediyor. Bu isim asrın güreşçisi Hamza Yerlikaya. İki olimpiyat, üç dünya, sekiz Avrupa şampiyonluğu bulunan, 2008 yılında Pekin’de yapılacak olimpiyatlarda doktorların izin vermesi hâlinde ülkemizi temsil edecek Hamza Yerlikaya, 22 Temmuz seçimlerinde parlamento çatısı altına girebilmek için memleketi Sivas’ta harıl harıl çalışıyor.
   <br>
    <br>
     AK Parti tarafından Sivas’tan 2. sıra milletvekili adayı gösterilen Hamza Yerlikaya ile seçim bürosunda bir araya geldik. Kırkpınar’ı takip ettiği için şehirden birkaç gün ayrı kaldığından, seçim bürosuna ayak basar basmaz ziyaretçi akınına uğradı. Şimdiden herkes kendisine ‘vekilim’ diye hitap ediyor. Hamza Yerlikaya 31 yaşında. Büyük bir ihtimalle de Meclis’e girecek. Dolayısıyla en genç milletvekili olacak. Şu ana kadar Sivas’ta 14 ilçe, 60’ın üzerinde köy dolaştı. Halkın kendisine gösterdiği ilgiden bir hayli memnun. Peşrev çekerek kendisini karşılayan ihtiyar delikanlıları görmek onu çok mutlu ediyor. Ninelerin başını okşayarak ‘pehlivan yalancı olmaz’ demeleri de cabası. Sivas’tan bağımsız adaylığını koyan Muhsin Yazıcıoğlu’na saygısı büyük. O, kendi kararıyla aday olmayan partili hemşerisi Abdüllatif Şener’in boşluğunu doldurmak için ‘var gücümüzle çalışacağız’ diyor.
     <br/>
     <br/>
     POLİTİKAYA ÇOK ÇABUK ISINMIŞ
     <br/>
     <br/>
     Röportaj boyunca temkinli bir tavrı vardı. Sanki bir açık vermekten korkuyor gibiydi. Polemiğe yol açacak cümlelerden kaçındı. Yeni katılmasına rağmen AK Parti’nin bugüne kadar yaptıklarını sahiplenmekten kaçınmadı. Hani hep deriz ya ‘politik konuşma’ diye, Hamza’ya röportaj sonunda söylenecek tek söz adeta buydu. Kısaca karşımızda siyasete ısınmış bir sporcu vardı.
     <br/>
     <br/>
     -Senden bir olimpiyat şampiyonluğu daha beklerken siyaset de nereden çıktı?
     <br/>
     <br/>
     Siyaset benim hedeflerimde hep vardı. Ülkeme hizmet etmek benim her zaman önceliğim. Bugüne kadar düzgün getirmiş olduğum misyonumu burada da devam ettirmeyi kendime vazife bildim. Mevcut bilgi birikimimi en iyi şekilde yine ülkeme hizmet için aktarmak hedefim.
     <br/>
     <br/>
     -Biraz erken değil mi?
     <br/>
     <br/>
     Hayır değil. 31 yaşındayım. Anayasa bana bu hakkı vermiş. Üstelik bu işin yaşı da yok. Sayın başbakanımızın en büyük özelliği gençlere güvenmesi ve onların önünü açması. Bize de güvendi. Onun güvenini boşa çıkarmamak bizim boynumuzun borcu. Meclis’e girersem en genç vekil olacağım. Başbakanımızın büyüklüğünü burada görsünler, gençlere nasıl değer veriyor görsünler.
     <br/>
     <br/>
     SPORCULAR DA SİYASET YAPAR
     <br/>
     <br/>
     -Sana bugünlerde herkes ‘sporcu siyaset yapabilir mi’ diye soruyordur…
     <br/>
     <br/>
     Evet. En çok sorulan soru bu. Niye yapmasın? Doktor, öğretmen, ziraat mühendisi siyaset yapıyor da sporcu niye yapmasın? Ben bu soruyu başka parti sempatizanlarının ortaya attığını düşünüyorum. Bu ülkede doktor, mali müşavir siyasetten ne anlıyorsa Hamza da onu anlıyor. En önemlisi Hamza devleti için 20 senesini vermiş, ülkesine hizmet etmiş bir kişi. Hamza siyasetin en güzelini yapar. Bundan kimsenin şüphesi olmasın. Üstelik benim bir avantajım var. Başbakanla, bakanlarla diyalogum çok iyi.
     <br/>
     <br/>
     -Peki neden AK Parti? Başka partilerden teklif var mıydı?
     <br/>
     <br/>
     Vardı. Ama biz Recep Tayyip Erdoğan’ın olduğu yerden başka bir partide siyaset yapamazdık. Başbakana olan sevgimiz, saygımız, sadakatimiz AK Parti’yi tercih etmemizdeki en büyük sebep. Bu sevgim nettir. Bunu her yerde söyledim, söylüyorum. Aday adaylığı sürecinde farkındaysanız ilk gün gittim, AK Parti’den başvuruda bulundum. Başka partilerle flört yapıyor, son dakikada kararını verecek gibi sözleri kimse söylemesin, yazmasın diye net bir tavır koydum. AK Parti dedim. Burayı tercih etmemdeki bir diğer sebep de başbakanın laf üreten değil, hizmet üreten anlayışıydı.
     <br/>
     <br/>
     -Sence AK Parti’nin önce çıkan icraatları ve hizmetleri hangileri?
     <br/>
     <br/>
     Hangilerini sayayım ki. Sağlık reformunu görüyorsunuz. Dağa taşa toplu konut yapıldı. 200 milyon taksitle ev alıyorsun. Duble yollar. 44 bin kilometre duble yol yapıldı. Köylere kadar yol yapıldı. Şimdi 220 bin sözleşmeli personel kadroya alınıyor.
     <br/>
     <br/>
     -Spor camiası senin adaylığını nasıl karşıladı?
     <br/>
     <br/>
     Valla çok sevindiler. Atletizmden tekvandoya kadar geniş bir çevrem var benim. Herkes arayıp tebrik etti, başarılar diledi. Şu ana kadar ne işin var siyasette diyen olmadı. Beni sporun sesi olarak görmeye başladılar. Sporda başarılı olmuş birinin aday olması onları çok sevindirdi.
     <br/>
     <br/>
     -Peki geçmiş spor bakanlarının performansını nasıl buluyorsun?
     <br/>
     <br/>
     Geçmiştekileri kötüleyerek gelecekte başarılı olmak mümkün değil. Geçmişte sporda çok bürokratik engeller vardı. Bu hükümet döneminde bu engeller ortadan kalktı. Sayın bakan sporu özerkleştirmeye gayret etti. Bunda da büyük oranda başarılı oldu. Eskiden bir eşofman almak için 40 imza gerekiyordu. Sonra ödül yönetmeliği iyileştirildi. Eskiden olimpiyat şampiyonu 750 cumhuriyet altını alıyordu, şimdi 3 bin alıyor. Spor yapan insanın maddi kaygısı olmamalı. Sonra tesisleşmeye bakın; Ak Parti döneminde birçok tesis hayata geçirildi. Bunlar bugüne kadar yapılamayanlardı.
     <br/>
     <br/>
     -Parlamento’ya girersen spora ne gibi hizmetlerin olacak?
     <br/>
     <br/>
     Devlet sanatçısı gibi devlet sporcusu da olmalı. Bu konuşuldu ama henüz onaylanmadı. Bana göre beden eğitimi dersleri mecburî olmalı. Bu dersler angarya olarak görülmemeli. Fizikî anlamda çocukların vücutlarını terbiye etmeliyiz. Spor okulları kurulmalı. Başlı başına spor eğitimi veren bir üniversite oluşturulmalı. Türkiye Cumhuriyeti’nin en ücra köşesine kadar spor salonları açılmalı. Milli takım sporcularını otel odalarından kurtarıp her branş için tesisler yapılmalı.
     <br/>
     <br/>
     -Sivas’tan ikinci sıra milletvekili adayı olduğunu nasıl öğrendin?
     <br/>
     <br/>
     Telefonla bildirdiler.
     <br/>
     <br/>
     -İkinci sıra senin için sürpriz miydi?
     <br/>
     <br/>
     Valla bu bir takdirdir.
     <br/>
     <br/>
     -Listelerin açıklanacağı an heyecan var mıydı?
     <br/>
     <br/>
     Aman aman bir heyecanım yoktu. Biz hizmete talip olduk, makam mevkiye değil. Makam mevkiye talip olsaydık hırımız gürümüz olurdu. Ama hizmete talip olduğumuz için öyle çok heyecanlanma olmadı.
     <br/>
     <br/>
     -Adaylığın açıklandıktan sonra ne yaptın?
     <br/>
     <br/>
     Fotoğraf çekimleri, araba giydirmeleri, poster, kartvizite kadar hepsini profesyonel bir ajansla tamamladık. Ondan sonra Sivas’a geldim. Çalışmalara başladım. Şu ana kadar 16 ilçenin 14’ünü dolaştım. 60’ın üzerinde de köyü gezdim. Seçime kadar ilçeleri bir kez daha turlayacağım.
     <br/>
     <br/>
     İHTİYAR AMCALAR PEŞREVLE KARŞILIYOR BENİ
     <br/>
     <br/>
     -Her şey güllük gülistanlık mı? Sıkıntılı vatandaş yok mu?
     <br/>
     <br/>
     Çok aşırı sıkıntılı insana rastlamadım. Ufak tefek, köy yolu gibi, dere ıslahı gibi, bazı sıkıntılar bana iletildi. Bunun dışında köylerde bana karşı inanılmaz bir sempati gördüm. Köyün başında beni peşrevle karşılayan ihtiyar amcalardan tut, başımı okşayıp ‘pehlivandan yalancı olmaz’ diyen ninelere kadar bin bir çeşit hâlle karşılaşıyorum. Bazı amcalar benimle güreş yapmak istiyor. Şu ana kadar her şey çok güzel gidiyor.
     <br/>
     <br/>
     -Halka ne söylüyorsun? Ne gibi vaatlerde bulunuyorsun?
     <br/>
     <br/>
     Ben onlara şunu söylüyorum. Eskiden padişahların sırdaşları pehlivanlarmış. Saraylarda padişahların yanlarında odaları varmış. Ben de sizin konuşabileceğiniz, dertleşebileceğiniz, sıkıntınızı paylaşabileceğiniz birisi olmak istiyorum. Her şeyi yapacağım demiyorum onlara. Onların dertlerini paylaşmak, en önemlisi hiçbirini ayırt etmeden hizmet etmek gerekiyor. Ben Türk bayrağı altında kimseyi ayırt etmeden güreştim. Siyasette aynı istikamette olacağım.
     <br/>
     <br/>
     -Vatandaşlar için sen bir parti mensubundan ziyade, olimpiyat şampiyonu bir güreşçisin. Dolayısıyla seni Ak Partili olmayanlar da seviyor bu ülkede. Ak partili olmayanlar sana bizim partiye niye katılmadın diyorlar mı?
     <br/>
     <br/>
     Çok diyen oluyor. Ama ben onlara diyorum ki, size de hizmet etmeye talibim.
     <br/>
     <br/>
     -Ak Parti’ye kızanlar var mı?
     <br/>
     <br/>
     Zaman zaman dert yanan da oluyor. Ama bunlar normal. Bu tarz eleştiriler olmazsa daha iyi hizmet olmaz.
     <br/>
     <br/>
     -Bugüne kadar siyasetin içindeki insanlardan sana ne gibi tepkiler oldu?
     <br/>
     <br/>
     İşte Kırkpınar’da Deniz Baykal’la karşılaştım. Zeki Sezer de oradaydı. İkisi de bana başarılar diledi. Muhsin Yazıcıoğlu keza başarılar diledi.
     <br/>
     <br/>
     -Abdüllatif Şener’in aday olmaması halkta bir burukluk oluşturdu mu?
     <br/>
     <br/>
     Abdüllatif Bey’le konuştum. Girmemek kendi takdiri. Halkla da o tarz bir diyalogum hiç olmadı. O, Sivas’ın yetiştirdiği bir devlet adamı. Bizler onun boşluğunu doldurmak zorundayız. Onu aratmamak gerekiyor.
     <br/>
     <br/>
     MUHSİN YAZICIOĞLU İLE 15 YILDIR TANIŞIYORUZ
     <br/>
     <br/>
     -Muhsin Yazıcıoğlu’nun bağımsız adaylığı sizin için bir engel teşkil eder mi?
     <br/>
     <br/>
     O da sevdiğimiz bir ağabeyimiz. Öyle muhalefet yapabileceğimiz bir kişi değil kendisi. Muhsin Bey ile 15 yıldır tanışıyoruz. Onun hakkında siyaseten yorum yapmak hoş olmaz. Hitap ettiğimiz kesim aynı olabilir ama her şeyi halk takdir edecek.
     <br/>
     <br/>
     -Seçim çalışmaları için cebinden çok para harcıyor musun?
     <br/>
     <br/>
     Külfet var. Ama gazetelerde yazdığı gibi 350-400 milyar gibi rakamlar değil. Bazen günde 2, bazen 1 milyar harcıyorsun. Rakam belli olmuyor.
     <br/>
     <br/>
     -Büyük bir ihtimalle Meclis’e gireceksin. Muhtemel bir kavgada senin tavrın ne olacak?
     <br/>
     <br/>
     (Gülüyor). Nereye gitsem vatandaş da aynısını söylüyor. Ama orası kutsal bir yer. Orada kavga edilmesini hiç hoş görmüyorum. Biz oraya kavga etmeye değil, fikir üretmeye gidiyoruz.
     <br/>
     <br/>
     MİLLETVEKİLİ OLARAK 2008’DE PEKİN’DE OLİMPİYAT ŞAMPİYONU OLMAK İSTİYORUM
     <br/>
     <br/>
     -Bakanlık beklentin var mı? Mesela spor bakanlığı…
     <br/>
     <br/>
     Biz çalışmaya talibiz. Amacımız ülkemize hizmet. Bu başbakanın takdiridir. Şunu isterim, bunu isterim demek bize yakışmaz.
     <br/>
     <br/>
     -Olimpiyatlarda milletvekili Hamza Yerlikaya’yı görebilecek miyiz?
     <br/>
     <br/>
     Yeni ameliyat oldum. C1, C2 omurlarında kırığım vardı. Ağustos ayında tomografi çekilecek. Sinirlerin geçtiği omurlar burası. Bu tomografi sonrasında spor hayatımızın sürüp sürmeyeceği belli olacak. Ancak doktorum her şeyin gayet iyi gittiğini söylüyor. Şimdi buradan beni bağlayacak bir açıklama da yapmak istemiyorum. Ama 2008 yılında olimpiyat şampiyonu olmak en büyük hedefim. Bir milletvekili olimpiyat şampiyonu olmuş mu? Yok. İnşallah bu ilki de yapmak istiyorum.
     <br/>
     <br/>
     -Biraz erken bir soru ama siyaset mi zor, spor mu?
     <br/>
     <br/>
     Siyaset de zor ama spor bana göre daha zor. Sporda bütün bir ülkeyi temsil ediyorsun. Birkaç saniye içinde her şey bitiyor. Yaptığın bir hata ülkenin madalyasına mal oluyor ve geri dönüşü yok. Siyasette bazı hatalardan dönüş olabiliyor.
     <br/>
     <br/>
     -Gelirken uçakta sohbet ettiğimiz bir kişi senin aday olmanla Sivas’ta dengelerin değiştiğini söyledi. Böyle bir şey var mı?
     <br/>
     <br/>
     Bizim bir vizyonumuz var. Toplumda tanınıyoruz, seviliyoruz. Bu bizim için artı puandır. Bu artı puanı iyi kullanmak lazım. Tabii ki dengeler değişti. Yani bizim hem genç olmamız, hem gençliğe hitap etmemiz dengeleri değiştirdi. Her kesime, her mezhebe hitap ediyoruz.
     <br/>
     <br/>
     -Başka illerden teklif geldi mi? Bizim ilimizden aday ol diye?
     <br/>
     <br/>
     Kayseri’nin bazı ileri gelenleri Dışişleri Bakanı Abdullah Gül’e Hamza Kayseri’den aday olsun diye söylemişler. Erzurum’dan da böyle bir teklif geldi. İnsanlar bizi bir memlekete bağlı görmüyorlar. Türkiye’nin sporcusu olarak görüyorlar. Ama bizim için bundan sonra Sivas öncelikli.
     <br/>
     <br/>
     -Sivas’ın şu anki öncelikleri nelerdir?
     <br/>
     <br/>
     Organize sanayimiz Sivas’ın can damarı. Buranın daha aktif hâle gelmesi gerekiyor. Şu an bir Karadeniz bölgesiyle organize sanayi bölgemizi birbirine bağlayacak bir yol projesi var. Bu projenin bir an önce hayata geçirilmesi gerekiyor. Meclis’e girersek ilk bunun için uğraş vereceğiz. Sivas çok göç veriyor. Bunu önlemek için istihdama yönelik çalışmalar yapma düşüncemiz var.
     <br/>
     <br/>
     AK PARTİ TÜRKİYE GENELİNDE OY PATLAMASI GERÇEKLEŞTİRECEK
     <br/>
     <br/>
     -Danışman kadronun olması ilginç.
     <br/>
     <br/>
     Bu iş bir ekip işi. Ben tek başıma her şeyi bilemem. Bu işlerden anlayan insanlardan yardım alıyorum.
     <br/>
     <br/>
     -Bu seçimde 4,5 milyona yakın genç ilk defa oy kullanacak. O gençlere neler söylemek istersin buradan?
     <br/>
     <br/>
     Bana göre gençliğin yüzde 60’ı Ak Parti’ye oy verecek. Ak Parti’nin gençliğe verdiği önem belli. Biz de bunun örneğiyiz. Bu yüzden gençlerin takım tutar gibi parti tutmamaları gerekiyor. Hizmet edeni ayırt etmeleri gerekiyor. Türklük şekille, bıyıkla olmuyor, hizmetle oluyor.
     <br/>
     <br/>
     -Sana göre 22 Temmuz nasıl neticelenir?
     <br/>
     <br/>
     Ak Parti geçen seçimlerden daha fazla oy alacak. Bana göre Türkiye genelinde bir oy patlaması yaşanacak.
     <br/>
     <br/>
     -Sivas’ta durum ne olur?
     <br/>
     <br/>
     Burada da geçen seçimden daha fazla oy alırız diye düşünüyorum.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27858), [web.archive.org (arşiv bağlantısı)](http://web.archive.org/web/20071123082226/http://www.aksiyon.com.tr:80/detay.php?id=27858)
