# 12. adamdan kendi kalesine gol

*Behram Kılıç 2006.09.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Rüştü, Necati, Baki, Ümit Özat... Ortak özellikleri üç büyüklerde oynamak. Bir başka ortak noktaları da kendi taraftarları tarafından ıslıklanmaları.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070623224737im_/http://www.aksiyon.com.tr/resim/615/76.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Futbol sahalarında taraftarların kendi yönetimlerine, rakip takıma, hakeme, rakip takım başkanına, polise, PKK'ya, kendi takımından başka takıma giden futbolcuya, İsrail'e, takımının oyuncusuna sert giren rakip futbolcuya, rakip teknik heyete, bazen kendi teknik heyetine, federasyon başkanına, hiç alakasız maçta F.Bahçe başkanına, maç içinde açılan pankartlara, yapılan kötü tezahüratlara, centilmenlik dışı harekette bulunan rakip futbolcuya, basına, politikacılara, futbolcunun eşine tepki gösterdiklerine sıkça rastlandı. Çoğu zaman bu tepkiler eleştirildi. Aşırı bulundu. Taraftarları eğitmek için çeşitli girişimlerde bulunuldu. Yöneticilere, futbolculara, medyaya daha sağduyulu olmaları tavsiye edildi. Ancak yol alacakken günden güne daha kötüye gidildi.
   <br>
    <br>
     Evet, tribünlerde yukarda saydığımız tepkilere alışılmıştı ama son birkaç yıldır özellikle bu sezon sahalarımızda kendi futbolcusuna tepki gösteren seyirci kitlesinin artışına şahit olmaya başladık. Maç içerisinde adeta rakip oyuncuymuş gibi top her ayağına geldiği anda kendi oyuncusunu yuhalayan taraftarların sayısı her hafta artıyor.
     <br/>
     <br/>
     Şampiyonlar Ligi'nde geçtiğimiz çarşamba günü oynadığı Bordeaux maçında G.Saraylı Necati Ateş oyun içinde kaçırdığı goller sebebiyle Sarı-Kırmızılı taraftarlarca yuhalandı. Geçen hafta oynanan Beşiktaş-Trabzon Süper Lig maçında Siyah-Beyazlı takımın defans elemanı Baki Mercimek, Gökdeniz karşısında etkisiz oyunu sebebiyle ikinci yarının ortalarına doğru topu her ayağına aldığı anda tribünlerde sayıları hiç de küçümsenmeyecek bir topluluk tarafından yuhalanmaya başladı. F.Bahçe'nin D.Kiev ile oynadığı Şampiyonlar Ligi ön eleme maçının sonlarına doğru takım kaptanı Ümit Özat seyircileri ikiye böldü. Ümit Özat'a gösterilen tepkiye başka bir tribün ıslıkla karşılık verdi. Yine Sarı-Lacivertli takımın kalecisi Rüştü, UEFA Kupası'nda karşılaştıkları Randers maçında topu oyuna geç soktuğu için taraftarları tarafından büyük tepki gördü. Bu tepkiye sinirlenen Rüştü de taraftarlarına cevap verdi. Geçen yıl Beşiktaş taraftarının Youla'ya, Çağdaş'a, Adem Dursun'a, Tümer Metin'e; G.Saray taraftarının yine Necati, Hasan Şaş, Volkan gibi oyunculara maç içinde tepkileri oldu. Hatta Necati Ateş bir maçtan sonra bazı taraftarların yumruklarına maruz kaldı. Hasan Şaş 'bir daha bu formayı giymem' dedi.
     <br/>
     <br/>
     Taraftar tepkisi sebebiyle Çağdaş, Youla, Adem Dursun Beşiktaş'tan ayrıldı. Youla giderken şu açıklamaları yaptı: "Futbolcular korkudan oynayamıyor. Beşiktaş'ın böyle bir atmosferde başarılı olması mümkün değil. Sorun futbolcuların kalitesinde değil, taraftarın baskısında. Yönetim taraftardan korkuyor ve onlara bir şey söyleyemiyor. Öncelikle Çarşı grubunun dağılması gerekiyor." Bugün Trabzonspor'un formasını giyen Çağdaş da geçen yıl Beşiktaş taraftarlarından tepki gördüğü Malatya maçından sonra; "Beşiktaş bu mantıkla 10 yıl daha şampiyon olamaz." gibi sert bir açıklama yapmış daha sonra da gözden çıkarılmıştı.
     <br/>
     <br/>
     Trabzon'da da yıllardır seyircinin takım üzerinde baskı kurduğu biliniyor. Takımın Gineli oyuncusu Yattara geçen hafta Aksiyon'a yaptığı açıklama ile bunu dile getirmişti. Trabzon taraftarıyla hiç sorunu olmayan Yattara şunları söylüyor: "Evet, bize iç sahada bir baskı oluşturdukları doğru. Baskıyı rakip takım üzerinde oluşturmaları gerekirken bizim üzerimize oluşturuyorlar. Bu yüzden deplasman maçlarında nerdeyse kendi evimizde oynadığımız maçlardan daha iyi ve rahat oyun ortaya koyuyoruz. Tabii taraftarlar iç saha maçında gol görmek istiyor. Şampiyonluğa hasretler, biz de hasretiz. Sahada bazı arkadaşlarımız taraftar baskısı yüzünden kötü oynayınca bu otomatikman bütün oyuncuları etkiliyor. Ve sonuçta takım olarak iyi bir oyun ortaya koyamıyoruz. Bazı pozisyonlarda bazılarımız panikliyor. Bence taraftarımız sabırla tüm takımı desteklemeli. Gol gelmiyor diye takım üzerinde bir baskı oluşturmamalı."
     <br/>
     <br/>
     ‘ÖZDEŞLEŞİM’ DÜZEYLERİ YÜKSEK OLUNCA...
     <br/>
     <br/>
     Peki, taraftarlar kendi futbolcusunu saha içinde neden ıslıklıyor? Bu soruya spor psikoloğu Erkut Konter, seyircilerin futbolculardan bir beklentisi olduğunu ve bu beklentinin futbolcular tarafından yerine getirilmediği zaman bu tür tepkilerin ortaya çıktığı şeklinde cevaplıyor. Konter'e göre bu tür tepkileri yapan seyircilerin diğerlerinden farkı "özdeşleşim" düzeylerinin yüksekliğinde aranmalı. "Kişi takımla psikolojik bağ oluşturuyor. Beklentileri yerine gelmediği zaman futbolcuyu sorumlu görmeye başlıyor. Sosyal psikolojik anlamda kendisine benzer kişilerle bir araya gelerek grup oluşturuyor. Grup dayanışması oluştuğu zaman 'bize karşı onlar' psikolojisi meydana geliyor. Biz iyiyiz, onlar kötü durumu yani. Grup içinde kimlik kayboluyor. Karşı tarafı insansızlaştırma meydana geliyor. Saha içi ve saha dışı faktörler de kişilerin bu tepkilerini daha kolay hale getiriyor."
     <br/>
     <br/>
     Sosyal psikolojiye göre kişiler bütün ilişkilerinde ahlakî değerlendirme içine girer. En ilkel ahlakî değerlendirme 'beni kimse görmüyorsa yaptığım her şey mubahtır' anlayışıdır. Yapılan şeyin cezasız kalması da bu tür davranışta etkilidir. Bir sonraki ahlakî değerlendirme ise kısasa kısas anlayışı ile hareket etme hali. Birçok insan yanlışa yanlışla karşılık veriyor. Bu toplumum en üst kesiminde de böyle. Olması gereken ise kendisine yapılmasını istemediğini başkasına yapmamak. Bir ileri aşama kurallara göre yaşama. En üst noktada ise 'herkes için en iyi olan nedir' ahlakî anlayışı mevcut. Ancak toplumda birçok insanın profili birinci ve ikinci düzeyde. Futbol sahalarında da bu kesim hâkim. Bu yüzden sahalardaki tepkilerin her geçen gün dozajı artıyor.
     <br/>
     <br/>
     Erkut Konter, taraftar tepkisine maruz kalan futbolculara tavsiyelerde de bulunuyor: "Kesinlikle seyirciye cevap vermesinler. Seyirci için o an o olmasa bir başkası olacak. Futbolcu taraftarına en iyi cevabı sahada oynayarak vermelidir."
     <br/>
     <br/>
     Tepkilere maruz kalan oyuncular ise adeta hallerinden memnun! Beşiktaşlı Baki Mercimek, olayı unuttu bile. "Seyircinin bana gösterdiği tepki normal. Taraftar yenilginin üzüntüsünü yaşıyordu. Hatalarımızdan ders almalıyız." Hocası Tigana da futbolcusunun moralinin bozulduğunu düşünmüyor. Çünkü Baki profesyonel bir oyuncu.
     <br/>
     <br/>
     F.Bahçe kaptanı Ümit Özat ise taraftar tepkisine alışmış durumda. Deneyimli kaptan kendisine yapılanlara aldırış etmiyor adeta: "Seyircinin beni protesto etmesi o kadar önemli değil. Bugün yuhalarlar, yarın alkışlarlar. Önemli olan seyircinin genç oyuncuları etkilememesi. Can, Kerim ve Önder gibi isimlere yazık olur. Onlara sahip çıksınlar." diyerek taraftarlara küçük bir uyarıda bulunuyor. F.Bahçe Teknik Direktörü Zico da taraftarların tepkilerinde haksız olduğu görüşünde.
     <br/>
     <br/>
     Bir de soruyu tepki gösterenlere yöneltelim? Beşiktaş amigolarından Alen Markaryan'a son maçta Baki'ye yapılanları soruyoruz. Alen, "Üç beş kişinin tezahüratı bütün bir Beşiktaş taraftarına mal edilemez. Biz Baki'yi seviyoruz. Sevmediğimiz oyuncuyu da göndeririz." diyerek farklı bir duruş sergiliyor.
     <br/>
     <br/>
     <br/>
     <br/>
     TARAFTARLARIN BAZI NORMAL TEPKİLERİ!
     <br/>
     <br/>
     Batman Petrolspor ile Belediyespor'un birleşmesi çalışmalarına Batmanlı taraftarlar sert tepki gösterdi.
     <br/>
     <br/>
     Geçen yıl Galatasaraylı taraftarlar, bir dönem Fenerbahçe'yi çalıştıran Sivasspor Teknik Direktörü Werner Lorant'a maç öncesinde tepki gösterdi.
     <br/>
     <br/>
     F.Bahçeli taraftarlar bir maçta G.Saraylı eski başbakanlardan Mesut Yılmaz'a, "Sandıkta görüşürüz Mesut Bey" pankartıyla tepki gösterdi.
     <br/>
     <br/>
     Trabzonspor'un Denizlispor'u 1-0 yendiği karşılaşmanın ardından bir grup taraftar, çağrıldıkları halde direkt soyunma odasına giden bordo-mavili futbolculara tepki gösterdi.
     <br/>
     <br/>
     Şükrü Saraçoğlu Stadı'nda İsviçre ile oynanan millî maçta skor 4-1'e gelince umutları azalan bir grup taraftarın "Fenerbahçe" diye bağırmasına diğer taraftarlar tepki gösterdi.
     <br/>
     <br/>
     Geçen yılın büyük bir bölümünde Galatasaraylı taraftarlar, yönetime alkışlı protestolarla tepki gösterdi.
     <br/>
     <br/>
     G.Saraylı taraftarlar sezon başında yönetime Okan Buruk'un transferinden dolayı tepki gösterdi.
     <br/>
     <br/>
     Geçen sezon Beşiktaş taraftarlarına yaptığı parmak hareketi nedeniyle üç maç ceza alan Ayhan'a Siyah-Beyazlı taraftarlar bir maçta büyük tepki gösterdi.
     <br/>
     <br/>
     Galatasaraylı taraftarlar, millî takıma çağrılan Aurelio'ya büyük tepki gösterdi.
     <br/>
     <br/>
     Fenerbahçe taraftarları geçen yıl deplasmanda Vestel Manisa maçında emniyet güçleri ile yaşadıkları sorun sebebiyle bir sonraki hafta "Sevgiye copla vurulmaz" pankartı açarak emniyete tepki gösterdi.
     <br/>
     <br/>
     Geçen yıl bir maçtan sonra Beşiktaşlı taraftarlar, futbolculara büyük tepki gösterdi. "Yılbaşında hepiniz defolup gidin", "Aşkımız renklere, sizlere değil" diye tempo tutan taraftarlar, oyuncuları uzun süre yuhaladı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25296), [web.archive.org (arşiv bağlantısı)](http://web.archive.org/web/20070623224737/http://www.aksiyon.com.tr:80/detay.php?id=25296)
