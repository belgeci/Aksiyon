# İstanbul şampiyonlar ligi şampiyonu

*Behram Kılıç 2005.05.23*

<div bgcolor="#FFFEF6">
 <font>
  <img border="0" height="1" src="/web/20060105185135im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060105185135im_/http://www.aksiyon.com.tr/resim/546/68.jpg" vspace="5"/>
  </p>
 </font>
 <font class="content">
  Son iki yılda İstanbul’a gelen İngiliz ve İtalyan turistlerinin toplam sayısı 42 bin 750. Sadece çarşamba günü Olimpiyat Stadı’nda 40 binin üzerinde İngiliz ve İtalyan bir arada olacak. Dev final öncesi ABD’den Moğolistan’a kadar dünyanın çeşitli ülkelerinden TV’ler İstanbul’u tanıtmaya başladı bile.
 </font>
 <p>
  <font class="content">
   İl Turizm Müdürlüğü’nün verilerine göre 2003’te İstanbul’u 6 bin 677 İtalyan, 12 bin 873 İngiliz; 2004’te ise 8 bin 793 İtalyan, 14 bin 407 İngiliz ziyaret etti. Çarşamba günü Şampiyonlar Ligi finalini izlemek için 20 bin İtalyan ve 20 bin İngiliz İstanbul’da olacak. Neredeyse son iki yılın toplamı kadar. Yine Merkez Bankası verilerine göre İtalyanlar kişi başı olarak bu şehirde haftada 637, İngilizler ise 664 ABD doları harcadı. Muhtemelen 90 dakika sürecek Şampiyonlar Ligi finalinden Türkiye’nin elde edeceği gelir ise tahmini olarak 30 milyon Euro.
   <br>
    <br>
     Aslında her şey 2008 Olimpiyat Oyunları adaylığı için İstanbul’a yapılan Olimpiyat Stadı’nın açılışından sonra başladı. Stad inşa edilmiş, ancak yolları bir türlü bitirilememişti. Bu esnada devreye UEFA Asbaşkanı Şenes Erzik girdi. Ağırlığını koydu ve 2005 Şampiyonlar Ligi finali için aday şehirlerden birinin İstanbul olmasını talep etti. Haluk Ulusoy Federasyonu resmi yazıyla UEFA’ya müracaatını yaptı. Rakipler arasında her yönüyle böyle bir organizasyon için hazır olan Fransa’dan Stade de France, Portekiz’den Jose Alvalade ve İspanya’dan Vicente Calderon gibi stadlar vardı. Erzik’in düşüncesi bu dev finalin alınmasıyla Olimpiyat Stadı’nın altyapısını bir türlü hazırlamayan yetkilileri harekete geçirmekti.
     <br/>
     <br/>
     Nitekim öyle de oldu. Başta spordan sorumlu Devlet Bakanı ve Başbakan Yardımcısı Mehmet Ali Şahin olmak üzere, İstanbul Büyükşehir Belediyesi, valilik ve diğer birimler finalin İstanbul’a verilmesi için el birliğiyle çalışmaya başladı. 4 Şubat 2004’te UEFA’nın yaptığı toplantıda dev final İstanbul’a verildi. O günü Şenes Erzik, “Final yerinin tespit edileceği ilk toplantıda Başkan Lennart Johansson hastaydı. Toplantıya ben başkanlık ediyordum. Dedim ki, ‘Dilerseniz başkan sağlığına kavuşsun o zaman karar verelim.’ Daha sonra Johansson’un başkanlığı yaptığı şubattaki toplantıda, finalin İstanbul’da yapılması fikri tartışılmadı bile. Çünkü önceden, aday şehirler konusunda detaylı incelemeler yapılmıştı. Üyeler İstanbul’un doğru seçim olacağını söyledi. Başkan Johansson, ‘Sessizlik olduğuna göre oybirliği ile reddedildi’ şeklinde espri yaptı. Sonuçta bu Türkiye’nin başarısıdır.” sözleriyle anlatıyor. Her ne kadar Türkiye’nin başarısıdır dediyse de Erzik’in rolü büyük. Çünkü diğer stadlar Olimpiyat’a göre daha hazırdı.
     <br/>
     <br/>
     Final Türkiye’ye verildikten sonra hemen yerel organizasyon komitesi kuruldu. Vali, Belediye ve Futbol Federasyonu’ndan görevliler çalışmaya başladı. İlk olarak Mayıs 2004’te Schalke’de yapılan Şampiyonlar Ligi finali izlendi. Sonra Olimpiyat Stadı’nın eksiklikleri tespit edildi. Büyükşehir Belediyesi ulaşım yolları, otoparklar ve diğer çalışmalar için yaklaşık 63 trilyon lira harcadı. Stad içinde medya tribününün kapasitesi 800’e çıkartıldı. 7 tane daha televizyon stüdyosu yapıldı. Stadın kuzeyi ve güneyinde fan festival alanları oluşturuldu. Yollara yönlendirme tabelaları takıldı. Turnikelere kameralar yerleştirildi. Güvenlik odası oluşturuldu. Federasyon üç tane çadır alanı oluşturdu. 24 bin metrekarelik büyük çadır UEFA, sponsorlar ve misafirler için hazırlandı. Kısacası hummalı bir çalışmanın sonunda stad maça hazır hale getirildi.
     <br/>
     <br/>
     Final için İstanbul’da incelemelerde bulunan UEFA heyeti son hazırlıklara tam not verdi. UEFA Şampiyonlar Ligi Organizasyonu Başkanı Maik Kiss, “Türkler çok iyi iş çıkardı. İlk gelişimize göre inanılmaz bir ilerleme kaydettiler. Stadı ve çevresini gezdik. Yeni yapılan yollar ve çevre düzenlemesi çok iyi.” diyerek çalışmaları takdir etti.
     <br/>
     <br/>
     Sultanahmet ve Taksim’e seyirci akını
     <br/>
     <br/>
     Yapılan hazırlıkların verimli olup olmadığını görmek için 11 Mayıs’ta oynanan G.Saray-F.Bahçe Türkiye Kupası maçı, dev final öncesi son bir test için oldukça uygundu. Ama herkeste ‘ya bir aksilik çıkarsa’ korkusu vardı. O günlerde maçta bir olay yaşanırsa final İstanbul’dan alınacak söylentileri yayıldı. Bu çok zordu çünkü finale çok az bir süre vardı. G.Saray-F.Bahçe maçına 16 bin seyircinin gelmesi testin verimli geçmesine engel oldu. Zira Şampiyonlar Ligi finalini tam 70 bin 24 kişi izleyecekti. 20 ila 150 Euro arasında fiyatları olan biletlerin tamamı satılmış, üstelik bu biletlerin yaklaşık 65 binini yabancılar almıştı. Evet, anlaşma gereği Liverpool ve Milan kulüplerine 20 bin bilet verildi. 15 bin bilet dünyaya satıldı. Bu biletlerden 3 bin 500’ünü Türk taraftarlar aldı. Geri kalan 15 bin bilet de yerel organizasyon komitesine, UEFA ve sponsorlara ayrıldı. Özellikle uzun bir aradan sonra Avrupa Kupaları’nda finale çıkan Liverpool taraftarlarının dev finali izleyebilmek için karaborsadan bilet aramaya başlaması finale olan ilgiyi gösteriyordu.
     <br/>
     <br/>
     Milan taraftarlarını taşıyan uçaklar Atatürk, Liverpool taraftarlarını taşıyanlar ise Sabiha Gökçen Havaalanını kullanacak. Bileti olanlardan vize talep edilmeyecek. Milan taraftarları Sultanahmet, Liverpool taraftarları ise Taksim civarında konaklayacak. İki takım taraftarlarınıstada götürmek için İETT yaklaşık 800 araç tahsis edecek. Hem Taksim hem de Sultanahmet meydanlarında sponsorlar taraftarlara yönelik eğlenceler düzenleyecek.
     <br/>
     <br/>
     Taksim ve Sultanahmet’teki esnaf maçtan tam olarak haberdar değil. Bu kadar seyircinin geleceğini bilen esnaflardan bazıları hazırlıklar yapıyor, bazıları ise maç seyircisinin normal turistlerle bir tutulamayacağını belirterek herhangi bir özel hazırlığa girmiyor. Taksim’deki esnaflar geçen yılki NATO toplantısını hatırlatarak, “Buraya çıkan yolları kestiler. ‘6 bin kişi geliyor’ dediler. Biz de stoklarımızı ona göre yaptık. Ama beklenen alışveriş olmadı.” görüşünde. “İngilizler yemeyi ve içmeyi sever.” diyen bir lokanta sahibi ise taraftarları dört gözle beklediklerini belirtiyor. 20 bin İngiliz Taksim’de olacak diye bilgilendirdiğimiz Çiçek Pasajı’ndaki bir restoranın sahibi, “Valla haberim yok. Zaten benim 120 kişilik yerim var.” diyor. Genel olarak Beyoğlu esnafı İngilizlerin alışveriş yapmayı sevmediğini dile getirirken Şampiyonlar Ligi’nin sponsoru Adidas’ın buradaki mağazası ise final için üretilen özel tişörtlerin tamamını satmış durumda.
     <br/>
     <br/>
     Holiganlara geçit yok
     <br/>
     <br/>
     Sultanahmet’te de hakim görüş; lokantaların, bakkalların, tuvaletlerin yani   temel ihtiyaçları karşılayanların iş yapacağı yönünde. Burada halı ticareti ile uğraşan Keremcan Savukduran, “Geçtiğimiz günlerde Formula Pilotu Alonso için çok turist geldi. Ama pek alışveriş yapmadılar. İtalyanların da halı alacağını zannetmiyorum. Belki tekstil ürünleri alırlar.” derken, gümüş ürünleri satan Ömer Er ise İtalyanların gelmesiyle Sultanahmet Meydanında bir karışıklığın olacağı iddiasında. Er’e göre İtalyanlar değil de İngilizler Sultanahmet Meydanı’na yönlendirilseydi kendileri için daha iyi olacaktı.
     <br/>
     <br/>
     Doğal olarak İstanbul’daki otellerde de yer kalmadı. Çırağan Oteli boş odası olmadığından içinde 3 tane süit bulunan tekne kiraladı. Çırağan’ın 14 bin dolarlık kral dairesi de günler öncesinden satıldı. Hatta bazı oteller gecelik konaklama fiyatlarını 200 Euro’dan 1200 Euro’ya kadar çıkardı.
     <br/>
     <br/>
     Taksim ve Sultanahmet meydanlarında herhangi bir olayın yaşanmaması için İstanbul Emniyeti tüm önlemleri aldı. Valilik ve Emniyet Müdürlüğü UEFA ve İngiliz polisiyle işbirliği içinde hareket ediyor. Adları holigan listesinde olan İngilizler maç sırasında havaalanında bekletilecek ya da ülkelerine geri gönderilecek. İngiliz taraftarları taşıyan otobüslere polis eskortu verilecek ve taraftarların maça güvenli gidiş ve gelişleri sağlanacak. Liverpool taraftarları İkitelli sanayi bölgesinden Başakşehir yolunu, Milan taraftarları ise Basın Ekspres bölgesini izleyerek stada ulaştırılacak. İngilizlerin alkol alıp olay çıkarmalarını önlemek için de alkol tüketiminin olduğu eğlence mekanları çevresinde geniş güvenlik tedbirleri alınacak.
     <br/>
     <br/>
     Stad içinde polisler görev almayacak. Maç günü 1000 gönüllü, taraftarlara yerlerini bulmaları için yardımcı olacak. Gönüllüler çeşitli üniversite, kurum ve kuruluşlardan temin edildi. 2 bin 500 tane özel güvenlik elemanı stad içi güvenliği sağlayacak. Stad çevresinde ise 6 bin polis ve 600 kadar jandarma bulunacak. Maç başlamadan önce Kuleli Askeri Lisesi’ne ait 815 öğrenci 7 dakikalık özel bir gösteri yapacak.
     <br/>
     <br/>
     Müsabakayı 202 ülke televizyonunun yayınlanması, tahminen 3 milyar insanın da izlemesi bekleniyor. Çeyrek finallerden itibaren İstanbul’un reklamının yapıldığı Şampiyonlar Ligi finali bütün dünyanın dikkatlerini İstanbul’a çekecek. ABD’nin spor kanalı ESPN İstanbul’u tanıtıcı yayınlara başladı bile. Moğolistan’dan bir televizyon kanalı da Olimpiyat Stadında yaptığı çekimleri ve Türk yetkililerle yaptığı röportajları ekranlarına taşıdı.
     <br/>
     <br/>
     Yapılan çalışmaların en tepesindeki isimlerden biri olan Futbol Federasyonu Genel Sekreteri Metin Kazancıoğlu, Şampiyonlar Ligi’nin bir marka olduğunu ve Türkiye’nin bu markayı en iyi şekilde hazırlamak için seferber olduğunu belirtiyor. Kazancıoğlu, bu defa işler son dakikaya kalmadığı için oldukça mutlu.
     <br/>
     <br/>
     Kupa primi 10 milyon Euro
     <br/>
     <br/>
     Şampiyonlar Ligi Kupası’nı kazanan takım 10 milyon, ikinci de 6 milyon Euro’nun sahibi olacak. Futbol Federasyonu, UEFA’dan organizasyonu düzenlediği için 5 milyon Euro’luk hasılatın yüzde 20’sini, ayrıca 2 milyon İsviçre Frangı alacak. Ancak federasyon stadı hazır hale getirmek için bugüne kadar 5 milyon Euro harcadı.
     <br/>
     <br/>
     Finale, İtalya Başbakanı Silvio Berlusconi ile İngiltere Başbakanı Blair de davetli. Berlusconi’nin maça geleceği ve Başbakan Recep Tayyip Erdoğan ile görüşeceği açıklandı. Görüşmelere Türk Telekom özelleştirmesinin damga vurması bekleniyor. “Türk Telekom’u alamazsak Türkiye’den çıkarız.” diyen Telekom Italia ve Pirelli Başkanı Marco Provera da maçı izleyenler arasında olacak. Sponsorlardan MasterCard da 500 üst düzey Avrupalı bankacıyı İstanbul’a davet etti.
     <br/>
     <br/>
     Kısaca İstanbul tarihinde ilk kez bu kadar yabancı futbol izleyicisini ağırlayacak. Ve İstanbul bu hafta Milan ve Liverpool’un forma renklerindeki kırmızıya boyanacak. Kupayı bir takım müzesine götürecek ancak maçı asıl kazanan her şeyiyle spor müsabakaları için hazır hale gelen Olimpiyat Stadı’nın yanında İstanbul ve Türkiye olacak.
     <br/>
     <br/>
     ŞAMPİYONLAR LİGİ TARİHİ’NDEN İLGİNÇ NOTLAR
     <br/>
     <br/>
     1991-92’ye kadar adı Avrupa Şampiyonlar Kupası olan kupanın ilk finali 1955- 1956 sezonunda oynandı. Paris’in Parc des Princes Stadındaki maçta kupayı Fransa’nın Stade de Reims takımını 38 bin 239 seyirci önünde 4-3 yenen İspanya’nın Real Madrid ekibi havaya kaldırdı.
     <br/>
     <br/>
     Kupayı en çok (9 kez) Real Madrid kazandı. Milan (6 kez) ikinci sırada. Liverpool ise kupayı 4 kez müzesine götürdü.
     <br/>
     <br/>
     Şampiyonlar Ligi Kupası’nı en fazla kaldıran oyuncu Real Madrid’li Francisco Gento oldu. Gento bu kupayı 6 kez kaldırırken toplam 95 kupa maçında 30 gol attı.
     <br/>
     <br/>
     Çarşamba akşamı sahada olacak Milan’lı Seedorf, Şampiyonlar Ligi kupasını 3 farklı takımda kazanan tek futbolcu unvanına sahip. Seedorf; Ajax (1995), Real Madrid (1998) ve Milan (1993) takımlarında bu kupayı kazanmayı başardı.
     <br/>
     <br/>
     İtalya’nın İnter takımı 1964’te, Hollanda’nın Ajax ekibi ise 1972’de hiç yenilmeden kupanın sahibi oldu.
     <br/>
     <br/>
     Real Madrid 1955 ile 1970 yılları arasında üst üste Şampiyon Kulüpler Kupası’na katılma başarısı gösterdi.
     <br/>
     <br/>
     Bugüne kadar aynı ülke takımları arasında iki kez final oynandı. 2000 yılında Real Madrid-Valencia ve 2003’te de Milan-Juventus.
     <br/>
     <br/>
     Şampiyonlar Ligi’nde aynı takımda kupa kaldıran tek baba oğul, Milan’lı Cesara Maldini ile oğlu Paolo Maldini’dir. Baba Cesera 1963’teki finalde, oğlu Paolo ise 2003’te kupayı kaldırdı.
     <br/>
     <br/>
     İSTANBUL BELEDİYESİNİN ÇALIŞMALARI
     <br/>
     <br/>
     Çalışmalar kapsamında 16 kilometre yol, altı geçit yapıldı.
     <br/>
     <br/>
     1 milyon 570 bin 748 metrekare alanda yaklaşık 44 bin ağaç ve çalı dikildi. 40 metrekare alan çimlendiriliyor.
     <br/>
     <br/>
     1220 araçlık açık otopark ve 403 araç kapasiteli kapalı otoparka 10 bin araç kapasiteli otopark ilavesi yaparak, toplam otopark kapasitesini 11 bin 220’ye çıkardı.
     <br/>
     <br/>
     İETT 800 otobüs ile ulaşım hizmeti verecek. 213 otobüslük park yeri hazırlandı.
     <br/>
     <br/>
     Ağaçlandırma için 5, asfalt için 10 trilyon lira para harcandı.”
     <br/>
     <br/>
     Geliş ve gidiş için altı yol yapıldı. Misafir futbolcular, VIP, basın ve Türk seyirciler için ayrı giriş güzergahları belirlendi.”
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Süleyman Kılıç, 29-Mayıs-2005
> Sınavı başarıyla verdik: 
> İstanbul’un fethi yıldönümüne rastgelen Şampiyonlar Ligi finali dünyanın gözünü Osmanlının başkentine çevirdi. Dünyanın en büyük organizasyonlarından biri olan bu turnuvanın finalinin İstanbul’da yapılması bizim için büyük bir fırsattı. Çok şükür sınavı başarıyla verdik.

### Abdullah Çalış, 28-Mayıs-2005
> Kendimizi avutuyoruz: 
> Çok güzel bir organizasyonmuş, yok şöyleymiş, yok böyleymiş. Böyle şeylerle kendimizi avutmayalım. Hiçbir Türk takımı Şampiyonlar Ligi’nde final oynamadı. Bunun sebeplerini düşündük mü? Gerçeklerle yüzleşelim, Türkiye’den bir takımın kupayı kaldırması için seferber olalım.

### Habib Yüksel, 27-Mayıs-2005
> Muhteşem bir final: 
> İstanbul’daki final, organizasyonuyla, golleriyle Şampiyonlar Ligi tarihine geçmeyi hak edecek nitelikteydi. Liverpollular nesiller boyu hatırlayacaklardır bu zaferi. Başta Şenes Erzik olmak üzere, organizasyonda emeği geçen herkese teşekkür etmek gerekir. 2012 Avrupa Şampiyonasının Türkiye’de düzenlenmesi için iyi bir fırsat yakaladık. Hemen kolları sıvamak gerekir.

Kaynak: [www.aksiyon.com.tr](http://www.aksiyon.com.tr:80/detay.php?id=21618&yorum_id=4562), [web.archive.org (arşiv bağlantısı)](http://web.archive.org/web/20060105185135/http://www.aksiyon.com.tr:80/detay.php?id=21618&yorum_id=4562)
