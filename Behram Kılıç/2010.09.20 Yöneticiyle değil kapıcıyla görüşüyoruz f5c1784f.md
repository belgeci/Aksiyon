# Yöneticiyle değil, kapıcıyla görüşüyoruz

*Behram Kılıç 2010.09.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kalbinde problem çıkınca F.Bahçe’den gönderildi, ameliyattan sonra tekrar futbola dönüp defalarca gol kralı oldu. Yöneticilere kırgın. İstanbul’da oturduğu apartmanın kapıcısı ve ailesiyle ise hâlâ görüşüyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Fenerbahçe’den üzgün ayrılan oyunculardan biri de Washi-gol lakaplı Washington’du. Sarı-Lacivertli takıma 2002-03’te geldi. 12 maçta 9 gol attı. Her şey iyi gidiyordu; ancak kalbindeki problem sebebiyle doktorlar bir daha futbol oynayamaz raporu verdi. Hâliyle F.Bahçe de 6 ay geçmeden onu kapı önüne koydu. Doktorların bir daha futbol oynayamaz dediği oyuncu ameliyat olduktan sonra 550’ye yakın gol attı. Sözü ona bırakıyoruz:
    </p>
    <p class="MsoNormal">
     -Türkçeyle aran nasıl?
    </p>
    <p class="MsoNormal">
     Merhaba, teşekkürler, inşallah... Az kaldığım için çok kelime öğrenemedim.
    </p>
    <p class="MsoNormal">
     -Türkiye’ye gelirken hayallerinde ne vardı?
    </p>
    <p class="MsoNormal">
     Türkiye hakkında bilgim yoktu. İmza için geldiğimde İstanbul’u tanıdım. Boğaz’da yemek eşi benzeri olmayan bir şeydi.
    </p>
    <p class="MsoNormal">
     -Uyum sağlamakta zorluk çektin mi?
    </p>
    <p class="MsoNormal">
     Havaalanına indiğimde binden fazla taraftarın beni karşılamaya geldiğini gördüm. Hayatımda en çok etkilendiğim olaylardandır. O an, burada her şey çok güzel olacak diye düşündüm. Adaptasyonum kolay oldu.
    </p>
    <p class="MsoNormal">
     -Ancak bu güzel ortam 6 ay sürdü.
    </p>
    <p class="MsoNormal">
     Maalesef 6 ay sonra kalbimden rahatsızlığım meydana çıktı. 3 yıllık sözleşmem vardı. Ama maalesef 6 ay kalabildim.
    </p>
    <p class="MsoNormal">
     -Poblemi ilk duyduğunda ne hissettin?
    </p>
    <p class="MsoNormal">
     Tabii işin başında böyle bir şeyden haberdar olmak beni çok korkuttu. Hiç beklemediğim bir şeydi. Testler yapıldı. Ameliyat olmam gerekiyordu.
    </p>
    <p class="MsoNormal">
     -Kulüp bu durum karşısında ne yaptı?
    </p>
    <p class="MsoNormal">
     Kulüp, ne olacağını beklemeden bir şekilde kendi başımın çaresine bakmamı tavırlarıyla gösterdi. Brezilya’ya dönmek zorunda kaldım. Ameliyat oldum. Bu ameliyatlardan sonra futbola tekrar döndüm.
    </p>
    <p class="MsoNormal">
     -F.Bahçe’nin tavrından üzüntü duydun mu?
    </p>
    <p class="MsoNormal">
     Canım sıkıldı tabii. Ameliyat olduktan bir buçuk ay sonra menajerimle tekrar Türkiye’ye gittim. Yönetimle görüştüm. Onlara tekrar futbola dönebileceğimi söyledim. Bu netti. Sadece toparlanmam gerekiyordu. Bu şartlarda anlaşmaya çalıştık ama F.Bahçe bir an önce ‘başının çaresine bak’ diye beni göndermeyi istedi.
    </p>
    <p class="MsoNormal">
     -2 ameliyat geçirdin. Sonrasında futbola dönüp bu kadar başarılı olmayı nasıl başardın?
    </p>
    <p class="MsoNormal">
     Bu sorunun en iyi cevabı futbol oynama isteği. Ailemin desteğiyle futbola döndüm. Başardım. İlk sezon 34 gol atarak kral oldum. Bu, Brezilya’da bir sezonda en çok gol atma rekorudur. Ve içimdeki oynama isteğinin göstergesidir
    </p>
    <p class="MsoNormal">
     -Türkiye ile irtibatını kestin mi?
    </p>
    <p class="MsoNormal">
     Ailece Türkiye’yi çok sevdik. İstanbul’a ilk geldiğimde bir kapıcı ailesi vardı. Onlar bizi sevdi ve bize çok samimi davrandı. Kendi evleriymiş gibi bizim evle ilgilendiler. Sahip çıktılar. Hâlâ internet üzerinden onlarla görüşüyoruz. Eşim onların çocuklarıyla yazışıyor. Biraz İngilizce, biraz Türkçe. Çok iyi bir dostluk oluştu onlarla. Onlar benim Türk ailemdi. Selamlarımı iletin lütfen.
    </p>
    <p class="MsoNormal">
     -F.Bahçe’yi takip ediyor musun?
    </p>
    <p class="MsoNormal">
     Takip ediyorum. Bazen maçlarını izliyorum. Hatta Bursa’ya kaptırdıkları şampiyonluktan haberim var.
    </p>
    <p class="MsoNormal">
     -Takımdan hatırladığın oyuncular var mı?
    </p>
    <p class="MsoNormal">
     Alex, Lugano. Semih, Rüştü vardı...
    </p>
    <p class="MsoNormal">
     -Ortega vardı.
    </p>
    <p class="MsoNormal">
     Evet. Çok iyi arkadaştık kendisiyle. Ben Brezilya’ya geldikten 1 ay sonra o da döndü. İçine kapanıktı. O da ben de teknik direktörle (W.Lorant) sorun yaşadık.
    </p>
    <p class="MsoNormal">
     -Bir de G.Saray’ı yendiğiniz 6-0’lık maç vardı.
    </p>
    <p class="MsoNormal">
     Tarihî bir maçtı. O maçta oynadım ama gol atamadım. Akıllardan çıkmayacak bir maç. O kadar büyük bir fark hem de en büyük rakibinize. İnanılmazdı.
    </p>
    <p class="MsoNormal">
     -Maçtan sonra neler yaşadınız?
    </p>
    <p class="MsoNormal">
     Festival gibiydi. Başkan Aziz Yıldırım çok sevindi.
    </p>
    <p class="MsoNormal">
     -F.Bahçe’den sonraki başarıları anlatır mısın?
    </p>
    <p class="MsoNormal">
     Brezilya’da gol krallıkları yaşadım. 3 yıl Japonya’da oynadım. Orada da tüm sezonlarda gol kralı oldum.
    </p>
    <p class="MsoNormal">
     -Kaç golün var.
    </p>
    <p class="MsoNormal">
     Sanırım 600 civarı.
    </p>
    <p class="MsoNormal">
     -Tekrar Türkiye’ye gelir misin?
    </p>
    <p class="MsoNormal">
     Türkiye’yi çok sevdim. Kesinlikle Boğaz’da yemek yemek isterim. Türk müziği dinliyorum. Bende hâlâ Hande Yener’in CD’si var. Kendisi hediye etmişti. Arkadaş olmuştuk onunla. Sağlık sorunum çıktığında ilk ziyaret edenlerden biri o olmuştu beni.
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Selçuk Eryılmaz, 23 September 2010, 00:00
> Böyle bir yazıya köşenizde yer verdiğiniz için teşekkür edrim. Saygı,sevgi ve dua ile.

Kaynak: [www.aksiyon.com.tr](http://www.aksiyon.com.tr:80/aksiyon/haber-27647-yoneticiyle-degil-kapiciyla-gorusuyoruz.html), [web.archive.org (arşiv bağlantısı)](http://web.archive.org/web/20140108155001/http://www.aksiyon.com.tr:80/aksiyon/haber-27647-yoneticiyle-degil-kapiciyla-gorusuyoruz.html)
