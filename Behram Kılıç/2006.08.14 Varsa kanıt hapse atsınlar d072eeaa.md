# Varsa kanıt hapse atsınlar

*Behram Kılıç 2006.08.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Antalyaspor kalecisi Cordoba, geçen yıl oynanan Beşiktaş - Galatasaray maçında yaşadığı olaydan sonra Aksiyon’a çarpıcı açıklamalarda bulundu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061027210556im_/http://www.aksiyon.com.tr/resim/610/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Röportaj bittiğinde son sözü şu oldu Cordoba’nın: “Lütfen konuştuklarımı yaz.” Rica ediyordu. Çünkü onu bu hale getirmiştik. Geçen yıl G.Saray ile Beşiktaş’ın oynadığı maçta son saniyede yaptığı degajı G.Saray’lı oyuncuların kapması ve gol atması sonrası Sarı-Kırmızılı takıma maçı ‘sattığı’ yazıldı bazı gazetelerde. Televizyonlarda ve sokakta da günlerce konuşuldu bu olay. İftiralara bir hayli bozulmuştu. O kadar ki, kendisiyle yaklaşık bir saat süren söyleşimiz boyunca arada bir kayıt cihazını eline alarak ‘bak her şey burada kayıtlı, farklı bir şey yazma’ diye hatırlatmalarda bulundu.
   <br>
    <br>
     Geçen yılki olayla ilgili tek soru dahi istemedi. Hatta tercümanı, o olayla ilgili soru sorarsak röportajı terk edeceğini de söyledi daha başlamadan. Biz o olayla ilgili ‘böyle bir şey yaptın mı’ diye soru sormadık. Çünkü maçı satacak bir kalecinin son saniyeyi beklemeyeceğini biliyorduk. Öğrenmek istediğimiz, onun psikolojisinde ne gibi etkiler bıraktığıydı yazılanlar ve konuşulanların. Onun tavır ve davranışlarında da cevabı bulmuştuk. Belli ki çok kırgındı ve kızgındı. Zaman zaman masaya sertçe vurdu. Beşiktaş’la ilgili birkaç genel sorudan sonra artık ‘Beşiktaş konuşmayalım’ diye uyardı bizi.
     <br/>
     <br/>
     Antalyaspor’un teklifini kabul etmesini, “Benim kimseden korkum yok. Yanlış hiçbir şey yapmadım ki. Profesyonelim. İyi bir teklifti, kabul ettim.” diyerek açıkladı. Beşiktaş’ın günlerdir transfer etmek için uğraştığı Ze Roberto’nun gelmemesini ise konuşulan şike iddialarına bağladı. “Türkiye’de herkes konuşuyor. Ama kimse bir kanıt ortaya koyamıyor.” diyerek medyanın Türkiye’nin imajına ve futboluna zarar verdiğini dile getirdi. Cordoba’yla futbol dışına çıktığımız anlar da oldu. Sanılanın aksine dindar biri değildi. PKK terör örgütünü de tasvip etmiyordu.
     <br/>
     <br/>
     -Biraz geriye gidelim. Boca Juniors gibi Arjantin’in dünyaca ünlü kulübünde oynadın. Oradaki günlerin nasıldı?
     <br/>
     <br/>
     Her şey çok güzeldi. Kariyerimin en başarılı yıllarını orada yaşadım. Üç defa lig şampiyonu olduk. Bir kez Kıtalararası kupayı aldık. İki kez Libertadores Kupası’nın sahibi olduk.
     <br/>
     <br/>
     -2004’te İngiliz gazetesi The Observer “Seyretmeden ölmemeniz gereken 50 spor olayı” arasında Boca-River derbisini birinci sıradan okuyucularına önermişti. O derbinin özelliği nedir?
     <br/>
     <br/>
     Gerçekten çok farklı bir derbi. Arjantin’de sadece bu ikisi var. Aralarında tarihsel bir rekabet var. Türkiye’de ise aynı şehrin üç büyük takımı var.
     <br/>
     <br/>
     -Bu derbiyi farklı kılan nedir?
     <br/>
     <br/>
     Oradaki insanlardan kaynaklanan bir durum. Arjantin’de herkes futbol konuşur. Taktik, teknik bilir. Bayanlar bile futbolu çok iyi bilir. Futbolun merkezi bence orası.
     <br/>
     <br/>
     -Gidip izlenmeye değecek bir derbi miydi?
     <br/>
     <br/>
     Bence değer. Tek olay oyun değil. Atmosfer. Seyircileri görün, maçtan bir hafta önce ve bir hafta sonrası çok özel orada. Kazanan takımın taraftarı tişörtlerini üzerine çeker. Öylece dolaşır, kaybeden takımın taraftarları saklanacak yer arar. Mesela biz kazandığımızda taraftarlarımız River’lileri tavuk kovalar gibi kovalıyordu.
     <br/>
     <br/>
     TİGANA SIKINTI YAŞAYABİLİR
     <br/>
     <br/>
     -Ardından İtalya’ya, Perugia takımına geldin. Bu yanlış bir karar mıydı?
     <br/>
     <br/>
     Hayır. O zaman kontratımda çok farklı bir sorun vardı. Yaşım 32’ye gelmişti. 5 yıl boyunca Boca’da her şeyi yaşadım. Belki farklı bir ülke ve deneyim olsun istedim.
     <br/>
     <br/>
     -İtalya’dan Beşiktaş’a transferin nasıl gerçekleşti. Beşiktaş’ı biliyor muydun?
     <br/>
     <br/>
     Hiçbir bilgim yoktu. Beni Mircea Lucescu aradı. Teklifte bulundu. Profesyonel bir futbolcuydum. Bonservisim Boca’daydı ve bedelini bir hayli artırmışlardı. İngiltere, İspanya gibi ülkelere bazı mevzuatlar sebebiyle gidemiyordum. Avrupa’ya yakın olsun diye Beşiktaş’ın teklifini kabul ettim.
     <br/>
     <br/>
     -Beşiktaş’ı, G.Saray ve F.Bahçe’den farklı kılan ne?
     <br/>
     <br/>
     Bilmiyorum. Zor soru. Taraftar farklı. Her maçı almak istiyorlar. Beşiktaş, büyük takım, taraftarı iyi, her şeyi var. Başkan iyi, para var, seyirci iyi. Belki taraftarın takım hakkında ne hissettiği ve aynı şekilde takımın taraftar hakkında ne hissettiğidir fark.
     <br/>
     <br/>
     -Beşiktaş’tan bu sezon seninle birlikte Okan, Ahmet Hassan, Tümer, Sergen ayrıldı. Yerlerine genç oyuncular alındı. Sence Tigana bir risk aldı mı?
     <br/>
     <br/>
     Bazı koçlar vardır genç oyuncu ister. Bazıları deneyimli… Tigana gençleri istiyor. Bence değişim iyidir. Beşiktaş için iyi olacak. Ama riski büyük. Çünkü Beşiktaş büyük takım. Ve bu takımda üç dört maç kaybına kimsenin tahammülü yok. Bu yönüyle baktığımız zaman Tigana sıkıntı yaşayabilir.
     <br/>
     <br/>
     -100. yılda Beşiktaş’ta şampiyonluk yaşadın. O yıl takımdaki hava nasıldı?
     <br/>
     <br/>
     Çok iyi bir yıldı. Zago, Ronaldo, Guinti, Nouma, Pancu gibi oyuncular vardı. Yerliler hayli tecrübeliydi. Mutlu sona ulaştık.
     <br/>
     <br/>
     -Sonraki sezon F.Bahçe’nin bir hayli önündeydiniz. Ama Samsun maçında 5 kırmızı kart olayından sonra düşüşe geçerek şampiyonluğu kaybettiniz. Lucescu hep önünüzün kesildiğini söyledi. Sence Beşiktaş’ı o sezon birtakım güçler engelledi mi?
     <br/>
     <br/>
     Bence hata bizimdi. Oyuncuların performansları iyiyken düştü. Disiplini kaybettik. Hata yaptık, kart gördük, faul yaptık. Geçen yıl F.Bahçe, G.Saray’ın 8 puan önündeyken şampiyonluğu kaybetti. Burası Türkiye. Bir yıl çok iyi performans gösteriyorsunuz, diğer yıl hayal kırıklığı yaşıyorsunuz.
     <br/>
     <br/>
     -O sezon Serdar Bilgili’nin başkanlığı bırakması sizi etkilemiş olabilir mi?
     <br/>
     <br/>
     Yüzüncü yılda Serdar Bilgili başkan, Yıldırım Demirören ikinci başkandı. Şampiyon olduk. Sonra kavga edip ayrıldılar. Lütfen artık Beşiktaş’ı konuşmayalım, Antalyaspor’u konuşalım.
     <br/>
     <br/>
     -Tamam başka sorular sorayım. Peki futbola nasıl başladın?
     <br/>
     <br/>
     İlk orta sahada oynadım. Ondan sonra kaleye geçtim.
     <br/>
     <br/>
     -Türkiye’de çoğu futbolcu fakir bir ailenin çocuğu olarak futbol topuyla tanışmıştır. Senin ailenin durumu nasıldı?
     <br/>
     <br/>
     Ailem orda sınıftandı. İyi okullara gittim, iyi evde yaşadım. Futbola başladığımda şartlarım oldukça iyiydi.
     <br/>
     <br/>
     -Kolombiya Milli Takımı ile iki dünya kupası’nda oynadın. Dünya kupalarında oynamak gerçekten çok mu özel?
     <br/>
     <br/>
     Evet. İkisinde de kendimi çok mutlu hissetmiştim.
     <br/>
     <br/>
     -1994 Dünya Kupası’nda Amerika ile oynadığınız maçta takım arkadaşın Escobar kendi kalesine gol attı. Ve daha sonra ülkesinde öldürüldü. Bu seni nasıl etkiledi?
     <br/>
     <br/>
     Kendi kalesine gol attığı için öldürüldüğü iddiası doğru değil. Kişisel problemleri vardı. Sadece zaman olarak dünya kupası sonrasına denk geldi. Yoksa golü attığı için öldürülmedi.
     <br/>
     <br/>
     SERGEN LİDER BİR FUTBOLCU
     <br/>
     <br/>
     -Kolombiya, Valderama gibi dünya çapında bir oyuncu yetiştirdi. Bu oyuncuyu farklı kılan neydi?
     <br/>
     <br/>
     Saçları (gülüyor). Sahada yürüyordu ama çok iyi paslar atıyordu.
     <br/>
     <br/>
     -Sergen gibi mi?
     <br/>
     <br/>
     Sergen farklı. Sergen çok iyi bir oyuncu. Bir kere kondisyonu daha iyi. Valderama’ya göre daha hızlı. Sergen gol atıyor, oyun kuruyor, lider. Ama Valderama sadece iyi pas atan lider bir oyuncuydu. Golcü değildi.
     <br/>
     <br/>
     -Kolombiya hep uyuşturucu ve mafya ile anılıyor. Bu imaj seni rahatsız ediyor mu?
     <br/>
     <br/>
     İmajımız Türkiye’ninkine benziyor. Burayı insanların öldüğü, silahların konuşulduğu bir ülke sanıyor herkes. Bu imaj sizi nasıl üzüyorsa bizim ülkenin imajı da beni öyle üzüyor. Ama ne yapabilirim? Mesela ben çok kere İstanbul’a gelirken pasaportumu gören polisin farklı bakışına maruz kalmışımdır. Ama Türkiye onların bildiği gibi değil. Tıpkı Kolombiya gibi. Bizim kızlarımız güzel, sahillerimiz güzel, yemeklerimiz güzel, tabiatımız güzel. Ama kimse bu güzelliklere bakmıyor. Zannediyorlar ki herkeste silah var. Benim hiç silahım olmadı. Babamın da. Sizin ülkenizle ilgili PKK’yı okuyup korkuyor,  insanlar. Bizde de PKK benzeri bölücü örgüt var. Biz de gibi onlarla savaşıyoruz.
     <br/>
     <br/>
     HIRİSTİYANIM AMA KİLİSEYE GİTTİĞİM YOK
     <br/>
     <br/>
     -PKK hakkında ne düşünüyorsun?
     <br/>
     <br/>
     Gerçek durumu bilmiyorum; ideolojik mi politik mi? Bizdeki de böyle bir grup işte. Haberleri okumuyorum. Tek bildiğim insanları öldüren tehlikeli bir grup olduğu.
     <br/>
     <br/>
     -Bir gazetede senin dindar olduğunu okumuştum. Dindar bir insan mısın?
     <br/>
     <br/>
     Hıristiyanım ama öyle kiliseye pek gittiğim yok.
     <br/>
     <br/>
     -İstanbul’da hiç kiliseye gitmedin mi?
     <br/>
     <br/>
     Bebek’te vardı gittim. Ama gezmeye.
     <br/>
     <br/>
     -Müslüman bir ülkede yaşıyorsun. İslamiyet hakkında bilgi sahibi oldun mu? Camileri gördün mü?
     <br/>
     <br/>
     Bu bir din. Ben ne diyeyim. Çok araştırmadım. Camilere gidiyorum, bakıyorum, büyük ve sessiz yerler. Bence camiler güzel. Ama o kadar. Kiliseye gidiyorum, resimler var. Niye onları göreyim ki, onları görmektense müzik dinlemeyi tercih ediyorum.
     <br/>
     <br/>
     -Yine bir gazetede okumuştum. Ezan sesini duymak sana huzur veriyor diye.
     <br/>
     <br/>
     Hayır. Haberim yok. Burası Türkiye. Haberim olmadan bir şey yazıyorlar. Bir gün Del Bosque takıma üç gün izin verdi. Ben de ailemle Kapadokya’ya gittim. Yeraltına indim. Fanatik Gazetesi: Oscar İngiltere’ye Bolton’a gitti diye haber yazdı. Oysa ben ailemle Kapadokya’daydım.
     <br/>
     <br/>
     -İtalya’da benzer bir medya var mıydı?
     <br/>
     <br/>
     Orada oynadığım sürece ne söylediysem onu yazdılar.
     <br/>
     <br/>
     -Beşiktaş’ta geçen sene yaşadıklarından sonra bir daha Türkiye’de oynayabileceğine ihtimal vermiyordum. Ama sen Antalyaspor’a geldin. Bu transfer nasıl gerçekleşti?
     <br/>
     <br/>
     Antalyaspor’da oynayan arkadaşım Mustafa aradı. Antalyaspor’un sana teklifi var dedi. Ben geldim, yöneticilerle konuştuk ve anlaştık. Burası çok iyi bir şehir üstelik.
     <br/>
     <br/>
     -Beşiktaş’ta takım ofansif oynuyordu, burada ise daha çok hücuma maruz kalacaksınız. Bu açıdan baktığında işin zor mu?
     <br/>
     <br/>
     Top yuvarlak. Kale aynı. 20 yıldır oynuyorum. Yensen de sabah kalkarsın kahvaltı yaparsın, yenilsen de yine sabah kalkar kahvaltı yaparsın. Profesyonel hayat böyle.
     <br/>
     <br/>
     -2002 Dünya Kupası’ndan sonra Türk futbolunun düşüşe geçmesine ne diyorsun?
     <br/>
     <br/>
     Dedim ya burası Türkiye. Almanya hep aynıdır. Kolombiya da Türkiye gibi. Büyük bir gösteri yaparsınız ondan sonraki yıl düşüş yaşarsınız. Türkiye, dünya üçüncüsü oldu. Ondan sonra yok oldu sanki. Mesela şu kâğıda bir şey yazıyorsun kimse okumuyor. Yazdığının anlamı yok o zaman. Nasıl düzelecek ki. Ben seninle konuşuyorum şimdi. Farklı yazarsan bozuşuruz.
     <br/>
     <br/>
     -Türkiye’den gidince neyi unutmayacaksın?
     <br/>
     <br/>
     Her şeyi. 5 yıl burada geçti. Her şeyi özlerim, iyi anlarım kötü anlarım oldu. Çok iyi dostlarım var. Hiç düşmanın yok. Beşiktaş’ta çok insan vardı beni seven sayan. Ama oradan gidince kimse beni aramıyor. Selam dahi vermiyor. Buna şaşırdım mesela.
     <br/>
     <br/>
     -Türkiye’de yerli kalecilerden beğendiğin kimler var?
     <br/>
     <br/>
     Volkan. Türkiye’de şöyle bir sorun var. Takım oyunu alırsa forvetler iyidir. Kaybederse kaleci kötüdür. Ve en çok da kaleci buna üzülür. Bu yanlış. Volkan’ın fiziği, refleksleri iyi. Ama önünde bir problemi var: Rüştü. Rüştü çok iyi bir kaleci. Volkan onu geçmek için devamlı iyi olmak zorunda. Bir hata yaparsa kale Rüştü’nün. Bursaspor’un kalecisi Ömer iyi kaleci. Beşiktaş’ta benim yedeğim Murat çok iyi bir kaleci. Son Ankaraspor maçında Hakan’ı izledim. Çok beğendim. Fiziği ve kondisyonu iyiydi.
     <br/>
     <br/>
     ZE ROBERTO NEDEN GELMEDİ?
     <br/>
     <br/>
     -Lig başladı. Ama son 1 aydır şike konuşuluyor. Bu haberleri takip ediyor musun?
     <br/>
     <br/>
     Bu büyük bir problem. Bu çok büyük bir sorun. Bu yüzden Ze Roberto Beşiktaş’a gelmedi. Hep hakemler konuşuluyor, şike konuşuluyor. Gazetelerde yazılıyor. Bu haberler Türkiye’ye ve Türk futboluna büyük zarar veriyor.
     <br/>
     <br/>
     -Ze Roberto’nun bu yüzden gelmediğini nereden biliyorsun?
     <br/>
     <br/>
     O gideceği ülke hakkında bilgi toplayan bir oyuncu. Okuyor, sonra konuşulanları duyuyor, burada paraların zamanında ödenmediğini öğreniyor. O yüzden gelmedi.
     <br/>
     <br/>
     -Tüm bu söylentilerde tek suçlu medya mı?
     <br/>
     <br/>
     İtalya’yı gördünüz. Herkesin elinde kanıt vardı. Boş konuşmadılar. (Bu sırada elindeki telefonu sertçe masaya vuruyor). Kayıtlar vardı. Mahkemeye gittiler. Olay cezalarla kapandı. Burada ise herkes sadece konuşuyor. Konuşuyor, konuşuyor. Kanıt yok. Benim telefonum her zaman açık. Problem ne. Varsa bir kanıtları beni hapse atsınlar. Konuş, konuş, konuş. Olmuyor. Benim hiç korkum yok. O yüzden Antalyaspor’dayım.
     <br/>
     <br/>
     -Beşiktaş’ın o olayda seni yalnız bıraktığını düşündün mü?
     <br/>
     <br/>
     O konuda konuşmak istemiyorum.
     <br/>
     <br/>
     -Söylemek istediğin başka bir şey var mı?
     <br/>
     <br/>
     Lütfen benim konuştuklarımı yaz.
     <br/>
     <br/>
     <br/>
     <b>
      CORDOBA KİMDİR?
     </b>
     <br/>
     <br/>
     Oscar Eduardo Cordoba, 2 Mart 1970’te Cali’de doğdu. Futbola 1988’de Atlico Nacionel’de başladı. 1989 yılında Deportivo Cali’ye transfer oldu. 1990 yılında Deportes Quindfont’a kiralık verildi. 1993’te Once Caldas takımına geçti. 1997’de Kolombiya şampiyonasını kazanacak olan America de Cali’nin oyuncusuydu. 2001’de Arjantin’in dünyaca ünlü Boca Juniors takımına geçti. Bu takımla üç kez Arjantin lig şampiyonluğu kazandı. 2000 ve 2001’de aynı formayla Libertadores Kupası’nı ve yine 2000’de Kıtalararası Kupa şampiyonalarını kazanarak kariyerinde zirve yaptı. Cordoba 2002 yılında İtalya’nın Perugia takımına transfer oldu. Burada yarım sezon oynadıktan sonra Beşiktaş’ın teklifini kabul ederek Türkiye’ye geldi. Siyah-Beyazlı takımın 100. yılında şampiyon olan kadrosunda yer aldı. 1994 ve 1998’deki dünya kupalarında ülkesi Kolombiya’nın kalesini de koruyan Cordoba, yeni sezonda Antalyaspor için ter dökecek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### fuat özdemir, 19-Ağustos-2006
> Haysiyet: 
> Oscar Cordoba Ülkemize gelmiş en kaliteli sporcuların başında geldiği düşüncesindeyim. GS. maçındaki hadisede maçın sıcaklığı içinde Sergen ve Tümer'in eleştirisine maruz kaldı FB.'nin de manüplasyonu ile hiç layık olmadığı şekilde BJK'den ayrıldı. Bir BJK taraftarı olarak üzüntümü iletmek ve başarılarının devamını dilemek istiyorum.

Kaynak: [www.aksiyon.com.tr](http://www.aksiyon.com.tr:80/detay.php?id=25021&yorum_id=12148), [web.archive.org (arşiv bağlantısı)](http://web.archive.org/web/20061027210556/http://www.aksiyon.com.tr:80/detay.php?id=25021&yorum_id=12148)
