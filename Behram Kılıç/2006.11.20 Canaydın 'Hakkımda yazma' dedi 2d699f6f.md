# Canaydın ‘Hakkımda yazma’ dedi

*Behram Kılıç 2006.11.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Spor basınının yeni kalemi Ergun Gürsoy, Aksiyon’a konuştu. İlk gün yazacak konu bulmakta zorlanan Gürsoy, ‘Yöneticiyken Ribery’i görseydim almazdım’ diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070623225525im_/http://www.aksiyon.com.tr/resim/624/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Spor basını yeni bir kaleme daha kavuştu. Sivri ve dobra bir kaleme. 1982’den beri yönetici vasfıyla spor camiasının içinde bulunan Ergun Gürsoy, 22 Haziran’dan beri Hürriyet gazetesinde haftada bir yazı yazmaya başladı. Hepimizin korkusuz ve düşündüğünü çekinmeden söyleyen biri olarak bildiği Gürsoy, ilk haftalar yazılarında kendisinden beklenen keskinlikten uzaktı. Zamanla, özellikle oğlu Ali’nin ‘bildiklerini yazmayacaksan neden yazar oldun’ şeklindeki eleştirisinden sonra kalemini daha sivrileştirdi. İlk yazılarında üstü kapalı, bazen isim vermeden ele aldığı konuları şimdi daha net ve cesur bir şekilde kâğıda döküyor. Hâlâ yazamadıkları var. Onları da bir kenara not ediyor.
   <br>
    <br>
     YAZIDA KIVIRAMIYORSUNUZ
     <br/>
     <br/>
     Gürsoy’un yöneticilik yaptığı yıllardaki önemli özelliklerinden biri gazetecileri zaman zaman sert eleştirmesiydi. Şimdi bütünün diğer tarafına geçti. Mesleğe içeriden bakmak ona ‘bu işte en yakın arkadaşına dahi tolerans tanımamak’ gerektiğini öğretti. İlk gün yazacak konu bulmakta zorlanan spor basınının yeni kalemi, bugün köşesinde yer darlığı çeker hale geldi. Kendisiyle 20 yıldır başkanı olduğu İstanbul’daki Trabzonlular Kültür ve Yardımlaşma Derneği’nde buluştuk. Teybi açtığımızda ‘başka biri benimle röportaj yapamaz, onu söyleyeyim sana’ diyerek söze başlayan Gürsoy’la yaklaşık 30 dakika süren sıkıştırılmış bir görüşme yaptık. O denli aceleciydi ki biz başka bir randevuya yetişecek sandık. Bütün sorularımıza cevap verdikten sonra ne görelim; bize derneğin restoranında Trabzon mıhlaması ve hamsi ısmarlamak için acele ediyormuş.
     <br/>
     <br/>
     -Bunca yıl yöneticilik deneyiminden sonra spor yazarlığına sizi iten neydi?
     <br/>
     <br/>
     Uzun zamandır yazı yazmayı düşünüyordum. Edebiyata ilgim var. Lisede edebiyat okudum. Daha sonra Türkoloji’de okudum. Türkoloji zordur, meşakkatlidir. 68 kuşağı dönemiydi, kavgalar gürültüler olduğu için ailemin isteğiyle iktisada geçtim. 1982’den beri yöneticiliğin içindeyim. Her gün yaşadığım bir olayı yazsam bu zaten yeter. Televizyonlarda irticalen konuşmalarımı izlemişsinizdir. Benim için zor değildi. Kimseden çekinmem korkmam.
     <br/>
     <br/>
     -Yazmak televizyonda konuşmaya benzemiyor herhalde.
     <br/>
     <br/>
     Yazı yazmak daha zor. Neden? Konuşurken bir şeyleri yuvarlayabiliyorsunuz. Ama yazı yazdınız mı bitti. Yazıda kıvıramıyorsunuz.
     <br/>
     <br/>
     -Neden Hürriyet gazetesinde başladınız?
     <br/>
     <br/>
     Gazete müdürlüğü ile yakınlığım var. Onlarla çok seyahatlerim oldu. Çoğu müdürün muhabirliğini de bilirim. Zaman zaman ben de yazacağım diyordum. Yöneticiliği bıraktıktan sonra bir yerde bunu yine söyledim. Hürriyet Spor Müdürü Esat Yılmaer, bunu kendi yönetimine sundu. Kabul görünce teklif, bana ‘bizde yazar mısın’ dedi. Hürriyet’i ben de istedim.
     <br/>
     <br/>
     BU KADAR KOLAY DEĞİLMİŞ GAZETECİLİK
     <br/>
     <br/>
     -Bazı yazılarınızda arşivlik bilgiler var. Bunları nasıl temin ediyorsunuz?
     <br/>
     <br/>
     Doğru. Araştırma yapıyorum. Arşivlere giriyorum. Her yazdığım yazı bir evraka dayalıdır. Samandıra’da bana ait bir konteynerde yığınla arşivim var. Hem yazılı hem görsel. Kendim hazırladım. Eskiden bir ajansa aboneydim. Şimdi bu işlerde çalışan bir iki arkadaş hakkımda çıkan her şeyi topluyor. Bazı yazılar için gerekiyorsa arşive giriyorum.
     <br/>
     <br/>
     -Bir yazınızı kaç saatte bitiriyorsunuz?
     <br/>
     <br/>
     Yazımı önce bir satır atlayarak çizgili kâğıda yazıyorum. Sonra onu okurken (bazen) aralara bir şeyler daha ilave ediyorum. Toparlıyorum. Bir paragrafı 4 sayfa yazıyorum. Onu küçülte küçülte kabul edilebilir şekle sokuyorum. Bir editörüm var. Avukatım Adnan Kılıç Bey. O da yazının hem imla hatalarına hem de hukukî yaptırımları olup olmadığına bakıyor. Ondan sonra başlık koyuyorum. Bazen başlıksız gönderiyorum, gazete yazının içinden bir başlık çıkartıyor. Bana, gazetede çıkacak yazıyı harfi harfine okurlar. Sayfaya reklâm çok giriyor. Diyorlar ki bir paragraf atabilir miyiz? Geçen hafta bir paragraf attık. Onu bu hafta yazacağım. Yazılarım zamana mağlup olacak yazılar değil.
     <br/>
     <br/>
     -Arkadaşlarınızı, bir dönem beraber çalıştığınız kişileri eleştiriyorsunuz…
     <br/>
     <br/>
     Bu kadar kolay değilmiş gazetecilik. Gazetecinin herkese yaranması mümkün değil. Çarpıcı yazabilmek için arkadaşlık yok bu işte. Ben başkan hakkında yazıyorum (G.Saray Başkanı Özhan Canaydın’ı kastediyor). Aleyhine yazıyorum. Başkan bana ‘benim hakkımda yazı yazma’ dedi. Ben de ‘Yazmazsam, hiçbir şeysi kalmadı bu işin. Yöneticilikten attın bizi. (Gülüyor). Federasyondan attın. Şimdi de bana yazma dediğin zaman, yazımın yüzde 10-15’i gitti’ diye cevap verdim. Böyle bir konuşma geçti aramızda. Açık söyleyeyim. Hakkında haklı olarak yazı yazdığım bir adamla karşılaştığımda bir burukluk hissediyorum. Şimdi senin aleyhine yazı yazmışım, senle arkadaşım, seni çok iyi tanıyorum. Karşılaştığımızda senin üzüldüğünü anlıyorum. İyi bir hava esmiyor yani. Ama bu işi yapacaksan, bana göre hatır etmemek lazım. Ben yürekli adamım. İster başbakan olsun, ister başkası. Yazacağım zaman kim olursa olsun benim için fark etmez.
     <br/>
     <br/>
     ANCAK BİR KİŞİ NİYE YAZDIN DİYEBİLİR
     <br/>
     <br/>
     -Köşenizin bir bölümünü politikaya ayırmayı düşünüyor musunuz?
     <br/>
     <br/>
     Düşünüyorum. Politika da yazacağım bundan sonra. Aynı köşede bir paragraf. Çok iyi politika yazıları kaleme alacağıma inanıyorum. 6 sene politikayla uğraştım. Beklentim yok. İhalem yok. Dolayısıyla yazılarım bayağı renkli ve güzel olacak. İnan keyif alıyorum yazmaktan.
     <br/>
     <br/>
     -Tabii karşı taraf keyif almıyor…
     <br/>
     <br/>
     Karşı taraf tabiî ki keyif almayacak. Almasa almasın. İşini doğru yapsın. Hiç anlamam.
     <br/>
     <br/>
     -Size ‘ya şunu yazmasaydın bari’ dendiği oluyor mu?
     <br/>
     <br/>
     Benim biraz da kabadayılık tarafım var. Bana öyle bunu niye yazdın diyecek bir kişi dışında hiç kimse yok. O bir kişinin de ismi bende kalsın. Onun dışında hikâye. Diyemezler yani.
     <br/>
     <br/>
     -Yöneticiyken gazetecilere çok kızardınız.
     <br/>
     <br/>
     Kızmıyordum. Heyecanlı, çabuk feveran eden bir adamdım. Gazeteciler zaman zaman yazılarını güzelleştirmek için birtakım hilelere başvuruyorlardı. Konuşmanın içinden yarım cümleyi alıp bütün konuşmanı berbat ettikleri oluyordu. Kızıyordum onlara. O yüzden bağırıp çağırırdım.
     <br/>
     <br/>
     -Şimdi bizim taraftasınız...
     <br/>
     <br/>
     Gazetecilik çok zor bir iş. Epey alın teri dökülmesi gerekiyor. Yazmak için bir birikim, kültür, donanım olması lazım. Eğitimsiz insanın güzel yazı yazacağını zannetmiyorum. Bir de gazeteci yürekli olacak.
     <br/>
     <br/>
     -Sizin için yazılarını kendisi yazmıyor diye söylentiler çıktı.
     <br/>
     <br/>
     Onu yazan gazeteciye cevap verdim. Bir daha ismimin baş harfini bile ağzına almadı. Çok çirkin bir iddiaydı.
     <br/>
     <br/>
     -Yönetici Ergun Gürsoy, gazeteci Ergun Gürsoy’un eleştirilerinden nasibini alır mıydı?
     <br/>
     <br/>
     Elbette. Benim de yöneticiyken yaptığım hatalar vardı. Zaten ‘ben de iyi yapmıyordum’ diyorum. Sana bir şey anlatayım. Eskiden transfer yapacağım zaman (bunu daha köşemde yazmadım, ama sen yazabilirsin, nasıl olsa okurlarımız ayrı ayrı) adam allameyi cihan olsa, eğer boylu poslu değilse, yakışıklı değilse, ne bileyim sarı saçlı, mavi gözlü değilse transferine onay vermezdim. Benim alacağım oyuncu artist gibi olmalı diye düşünürdüm.
     <br/>
     <br/>
     Fatih hocayla çok atışırdık o zamanlar. Bir de futbolcunun ismi düzgün olacak. Klasik bir isim olacak. Öyle seyircilerin alay edebileceği bir isim olmayacak gibi takıntılarım vardı. Ama şimdi bu huyumu eleştiriyorum. Yaşlandıkça insan o huylarından gvazgeçiyor. Futbol vücuda bakmıyor. Futbol Allah vergisi bir beceri.
     <br/>
     <br/>
     -Peki o zaman Ribery’i ilk gördüğünüzde ne hissettiniz?
     <br/>
     <br/>
     Ribery’i bana göstermediler. Ben onu imzayı attıktan sonra gördüm. Nerede bu adam diye soruyordum hocaya. Bana sen bunu görünce bu transfer olmaz diyorlardı. Bir geldi, hem ufak tefek, hem yüzünün yarısı yok. Futbolcu olacağını hiç zannetmiyordum ama çok iyi futbolcu oldu. Görseydim almazdım onu.
     <br/>
     <br/>
     YAZIDA KIVIRAMIYORSUNUZ
     <br/>
     <br/>
     -Yazılarınızda günden güne bir kalite farkı hissediliyor…
     <br/>
     <br/>
     Evet. Fark ediyor çok. İlk gün ne yazacağımı bilmiyordum. Bana yazı yaz dediler. Yazıyorum yazıyorum sonra yırtıp çöpe atıyorum. Bir çöp tenekesini doldurdum. Kendim beğenmiyorum. Zorlandım yani. Yazı kursu almayı bile düşündüm. İlk yazımda kimseye dokunmadım. Halbuki benim saldıracağım bir sürü adam var. Ne korkuyorsun. Yaz. Yaz gitsin, o düşünsün. Hani Salomon’la Hayim’in bir hikâyesi var. Salomon’un Hayim’e borcu var ve ödemesi mümkün değil. “Borcumu nasıl ödeyeceğim?” diye kara kara düşünüyor, gözüne uyku girmiyor. Boşa koymuş dolmamış, doluya koymuş almamış. Bir gün Hayim’e telefon açıp borcunu kesinlikle ödeyemeyeceğini söylemiş. ‘Bundan sonra o düşünsün’ diyerek, bir ‘ohh’ çekip güzelce uyumuş. Ben de öyle ilk günler kimseye dokundurmuyordum. Ayıp olur diye. Ama şimdi çok rahatım. Hatta haftada bir gün yazmak az bile geliyor bana.
     <br/>
     <br/>
     -Yazı yazmak yöneticiliğin yerini doldurabildi mi sizde?
     <br/>
     <br/>
     Ben futboldan koptuktan, yöneticiliği bıraktıktan sonra kendimi hep yoksul, moralsiz hissederim. Futboldan beş altı kez ayrıldım. Açıkçası yazı yazmak benim hayatımı dolduruyor. Bütün hafta boyunca yazılarımı tartışıyorum. Açıyorum arkadaşlara yazılarım hakkında ne düşünüyorsunuz diye soruyorum. Okumayan varsa onlara fırça atıyorum. Neticede bütün haftamı dolduruyor yazı yazmak. Ve inanmazsınız insanlar çok önem veriyor yazıya. Üst düzey insanlardan eleştiriler aldım.
     <br/>
     <br/>
     -Başlangıçta aileniz yazı yazmanızı istemiyor gibiydi.
     <br/>
     <br/>
     Evet. Eşim, ‘Bu yaşta herkesle uğraşman hiç hoş olmuyo’; oğlum Ali, ‘bizi bitireceksin’ gibi eleştiriler yaptılar. Hatta avukatım Adnan Kılıç, ‘Bir sürü tazminat öderiz’ diye de sıkıntı yaşadı. Ama şimdi onların da hoşuna gidiyor yazılar.
     <br/>
     <br/>
     -Yalnız oğlunuz Ali’nin size sert bir eleştirisi oldu…
     <br/>
     <br/>
     Ali’ye şöyle bir demir attım (masanın üzerindeki kayıt cihazını gösteriyor). ‘Bana korkaksın’ dediği için. ‘Bunları yazmayacaksan niye yazar oldun’ dedi. Ama haklıydı. Onun tepkisinden sonra üslubum biraz daha sertleşti.
     <br/>
     <br/>
     -Yazı yazmaya başladıktan sonra spor programlarıyla aranız nasıl? İzliyor musunuz hepsini?
     <br/>
     <br/>
     Bana sorarsan Türkiye’de öyle çok konuşulacak futbol yok. Pozisyonlardan gına geldi. İleri al, geri al. Keyif vermiyor insana. Allah’tan Avrupa’dan futbol maçlarını izleyebiliyoruz. Ama ben bu spor programlarını takip etmek zorundayım. Her programın içinde benim ismim geçiyor. Yahut bana atıfta bulunuyorlar. Ben kime ne dendiğini anlıyorum. O konuşmalardan bir ipucu yakalayarak yazı yazdığım oluyor. Özellikle yazmaya başladıktan sonra bu programları daha çok izler oldum.
     <br/>
     <br/>
     HAKAN ŞÜKÜR FUTBOLU BIRAKİBİLİR
     <br/>
     <br/>
     -Peki siz hangi yazarları okuyorsunuz?
     <br/>
     <br/>
     Valla bir kere çok sevmediğim halde Hıncal Uluç’u okurum. İnsanlığını konuşmayalım. Ama yazarlığını beğeniyorum. Bütün köşe yazarlarını okuyorum. Bütün spor yazarlarının hemen hepsini okuyorum. Bu işe başladıktan sonra daha çok okuyorum. Sabah 7’de kalkıyorum. Biraz spor yapıyorum. 8’de gazete okumaya başlıyorum. Bir ara veriyor, kahvaltı yapıyorum. Ondan sonra 11.00’e kadar gazete okumaya devam. Telefonumu bile o arada kapatıyorum.
     <br/>
     <br/>
     -Gündemde hep olan bir konuyu gazeteci Ergun Gürsoy, bir de yönetici Ergun Gürsoy olarak size sormak istiyorum. Hakan Şükür futbolu bırakmalı mı?
     <br/>
     <br/>
     Piyasadaki santrforlara baktığında Hakan Şükür oynayabilir. Ama ben olsam bırakırım. Futbol oynamak çok zor. Kolay bir şey değil. Antrenman istiyor, özel hayata dikkat istiyor. Belli bir şöhretten sonra ben olsam yapmam. Hakan Şükür’ün iyi bir yaşantısı var. Hitâbeti çok iyi. Rahatlıkla teknik direktör olabilir. Yorumcu olabilir. Bence bırakabilir futbolu.
     <br/>
     <br/>
     -Yönetici olsaydınız aynı şeyleri söyler miydiniz?
     <br/>
     <br/>
     Ben şu an yöneticisiyim onun. Bakmayın dışarıda olduğuma. Dışarıda olayım olmayayım ona karışıyorum.
     <br/>
     <br/>
     -Özhan Canaydın’ı gazeteci olarak eleştiriyorsunuz, peki yönetiminde olsaydınız bu eleştirileri yapar mıydınız?
     <br/>
     <br/>
     İnan gazeteci olarak daha kibar davranıyorum ona karşı. Yönetici masasında daha serttim.
     <br/>
     <br/>
     -Siz bir yerde, ‘ben varken taraftar hep bağırıyordu, ben gittim bağırmayı bıraktılar’ dediniz. Bunun açılımı nedir?
     <br/>
     <br/>
     Gönül ister ki bunu siz bulun. Bunun anlamı şudur. Bizim dönemimizde taraftarlara, amigolara herhangi bir para ödemedik. Ama ben bıraktıktan sonra kesinlikle onlara bir para ödendi. Siz söylemediniz ben söyleyeyim. Bugüne kadar hiçbir yayın organı ile röportaj yapmadım. Burada bunları söylüyorum. Şimdi bunun inciğini cinciğini çıkaracaklar. Bakalım bize ne kadar sahip çıkacaksınız?
     <br/>
     <br/>
     -Yazmak isteyip de yazamadığınız yazılar oluyor mu?
     <br/>
     <br/>
     Yazamadığım yazıları kenara koyuyorum. Bir gün yazacağım. Daha güzel bir pozisyonda yazacağım. Kafamda düşünüyorum.
     <br/>
     <br/>
     -Okurlardan gelen tepkiler nasıl?
     <br/>
     <br/>
     Okurlar beni daha dan-dun bekliyorlardı. Biraz daha sisteme uyduğum için beni yadırgıyorlar. Ama her yazımda benden bir tarz var. Bunu hissediyorlar. Bu yazı Ergun Gürsoy’un tarzıdır diyorlar.
     <br/>
     <br/>
     TAKIM (GAZETE) DEĞİŞTİRMEYE PEK NİYETİM YOK
     <br/>
     <br/>
     -Mail, faks geliyor mu?
     <br/>
     <br/>
     Gelmez olur mu. Kıyamet gibi. Daha çok Fenerlilerden geliyor. Bazen kızıyorlar, bazen onlar da beni tebrik ediyor.
     <br/>
     <br/>
     -Okurlara cevap verebiliyor musunuz?
     <br/>
     <br/>
     Elimden geldiğince cevap vermeye çalışıyorum.
     <br/>
     <br/>
     -Yazı yazmayı ne zamana kadar sürdüreceksiniz?
     <br/>
     <br/>
     Yazı yazmayı engelleyecek bir işim olduğu zamana kadar.
     <br/>
     <br/>
     -Transfer teklifleri gelirse. Mesela Sabah’tan, Zaman’dan.
     <br/>
     <br/>
     Valla benim takım değiştirmeye pek niyetim yok.
     <br/>
     <br/>
     -TV’de program yapma teklifi gelirse...
     <br/>
     <br/>
     Şu an Star’da Şampiyonlar Ligi’nde yorumcuyum. Ama ileride tek başıma program yapmak, neden olmasın…
     <br/>
     <br/>
     <br/>
     FENER KARİYERİMİ BİTİRDİ!
     <br/>
     <br/>
     -Sezon sonu F.Bahçe şampiyon olur diye yazı yazdınız. Geçen sene de F.Bahçe, G.Saray’ı geçti diye bir beyanatınız olmuştu…(soru bitmeden cevap veriyor)
     <br/>
     <br/>
     Geçen sene de söyledim. Benim kariyerimi sıfır yaptı Fener. Fener önde dedim de takımımı bıraktım mı ki, her ne gerekiyorsa yaptım. Her türlü çalışmayı yaptım. Başkanın hep yanındaydım. Ama camia bir silkelendi. Seyirci bize sahip çıkmadı biz yine kendi imkânlarımızla, Allah’ın yardımıyla şampiyon olduk.
     <br/>
     <br/>
     - Trabzon’dan gelip G.Saray gibi dışarıya kapalı bir Takıma yöneticilik yaptınız, bu camianın içine girmek zor oldu mu?
     <br/>
     <br/>
     Zor. Bize hep taşralı gözüyle bakıldı. Onun için oğlumun orada okumasını istedim. Ama hakikaten taşralıyız biz. Onların yaşantısı, algılaması bize göre biraz farklı. Ben onlara yaklaştım ama benliğimden bir şey kaybetmedim.
     <br/>
     <br/>
     -Bir gün bu kulübe başkan olmayı ister misiniz?
     <br/>
     <br/>
     Yok. Ben artık yöneticilik defterini büyük bir ihtimalle anormal bir şey olmazsa kapattım. Şimdi bu derneğin başındayım. Her türlü keyfi alıyorum burada.
     <br/>
     <br/>
     -Trabzon’lu Ergun Gürsoy nasıl G.Saray’lı oldu?
     <br/>
     <br/>
     Trabzon’un yarıdan fazlası G.Saraylıdır.
     <br/>
     <br/>
     -Ama daha sonra hepsi Trabzon’u tutmaya başladı.
     <br/>
     <br/>
     Ben başlayamadım çünkü İstanbul’a 1965 senesinde geldim. Trabzon biliyorsun 1967’de kuruldu. İstanbul’a da gelir gelmez G.Saray’ın içine düştüm. O dönem arkadaşlarım hep G.Saraylıydı. Bu böyle devam etti. Ama Trabzon’a her türlü yardımı yapıyorum.
     <br/>
     <br/>
     -Siz aynı zamanda G.Saray Lisesi’nin mütevelli heyetindesiniz. Lisede G.Saraylıların sayısı ne âlemde?
     <br/>
     <br/>
     Geçen gün liseye gittim. Abartmıyorum on öğrenciden 7’si Fener’i tutuyor. Senin anlayacağın durum vahim.
     <br/>
     <br/>
     <br/>
     ERGUN GÜRSOY’UN YAZILARINDAN İNCİLER
     <br/>
     <br/>
     Kamuoyuna mal olmuş mevkiiler için Pir-i Pak olmak, vatandaşlık görevlerini yerine getirmiş olmak gerekir. Seçilirken verdiğiniz sözleri tutmalısınız. Ağlayıp sızlayıp, “Bana görev vermiyorlar” da dememelisiniz. (22 Haziran 2006-İlk yazısı)
     <br/>
     <br/>
     Geçmişte köşe yazarlarına haksızlık etmişim; “Oh ne güzel! Köşe yazarları, yarım sayfa yazıyı on dakikada yazıp, bilmem ne kadar doları cebe indiriyor” diye düşünüyordum. Kazın ayağı hiç de öyle değilmiş. (29 Haziran 2006)
     <br/>
     <br/>
     Eğri oturup doğru konuşalım, biz yöneticiler, transfer işini bilmiyoruz. “Kahraman” olacağından korktuğumuzdan, bu işi bilenlere de imkan ve inisiyatif veremiyoruz. (28 Temmuz 2006)
     <br/>
     <br/>
     Gelecek hafta, Eric Gerets’ten “helva” yapmasını talep eden Adnan Polat kardeşime “şefin mutfağından” helva tarifi vereceğim. (3 Ağustos 2006)
     <br/>
     <br/>
     Sayın İlhan Cavcav, maçtan önce “En büyük Fener” sloganı atıp, Fenerbahçe formasıyla fotoğraf çektirdin. Fenerbahçe’yi “motive”, kendi takımını “demoralize” ettin. Sağol!.. (17 Ağustos 2006)
     <br/>
     <br/>
     Fener’i teknik yönetimi, oyuncu kadrosu, saha ve seyirci avantajı nedeni ile lig maratonunda ipi göğüsleyecek birinci takım olarak görüyorum. (31 Ağustos 2006)
     <br/>
     <br/>
     Bir şeyin altını çizelim: Fenerbahçe, federasyonun “patron” olduğu bir ligde federasyonu yok sayamaz. (14 Eylül 2006)
     <br/>
     <br/>
     Başkan ve yöneticiler, “Teknik direktörün arkasındayız”, söylemlerine başladığında, herkes ne anlama geldiğini bildiğinden, başlıyor “icraatı” beklemeye. (28 Eylül 2006)
     <br/>
     <br/>
     G.Saray’da suçlu, 3 dönemdir “Gerekli oyuncuları alacağı” sözünü vermesine rağmen, PAF’taki oyuncularımızdan üstün olmayan yabancıları, sırf “transfer yapmış olmak için” transfer edenlerdir. (5 Ekim 2006)
     <br/>
     <br/>
     Gökdeniz bugün Galatasaray forması giymiyorsa, ilgililerin yürekli ve kararlı davranamamalarındandır. (12 Ekim 2006)
     <br/>
     <br/>
     Gerets, Galatasaray’a geçen sezon sonunda reçeteyi verdi. Ama yönetim eczaneye gitmek yerine kocakarı ilaçlarını tercih etti. (2 Kasım 2006)
     <br/>
     <br/>
     Zico’yu beğenmeyenlerin büyük bölümü, Zico’nun %10’u kadar futboldan anlamazlar. (2 Kasım 2006)
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25940), [web.archive.org (arşiv bağlantısı)](http://web.archive.org/web/20070623225525/http://www.aksiyon.com.tr:80/detay.php?id=25940)
