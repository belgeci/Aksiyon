# Şam’ı nasıl bilirsiniz?

*Behram Kılıç 2007.09.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye ile Suriye arasındaki buzlar eriyince Şam’ın kıymeti de daha iyi anlaşılmaya başladı. Şam’a ilk kez gelen herkes, “Burayı böyle bilmiyorduk” diyor. Biz de bu kadim kenti ‘bir bilen’le gezdik.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080115121559im_/http://www.aksiyon.com.tr/resim/666/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Mekânın şerefi, orada yaşayanlardan ve yaşananlardan gelir. Şam’ı gezerken bu gerçeği iliklerimize kadar hissediyoruz. Çok sayıda peygambere, sahabeye, İslam büyüğüne ev sahipliği yapmış kadim bir şehirdir Şam-ı Şerif... Nice devlete başkentlik yapması da cabası. Batılıların ‘Damascus’, Arapların ‘Dımeşk’ dediği Şam, son yıllarda Türkler için bir cazibe merkezi hâline geldi. Hem kolay ulaşımı, hem ucuzluğu, hem emniyeti hem de bağrındaki manevi hazineleriyle…
   <br>
    <br>
     Şam, 6 bin yıl öncesine uzanan bir tarihe sahip. Eyyubiler döneminde yaşamış İbn-i Asakir’in 80 ciltlik ‘Tarih-i Şam’ kitabı şehir ve civarının insanlık tarihindeki önemini anlatan en kapsamlı eser. Medeniyetler beşiği bu kente gelince şansımız yaver gitti ve Şam’ı anlatan bir başka kitabın yazarıyla Şam-ı Şerif’te buluştuk. Yaklaşık 3 yıldır Şam’da yaşayan Erol Çalı, Timaş yayınlarından çıkan ‘Medeniyetlerin Başkenti, Şam’ kitabının yazarı. Çalı ile şehre tepeden bakan Kasiyun Dağı eteklerinde bir araya geldik, hem çalışmasını hem de Şam’ı konuştuk.
     <br/>
     <br/>
     SURİYE İMAJI, ZİYARETİ ETKİLİYOR
     <br/>
     <br/>
     Erol Çalı, Şam’ın önemini anlatmak için birkaç bilgi vererek sohbete giriyor. “Kureyş suresinde “yaz seyahati” için zikredilen belde Şam’dır. Enbiya suresinde bahsedilen ‘mübarek belde’ de Şam’dır. Şam, Efendiler Efendisi’nin (sas) ilk ticaret yaptığı şehirdir. Hz. İsa’nın da bu mübarek beldede nüzul etmesi bekleniyor. İnsanlık tarihinin ilk katili Kâbil ile ilk şehidi Hâbil’in arasındaki olay da burada vuku buldu…”
     <br/>
     <br/>
     Şam’ın, Türklerin gezi ve seyahat güzergâhı olmaya yeni yeni başladığını belirtiyor Çalı. Türkiye’de Suriye denince insanların aklına genelde menfi düşüncelerin geldiğini anlatıyor: “Ama burayı gördükten sonra düşüncelerini 180 derece değiştiriyorlar. Kafalarda yer edinmiş menfi düşünceler müspete dönüyor. ‘Biz Suriye’yi, Şam’ı böyle bilmiyorduk’ diyorlar.”
     <br/>
     <br/>
     Şam’da İslam tarihi üzerine araştırmalar yapan Erol Çalı’ya bu kitabı yazma fikrinin nasıl doğduğunu soruyoruz: “Araştırma yaparken şunu gördüm: Türkiye’den gelen biri için buradaki İslam eserlerini, İslam tarihinde yer edinmiş önemli şahısları, o büyük ashab-ı kiramın yattığı mekanları tek elde toplamış kaynak bir eser yok. İnsanlar geliyorlar, Fatiha okuyorlar ve gidiyorlar. Ama Fatiha okudukları insanlar hakkında birçoğu fikir sahibi bile değil. Mesela İbn-i Arabi’nin Endülüs’ten kalkıp buraya geldiğini bilmiyorlar. Ben de tek tek o yüce şahsiyetlerin fedakârlıklarını, çilelerini, kısa hayatlarını sohbet havasında bir araya getirdim. İnsanlar gezerken aynı zamanda tefekkür de etsinler istedim. Allah nasip etti, böyle bir eser ortaya çıktı.”.
     <br/>
     <br/>
     Kitabında Şam tarihi hakkında da kısa bilgiler veriyor Çalı: “Ebu Hureyre’den nakledilen bir hadis var. ‘Yeryüzünde yaratılan ilk topraklar Şam topraklarıdır ve mahşer burada kurulacak’ diye. Amuriler, Aramiler, Fenikeliler, Romalılar, Bizanslılar, Emeviler, Eyyübiler, Selçuklular, Abbasiler, Fatimiler’in izleri var burada. Hepsine de başkentlik yapmış. İslam’ın da Batı’ya açıldığı kapıdır burası. Sulak arazileri, ormanlık alanları, tarıma elverişli bitki örtüsü ile bütün medeniyetlerin dikkatini çekti Şam. Burada Ürdün’deki sıcaklığı da Anadolu’daki yumuşak iklimi de yaşamak mümkün.”
     <br/>
     <br/>
     PEYGAMBERLERİN MÜBAREK ŞEHRİ
     <br/>
     <br/>
     Hz. İbrahim, Hz. Hud, Hz. Lut, Hz. Davut, Hz. Nuh, Hz. Eyyüb, Hz. İsa ile Hz. Muhammed’in (sas) belli dönemlerde Şam’da bulunduklarını anlatan Erol Çalı, İslam dünyasında fazla bilinmeyen ilginç anekdotlar sunuyor: Kâbil ile Hâbil arasındaki olay Kasiyun Dağı’nın 20 kilometre ötesinde, Zeledani denen yerde vuku bulmuş; Hâbil’in kabri orada. Hz.İsa’nın Hz. Meryem ile Mısır’da 15 sene yaşadıktan sonra geldiği Nasara köyü de Şam’a 50 kilometre uzaklıkta. Bu köyde insanlar hâlâ Aramice konuşuyor. Hz.Meryem, Hz. İsa ile birlikte 16 yıl bu köyde kalmış. Hz.İsa kendisine peygamberlik gelince de Kudüs’e gitmiş. Yine Hz. Davud dönemindeki Calut-Talut savaşları da bu topraklarda cereyan etmiş. Hz. İbrahim’in ilk hicret yeri yani Nemrud’un ateşinden çıktıktan sonra ilk geldiği yer de Şam. Yine Beyrut tarafında şehit edilen Hz. Yahya’nın mübarek başı da Şam’daki Emeviye Camii’nde. Ayrıca Hz. Eyyüb, Hz. Lût, Hz. Hud’un da burada makamları mevcuttur.
     <br/>
     <br/>
     Peygamber Efendimiz de Şam’ı bir kez ziyaret etti. Bir keresinde de 12 yaşında amcası Ebu Talip’le şehrin 130 kilometre yakınına kadar yaklaştı; ancak Rahip Bahira’nın uyarısı üzerine Şam’a gitmeden oradan döndü. Efendimiz’in Şam’ı ilk ve son ziyareti ise 25 yaşında Hz. Hatice validemizin kervanıyla vuku bulacaktır. Şam’la ilgili birkaç Hadis-i Şerif’ten daha bahsediyor Erol Çalı. Efendimiz bir keresinde “Rahman’ın melekleri onun (Şam’ın) üzerine kanatlarını geriyorlar.” diye buyururken, bir başka Hadis’te ise “Allah’ım Şam’a bereket ver” duasını üç kez tekrarlıyor.
     <br/>
     <br/>
     BİLAL-İ HABEŞİ MEDİNE’DE YAŞAYAMAYINCA…
     <br/>
     <br/>
     Şam’daki sahabe izleri hakkında da Erol Çalı’dan bilgi alıyoruz. Kitabında birçok sahabe hakkında okuyucuyu aydınlatan Çalı, Efendimiz’in sahabelerine Kisra’nın saraylarının alınacağını, İstanbul’un fetholunacağını çok önceden müjdelediğini hatırlatıyor: “Bu söylemler sahabeler için adeta bir hedef olmuştur. Onlar da hep Batı’ya gitmişlerdir. Efendimiz vefat ettikten sonra, birçok sahabe için Efendimiz’in anılarını barındırdığı için Mekke ve Medine çekilmez olmuştur. Ayrıca tebliğ için de dünyaya yayılmışlardır. Kaynaklardan öğrendiğimize göre Şam’a on bine yakın sahabe gelmiştir.”
     <br/>
     <br/>
     Müezzinlerin pîri Bilal-i Habeşi Hazretleri’nin kabri de Şam’da. Türkler en çok bu kabri ziyaret ediyor. Erol Çalı, Efendimiz’in vefatından sonra Bilal-i Habeşi’nin Medine’de ezan okuyamadığını, Hz. Ebu Bekir döneminde izin isteyerek Şam’a geldiğini anlatıyor: “Bilal-i Habeşi, belli bir süre burada kaldıktan sonra Efendimiz’i rüyasında görüyor. Kendisine ‘Bu ne cefadır ya Bilal! Bizi hiç ziyaret etmezsin’ demesi üzerine Medine’ye gidiyor. Orada ezan okuyor. Halk sokaklara dökülüyor. Ama yine de fazla kalmıyor ve tekrar Şam’a geri geliyor ve 642’de Şam’da vefat ediyor.” Bilal-i Habeşi’nin dışında Abdullah ibn-i Ümmü Mektum, Ebu Derda, Cafer bin Ebu Talip, Dihyetül Kelbi ve daha binlerce sahabenin Şam’da kabri bulunuyor.
     <br/>
     <br/>
     Şam, İslam âlimleri için de bir durak noktası olmuş. Burası özellikle Emevilerden sonra ilmin de başkenti hâline gelir. Şam, “sözden, sohbetten anlayanların olduğu yer”  diye meşhurlaşır. İlim sohbetlerinin kadrini, kıymetini bilen bir halk vardır burada. Erol Çalı, bazılarının mürşid aramak için buraya geldiğini, bazılarının burada mürşid olduğunu, bazılarının eksiğini tamamladığını anlatıyor: “Muhyiddin-i İbni Arabi Hazretleri, Halid-i Bağdadi, Mevlana, İmam-ı Gazali, Bediüzzaman Said Nursi gibi şahsiyetler Şam’da bulunmuşlardır. İbn-i Arabi’nin ve Bağdadi’nin türbesi de Şam’dadır. Mevlana burada çok az kalmış, İbn-i Arabi ile tanışmıştır. Şam’da 11 yıl yaşayan İmam-ı Gazali o ünlü eseri İhya’yı Emeviye Camii’nde yazmıştır. 1911’de Şam’a gelen ve burada 7 ay kalan Bediüzzaman Said Nursi hazretleri de meşhur hutbesini Emeviye Camii’nde 10 bin kişiye irad etmiştir. Üstad o gün Müslümanların Avrupalılar karşısında geride kalmalarını 6 sebebe bağlamış, çözüm yolları sunmuştur. Kerbela hadisesinde vefat eden Hz.Hüseyin’in mübarek başı da Emeviye Camii avlusundadır. Ünlü İslam komutanlarından Selahattin Eyyübi’nin kabri de Emeviye Camii’nin hemen yanı başındadır.”.
     <br/>
     <br/>
     Şam; Osmanlı İmparatorluğu için de önemli bir belde. Osmanlı, Şam’da 400 yıl kalmış. Fatih’in vezirlerinden Akşemseddin de ilim öğrenmek için buraya gelmiş. Sürgünde vefat eden Sultan Vahdettin’in kabri de Şam’da. Erol Çalı, bugün Türklerin dışında kimsenin bu kabri ziyaret etmesine izin verilmediğini belirtiyor.
     <br/>
     <br/>
     KİTABIN GELİRİ TÜRK ÖĞRENCİLERE
     <br/>
     <br/>
     Çalı, Şam kitabı sebebiyle Türk Dışişleri Bakanlığı ve Suriye Turizm Bakanlığı’ndan teşekkür mektubu almış. 3 yıldır yaşadığı Şam’da hiç yabancılık çekmediğini dile getiriyor. Yaklaşık iki sene üzerinde çalıştığı kitabı kaleme alırken, eserdeki tüm mekanları yerinde görmüş. Bazı sayfaları kabirlerin başında yazmış, birçok kaynaktan istifade etmiş. kitabın gelirini de Suriye’de okuyan Türk öğrencilere bağışlamış.
     <br/>
     <br/>
     Çalı, Şam’ı gezen Türklerin en çok Bilal-i Habeşi, Sultan Vahdettin ve Selahattin Eyyubi’nin türbesini görmek istediklerini kaydediyor. Bir şeye daha dikkat çekiyor: “Gezerken, bir Selahattin Eyyubi ile aynı safta buluşabilmek, Vahdettin’in yaşadığı dramı anlayabilmek, onbinlerce sahabenin Mekke’yi bırakıp buralara gelmesini idrak edebilmek önemli. Kitabın da gayesi buydu.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28359), [web.archive.org (arşiv bağlantısı)](http://web.archive.org/web/20080115121559/http://www.aksiyon.com.tr:80/detay.php?id=28359)
