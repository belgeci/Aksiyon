# Yerlilerin Süper Lig’i: Bank Asya

*Behram Kılıç 2011.12.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Süper Lig, federasyonun sayısız yabancı kararıyla âdeta yerlilere yasaklandı. Hâl böyle olunca Bank Asya 1. Lig, yerlilerin Süper Lig’i oldu. Şu an Bank Asya’da, Süper Lig’de oynamış 194 oyuncu ter döküyor. Süper Lig takımlarının altyapılarından yetişmiş olanlar da cabası.
  </font>
 </div>
 <div id="newsText">
  <font class="detail-text">
   <p class="MsoNormal">
    Şike soruşturması Türk futbolunu derinden sarstı. Bu sarsıntının etkisi, iddianamenin içeriğinin açıklanmasıyla daha şiddetli bir hâl aldı. Meclis, 14 Nisan’da çıkan 6222 sayılı Şike Yasası’nı değiştirmek için seferberlik ilan etti. Cezalar düştü. Şikeden tutuklu bulunanların bir kısmı tahliye edildi. Böylelikle Türk futbolu, Meclis’in de yardımıyla şikenin yaralarını bir nebze sardı! Ama Meclis’in saramayacağı bir yara, futbolumuzun geleceğini tehdit ediyor. O da yabancı oyuncu sınırlamasının kaldırılması.
   </p>
   <p class="MsoNormal">
    Türkiye Futbol Federasyonu’nun yaptığı bir toplantı sonrasında “Beşiktaş’ı da kurtardık sayemde!” sözleri ile olay olan Futbol Federasyonu yöneticisi Hüsnü Güreli, bu tehlikenin fitilini ilk ateşleyen isimlerden. Güreli, kadrosunda o gün itibariyle 13 yabancı futbolcu bulunduran Siyah-Beyazlı takıma sınırsız yabancı hakkı tanıdıkları için bir hayli mutluydu. Beşiktaş’ın yanı sıra tüm kulüpler bu haktan (sahada 6+2, kadroda ise sınırsız) yararlanacaktı. Son yıllarda sessiz ve derinden gelen büyük bir tehlikenin varlığından habersiz alınmış bir karardı bu.
   </p>
   <p class="MsoNormal">
    Türk futbolunu yönetenler, yıllardır yabancı sayısını artırmak için birbirinden ilginç formüller üretti: 2, 3+1, 5+1, 5+1+2, 6, 6+2, 6+2+2… Derken son formülle yabancı sayısı 6+2+sınırsıza dayandı. Mehmet Ali Aydınlar yönetimi, Beşiktaş’ı kurtarmak için mi, yoksa Türk futbolcuların önünü daha da tıkamak için mi bu kararı aldı bilinmez; ama ortada bir gerçek var ki şu an Süper Lig’de isteyen takım, kadrosuna istediği kadar yabancı oyuncu katabiliyor.
   </p>
   <p class="MsoNormal">
    Peki, niçin bu kadar yabancı oyuncu? Cevap: Avrupa’daki rakiplerle yarışmak için… Kulüpler bu soruya böyle cevap veriyor. Son yıllarda Aziz Yıldırım, yabancı sayısının artırılması için bas bas bağıranlardandı. Hatta sık sık, Türkiye’deki bu yapıyla Avrupa’da başarılı olmanın çok zor olduğunu, federasyonun bunları görmesi gerektiğini, Manchester United, Milan ve Barcelona’nın kadrolarında 15-20 yabancı oyuncu bulunduğunu söylüyordu. Yıldırım, “Yabancı oyuncudan korkmayalım. 6’sını oynatmak için, diğerlerini yetiştirmek için alır getiririz. Onlar 2-3 yıl burada oynar, sonra başarıyı getirecek bir ekol oluştururuz.” diyordu. Ama kendini kandırıyordu. Zira yıllardır başkanlığını yaptığı F.Bahçe’nin altyapısından kaç oyuncu yetiştirmişti ki yurtdışından getireceği yabancı oyuncuları yetiştirecekti? Bu kulübün başkan vekili Nihat Özdemir, daha da ileri gidip şöyle diyecekti: “Daha önce, örneğin Afrika’dan istikbal vadeden genç yeteneklerle sınırlama olduğu için sözleşme yapamıyordunuz. Artık Afrika, Güney Amerika, Avrupa ve Uzakdoğu ülkelerinden genç oyuncuları alıp yetiştirebiliriz.”
   </p>
   <p class="MsoNormal">
    Hem Aziz Yıldırım hem Nihat Özdemir hem de diğer kulüp yöneticileri, futbol kalitesinin yükselmesi için inatla yabancı sayısının artırılması gerektiğine inanıyordu. Buna karşılık ciddi bir kitle de yabancı sayısını artırmanın millî takımlara oyuncu yetiştirmede sıkıntı oluşturacağını söylüyordu. Bir önceki dönemin spor bakanı Faruk Özak, 6+2+2 kararını ilk duyduğunda “Türkiye yabancı futbolcu çöplüğü olacak.” demişti. Yabancı futbolculardan hatırı sayılır ekmek yiyen G.Birliği Başkanı İlhan Cavcav ise yabancı oyuncu transferindeki sınırın kaldırılması kararını olumlu buluyor; ancak oynayacak 6 futbolcu adedinin Türk futbolu düşünülerek önümüzdeki yıllarda peyderpey düşürülmesi gerektiğini dile getiriyordu. Aziz Yıldırım gibi düşünenler ise “Almanya, Fransa ve İspanya’da da kulüpler birçok yabancı oyuncuyu kadrosunda bulunduruyor. Orada niye millî takımlar sekteye uğramıyor?” düşüncesindeydi. Fakat aynı kitle şu gerçeği görmek istemiyordu: Almanya, Fransa ve İspanya’daki altyapılardan her yıl onlarca oyuncu yetişiyor ve Avrupa’nın derinliklerine doğru yol alıyordu. Oysa Türkiye’deki takımların altyapılarında yeller esiyordu. Mesela, Yıldırım’ın görevde olduğu dönemde F.Bahçe’de ‘Nöbetçi golcü Semih’ten başka oyuncu altyapıdan çıkmamıştı.
   </p>
   <p class="MsoNormal">
    Sonuçta yabancı sayısını artırmak isteyenler galip geldi. Ve kulüplerimiz artık kadrolarına sınırsız yabancı oyuncu katabiliyor. İşte tam da bu noktada somut verileri ortaya koymak gerekiyor. Süper Lig’in altyapısı konumundaki Bank Asya 1. Lig’e bir göz atarak bu verilere ulaştık. Bugüne kadar birçok oyuncuyu bir üst lige çıkaran Bank Asya’da inanılmaz bir tablo ile karşılaştık. Süper Lig’deki yabancı oyuncu sayısının sınırsız hâle getirilmesi, Bank Asya’da etkisini çoktan göstermişti. Aralarında onlarca defa millî olan, 4 büyük takımda sayısız forma giyen, geleceğin yıldızı olarak gösterilen yüzlerce oyuncu Bank Asya’da ter döküyordu. Herkesin Süper Lig’e oyuncu yetiştirme yeri olarak baktığı Bank Asya 1. Lig, Süper Lig’den oyuncuların cirit attığı bir lige dönmüştü. Şu an, daha önce Süper Lig’de oynamış 194 oyuncu Bank Asya’da top koşturuyor. Bu, korkunç bir rakam. Sınırsız yabancı kararı şike soruşturmasının en hızlı dönemine denk geldiği ve Süper Lig’in başlamasına çok yakın bir zamanda alındığı için bazı kulüplerimiz sınırı aşamadı. Önümüzdeki sezonlarda sınırın aşılmasıyla Süper Lig’den Bank Asya’ya göç eden yerli sayısında daha büyük bir artış olacağını tahmin etmek hiç de zor değil. Sizin anlayacağınız Ersan Gülüm, Yekta Kurtuluş, Ozan İpek, Gökhan Gönül, Onur Kıvrak, İlhan Ekşioğlu, Mustafa Pektemek, Yiğit İncedemir, Mehmet Sedef, Burak Yılmaz, Barış Ataş gibi oyuncuları Süper Lig’e kazandıran Bank Asya’dan artık bu kalitede oyuncular çıkmayacak.
   </p>
   <p class="MsoNormal">
    Bank Asya’da kendilerine bir liman bulan Süper Lig’in tecrübeli oyuncuları da bu durumdan oldukça rahatsız. Çaykur Rizespor formasını terleten Murat Hacıoğlu, Bank Asya’da 54 maçı geride bıraktı. Süper Lig’de 252 maçta oynayan ve 46 gol atan bir oyuncuydu Hacıoğlu. Ona göre kulüpler gençlere önem vermiyor. Kendisine teklif gelmediği için mecburen Bank Asya’yı tercih ettiğini söylüyor. Ama pişman değil. Birçok oyuncu Bank Asya’da adaptasyon sorunu yaşıyor. Ama Murat Hacıoğlu böyle bir sıkıntıyla karşılaşmadı. Zira o, Süper Lig’e de Bank Asya’dan gelen oyuculardan biriydi.
   </p>
   <p class="MsoNormal">
    Süper Lig’in tecrübeli oyuncuları Bank Asya’yı tercih edince, burada oynaması gereken genç oyuncuların da önü tıkanıyor. Yabancı oyuncuların maliyetlerinin düşük olması sebebiyle birçok kulüp altyapıya eskisi gibi önem vermiyor. Murat Hacıoğlu’na göre 5 sene önce Bank Asya’da daha genç oyuncular mücadele ediyordu. Ancak şimdi ligin yaş ortalaması bayağı yükselmiş.
   </p>
   <p class="MsoNormal">
    Kulüplerin yabancı oyuncu tercihlerinde, bu oyuncuların maliyetlerinin düşük olmasının rolü büyük. Hâl böyle olunca Süper Lig, Quresma ve Alex gibi yıldızların yanı sıra sıradan yabancıların da boy gösterdiği bir lige döndü. Bu açıdan bakıldığında Bank Asya’da kendisine yer bulan Süper Lig oyuncuları biraz şanslı. Zira bu sezon hiç olmadığı kadar oyuncu boşta kaldı. Nihat Kahveci’nin takımı yok mesela. Önder Turacı, Faruk Bayer, Ceyhun Eriş, Mehmet Yozgatlı gibi yıldız oyuncular da takım bulamadı. Bursaspor’da şampiyonluk yaşayan, uzun yıllar Trabzonspor’un formasını terleten 32 yaşındaki millî oyuncu Hüseyin Çimşir de takım bulamayanlardan. Çimşir, yabancı oyuncuya karşı değil. Ama ona göre de yabancıların gelmesi Türk futbolcuları sıkıntıya soktu: “Takımların ortalama 24 kişilik kadroları var. Bazısı 10 yabancıya sahip. Türk oyuncuya yer yok. Sonra millî takımda sıkıntı çekiliyor. Çoğu, kadroyu doldurmak için yapılan transferler. Bir kriter konması lazım.”
   </p>
   <p class="MsoNormal">
    Futbol Federasyonu, kulüplere altyapıdan bir oyuncuyu maç kadrolarında bulundurma şartı koyuyor. Kulüpler de bazen A takım idmanlarında bile yer vermedikleri oyuncuyu maç kadrolarında tutuyor. Oysa her kulübe altyapıdan bir oyuncuyu ilk 11’de oynatma şartı getirmek hiç de fena olmazdı. Beşiktaş, G.Saray, Trabzonspor, Bursaspor, G.Birliği gibi takımların altyapılarında yetişen onlarca futbolcu Bank Asya’da ter döküyor. Beşiktaş, kendi altyapısından yetişen oyuncuya forma vermiyor; ama Athletico Madrid’den 7,6 milyon liraya transfer ettiği ve bugüne kadar sadece 1 maçta forma verdiği Joe Alves’i kadrosunda tutuyor.
   </p>
   <p class="MsoNormal">
    İngiltere’de ülkesinin millî takımında oynamayan yabancı oyuncunun Premier Lig’de forma giymesi mümkün değil. A Millî Takım’ın yeni teknik direktörü Abdullah Avcı da yabancı transferinde bu tür kriterlerin konması gerektiğini düşünüyor. Onun kafasında 5+3 formülü var. Yani 5 yabancı oyuncu aynı anda oynayabilecek. Kulübede de 3 oyuncu oturabilecek. Bu durumda 36 yerli oyuncu forma şansı bulabilecek.
   </p>
   <p class="MsoNormal">
    Bank Asya 1. Lig takımlarından Akhisar Belediyespor’u çalıştıran Hamza Hamzaoğlu, Süper Lig’deki yabancı sayısının fazla olması sebebiyle birçok Türk oyuncunun yedek beklememek için Bank Asya’yı tercih ettiğini düşünüyor: “Bu durum, Bank Asya takımlarını çalıştıran hocalar için avantaj; ama ülke futbolu için dezavantaj.”
   </p>
   <p class="MsoNormal">
    Kulüpler, yabancı kontenjanı her artırıldığında federasyonun kararının kendilerini rahatlattığını dile getirdi. Hatta bu kararların oyunculara karşı kulüplerin elini güçlendirdiğini de kamuoyu ile paylaştılar. Ama ortada ne Avrupa’da vadettikleri başarı ne de Afrika’dan bulup getirmeyi ve yetiştirmeyi düşündükleri oyuncular var. Bugün gelinen nokta itibariyle tek bir gerçek karşımızda. O da Süper Lig’deki sınırsız yabancı kararı Türk oyuncuların önünü tıkıyor, tıkayacak. Ve bundan en çok zararı, değirmeni Avrupa kulüplerinin altyapılarında yetişmiş gurbetçi oyuncularla döndürmeye çalışan Türk Millî Takımı görecek. Bakınız: 2012 Avrupa Şampiyonası elemeleri…
   </p>
   <p class="MsoNormal">
   </p>
   <p class="MsoNormal">
    Yabancı fiyaskosu bu kadar da olmaz ki!
   </p>
   <p class="MsoNormal">
   </p>
   <p class="MsoNormal">
    Kulüpler yabancı transferinde paraları âdeta har vurup harman savuruyor. Atatürk Havalimanı neredeyse her gün bir yabancı oyuncunun omuzlarda giriş yaptığı, bir başkasının üç beş bavulla memleketine döndüğü yer oldu. Birkaç kulübü mercek altına alarak, bu takımların son iki sezonda yaptıkları yabancı transferlerine baktığımızda durumun vehameti daha da açık görünüyor. Mesela Beşiktaş, 2011-12 sezonunda transferde 35,5 milyon lira zarar etmiş gözüküyor. Siyah-Beyazlılar bu sezon yerli-yabancı toplam 16 oyuncu ile anlaştı. Aralarında Guti’nin de olduğu 10 oyuncu ile yollarını ayırdı. Yıldırım Demirören başkanlığındaki kulüp inanılmaz bir ilke de imza attı. İspanya’nın Atletico Madrid takımından 7,6 milyon liraya transfer edilen Julio Alves, sadece iki maçta forma giydi. Yine bu sene transfer edilen Bebe ise sakatlığı sebebiyle hiç forma şansı bulamadı. Bebe’nin yanı sıra Sidnei, Holosko, Fernandes, Alves, Edu takıma bu sezon katıldı. Nobre, Bobo, Ferrari, Fink ve Guti’yle yollarını ayıran Beşiktaş’ın kadrosunda Aurelio, Quresma, Hilbert, Simao, Sivok geçen yıldan devam eden yabancılar. Bu seneki kadroda şu an 12 tane yabancı oyuncu var.
   </p>
   <p class="MsoNormal">
    Yabancı transferin bir başka bilinçsiz adresi G.Saray. Sarı-Kırmızılılar bu sene Felipe Melo (3,6 milyon lira), Fernando Muslera (16,5 milyon lira), Tomas Ujfalusi (4,9 milyon lira), Johan Elmander (bedelsiz), Emmanuel Eboue (8,6 milyon lira), Albert Riera (7,3 milyon lira) gibi pahalı yabancı transferlere imza attı. Cana, Zapata, Pino, Stancu, Culio, Kewell, Lucas Neill ile yollarını ayıran G.Saray’ın kadrosunda önceki sezonlardan sadece Milan Baros kaldı.
   </p>
   <p class="MsoNormal">
    Anadolu’dan bir takım olduğu için Bursaspor’a da bir göz atalım isterseniz. Yeşil-Beyazlılar 2011-12 sezonunda 19 oyuncu aldı. 18 oyuncu ile yollarını ayırdı. Yollarını ayırdığı oyuncular içinde sezon başında kadrosuna kattığı oyunculardan da var. Bursaspor’un şu an kadrosunda bu sene aldığı yabancı oyuncular Alfred N’Diaye, Scott Carson, Mickael Chretien Basser, Teteh Bangura, Prince Tagoe, Stanislav Sestak’ın yanı sıra geçen yıldan kalan İnsua, Wederson, Swenson, Kirita, Stepanov, Batalla bulunuyor. Kadroda 12 yabancı var. Ve bunların sadece 6 tanesini aynı anda oynatabiliyor.
   </p>
   <p class="MsoNormal">
    Üç ekibin 2010-11 sezonundaki transferleri de fiyasko. Bursa aldığı oyuncuların çoğunu gönderdi. G.Saray 16, Beşiktaş ise aynı sezonu 24 milyon lira zararla kapadı.
   </p>
   <p class="MsoNormal">
   </p>
   <p class="MsoNormal">
    Bank Asya’daki bazı Süper’ler
   </p>
   <p class="MsoNormal">
   </p>
   <p class="MsoNormal">
    ÇAYKUR RİZESPOR
   </p>
   <p class="MsoNormal">
    M. Ali Tunç: İstanbul BŞ ve Kayserispor’da oynadı. SL’de 24 kez forma giydi. Mehmet Al: Bursaspor altyapısında yetişti. SL’de 23 maç oynadı. Yeşil-beyazlı formayı giydi. Mesut Yılmaz: SL’de 3 kez Çaykur Rizespor forması giydi. Murat Hacıoğlu: Bursa, F.Bahçe, Denizlispor, Ankaraspor, Konyaspor gibi takımlarda oynadı. 252 maçta 46 golü va r. Bank Asya’da 54 maçı geride bıraktı. Ramazan Kurşunlu: Beşiktaş ve Ankaraspor kalesini korudu. 61 maçta forma giydi. Serhat Akyüz: İstanbul BŞ ve Konyaspor formaları giydi. 128 kez oynadı. Yunus Murat Ceylan: SL’de 18 maçta oynadı. Bir dönem Beşiktaş’a transfer olmasına rağmen tüm maçlarını Vestel Manisaspor forması altında oynadı.
   </p>
   <p class="MsoNormal">
    ELAZIĞSPOR
   </p>
   <p class="MsoNormal">
    Ahmet Görkem Görk: G.Saray altyapısında yetişti. SL’de toplam 11 maçta forma giydi. 10 maç Rizespor, 1 maç G.Saray için ter döktü. Barış Durmaz: G.Antepspor formasını 37 maçta giydi. Burak Akdiş: G.Saray, Göztepe ve Bursaspor’da ter döktü. 111 kez SL’de oynadı. Ferdi Başoda: 4 maçta Konyaspor’un forması giydi. İlhan Ummak: 66 kez Sivasspor forması giydi. Köksal Yedek: 13 kez Kayserispor forması giydi. Sinan Özkan: Manisaspor formasıyla 6 lig maçına çıktı. Veysel Aksu: Bursaspor altyapısında yetişti. SL’de Kayserispor formasıyla 12 maça çıktı. Yavuz Eraydın: Bursaspor ve Sivasspor’da oynadı. SL’de 61, Bank Asya’da 204 maçı geride bıraktı. Yusuf Kurtuluş: Trabzonspor altyapısında yetişti. Denizli ve Konya formalarıyla 22 maçta oynadı.
   </p>
   <p class="MsoNormal">
    KAYSERİ ERCİYESSPOR
   </p>
   <p class="MsoNormal">
    Enver Işık: SL’de 5 maçta Kayserispor forması giydi. Ferhat Odabaşı: G.Birliği Oftaş formasıyla 5 maç oynadı. Gökhan Kaba: 62 maç oynadı. Sakarya, Çaykur Rize ve İstanbul BŞ formaları giydi. Kemal Okyay: SL’de 90 maç oynadı. Kayserispor ve Manisaspor’da ter döktü. Metin Tuğlu: SL’de 16 kez G.Antep forması giydi. Serkan Atak: 67 maçta oynadı. G.Birliği Oftaş ve Hacettepe formaları giydi.
   </p>
   <p class="MsoNormal">
    AKHİSAR BELEDİYESPOR
   </p>
   <p class="MsoNormal">
    Anıl Taşmemir: SL’de 31 kez Ankaraspor forması giydi. Emrah Eren: SL’de 266 maçta oynadı. Aralarında G.Saray ve Trabzonspor olmak üzere birçok takımın formasını giydi. Bank Asya’da 37 maçı geride bıraktı. Erman Yıldırım: F.Bahçe’de yıllarca yedek bekledi. Biri 6-0 biten F.Bahçe-G.Saray maçı olmak üzere sadece 3 kez Süper Lig maçında oynadı.  Kürşat Duymuş: 181 maç oynadı. Rize, Trabzon, Konya, Beşiktaş gibi takımların formasını giydi. Bank Asya’da 92 maçı geride bıraktı. Levent Kartop: SL’de 227 maç oynadı. Antalya, Denizli, Konya, A.Gücü formaları giydi. Musa Sinan Yılmazer: Denizlispor formasıyla 19 lig maçında oynadı. Oğuz Dağlaroğlu: Yıllarca F.Bahçe kalesini korudu. G.Antep, Sivas ve İstanbulspor formasını giydi. SL’de 95, Bank Asya’da ise 88 maçı geride bıraktı. Şehmus Özer: SL’de Malatyaspor formasıyla 4 maçta oynadı. Uğur Demirok: G.Saray altyapısında yetişti. Sarı-kırmızılı formayla sadece 1 maçta oynadı. SL’de 2 kez de G.Antep forması giydi.
   </p>
   <p class="MsoNormal">
    BOLUSPOR
   </p>
   <p class="MsoNormal">
    Cafercan Aksu: Büyük umutlar bağlanan oyuncu G.Saray altyapısında yetişti. SL’de 5 kez oynadı. Emre Toraman: Rize, Eskişehir, Trabzonspor gibi takımlarda oynadı. SL’de 164 maç, Bank Asya’da ise 68 maçı geride bıraktı. Erman Ergin: Beşiktaş altyapısında yetişti. SL’de 84 maç oynadı. Bank Asya’da 143 maçı geride bıraktı. Ferhat Kiraz: G.Birliği’ndeyken SL’de 9 maç oynadı. Orhan Ak: G.Saray, Antalya, Ankara, Buca formaları giydi. SL’de 224 maça çıktı. Bank Asya’da 2 kez oynadı. Ümit Tütünci: SL’de 27 maç oynadı. G.Birliği ve G.Antepspor forması giydi. Veysel Cihan: 1976 doğumlu oyuncu Beşiktaş, Antalya, G.Birliği, G.Antep, Denizlispor gibi takımlarda 341 maçta yer aldı. 84 gol attı. Bank Asya’da ise 13 maçı geride bıraktı.
   </p>
   <p class="MsoNormal">
    KASIMPAŞA
   </p>
   <p class="MsoNormal">
    Ali Bilgin: Antalya, Kayseri ve F.Bahçe forması giydi. F.Bahçe’ye büyük umutlarla transfer olan oyuncu SL’de 79 maçta oynadı. Bank Asya’da ise 11 maçı geride bıraktı. Azar Karadaş: SL’de 22 kez Kasımpaşa forması giydi. Barış Başdaş: 1990 doğumlu oyuncu SL’de 34 maçta K.Paşa forması giydi. Cenk İşler: 1974 doğumlu oyuncu Samsun, İstanbul, A.Gücü, Konya, Erciyes, Buca ve K.Paşa formasını giydi. 349 kez SL’de yer aldı. 137 gol attı. Bank Asya’da ise 80 maçı geride bıraktı. Erdi Öner: SL’de 23 kez Kasımpaşa forması giydi. Ersen Martin: SL’de Beşiktaş, Siirt Jet-Pa, Denizli, Ankara, Trabzon, Sivas, Manisa ve Kasımpaşa formalarını giydi. SL’de 253 maçta oynadı. 74 gol attı. Bank Asya’da ise 4 maçı geride bıraktı. Gökhan Güleç: G.Antepspor’da parladı. Beşiktaş’a transfer oldu. Bursa, Denizli ve K.Paşa formaları giydi. SL’de 133 maçta 28 gol attı. Bank Asya’da 8 kez forma giydi. Hüseyin Kala: SL’de 21 maç oynadı. Hüseyin Yoğurçu: G.Birliği altyapısında yetişti. SL’de 1 maçta oynadı. İbrahim Halil Çolak: SL’de 18 maçta Kasımpaşa forması giydi. İsa Kaykun: SL’de 6 maç Kasımpaşa forması giydi. Juan Orlando Bustos: SL’de 16 maçta oynadı. Luiz De Souza Santos: Brezilyalı oyuncu A.Gücü’nden transfer oldu. 2 sezon yer aldığı SL’de 55 maçta oynadı. Merthan Açıl: İstanbul BŞ ve Kasımpaşa formaları altında 61 maçta forma giydi. Michael Anwuli: SL’de 1 maçta Kasımpaşa forması giydi. Murat Akın: SL’de 25 maçta Kasımpaşa forması giydi. Nikolay Emilov Dimitrov: SL’de 23 kez K.Paşa forması giydi. Nourdin Boukhari: SL’de 4 maçta oynadı. Özgür Öçal: G.Saray altyapısında yetişti. SL’de 71 maçta oynadı. S.Fırat Kocaoğlu: 1988 doğumlu oyuncu G.Saray altyapısında yetişti. 11 maçta oynadı. Sancak Kaplan: İstanbul BŞ ve Kasımpaşa formalarını 77 kez giydi. Şahin Aygüneş: Almanya doğumlu oyuncu SL’de 2 sezon Kasımpaşa forması giydi. Toplam 39 maçta sahada yer aldı. Tolga Özgen: SL’de 42 maçta forma buldu.
   </p>
   <p class="MsoNormal">
    KONYASPOR
   </p>
   <p class="MsoNormal">
    Ali Dere: SL’de 20 maçta Konyaspor forması giydi. Alvaro Perez: 10 maç oynadı. Ercüment Kafkasyalı: SL’de 10 maçta kaleyi korudu. Erdinç Yavuz: Trabzonspor, Erciyes, D.Bakır, Konyaspor’da 175 Süper Lig maçında yer aldı.  Ertuğrul Arslan: Sivas, Antalya formaları giydi. SL’de 86 maçta oynadı. Gökhan Emreciksin: A.Gücü, F.Bahçe, Kayseri, Manisaspor formaları giydi. 84 maçta 10 gol attı. Hakan Aslantaş: SL’de G.Birliği, Kayseri, Konya formalarını 151 kez giydi. Mahamoudoy Kere: 27 maçta Konya forması giydi. Marcin Robak: 16 maçta oynadı. Mariusz Pawelek: 17 maçta oynadı. Recep Aydın: SL’de 1 kez Konya forması giydi. Serkan Şahin: SL’de 15 maç oynadı.
   </p>
   <p class="MsoNormal">
    KARTALSPOR
   </p>
   <p class="MsoNormal">
    Adem Sarı: Kiralık geldiği takım Eskişehir. SL’de 28 maç oynadı. 9 gol attı. Aydın Kuzu: SL’de 7 maç oynadı. Hamza Gezmiş: SL’de 52 maç oynadı. Kaya Tarakçı: G.Antepspor’dayken 20 maç oynadı. Mehmet Uslu: SL’de 6 kez Sakaryaspor forması giydi. Önder Çengel: SL’de G.Antep formasıyla 3 maç oynadı. Savaş Esen: 21 maçta Hacettepe forması giydi. Selçuk Yıldırımkaya: SL’de 24 maçta oynadı. Sezer Sezgin: Beşiktaş altyapısında yetişti. SL’de 2 maçta oynadı.
   </p>
   <p class="MsoNormal">
    TAVŞANLI LİNYİTSPOR
   </p>
   <p class="MsoNormal">
    Emre Balak: SL’de 14 maçta forma giydi. Ferhat Çulcuoğlu: F.Bahçe altyapısında yetişti. Hiç oynayamadı. Fevzi Tuncay: 1995-2001 yılları arasında Beşiktaş’ın kalesini korudu. SL’de 211 maçta forma giydi. G.Antepspor’da da oynadı. Millî Takım forması da giyen Fevzi, Bank Asya’da 43 maçı geride bıraktı. İbrahim Yavuz: 76 maçta oynadı. G.Saray, A.Gücü, Kayseri formaları giydi. Bank Asya’da 124 maçı geride bıraktı. Semavi Özgür: SL’de 44 maçta oynadı. A.Gücü, Manisa formaları giydi. Serkan Özsoy: SL’de 101 maçta forma giydi. F.Bahçe altyapısında yetişti. Trabzonspor’a transfer oldu. Manisa, G.Antep, D.Bakır takımlarında oynadı. Şener Aşkaroğlu: SL’de 163 maç oynadı. Manisa, Denizli, Konya, Ç. Rize formaları giydi. Ulaş Güler: SL’de 14 kez G.Birliği forması giydi.
   </p>
   <p class="MsoNormal">
    G.ANTEP BÜYÜKŞEHİR BELEDİYESPOR
   </p>
   <p class="MsoNormal">
    Abdullah Halman: G.Antepspor altyapısında yetişti. SL’de 4 maç oynadı. Ali Sakal: SL’de 4 maç oynadı. Eren Özen: 7 kez G.Birliği forması giydi. Kenan Aslanoğlu: SL’de 2 maç oynadı. Manisaspor forması giydi. Uğur Işıkal: 1985 doğumlu oyuncu İstanbul BŞ’nin 15 maçta formasını giydi. Vahap Işık: SL’de 25 maçta oynadı. Antalyaspor forması giydi.
   </p>
   <p class="MsoNormal">
    ADANASPOR
   </p>
   <p class="MsoNormal">
    Adnan Güngör: SL’de 242 kez oynadı. Samsun, Trabzon, D.Bakır, Konyaspor formaları giydi. Anıl Karaer: G.Saray altyapısından yetişti. Manisa ve A.Gücü’nde oynadı. Ayhan Tuna Üzümcü: G.Birliği, Beşiktaş, Bursa, Antalya formaları giydi. SL’de 91 maçta yer aldı. Bülent Bölükbaşı: SL’de 205 maçta oynadı. G.Antep, Kayseri, Ankara formaları giydi. 23 golü var. Emre Aktaş: SL’de 22 maçta forma giydi. Ankara ve Bucaspor’da oynadı. Fahri Tatan: F.Bahçe altyapısında yer aldı. Beşiktaş dahil SL’de birçok takımda ter döktü. 157 maçta oynadı. Tolgahan Acar: SL’de 6 maçta oynadı. G.Antep forması giydi. Volkan Kürşat Bekiroğlu: SL’de 244 maçta oynayan oyuncu Trabzon, Bursa, G.Antep formaları giydi.
   </p>
   <p class="MsoNormal">
    BUCASPOR
   </p>
   <p class="MsoNormal">
    Abdülkadir Özgen: 16 maç oynadı 6 gol attı. Alparslan Erdem: G.Saray’a Almanya’dan transfer oldu. G.Birliği’nde oynadı. 88 doğumlu oyuncu 14 kez SL’de ter döktü. Berkay Samancı: 2 maçta Buca forması giydi. Bulut Basmaz: 3 kez Manisa forması giydi. Civar Çetin: 5 kez Buca’da forma buldu. Erman Güraçar: 1974 doğumlu oyuncu 230 maçta oynadı. Beşiktaş, Trabzon, Bursa gibi güçlü takımların formasını giydi. Faruk Atalay: SL’de 32 maçta oynadı. G.Saray altyapısında yetişti. Kamil Ahmet Çörekçi: Ümit Millî oyuncu SL’de 18 maçta oynadı. Koray İçten: 9 maçta oynadı. Mehmet İncebacak: 4 maç oynadı. Mert Özcanlar: SL’de 1 maç oynadı. Ömer Kahveci: SL’de 4 maç oynadı. Serkan Yanık: 23 maç oynadı. Server Yılmaz: 1 maç oynadı. Zafer Çevik: F.Bahçe altyapısında yetişti. SL’de 11 kez Buca forması giydi.
   </p>
   <p class="MsoNormal">
    GÖZTEPE
   </p>
   <p class="MsoNormal">
    Akın Sinan Dağdelen: 1977 doğumlu kaleci SL’de 2 maç oynadı. Aydın Karabulut: Beşiktaş’ın yurtdışından transfer ettiği oyuncuydu. SL’de 31 maç oynadı. A.Gücü ve Karabükspor formaları giydi. Bülent Bal: SL’de 32 maç oynadı. G.Antep, Bursa, Karabük formaları giydi. Evren Kürkçü: 36 maçta oynadı. Ç.Rize, İstanbul Büyükşehir Belediye, Kasımpaşa formaları giydi. Gürhan Gürsoy: F.Bahçe, Sivas ve Antalya’da ter döktü. SL’de 57 kez oynadı. İlhan Şahin: Beşiktaş altyapısında yetişti. İstanbul BŞ’de 50 kez oynadı. Korhan Öztürk: 108 maçta oynadı. Kasımpaşa, Antalya, G.Birliği formaları giydi. Ömer Ateş: G.Saray altyapısında yetişti. SL’de 24 maç oynadı. Ramazan Kahya: SL’de Konya ve Ankaraspor’un 18 kez formasını giydi. Ulaç Çağlayan: F.Bahçe altyapısında yetişti. Vedat Kapurtu: SL’de 3 Kez Sivasspor formasını giydi. Yasin Avcı: SL’de 20 kez Karabükspor forması giydi.
   </p>
   <p class="MsoNormal">
    KARŞIYAKA
   </p>
   <p class="MsoNormal">
    Ahmet Burak Solakel: SL’de 29 kez G.Antep forması giydi. Akeem Agbetu: SL’de 29 kez Sivasspor forması giydi. 3 gol attı. Yabancıların çok olduğu ligde o da alt lige düştü. Ayhan Evren: Hollanda doğumlu oyuncu A.Gücü, Ankaraspor gibi takımların formasını SL’de 55 kez giydi. Bülent Ataman: SL’de 104 maça çıktı. Bank Asya’da 105 maçı geride bıraktı. Beşiktaş, Trabzon, Manisa, Karabük takımlarında oynadı. Erhan Şentürk: 1989 doğumlu oyuncu G.Saray altyapısında yetişti. 24 kez SL’de forma giydi. Ferdi Elmas: 66 maçta oynadı. G.Saray, Ankaraspor ve Karabükspor formaları giydi. Murat Akyüz: G.Saray altyapısında yetişti. 41 maçta oynadı. Ankaraspor ve Erciyes formaları giydi. Murat Sözgelmez: 109 kez Sivasspor formasıyla SL’de mücadele etti. Özgür Bayer: SL’de 16 maça çıktı. Trabzonspor, Ankaraspor, G.Antepspor, A.Gücü gibi takımlarda oynadı. Özgür Can Özcan: G.Saray’da profesyonel oldu. 21 kez SL’de yer aldı. Ç.Rize, Sakarya, Kayseri, G.Antep formaları giydi. Özgür Volkan Yıldırım: SL’de 197 maçta oynadı. Ankaragücü, G.Antep formaları giydi. Recep Öztürk: 44 kez SL’de yer aldı. G.Birliği, A.Gücü, Konya takımlarında oynadı. Ufukhan Bayraktar: Trabzonspor altyapısında yetişti. Trabzonspor, Manisa, Konya takımlarında oynadı. SL’de 22 maçta forma giydi.
   </p>
   <p class="MsoNormal">
    DENİZLİSPOR
   </p>
   <p class="MsoNormal">
    Ali Helvacı: SL’de 3 kez Denizlispor forması giydi. Burak Akyıldız: SL’de 49 kez Denizlispor forması giydi. Can Erdem: Beşiktaş altyapısında yer aldı. SL’de 3 kez forma giydi. Emin Aladağ: Bursaspor altyapısında yetişti. SL’de 40 maç oynadı. Ercan Ünal: SL’de 60 maçta Antalyaspor forması giydi. Erhan Kartal: SL’de 1 maç oynadı. Eser Yağmur: SL’de 88 maçta oynadı. Beşiktaş’ın Almanya’dan transfer ettiği gurbetçi futbolcu, Bursaspor’un da formasını giydi. Evren Özyiğit: SL’de 3 kez Ankaraspor forması giydi. Fatih Ceylan: 117 maçta forma giydi. Kayseri ve Antalyaspor’da oynadı. Fatih Yiğen: SL’de 81 maçta Denizlispor formasını giydi. Güray Vural: 55 maçta Denizlispor forması giydi. Hüzeyfe Doğan: Yurtdışından geldiği A.Gücü’nde 23 kez forma giydi. Daha sonra tekrar yurtdışına döndü. Sezon başında ise Denizli ile anlaştı. İsmail Baydil: SL’de 8 maçta forma giydi. Kemal Aslan: G.Antepspor’da yetişti, F.Bahçe’ye transfer oldu. 5 yıl bu takımda kaldı. Sonra Bursaspor’a geçti. SL’de 165 maç oynadı. 13 gol attı. Koray Çölgecen: Kayseri, A.Gücü, Buca formaları giydi. SL’de 65 kez görev aldı. Murat Önür: 33 kez Eskişehirspor forması giydi. Ragıp Başdağ: SL’de 196 maçta yer aldı. Trabzonspor’da profesyonel oldu. A.Sebat, Kayseri, Eskişehir ve Bucaspor’da oynadı. Veli Acar: 123 maçta oynadı. Bursa ve Konya formaları giydi. Yasin Çakmak: 130 maçta oynadı. Ç.Rize’de yetişti. F.Bahçe’ye büyük umutlarla geldi. Sivasspor ve Denizli formaları giydi.
   </p>
   <p class="MsoNormal">
    SAKARYASPOR
   </p>
   <p class="MsoNormal">
    Harun Avgın: SL’de 5 maç oynadı. Sivas forması giydi. İlkay Demir: SL’de 9 maç oynadı. Denizli forması giydi. Selim Çatalbaş: SL’de 1998-99’da 6 kez Sakaryaspor forması giydi.
   </p>
   <p class="MsoNormal">
    GİRESUNSPOR
   </p>
   <p class="MsoNormal">
    Adem Çalık: SL’de 23 maç oynadı. Ligde Denizlispor ve Kocaelispor formaları giydi. Aydın Çetin: 29 kez Sakaryaspor forması giydi. Fatih Şen: 17 kez G.Antepspor forması giydi. Onur Nasuhoğulları: SL’de 5 kez Sakaryaspor forması giydi. Ömer Hacısalihoğlu: SL’de 23 kez Kasımpaşa forması giydi. Volkan Koçaloğlu: SL’de 27 maçta İstanbul BŞ forması giydi.
   </p>
   <p class="MsoNormal">
    İSTANBUL GÜNGÖRENSPOR
   </p>
   <p class="MsoNormal">
    Şenol Erol: 1981 doğumlu oyuncu SL’de 11 maç oynadı. 7 kez Trabzon, 4 kez de G.Birliği forması giydi. Zafer Şakar: G.Saray altyapısında yetişti. SL’de 13 maç oynadı. 4 kez G.Saray, 9 kez de Manisaspor forması giydi.
   </p>
   <p class="MsoNormal">
   </p>
   <p class="MsoNormal">
    Yabancı oyuncu serüveni
   </p>
   <p class="MsoNormal">
    1966-67: İlk kez yabancı futbolcuya izin verildi. Kadroda 2 tane yabancı serbestti.
   </p>
   <p class="MsoNormal">
    1974-75: Sayı düşürüldü, kadroda 1 tane yabancı futbolcu oynatmaya izin verildi.
   </p>
   <p class="MsoNormal">
    1975-76: Yabancı futbolcu yasağı getirildi.
   </p>
   <p class="MsoNormal">
    1977-78: Yabancı futbolcu yasağı kaldırıldı. 2 tane yabancı futbolcu oynatmak serbest.
   </p>
   <p class="MsoNormal">
    1979-80: Yabancı yasağı tekrar getirildi.
   </p>
   <p class="MsoNormal">
    1981-82: Yabancı yasağı kaldırıldı. 2 tane yabancı futbolcu yine serbest.
   </p>
   <p class="MsoNormal">
    1989-90: İlk kez 3 yabancı futbolcuya izin verildi. İzin 1995-96 sezonuna kadar sürdü.
   </p>
   <p class="MsoNormal">
    1996-97: 1 tanesi kulübede olmak şartıyla 4 (3+1) yabancı futbolcuya izin verildi.
   </p>
   <p class="MsoNormal">
    1997-98: 1 yabancının kulübede oturma şartı kaldırıldı. 4 tane yabancı aynı anda oynayabilir kararı alındı.
   </p>
   <p class="MsoNormal">
    1999-00: Bu sezon ilk kez 5 yabancı futbolcunun oynamasına izin verildi.
   </p>
   <p class="MsoNormal">
    2000-01: 1 tanesi kulübede olmak şartıyla 6 (5+1) yabancı futbolcuya izin verildi.
   </p>
   <p class="MsoNormal">
    2001-02: 5’i sahada, 1’i kulübede, 2’si kadro dışında olmak şartıyla 8 yabancı futbolcuya izin verildi (5+1+2).
   </p>
   <p class="MsoNormal">
    2004-05: Sahada 5, kulübede 1, kadro dışında 2 olmak üzere toplam 8 olan yabancı futbolcu sayısı 6’ya düşürüldü ve tümüne sahada oynama izni verildi.
   </p>
   <p class="MsoNormal">
    2007-08: Kadrodaki yabancı sayısı 1’i kulübede oturmak şartıyla 7’ye çıkarıldı (6+1). Devre arasında ise bu sayı 2’si kulübede oturmak kaydıyla 8’e çıkarıldı (6+2).
   </p>
   <p class="MsoNormal">
    2010-11: 2’si kulübede oturmak şartıyla 8 olan yabancı futbolcu uygulaması değiştirildi. 2 tane de kadro dışında bulundurma şartıyla sayı 10’a çıkarıldı (6+2+2).
   </p>
   <p class="MsoNormal">
    2011-12: 2’si kulübede oturmak şartıyla 8 futbolcu sahada yer alabilecek. Ancak kulüplere sınırsız yabancı oyuncu transfer etme hakkı tanındı (6+2+sınırsız).
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=71C2C5C0396A5EBDA0BCB4073CA255DA?newsId=31398), [web.archive.org (arşiv bağlantısı)](http://web.archive.org/web/20120430150835/http://www.aksiyon.com.tr:80/aksiyon/newsDetail_getNewsById.action;jsessionid=71C2C5C0396A5EBDA0BCB4073CA255DA?newsId=31398)
