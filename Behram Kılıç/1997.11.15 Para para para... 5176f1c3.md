# Para, para, para...

*Behram Kılıç 1997.11.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sampiyonlar Ligi; futbolda ilerleyememiş ülkelerin temsilcilerinin Avrupa'nın kalburüstü takımlarıyla karşılaşması, en iyileri izleme imkanı, en iyi organizasyon
  </font>
 </div>
 <div id="newsText">
  <font class="detail-text">
   ve futbolun tek kıtada en üst seviyeye getirilmesi demek. Türk seyircisi Şampiyonlar Ligi sayesinde Romario'yu, Schmeichel'ı, Del Piero'yu, Simone'yi, Chapuisat'ı, Scifo'yu, Koeman'ı, Djorkaeff'i, Klinsmann'ı, Boksiç'i, Cantona'yı ve daha birçoklarını izleme imkanı buldu.
   <br/>
   <br/>
   Her kesim için ayrı bir anlamı var Şampiyonlar Ligi'nin. Futbolcu için fiyatını artırma arenası, kulüp için para kazanmanın en kestirme yolu, kasayı doldurmak için en hesaplı güzergâh. Küçük takımlar için bütün bir yıl maddi sıkıntılardan kurtulma. Yönetici açısından daha bir itibar görme, televizyonlara demeç verme yarışına girme. Seyirci için kulübe daha fazla bağlanma, galibiyeti bayram havasında kutlama, Türkiye'de sağa sola kurşun sıkma, bilet kuyruklarının ekmek kuyruklarını geçmesi, sokaklarda konvoy oluşturma ya da rakip takım taraftarlarını 'Size annenizin liginde başarılar' diyerek kızdırma. Televizyonlar için reyting artırma aracı, reklam pastasından en büyük pay alma, Havuz Sistemi'ne girip 5 yıl süreyle çıkmama ve de boğulmama. Hakemler için uluslararası maçlara terfi alanı, kuralların harfiyen uygulanması, futbolcular kadar ilgi çekme, bir düdükle hayalleri yok etme ya da yeşertme.
   <br/>
   <br/>
   6 yıl önce UEFA Asbaşkanı Şenes Erzik tarafından düşünülen ve hayata geçirilen bir futbol olayı Şampiyonlar Ligi. Bugüne kadar daha cazip hale getirilmesi için her yıl birtakım kuralların eklendiği ya da çıkartıldığı, Avrupa kıtasının en önemli spor organizasyonlarından biri.
   <br/>
   <br/>
   Para, para, para
   <br/>
   <br/>
   Napolyon'un izinden yürüme olarak da nitelenen Şampiyonlar Ligi; endüstriye giden futbolun en önemli ticari alanı, UEFA'nın da en büyük gelir kaynağı. Bütçesi 400 milyon frank olan UEFA, Şampiyonlar Ligi'ni havuz sistemi içerisinde pazarlıyor ve maçların naklen yayınlarından 300 milyon frank kazanıyor.
   <br/>
   <br/>
   Bu ligde herkes kazanıyor: UEFA, tv kanalları, reklamcılar, kulüpler, futbolcular... UEFA, tv ve reklam gelirlerinden kazandığı 300 milyon frankın 164 milyonunu katılan takımlara veriyor. Yani lige giren her takım katılım payı olarak 2 milyon frank, kazandığı maç başına da 1 milyon frank alıyor. Beraberlik halinde ise 500 bin frank kasaya giriyor. Grup maçlarında takımlara toplam 72 milyon frank, çeyrek finalde 24 milyon frank, yarı finalde 10 milyon frank, finalde de 10 milyon frank para veriliyor.
   <br/>
   <br/>
   Bunun dışında Fair Play ruhuna aykırı davranılması halinde kulüplere ceza veriliyor. Örneğin, Galatasaraylı futbolcular Sparta Prag'la deplasmanda oynanan maçta 2 kırmızı, 3 sarı kart gördüler. Bu durumda 5 ile 10 bin frank arasında kulübe para cezası verilecek. Kısacası her hareketin mükafatı ve mücazatı paraya endeksli.
   <br/>
   <br/>
   Amaç, büyüklerin sayısını artırmak
   <br/>
   <br/>
   Her yıl kuralları biraz daha değiştirilerek gerçekleştirilen Şampiyonlar Ligi'nde hedef Avrupa'da ekonomik yönden büyük olan takım sayısını artırmak. Başka bir deyişle küçük takımların bu lig sayesinde bütçelerini güçlendirmek, büyük takımlarla başabaş mücadele etmelerini sağlamak. Şu anki statü büyük kulüplerin tepkisini çekse bile Şampiyonlar Ligi her yıl daha zevkli hale geliyor. UEFA Asbaşkanı Şenes Erzik, 'Başlangıçta hiç kimse böyle bir organizasyonun gerçekleşeceğini ummuyordu ama sonuç ortada' diyor.
   <br/>
   <br/>
   Mesela, adı sanı duyulmayan, futbolcularının çoğu yarı amatör olan Norveç'in Rosenborg takımı elde ettiği başarılarla hem bütçesini kuvvetlendirdi, hem de büyük takımlara en ciddi şekilde kafa tutmaya başladı. Geçen yıl grup maçlarında Milan'ı deplasmanda mağlup ederek çeyrek finale çıkma başarısı gösteren Rosenborg, bu yıl Porto'yu 20 mağlup etti. Bir başka örnek ise Dinamo Kiev. 90'lı yılların ünlü takımı bu yıl elde ettiği başarılarla mazisini hatırlatıyor. C Grubu'nda yer alan Ukrayna ekibi Barcelona'yla oynadığı iki maçta Katalonlar'a tam 7 gol attı, PSV'yi deplasmanda 31 mağlup etti, frankları da kasasına koydu.
   <br/>
   <br/>
   Şampiyonlar Ligi'nin gelişimi
   <br/>
   <br/>
   Bu ligin temeli, 199192 sezonunda, Şampiyon Kulüpler Kupası'nda uygulanan eleme usulünün ilk iki eleme turundan sonra dört takımdan oluşturulan iki grup sistemiyle atıldı. Hiç kimse başarılı bir şekilde organize edileceğini tahmin etmiyordu.
   <br/>
   <br/>
   199293: Şampiyonlar Ligi bu yıl hayata geçirildi. Ön elemede 4 takım 1. tura çıktı. Birinci turda 16 takım birbirleriyle karşılaştı. İkinci tur maçları  sonucunda 8 takım Şampiyonlar Ligi'ne katılmaya hak kazandı. 4'erli iki grup oluşturuldu ve yapılan maçlar sonucunda gruplarında ilk sırayı alanlar final oynadı. Türkiye Şampiyonu Beşiktaş İsviçre'nin Göteborg takımı ile ilk turda yaptığı maçlar sonucu elendi. İlk maçı 20 kaybeden temsilcimiz ikinci maçta evinde Göteborg'u 21 mağlup etmeyi başardı ancak elendi.
   <br/>
   <br/>
   26 Mayıs 1997'de Münih Olimpiyat Stadı'nda yapılan ve 72 bin 300 kişinin izlediği final maçında ise Fransa'nın Olimpik Marsilya takımı Boli'nin 43. dakikada attığı golle İtalya'nın Milan takımını 10 mağlup ederek ilk Şampiyonlar Ligi kupasını müzesine götürdü.
   <br/>
   <br/>
   199394: Ön elemelerde 8 takım birinci tura katıldı. Birinci turda 16 takım 2. tura kaldı, buradan da 8 takım Şampiyonlar Ligi'ne girmeye hak kazandı. 8 takım iki gruba ayrıldı. Grup birincileri grup ikincileriyle yarı final maçları yaptı. Kazananlar finalde karşılaştılar.
   <br/>
   <br/>
   Türkiye'yi Galatasaray temsil etti. SarıKırmızılı takım birinci turda Cork City'i 21 ve 10'lık sonuçlarla geçti. İkinci turda ise İngilizlerin şampiyonu M.United'le karşılaştı. İlk maçı deplasmanda oynayan ekibimiz 20 yenik duruma düşmesine rağmen 32 öne geçti. Ancak maçın sonlarında yediği golle sahadan 33 berabere ayrıldı. Rövanşta İstanbul'da 00 biten maç sonucunda Galatasaray Şampiyonlar Ligi'nde, Avrupa'nın en iyi 8 takımı arasına adını yazdırdı. Ligde temsilcimiz Barcelona, Monaco, S.Moskova'yla aynı gruba düştü. 6 maçtan 2 beraberlik 4 mağlubiyet aldı. 1 gol attı, 10 gol yedi.
   <br/>
   <br/>
   Yarı finalde Milan Monaco'yu, Barcelona Porto'yu geçerek, finalde karşılaştılar. 18 Mayıs 1994 yılında Atina'da oynanan final maçında Milan sahada şov yaparak Barcelona'yı Massaro (2), Saviceviç ve Desailly'nin attığı gollerle 40 mağlup ederek kupayı müzesine götürdü. Bu karşılaşmayı 70 bin futbolsever izledi.
   <br/>
   <br/>
   199495: Avrupa'da daha çok dikkat çekmesi için her yıl yenilikler yapılan Şampiyonlar Ligi'nde bu yıl takım sayısını artırma yoluna gidildi ve 16'ya çıkartıldı. Ülke puanları iyi olan 8 takım doğrudan lige katıldı. Geri kalan 8 takım ise ön eleme oynayarak lige girdi. Toplam 16 takım 4'erli gruplara ayrıldı. Gruplarında ilk iki sırayı alan takımlar çeyrek finale çıktılar. Çeyrek final maçları da 4'erli iki grup halinde gerçekleştirildi. Yarı final ve final maçları sonucunda lig sona erdi.
   <br/>
   <br/>
   Bu yıl ligde ülkemizi yine Galatasaray temsil etti. Ekibimiz ülke puanı yetmediğinden dolayı ön eleme oynadı. Ön elemede Avenir Beggen'i her iki maçta da farklı yenerek (51, 40) lige girdi. Göteborg, Barcelona, M.United'la A Grubu'nda yer aldı. Galatasaray oynadığı 6 maçtan 1 galibiyet 1 beraberlik alarak ligi 4 puanla sonuncu sırada tamamladı. Ligin yarı final maçlarında Bayern MünihAjax, P.S.Germain ise Milan'la karşılaştı. Oynanan maçlar sonucunda Ajax ve Milan finale çıktılar. Viyana'da Ernst Habbel Stadı'nda 24 Mayıs 1995 tarihinde oynanan ve 48 bin kişinin izlediği maçta Ajax, Kluivert'in 84. dakikada attığı golle Milan'ı 10 yenerek kupanın sahibi oldu.
   <br/>
   <br/>
   199596: Geçen yılki sistem aynen uygulandı. Ajax, Panathinaikos, Nantes, Juventus yarı finale çıktılar. Yarı final eşleşmeleri sonucunda AjaxPanathinaikos'u, Juventus ise Nantes'i eleyerek finalde karşılaştılar. 22 Mayıs 1996'da Roma'da oynanan ve 67 bin kişinin izlediği final maçında taraflar 11 berabere kaldılar. Penaltı atışları sonucunda Juventus, Ajax'ı 42 mağlup etti.
   <br/>
   <br/>
   Türkiye Şampiyonu Beşiktaş'a ön elemede Norveç'in Rosenborg takımı rakip oldu. İlk maçı deplasmanda 30 kaybeden temsilcimiz evinde rakibini 31 yenmesine rağmen Şampiyonlar Ligi'ne giremedi.
   <br/>
   <br/>
   199697: Sistemde bir değişiklik yapılmadı. B.Dortmund, Ajax, M.United, Juventus yarı finale çıktılar.  Eşleşmeler Borissia DortmundM.United, AjaxJuventus şeklindeydi. Borissia Dortmund her iki maçı da 10 kazanarak finale çıktı. Son iki yılın finalisti Ajax ise Juventus'a her iki maçta da yenilerek (12, 14) elendi. Final maçı Münih Olimpiyat Stadı'nda oynandı. Bu da bir Alman takımı olan Dortmund'a yaradı. Borissia Dortmund 59 bin kişinin izlediği maçta Riedle (2) ve Ricken'in attığı gollerle Juventus'u 31 mağlup etti. Juventus'un tek golü Del Piero'dan geldi.
   <br/>
   <br/>
   199798: Şampiyonlar Ligi'ne bu yıl 24 takımın katılması kararlaştırıldı. Takım sayısının artırılması büyük takımların tepkisini topladı. UEFA ise amaçlarının küçük takımların güçlenmesini sağlamak olduğunu açıkladı.
   <br/>
   <br/>
   8 takım ülke puanları tuttuğu için lige doğrudan girdi. İki ön eleme yapıldı. İlk ön elemeye 30 takım katıldı. 15 takım rakiplerini eleyerek ikinci ön elemeye girdiler. İkinci ön elemede 17 takım yer alıyordu. Toplam 32 takım birbirleriyle eşleştiler. Sonuçta 16 takım daha Şampiyonlar Ligi'ne girmeye hak kazandı. Takımlar 4'erli 6 gruba ayrıldılar.
   <br/>
   <br/>
   Gruplarında birinci olan takımlarla en iyi iki tane ikinci çeyrek finale çıkacaklar. Bu kural takımların birinci olmak için maçlarını kazanmak zorunda olduklarını belgeliyor. Zira bu yıl kazanılan maç sayısı daha da arttı. Artık beraberliğe oynanmıyor. Her takım sahaya mutlak kazanmak için çıkıyor. Şu ana kadar yapılan 48 maçta 147 gol atıldı. 31 maçı evsahibi takım kazandı. 11 maçtan deplasman takımları galip ayrıldı. 6 karşılaşma berabere bitti. 48 maçta sadece 2 müsabakada taraflar gol kaydına muvaffak olamadı.
   <br/>
   <br/>
   Her geçen yıl daha da zevkli hale gelen ve sadece Avrupa'da organize edilen Şampiyonlar Ligi, bakarsınız dünya çapında da uygulamaya konulabilir; Johansson FİFA, Şenes Erzik de UEFA Başkanı olursa. Futbol sektörü her geçen gün büyüyor çünkü.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3194-para-para-para.html), [web.archive.org (arşiv bağlantısı)](http://web.archive.org/web/20130914080139/http://www.aksiyon.com.tr:80/aksiyon/haber-3194-para-para-para.html)
