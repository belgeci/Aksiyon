# Türkiye'de neden kaleci yetişmiyor?

*Behram Kılıç 2004.10.11*

<div bgcolor="#FFFEF6">
 <font>
  <img border="0" height="1" src="/web/20060113112253im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060113112253im_/http://www.aksiyon.com.tr/resim/514/66.jpg" vspace="5"/>
  </p>
 </font>
 <font class="content">
  Kimisi kaleci antrenörlerini, kimisi yöneticileri, kimisi medyayı suçluyor. Ama bir gerçek var ki yıllardır ülkemizde uluslararası arenada boy gösterecek kaleci yetişmiyor...
 </font>
 <p>
  <font class="content">
   Yıl 1994’tür. A Milli Takım’da Teknik Direktör Fatih Terim’in yardımcılığını yapan Rasim Kara, Türkiye’de bir türlü çözüm üretilemeyen kaleci sorununa neşter vuracak bir proje üretir. Yurtdışından doküman ve belgeler getirilir. 32 kişinin katılımıyla Riva’da 39 gün süren “kaleci antrenörlük kursu” düzenlenir. Bu bir ilktir. Bundan olsa gerek katılımcılar büyük heyecan yaşar. Büyük bir şevkle tamamlanan kurstan mezun olanlar önce birinci ligde, sonra ikinci ligde vazife almaya başlar. Sonra sahaya da çıkarlar. Yedek kulübelerinde, teknik direktör ve yardımcılarının yanında kaleci antrenörleri de vardır artık. Hemen herkes, geleceğin kalecilerinin masörlerin nezaretinde değil, eğitimli kaleci antrenörlerinin verdiği taktikler doğrultusunda yetişeceği ümidini taşımaya başlar.
   <br>
    <br>
     Aynı yıl Milli Takım kalesinde Engin vardır. Bir talihsizlik olur ve Engin’in ayağı kırılır. Kaleyi Rüştü devralır. Rasim Kara’nın Antalyaspor’da üçüncü kaleciyken bulduğu bir yetenektir Rüştü... Aradan geçen uzun yıllara rağmen Rüştü, bugün Milli Takım kalesini koruyor hâlâ. Hiçbir teknik direktör onun alternatifini bulmuş değil henüz. Öyle ki geçen yıl transfer olduğu Barcelona’da bir yıl yedek kulübesinde oturmasına rağmen Rüştü yine Ay-Yıldızlı formayı sırtından çıkartmadı.
     <br/>
     <br/>
     Büyük umutlarla açılan kaleci antrenörlük kursları halen devam ediyor. Toplam mezun sayısı 300’ü aştı. Ama gelin görün ki yetişen kaleci sayısı bir elin parmaklarını geçmiyor. O gün de Birinci Lig’de kaleler yabancılara emanetti bugün de. Cordoba, Mondragon, Petkoviç, Zdravkov, Oliveira, Gouda, Ali Uyanık (Allum Buker), Süleyman (Süleymanou), Hasagiç, Khaled, Shorunmu’ya karşın Rüştü, Ömer, Oğuz, Recep, Metin, Fevzi, Osman gibi Türk kaleciler üç direğin arasındalar.
     <br/>
     <br/>
     Rüştü’nün milli takımdaki yedeği de F.Bahçe’deki takım arkadaşı Volkan. Türkiye’de neden kaleci yetişmediğini Rasim Kara’nın gayretleriyle açılan ilk kurstan mezun Milli Takımın eski kalecisi Fatih Uraz ile konuştuk. Bir dönem Beşiktaş ve Kayserispor’da kaleci antrenörlüğü de yapan, halen ABD’deki Virginia Üniversitesi’nin spor direktörlüğünü sürdüren Uraz Türkiye’de kaleci yetişmemesinin en büyük suçlusu olarak söz konusu kurslardan mezun antrenörleri görüyor.
     <br/>
     <br/>
     -İlk kurs nasıldı?
     <br/>
     <br/>
     İlk kurs 39 gündü. İlk olduğu için heves ve heyecanı çok başkaydı. Rasim Kara’nın çok büyük emekleriyle açılmıştı. Onun Türkiye’de kaleci antrenörlerinin mecbur kılınmasında çok büyük emeği vardı. O moralle, o şevkle çok iyi şeyler yapıldı. Ancak o şevk birkaç yıl içinde kayboldu.
     <br/>
     <br/>
     -Eskiden çok iyi kaleciler vardı. Ama bugün varsa yoksa Rüştü...
     <br/>
     <br/>
     Bir, eski kalecilerin çok kaliteli oldukları tartışılır. İkincisi, her geçen sene kaleciden istenen özellikler artıyor. Son yirmi seneye baktığın zaman önce topu eline aldırmadılar, sonra 6 saniyeden fazla tutturmadılar, ardından tacı tutamazsın dediler, adamın ayağına atladığın zaman kırmızı kart görürsün dediler. Bugün tempo çok yükseldi. Kalecinin işi zorlaşmaya başladı. Kendi dönemimdeki kalecilere baktığımda çoğu bugün oynayamazdı. Son iki senedir 12-13 takımın kalecisi yabancı. Ancak ligde son haftaya bakılınca12 takımın kalesinde Türk vardı. Demek ki Türk kalecisine oynama şansı verilmediği için iyi kaleci yetişmiyor savı yeterli değil.
     <br/>
     <br/>
     -Rüştü’lerin sayısını neden artıramadık?
     <br/>
     <br/>
     Kaleci antrenörleri çok donanımsız. Bu işi bilmiyorlar. Nasıl ki iyi futbolcu demek iyi antrenör demek değildir, aynen öyle de iyi kaleciden iyi kaleci antrenörü olmuyor. Eski bilgiler bugünün kaleci antrenörleri için yetmez. Teknolojiyi takip etmezsen bildiklerin birkaç yılda demode olacaktır. Bizdekiler kesinlikle demode biçimde çalışıyor. Bugün Beşiktaş kaleci antrenörü kalecisine frikikte nerede durması gerektiğini söyleyemiyorsa, kornere nasıl çıkması gerektiğini anlatamıyorsa, suç kalecinin değildir. Kaleci antrenörleri bilmiyorlar ki öğretsinler.
     <br/>
     <br/>
     -Çözüm ne?
     <br/>
     <br/>
     Kimse bilmediğini kabul etmez, kendinin en iyi bu işi bildiğini düşünür. Onun için işimiz çok zor. Kaleci antrenörlerinin çok iyi eğitilmesi lazım.
     <br/>
     <br/>
     -Antrenörler nerede yanlış yapıyor...
     <br/>
     <br/>
     Yanlış çok. Bir kere kaleciyi müsabaka şartlarında eğitmeli. 20 tane orta yapayım devri bitti. Bir idmana birçok şey sıkıştırmak istersen kaleciye hiçbir şey veremezsin. Bir iki hareketi yaptır, ama ısrarlı yaptır. Güven faktörü çok önemli. Ona vereceğinin onun için çok önemli olduğuna inanmalı. Bir de rakip hakkında  kaleci bilgilendirilmeli.
     <br/>
     <br/>
     -Bizdeki kaleci antrenörlerinde gördüğünüz en büyük eksiklikler neler?
     <br/>
     <br/>
     Kaleci antrenörü mutlaka okuyan ve araştıran biri olmalı. En büyük eksiklik bu. Kimse yanlış anlamasın. Isınma teknikleri bile çok yanlış. Atadan babadan kalma metotlarla çalışılıyor.
     <br/>
     <br/>
     -Ligimizde kalecilerimiz yeterince şans bulamamaktan yakınıyor...
     <br/>
     <br/>
     Son yıllarda genç kalecilere şans veriliyor. Bizim zamanımızda ne kadar iyi olursa olsun gençlere şans verilmezdi. Onlara şüpheli gözüyle bakılırdı. Bugün kalecilerin klası çok önemsenmiyor. Önemli olan gol atmak ve rakibe pozisyon vermemek.
     <br/>
     <br/>
     -İyi bir kalecide ne gibi özellikler olmalı?
     <br/>
     <br/>
     İyi bir kalecide çok değişken özellikler aranır. İlkin liderlik özelliği olacak. Çabuk olacak. Rakip kendisiyle başbaşa kaldığında ayakta kalacak. Hatalarından ders alacak. Arkadaşlarını yönlendirebilecek. Zeki olacak. İyi zamanlamaya sahip olacak. Günümüz futbolunda libero özelliğini yerine getirebilecek, içgüdüsü kuvvetli olacak. Bunların ne kadarına sahip olursan o kadar iyi kalecisindir.
     <br/>
     <br/>
     -Kalecilere tavsiyeleriniz...
     <br/>
     <br/>
     Kaleci yaptığı hatayı çabuk unutmalı. Maçta muhasebe olmaz. Maçtan sonra da... Birkaç gün sonra oturur nerede hata yaptığına bakarsın. Kalecilik özel ilgi gerektirir. Sevmen lazım. Sevmezsen başarılı olamazsın. Kendini bir nimet olarak görmeyeceksin. Bilgi açlığı hissedeceksin.
     <br/>
     <br/>
     -Kaleciliğin bir ekolü var mı?
     <br/>
     <br/>
     Her ülkede kaleciden istenen özellikler değişir. İngiltere’de hava toplarını almasının yanında top tekniği yeterliyken, İtalya’da çizgi üzerinde başarılı olması önemlidir. İspanya’da çabuk olması istenir. Demir perde ülkelerinde hantal, uzun boylu kaleciler kabul görür. Ülkemizde ise bir kaleci ekolü yok.
     <br/>
     <br/>
     -Siz Beşiktaş ve Kayseri’de kaleci antrenörlüğü yaptınız...
     <br/>
     <br/>
     5-6 sene kadar kaleci antrenörlüğü yaptım. Çalıştırdığım bütün yerli ve yabancı kaleciler milli takımlarına kadar yükseldi. Kaleciyi yaptığı çalışmaların doğru olduğuna inandırdım. Mutlaka maç şartlarında çalıştırdım. Kaleciye oyun içinde parça parça görev düşer. Bu görev süresi de pozisyona göre birkaç saniyedir. Ben de kalecileri 5-6 saniye çalıştırıp istirahat verdim. Hiç bir zaman üst üste 20 şut çekmedim.
     <br/>
     <br/>
     -En beğendiğiniz kaleci kimdi?
     <br/>
     <br/>
     Shilton’u çok beğenirdim. Çizgi üzerinde çok iyiydi, blokajı çok iyiydi. Bugün araya atılan toplarda eksik kalırdı. Dassaev bile günümüz futboluna ayak uyduramazdı.
     <br/>
     <br/>
     - Ya Schucmacher ve Pfaff nasıldı?
     <br/>
     <br/>
     Günümüz futbolunda ikisinin de başarılı olma şansı zor. Top teknikleri zayıftı. Schucmacher, F.Bahçe’de ikinci sezonunda Nurettin’in yedekliğine düştü. Alman milli takımının arkasında oynamakla F.Bahçe defansının arkasında oynamak bir değildi.
     <br/>
     <br/>
     -Peki günümüzde hangi kaleciler göze batıyor?
     <br/>
     <br/>
     Çizgi üzerinde Buffon, çabuklukta Casillas, dirilikte ve hırsta Kahn’ı beğeniyorum. Soğukkanlılıkta Danimarkalı Sorensen çok iyi. Görüldüğü gibi tüm özelliklerin toplandığı bir kaleci yok.
     <br/>
     <br/>
     -Süper Lig’deki kaleciler nasıl...
     <br/>
     <br/>
     Mondragon ilk sene iyiydi. Cordoba da öyle. Ama bu sene iyi değiller. Türkiye’deki kaleci antrenörlerinin başarılı olamadığının bir göstergesi de ülkemize gelmiş hiçbir yabancı kalecinin ikinci sezonunda aynı performansı gösterememiş olmadır. Taffarel çok iyi kaleci değildi; ama G.Saray’la iyi uyum sağladı. Tıpkı Simoviç gibi.
     <br/>
     <br/>
     -Bir de Türkiye’de kalecilere sabır gösterilmiyor...
     <br/>
     <br/>
     Son Trabzon-Beşiktaş maçını izledim. O maçta Trabzon’un kalecisi Petkoviç iyi işler yaptı. Ama tribünlerin tepkisi vardı. Buna bir anlam veremedim. Bazı şeyleri bilmiyoruz. Artık kalecinin tek başına takımı sırtlayıp götürme devirleri bitti. Şimdiki kaleci modeli “yakmayan” kaleci. Yenileceği yiyen, kurtarılması gerekeni kurtaran, çıkılması gereken topa çıkan, altı pastan rakibe vurdurmayan kaleci. Daha fazlası yok...
     <br/>
     <br/>
     -Genç milli takımlara baktığımızda iyi kaleciler var gibi...
     <br/>
     <br/>
     O yaşlar konum itibariyle sizden beklentilerin fazla olmadığı yaşlar. Önemli olan kaç tanesi birinci ligde oynayacak. Doğru isimler bulunduğu zaman inatçı olunmalı. Fatih Terim ve Rasim Kara Rüştü’ye inandılar. Antalyaspor’un üçüncü kalecisi iken onu Türk futboluna kazandırdılar.
     <br/>
     <br/>
     -Rüştü’nün dönüşü için düşünceleriniz...
     <br/>
     <br/>
     Şimdi Rüştü gelmedi. Volkan’ın performansı Rüştü’nün gelmesine sebep oldu. Volkan teknik ekibine güven vermiş olsaydı, Rüştü asla gelmezdi. Daum, Rüştü’nün eski durumuna bakarak onu özellikle Avrupa için transfer etti. Ama Rüştü özgüvenini kaybetti. F.Bahçe seyircisinin de kendisine karşı bir alınganlığı var. Bu ileride sıkıntı olabilir.
     <br/>
     <br/>
     -Avrupa’da sıkıntı var mı?
     <br/>
     <br/>
     Son şampiyonada gözlemlediğim kadarıyla Bulgaristan ve Hırvatistan takımının kalecileri vasatın altındaydı. Onun dışındaki kaleciler genelde iyiydi. Çok göze batan kaleci hatalarına rastlamadım.
     <br/>
     <br/>
     RÜŞTÜ REÇBER: HÂLÂ İPİMİZİ ÇEKMEYE ÇALIŞIYORLAR
     <br/>
     <br/>
     12 yıldır milli takımlara hizmet ediyorum. Uzun süredir ayakta kalabilmeyi başardığım için çok mutluyum. Türkiye’de yetenekli kaleciler var. Ancak yabancıya da bir hayranlık var. İtalya’nın yaptığını yapabilir, yabancıya kısıtlama getirebiliriz. Böylece nice değeri kazanırız. Kulüpler de boşuna para ödemez. Burada önemli olan teknik direktörlerin, yöneticilerin, medyanın olaya bakış açısı. Bizdeki kalecinin yabancıdan bir iki noksan yanı varsa tercih yerliden yana kullanılmalı. Oynayarak o fark kapatılır. Bence yerliye güven duyulmalı. Siz elinizdeki oyuncuya güvenmezseniz ondan performans alamazsınız. Yetenekli kalecilerle uğraşılmasın. Bir sporcu kolay yetişmiyor. Süreyya Ayhan’a yaptılar aynı şeyi. O değerleri korumak lazım. Ben 17 yaşında kaleciliğe başladım. Benimki biraz şans yani. Çok badirelerden geçtim. Zor anlar yaşadım. Ama hepsinden sıyrıldım.
     <br/>
     <br/>
     Hâlâ Türk futbolunu bir yerlere getiren insanların iplerini çekmeye çalışıyorlar. Yıllar önce de böyleydi, şimdi de böyle. Bende çok insanın emeği var. F.Bahçe’de Datcu ile çalıştım. Ümit ve A Milli Takımlarda çalıştığım Rasim Kara bana kaleci kimliği kazandıran insandır. Çok kaleci antrenörüyle çalıştım. Hepsinin ayrı bir çalışma tekniği vardı. Ama temelde, çabukluk, kuvvet ve teknik üzerinde dururlardı. İyi bir kalecinin pozisyonu hissetmesi, çabuk olması ve teknik özellikler barındırması gerekir.
     <br/>
     <br/>
     Ülkemizde kaleciye bakış açısı değişti. 15 yıl önce küçükleri kaleye geçiriyorlardı. Ama bugün bu bir meslek. Barcelona’ya bir hedef için gittim. Üzerimde baskı vardı. Bu, Türk halkının beklentisine cevap verememe baskısıydı. Bazı insanların beklentileri yoktu! Oynayamamanın ezikliğini yaşadım. Kalecinin oynaması lazım. Antrenman seni hazır tutar. Ama maç çok farklı.
     <br/>
     <br/>
     TÜRK KALECİLERE ŞANS VERİLMELİ
     <br/>
     <br/>
     Rasim Kara (Teknik Direktör): Enke iyi  çıksaydı Volkan olmazdı
     <br/>
     <br/>
     Türkiye Barcelona’ya transfer olan bir kaleci yetiştirdi. Öyle veya böyle. Türkiye’de çok yetenekli genç kaleciler var. Ancak onları alt yapıdan bir türlü üst yapıya taşıyamıyoruz. Enke iyi olsaydı bugün Volkan diye bir kaleci olmazdı. Yöneticilerin, taraftarların, medyanın yabancılara gösterdiği hoşgörüyü yerlilere de göstermeleri gerekir. Genç kalecilerin yaptığı hatalar dikkat çekiyor. Yabancılara ise toleranslı davranılıyor. Altyapılara kaleci antrenörü alınmalı. Doğru tekniğin genç yaşta verilmesi ve ısrarla çocukların hatalarının düzeltilmesi çok önemli. Kaleci antrenörlüğü müessesesine kimse kulp takmasın. Türkiye’de savunma hataları çok fazla. Defans çok kötü. Çok kolay gol pozisyonuna giriliyor. Defans taktiklerin kaleci ile birlikte çalıştırılması lazım.
     <br/>
     <br/>
     Mehmet Kulaksızoğlu (Kaleci Antrenörü):  Yetişeni aşağı çekiyoruz
     <br/>
     <br/>
     Kaleci yetişse de biz aşağı çekiyoruz. Yetişmişi de erken harcıyoruz. Genç Milli Takımlarda oynayan kaleciler hep iyi. Yetişenleri yukarı çıkartmakta zorlanıyoruz. Kaleciyi oynatarak mutlu edersiniz. Genç takımlarda mutlu, çünkü oynuyor. Ama A takıma gelince yedekte bekliyor. Küsüyor. Gol önlediğinde ekstra prim vermiyoruz. Ama golü yediğinde yerin dibine sokuyoruz. Hiç bir kanalda kaleciyle ilgili teknik bir eleştiri yok. Çünkü kimse bilmiyor. Yabancı kalecilere sınırlama getirilmeli. Aşağıda psikolojik danışman da yok. Futbol federasyonunun kaleci antrenörlerine verdiği eğitim yeterli. Ben ilk mezunlardanım. Heyecan çok fazlaydı. Bugün sayımız 300’ü aştı.
     <br/>
     <br/>
     Şenol Güneş (Teknik Direktör): Türk kalecilere şans verilmeli
     <br/>
     <br/>
     Geçmişte hücuma dönük oyuncu çıkmazdı. Şimdi savunma oyuncusu ve kaleci bulmakta zorlanıyoruz. Oyuncular gol atmayı ve attırmayı seviyor. Beklerde bir sıkıntı var. İyi kaleci sayısı az; çünkü çok farklı bir mevki orası. Türk kalecilerin başarılı olabilmesi için şans bulmaları lazım. Biz ülke olarak bir hamle yapıyoruz. Sonra o hamleyi ileriye taşıyacak atılımları gerçekleştiremiyoruz. Kalecileri değerli kılmak gerekir. Onların eğitimine altyapılardan başlanmalı ve gelişen şartlara göre eğitilmeliler. Türkiye’de kalecilerden yediği golün hesabı soruluyor. Ama onların kurtardıklarına bakan yok. Bizim zamanımızda işimiz kolaydı. Futbol hızlı oynanmıyordu. Bugün gol olması için her türlü yol deneniyor. Kurallar sık sık değiştiriliyor. Sezon boyunca 7 gol yediğimde ‘çok gol yedin’ diye eleştirilirdim. Bugün bir kaleci 2 maça 7 gol yer hâle geldi. Bunu da yeri geldiğinde normal karşılamak gerekir.
     <br/>
     <br/>
     ONLARIN BASTIĞI YERDE ÇİM BİTMEZ
     <br/>
     <br/>
     “Ona file bekçisi dendiği de olur. Aslında kader kurbanı, mahkum ya da şamar oğlanı da denebilirdi. Onun bastığı yerde bir daha çim çıkmadığı söylenir. O yapayalnızdır. Oyunu hep uzaktan izler. Hedef mekandan ayrılmaksızın üç direğin arasında idamını bekler. İlk ödüllendirilen asla o olmaz. O her zaman ilk suçludur. Takımların kötü olduğu günlerde de kabak onların başına patlar, şut sağanağı altında başkalarının günahlarını çekerler. Kaleci bir tek hatasıyla bir maçı mahvedebilir, bir şampiyona onun bir yanlışıyla kaybedilebilir. Seyirci kaleciyi affetmez. Kara talihi ömrünün sonuna kadar onu terk etmeyecektir.”
     <br/>
     <br/>
     *Uruguaylı yazar Eduardo Galeano (Gölgede ve Güneşte Futbol adlı kitabından)
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16663&yorum=2114), [web.archive.org (arşiv bağlantısı)](http://web.archive.org/web/20060113112253/http://www.aksiyon.com.tr:80/detay.php?id=16663&yorum=2114)
