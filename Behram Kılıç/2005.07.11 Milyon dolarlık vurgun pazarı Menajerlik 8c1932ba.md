# Milyon dolarlık vurgun pazarı: Menajerlik

*Behram Kılıç 2005.07.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’de lisanslı 32 menajer var. Gayr-i resmi rakam ise neredeyse futbolcu sayısına denk. Teknik direktörler, futbolcular, yöneticiler hatta lisanslı menajerler bu durumdan şikayetçi. Federasyon ise sessiz. Özellikle genç futbolcular dikkat! Yetki verdiğiniz menajeri iyi seçin. Yoksa...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060524220431im_/http://www.aksiyon.com.tr/resim/553/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Futbol, kenar mahallede insanları eğlendiren bir araç olmaktan çoktandır çıktı. Şimdi o, uluslararası kurallarla yönetilen dev bir sektör artık. Dünyada futbolun denetimini sağlayan FIFA, futbolcuları kulüplerin oyuncağı olmaktan kurtarmak için henüz çoğu ülkede olduğu gibi bizde de tam olarak uygulanamayan ‘Lisanslı Futbolcu Temsilciliği’ni, daha bilinen adıyla menajerlik sistemini hayata geçirdi. Bu sistemle birlikte artık futbolcu kaçırmalarının sona erdiğini, daha çok vergi verildiğini, oyuncuların kulüplerle masaya otururken yanlarında amca, baba ya da dayılarını getirmediğini görüyoruz.
   <br>
    <br>
     Halen ülkemizde FIFA lisansı almış 32 futbolcu menajeri var. Ancak lisanslı olmayan menajer sayısı ise neredeyse profesyonel futbolcu sayısına denk. Bu dosyayı hazırlarken, isimlerini zikretmeyeceğimiz bazı menajerler bize elindeki oyuncuları bir kulübe satmamız için ricada bulundu. Yani sizin anlayacağınız çoğu işte olduğu gibi bu sektörün de cılkını çıkartmayı başardık. Zaten her yerinden şike, mafya, bahis, kara para, teşvik gibi kirler akan futbol sektörümüzün menajerlik sistemini tam anlamıyla hayata geçirmesini beklemek saflık olurdu.
     <br>
      <br/>
      Yılda iki kurs düzenleniyor
      <br/>
      <br/>
      Türkiye’deki lisanslı 32 menajerin çoğu kurdukları şirkete bağlı elemanlar çalıştırıyor. Bu yasal bir yol. Ancak, Türkiye’de lisansı olmadığı gibi hiçbir şirkete bağlı olmayan, elinde çanta ve telefonuyla dolaşarak futbolcu bağlayan, vergi vermeyen, üstelik sattığı futbolcular için komisyon alan menajerlerin sayısı bir hayli fazla. Lisanslı bir menajerle çalışan lisanssız elemanların sayısı da kontrolden çıkmış durumda.
      <br/>
      <br/>
      FIFA ilk yıllar menajerlik lisansını bizzat kendisi veriyordu. Talep artınca devreye yerel federasyonları soktu. Türkiye Futbol Federasyonu da menajer olacaklar için her yıl iki kurs düzenliyor. Kurslara FIFA’nın resmî dillerinden İngilizce, Fransızca, Almanca ve İspanyolca’dan sadece en az birini bilmek, lise ve dengi okul bitirmiş olmak şartlarına uygun herkes ikâmet kağıdı, vesikalık resim, nüfus cüzdanı örneği gibi belgeleri tamamlayarak katılabiliyor. Sınavda adaylara 20 soru soruluyor. Bunların 15’i FIFA’dan geliyor. 5 soruyu ise yerel federasyon temsilcileri hazırlıyor. Sorular hukuk ve futbol bilgisine dayalı. Her soru 2 puan. 26 puan alan sınavı geçiyor ve lisans almaya hak kazanıyor, futbolcu adına sözleşme imzalayabiliyor. Lisans için FIFA’ya 100 bin İsviçre Frangı teminat yatırılıyor. Bu para ilerde futbolcuya yanlış yapılması durumunda kullanılmak için. Şimdilerde menajerler sigorta şirketleriyle anlaşma yapıyor. Henüz Türkiye’de olmayan bu sigorta şirketleri kulüp veya futbolcuların menajerden kaynaklanan hata sonrasındaki zararlarını 500 bin Euro’ya kadar karşılıyor. Ancak menajer kasıtlı bir davranışta bulunmuşsa sigorta şirketi ona sahip çıkmıyor. Bu teminatlar futbolcuların lisanslı menajerle neden çalışması gerektiğini en iyi şekilde açıklıyor.
      <br/>
      <br/>
      Kim suçlu?
      <br/>
      <br/>
      “Menajer sadece futbolcuyu getirip imza attıran kişi değildir. Futbolcuyla bütün yıl bire bir ilişkide olan, onun sorunlarını çözen, kulüple ilişkilerini düzenleyen profesyoneldir.” diyerek bu mesleği yapanları tanımlıyor Şekerspor Menajeri Adnan Sezgin. Ancak Sezgin’in bu basit tanımı sadece sözde kalıyor. Hem futbolculuk hem de Sivasspor’un menajerliğini yapan Bülent Uygun ise menajerliğin Türkiye’de maalesef çantacılık anlamına geldiğini belirtiyor. Uygun’a göre günü kurtarmaya, herhangi bir nesneyi satmaya çalışan, neye satarsam satayım ben yolumu bulayım zihniyetinde menajerler türemiş. Olan futbolcuya, kulüplere oluyor.
      <br/>
      <br/>
      Hata kimde? Hata herkeste. Kulüplerde, futbolcularda, menajerlik yaptığını sananlarda, teknik direktörlerde, spor basınında, federasyonda kısacası spor camiasının tümünde. Çünkü işin içinde hepsi var.
      <br/>
      <br/>
      Türkiye’de neler oluyor? Bir kere her önüne gelen “Ben menajerim.” diyor. Kulüpler kendilerine futbolcu tavsiye eden her sese kulak veriyor. Lisansın var mı, kimsin nesin diye soran yok. Hatta futbolcuları sağlık kontrolünden geçirmeden, uçaktan iner inmez imza attırıyorlar. Futbolcular ise yetki verdikleri insanların lisanslı olup olmadığını bilmiyor. Futbolcunun en çok kurban edilme yöntemi şöyle: “Menajer kulüp yöneticisiyle anlaşıyor, el altından parasını alıyor. Sonra yetkisini kullanarak futbolcuyu o kulübe hak ettiği değerin altında satıyor.”
      <br/>
      <br/>
      Bunun dışında özellikle genç oyuncular ‘Seni yıldız yapacağım.’  vaatleriyle kandırılıyor. Bazı oyuncular iki hatta üç menajerle çalışıyor. Bazı menajerler oyuncuları tehdit ederek satış haklarını alabiliyor. “Başkana gider seni grupçu, karı kız ayağı var, içki içer diye şikayet ederim.” diyen menajerler piyasada dolaşıyor. Gazetecilerle işbirliği yapan menajerler olduğu gibi gazetecilere yalan haber verenler de var. İsmini kullanmamızı istemeyen lisanssız bir menajer, “Beni bir gazeteci aradığında X kulüp şu şu futbolcularla ilgileniyor diyorum. Araya bir tane de bana ait futbolcunun ismini sokuyorum.” diyor. Yine iddialara göre bazı teknik direktörler de işin içinde. Bu teknik direktörler menajerle el altından anlaşıyor. Bülent Uygun, bir futbolcu vasat çıkarsa o takımın hocasından şüphelen diye uyarıyor bizi. Hatta bazı hocalar futbolcuları bana komisyon vermezsen seni bu takımda tutmam diyerek gönderiyor. Sizin anlayacağınız kirlilik diz boyu.
      <br/>
      <br/>
      Tarık: “Menajerim beni kandırdı”
      <br/>
      <br/>
      Burada en büyük görev futbolcuya düşüyor. Kariyerini teslim edeceği kişiyi iyi tespit etmek zorunda. Para kazanacak, para kazandıracak olan o. Bu bağlamda bir zamanlar büyük sükseyle F.Bahçe’ye gelen Tarık Daşgün’ün yaşadıklarını hatırlamakta fayda var. Tarık, F.Bahçe’de tutunamamasının ardından Türkiye’de birçok takımda dolaştı. Sonra Çin’e gitti: “Bekir Tetik diye bir menajer beni resmen kandırdı. ‘350 bin dolar alacaksın’ dedi. Kağıt üzerinde anlaştık. Çin’e gittim. Çinli bir mihmandar verdiler yanıma. Ben hiçbir şey bilmiyorum. Dil yok, para yok. Maça iki gün kala hâlâ G.Birliği’nden bonservisimi almamışlar. Sağ olsun İlhan Cavcav babalık yapıp bonservisimi gönderdi. Maça çıktık. 10. gün oldu. Anlaşarak gitmişiz güya. Ama tek bir kuruş Çin parası almadım. Kendi cebimden harcadım. Sonra da Türkiye’ye döndüm.”
      <br/>
      <br/>
      Tarık, Fenerbahçe’de tecrübesiz olduğu için tutunamadığını söylüyor. Yanında ona ağabeylik yapacak kimse yoktu. “Bana bilen bilmeyen herkes akıl verdi. Kardeşim bile beni yönlendirmeye çalıştı. Çok genç yaşta F.Bahçe’ye gitmenin önemini kavrayamadım. F.Bahçe’deysem demek ki iyiyim ve başarırım diye düşündüm. Eğer daha akıllı olsaydım bugün F.Bahçe’de ve Milli Takım’da kaptanlık pazubandını takıyor olurdum. Sonuçta ben de kaybettim, Türk futbolu da kaybetti.” diyor. İşte bu noktada iyi bir menajerin önemi ortaya çıkıyor. Tarık’ın yeteneklerini kavrayacak, onu doğru yönlendirecek bir menajer olsaydı hem o hem menajeri hem de Türk futbolu kazanacaktı.
      <br/>
      <br/>
      Konyaspor’lu Ümit Bozkurt’a göre, Türkiye’de ne futbolcular ne de kulüp yöneticileri profesyonel. Hal böyle olunca menajerlerin tam profesyonel olmasını beklemek için henüz erken. Ümit, menajerlerin genelde sezon bitiminde oyuncuya yaklaştığını anlatarak, “Türkiye’de bu işi layıkıyla yapanların sayısı bir hayli az. Çoğu komisyoncu gibi çalışıyor. Özellikle gençler için tehlikeli olabiliyorlar. Bağlayabileceği kulüp olmadığı halde futbolcuya üç beş kulüp ismi söylüyor. Futbolcu araştırmadan, sırf sözüne inanarak ona yetkilerini veriyor. Ondan sonra da hiç düşünmediği bir kulüpte kendini buluyor.” diyor. G.Saray’a yıllarını veren Arif Erdem ise menajerliğin futbolcular için bulunmaz bir nimet olduğunu belirterek, “Maalesef ülkemizde tam oturmadı. Oturursa futbolcular için çok yararlı olur. Futbolcu en fazla transfer zamanı stres yaşar. İyi bir menajere yetki verdiğinde kendisi istediği gibi tatilini yapar.” diyor.
      <br/>
      <br/>
      Teknik direktörlerle anlaşıyorlar
      <br/>
      <br/>
      Menajer sayısının artması teknik direktörleri de yakından ilgilendiriyor. Birçok takım çalıştıran Sakıp Özberk de Arif gibi düşünenlerden; “Bir oyuncuya ihtiyacın oluyor. Menajeri kimse ona alo diyorsun” o da futbolcuyu sana getiriyor. Bu işin güzel tarafı.” Sakıp Özberk, sezon öncesi tüm menajerlerin kendilerini aradığını, ellerindeki futbolcuların özelliklerini söylediklerini belirterek, “Bize uyanı talep eder, yöneticilerimize bildiririz. Yöneticilerimiz de pazarlığa girişir.” diyor.
      <br/>
      <br/>
      İkinci ligdeki işleyişi “Birinci Lig’den tek farkı burada transferi söz konusu olan tüm oyuncuların yerli olması.” sözleriyle anlatan İstanbul Büyükşehir Belediyesi Teknik Direktörü Hüsnü Özkara, futbolu bilen bilmeyen herkesin bu işe soyunduğunu ve şu anki işleyişin kulüplere zarar verdiğini söylüyor. Birçok menajerin aynı anda, aynı kulübe, aynı oyuncuyu tavsiye etmesine şahit olduğunu belirterek, “Transfer sezonu her menajer elindeki futbolcuların isimlerini kulüplere fakslar. Bir bakarsınız bir futbolcu bir sürü menajerde gözükür. Hayret edersiniz ama maalesef bu böyle.” diyor.
      <br/>
      <br/>
      Özkara, bazı teknik direktörlerin menajerlerle anlaşarak komisyon aldıkları yönündeki iddialara ise, “O tip menajerler çalışacağı teknik adamı iyi bilir. Ona göre teklifte bulunurlar. Bize bugüne kadar kimse gelmedi, gelemez de.” diyor. Bu konuyla ilgili olarak Sakıp Özberk ise bazı hocaların transferlerde komisyon aldıklarını kendilerinin de duyduğunu belirterek, “Özellikle yabancı hocalarda bu durum daha sık görülüyor. Bizimkiler yapıyor mu bilemem. Ancak bazı menajerler hocaların aleyhinde, komisyon alıyor gibilerinden dedikodu da yapıyor.” diyor.
      <br/>
      <br/>
      Teknik direktörler menajerin kurbanı olan oyuncuya da rastlıyor. Hüsnü Özkara yaşanmış bir örneği şöyle anlatıyor: “Daha önce çalıştırdığım takımlardan birinde çok iyi bir oyuncu vardı. Trabzonspor’a önerdim. Gördüler, beğendiler. Çocuk tam imzayı atacaktı, menajeri sırf başka takımdan daha fazla komisyon almak için aklını karıştırdı. Sonra da sıradan bir takıma onu sattı. Bana göre o oyuncunun geleceği çok parlaktı. Ancak bugün piyasada yok. Tabii bütün suç menajerin değil. Oyuncunun da suçu var. Kanmaması lazımdı.”
      <br/>
      <br/>
      Menajerler futbolcuyu hak ettiğinden daha pahalıya satmak için gazetecileri de kullanıyor. Gazeteci M.Tahir Kum menajerlerin medyayı yönlendirmesiyle ilgili olarak, “Adamın elinde futbolcu var. Satamıyor. Ya da istediği fiyata veremiyor. Arıyor muhabiri, diyor ki, bu futbolcuyu Almanya’nın bilmem ne kulübünden izlemeye geliyorlar. Muhabir araştırmıyor, yazıyor. Menajer aynı muhabire; masaya oturuyorlar, peşinatta problem çıktı diye arka arkaya asparagas haberler veriyor. Bu haberler iki üç gün peş peşe çıkınca da oyuncu bir anda prim yapıyor. Bir iki derken üç beş kulüp o oyuncuya teklifte bulunmaya başlıyor. En çok parayı verene de futbolcu satılıyor. Hem menajer hem oyuncu kazanıyor.” diyor.
      <br/>
      <br/>
      Mevcut sistemden işini doğru yapan menajerler de şikayetçi. 1998’de Futbol Federasyonu’nun verdiği ilk menajerlik lisansının sahibi Harun Aslan bir işi kötü yapan insanın o işte barınmaması gerektiğini belirtiyor. Zamanında Arif, Tugay, Tayfun ve Alpay’ı yurtdışına satan Aslan, “Ancak Türkiye’de ortam müsait olduğu için işini kötü yapan menajerler de var. Çok rahatsızım. Futbolun içindeki insanlar bu durumdan memnun değil. Ama hiç kimse de düzeltmek için bir yerden başlamıyor. Futbolcu menajerini iyi seçmeli.” görüşünde. Yıllarca G.Birliği’nden tanıdığımız, bugünlerde ise Karşıyaka’nın menajerliğini yapan Cem Onuk da menajerlerden şikayetçi; “Bugüne kadar bir menajerin düzgün mukavele yapıp gittiğini görmedim. İmzayı attırıyor, yüzdesini alıyor, ondan sonra da çekip gidiyor.”
      <br/>
      <br/>
      Menajerliği futbolculardan sonra ayakta tutan bir diğer kurum ise kulüpler. Trabzonspor eski başkanı Özkan Sümer, futbolculardan ziyade kulüp yöneticilerini suçlu görüyor: “Menajerler bilhassa gençlere tuzak kuruyor. Kulüplerin genç oyunculara yardımcı olması lazım. Türkiye bu sorunu nasıl çözer, aşar bilemiyorum. Böyle bir bomba elimizde dolaşıyoruz.”
      <br/>
      <br/>
      Gürsoy: Veremeyeceklerimizi vadediyoruz
      <br/>
      <br/>
      G.Saray İkinci Başkanı Ergün Gürsoy, bu konuda belki de en samimi açıklamayı yapan yönetici oluyor. Gürsoy’a göre kulüpler suçlu değil, mağdur konumunda. “Menajerler bu işin ilmini biliyor. Bu iş iyi para getiren bir meslek haline geldi. Hem menajer hem futbolcular iyice zenginleşmeye başladı. İdareciler de fakirleşiyor.” diyerek, kimsenin borcunu unutmayacağını söylüyor: “Yokluktan dolayı borcu görmezlikten geliyorsun. Ödemeyeceğin yükümlülüklerin altına giriyorsun. O gün aldığın futbolcu sana tatlı geliyor. Basın, taraftar, kongre üyeleri transfer bekliyor. Sen de mecbur kalıyorsun. Birilerini memnun etmek için yükümlülükler altına giriyorsun. Borcunu vaktinde ödeyemeyince de menajer futbolcunun kafasını karıştırmaya başlıyor. Sana süre bile vermiyor. Başka bir kulübe götürüp imza attırıyor. Sonra da bir güzel komisyon alıyor.”
      <br/>
      <br/>
      Trabzonspor Yöneticisi Metin Akbaşoğlu, lisansız menajerle konuşmamalarını tavsiye edenlere şöyle cevap veriyor. “Aradığın oyuncu o menajerin elindeyse ne yapacaksın? Berber menajere rastladım. Mecbur konuşuyorsun.” Bordo-Mavili yönetici her gün kendilerini birçok menajerin aradığını belirtiyor: “Bir düşünelim, hocamıza bir soralım demeye varmadan, ertesi gün o futbolcunun ismini gazetede görüyoruz. X futbolcuyla Trabzonspor ilgileniyor diye.”
      <br/>
      <br/>
      Yurtdışından gelen oyuncuların yerli oyunculara göre daha kallavi sözleşme yaptıkları bilinen bir gerçek. Sözleşmeye her şeyi yazdırıyorlar. Malum G.Saray’lı Ribery ile geçtiğimiz yıllarda Trabzonspor’a gelen Rune Lange sözleşmelerine koydurttukları özel madde sebebiyle serbest kaldı. İki oyuncu da sözleşmelerine ‘bize yapılan ödemelerde gecikme olursa serbest kalırız’ maddesi koydurtmuşlardı. Kulüpler profesyonel bir eleman tutsa, 30-40 milyon dolarlık bütçelerinden 5-10 bin dolar ayırsa bu tür problemlerle karşılaşmayacak.
      <br/>
      <br/>
      Oyuncular çıplak gözle izlenmiyor
      <br/>
      <br/>
      1999’dan beri menajerlik yapan eski futbolcu Saffet Sancaklı bu noktada adeta köpürüyor. “Trabzon halkı bir hakem hatası yüzünden meydanları doldurdu. Ama Lange’nin yönetimin hatası yüzünden gitmesiyle kulüp tam 13 milyon dolara yakın para kaybetti. Bir Allah’ın kulu yürümedi.” diyor. Bilindiği gibi Rune Lange Trabzonspor’a bonservisi ile birlikte 13 milyon dolara mal olmuştu. Bu oyuncu sözleşmesine “Bana ödenecek parada bir aylık gecikme olursa serbest kalırım.” diye bir madde yazdırmıştı.
      <br/>
      <br/>
      Türkiye’de transfer hatalarından biri de alınan oyuncuların çıplak gözle izlenmemesi. Kulüp yöneticileri menajerlerin ellerine tutuşturduğu kasetlerden izledikleri oyuncuları transfer ediyor. Oyuncuların geçmişteki maç kasetlerinin izlenmesiyle yapılan transferlere bir örneği gazeteci Tahir Kum veriyor: “Geçen sene A.Sebatspor Brezilya’dan bir futbolcu transfer etti. İnternette araştırdım. Oyuncu ondan önceki sezon sadece bir maçta 27 dakika oynamış. Böyle bir futbolcu transfer edilir mi?” diye soruyor. Transfer edilen bir oyuncunun mutlaka takımın teknik direktörü tarafından izlenmesini tavsiye eden Bülent Uygun ise, “Bugün benim geçmişteki kasetlerimi al ne gollerime rastlarsın. Kaset izlemekle bu iş olmaz. Teknik direktörlerin oyuncuları izlemesi şart.” diyor.
      <br/>
      <br/>
      Peki Avrupa’da durum ne? Bu soruyu bir zamanlar Beşiktaş’ta John Benjamin Toschak’ın yardımcılığını yapan, daha sonra da menajerliğe başlayan Tayfun Özüsakız’a soruyoruz. Özüsakız lisansı aldıktan sonra Türkiye’de işe başladı, ancak ortam kendisine uygun olmadığı için Almanya’ya yerleşti. “FIFA sözleşmelerdeki ihtilaflar ortadan kalksın, futbolcuların hakları kulüp yönetimleri tarafından yenmesin, vergi kaçırmanın önüne geçilsin diye böyle bir müessese kurdu. Avrupa’da da ihmaller var ancak çok az. Çoğu futbolcu lisanslı menajerle çalışıyor. Burada kulüpler, ben menajerim diyene önce lisansın var mı diye soruyor.” diyor.
      <br/>
      <br/>
      Avrupa’da futbol bir endüstri. Kurallar titizlikle uygulanıyor. İngiliz kulübü Arsenal’in başına gelenler buna bir örnek. Arsenal geçtiğimiz dönemde transfer ettiği bir oyuncunun yasal menajeri olmaması yüzünden UEFA tarafından beklemeli cezaya çarptırıldı. Kulüp, bir daha aynı hatayı yaparsa 2 yıl transfer yapmama cezası alacak. Aslında Türkiye Futbol Federasyonu da kulüplere yasal temsilci ile çalışmalarını söylüyor. Ancak bunu sadece söylemekle kalıyor. Ceza uygulamıyor. 2008’den sonra mali tablolar UEFA tarafından didik didik edileceği için yasal menajerle çalışmak bizde de zorunlu olacak.
      <br/>
      <br/>
      Elimizdeki bomba
      <br/>
      <br/>
      Ama menajerlik sistemi Türkiye’de tam rayına girmese de, bu kurumun yaygınlaşmaya başlamasıyla futbol kulüplerinin ödediği vergilerin arttığını görüyoruz. Gerçi bunda hükümetin kulüplerden aldığı vergi oranını yüzde 40’tan yüzde 15’e düşürmesinin de payı büyük. Saffet Sancaklı, “Eskiden kulüplerin de yapacağı bir şey yoktu. Mesela 100 milyara imza atan oyuncunun sözleşmesine resmi rakam 10 milyar diye yazılıyordu. Sonra da oyuncuyla kedi fare gibi oynanıyordu. Şimdi ise bu rakam 60-70 milyara çıktı. Ancak işini düzgün yapan menajerler olursa rakam yüzde yüz doğru yazılır.” diyor. Bülent Uygun vergiler yüzünden bazı kulüplerin işini doğru yapan menajerle çalışmak istemediğini belirterek, “İşini yasal yapan menajer rakamları sözleşmeye aynen yansıttığında kulüpler daha çok vergi ödemek zorunda kalacak.” diyor.
      <br/>
      <br/>
      Sümer’in dediği gibi ‘elimizde bir bomba dolaşıyoruz’. Bugün bazı futbolcular ve kulüpler sıkıntı çekiyor. Yarın bu sayının artmaması için herkes duyarlı olmalı.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Mehmet Hünkaroğlu, 18-Temmuz-2005
> Federasyon tedbir alsın: 
> Transfer döneminde, bazı menajerler, yetkili olmadıkları hâlde bazı futbolcuları kulüplere pazarlamaya çalışıyor. Futbol federasyonumuz bu tür insanları tespit edip tedbir almalı.

### Necmettin Durmuşoğlu, 16-Temmuz-2005
> Bu kadar kolay olduğunu bilseydim…: 
> Menajerliğin bu kadar kolay olduğunu bilseydim, öğretmenliği bırakır bu işe atılırdım. Bir yanlıştır yaptık işte. Şuraya yazıyorum, bir oğlum olursa, okusun diye hiç çırpınmayacağım. Onu menajer yapacağım.

Kaynak: [www.aksiyon.com.tr](http://www.aksiyon.com.tr:80/detay.php?id=22096&yorum_id=5364), [web.archive.org (arşiv bağlantısı)](http://web.archive.org/web/20060524220431/http://www.aksiyon.com.tr:80/detay.php?id=22096&yorum_id=5364)
