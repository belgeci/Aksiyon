# Artistler hüzünlendi Somalılar sevindi

*Behram Kılıç 2014.09.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçen hafta Somaspor’un sezon açılışında sanatçılardan oluşan Artist Futbol Takımı gazetecilerle maç yaptı. Sanatçılar maçtan önce ziyaret ettikleri Soma şehitliğinde duygulu anlar yaşadı. Somalılar ise bu ziyaretten dolayı çok mutlu oldu.
  </font>
 </div>
 <div id="newsText">
  <font class="detail-text">
   <p>
    Ülkemizde her dönem sistemli bir şekilde ayrıştırma, ötekileştirme yaşandı. Kimi Alevi, kimi azınlık, kimi solcu, kimi başörtülü diye fişlendi, yaftalandı. Şimdilerde ise kimi cemaatçi diye cadı avına maruz kalıyor. Ama tüm bu olan bitene rağmen ortak acılar ve sevinçler geçmişi unutturarak her zaman Türk halkını kenetledi. 2002 Dünya Kupası’ndaki üçüncülük böyle bir sevinç yumağı oluşturmuştu tüm yurtta. 13 Mayıs 2014’te Soma’da yaşanan maden faciası ise Türk halkını acı etrafında birleştirdi. Dönemin başbakanının meydanlardaki nefret dilinin ortalığı toz dumana kattığı bir dönemde yaşanan facia neredeyse aynı evde kavga eden insanları yeniden bir araya getirdi.
   </p>
   <p>
    Toplumun her kesimi Soma için elini taşın altına soktu. İşadamından öğrencisine, sporcusundan ev kadınına kadar herkes Soma’ya yardım için seferber oldu. 20 milyon liranın üzerinde yardım toplandı. 301 işçinin şehit olduğu olayın üzerinden onca gün geçtiği hâlde bir şeyler yapmak isteyenler hâlâ var. Geçen hafta kalpleri Soma için çarpan, oradaki insanları bir nebze olsun teselli etme arzusu taşıyan, onların yüzünü güldürmek, yetim çocukların başını okşamak isteyen, aralarında tiyatro, sinema ve dizi oyuncuları ile müzisyenlerin olduğu yaklaşık 20 güzel insanla birlikte acılı ilçeye gittik.
   </p>
   <p>
    Bu sanatçıların hepsi erkekti; çünkü onları diğerlerinden ayıran özellik, yaklaşık 2 yıl önce kurdukları Artist Futbol Takımı kadrosunda yer almalarıydı. İçlerinde Ersin Korkut, Sarp Levendoğlu, Hakan Meriçliler, Zafer Peker, İbrahim Kendirci, Deniz Cem, Umut Zen gibi tanınmış isimler vardı. Takımın kaptanlığını ve tüm organizasyon işlerini Deniz Cem yapıyordu. Teknik direktörleri Feridun Düzağaç’tı. Kurdukları futbol takımıyla yardım amaçlı organizasyonlara katılıyorlardı. 2 yıl üst üste Moskova’da düzenlenen Dünya Artistler Futbol Şampiyonası’nda ülkemizi temsil ettiler. Çoğumuzun bundan haberi dahi yoktu. Geçen hazirandaki şampiyonada 16 takım arasında 7. oldular. Moskova’daki olay başlı başına bir haber konusuydu. Kısaca anlatmak gerekirse; bu şampiyona da yardım amaçlı düzenleniyordu. Sanatçılardan oluşan takımlar bir gün maç yapıyor, ertesi gün de konser vererek Moskova’daki bir vakıf için yardım topluyordu.
   </p>
   <p>
    Artist Futbol Takımı’nı Soma’ya, uzun yıllar Beşiktaş’ın yöneticiliğini yapan, birkaç ay önce ise Somaspor’un başkanlığına seçilen Sinan Vardar davet etti. ‘Sevdaluk’ dizisinden tanığımız İbrahim Kendirci, Çok Güzel Hareketler Bunlar’dan bildiğimiz Ersin Korkut, Küçük Ağa dizisinin başrolünde oynayan Sarp Levendoğlu, Yalan Dünya dizisinin önemli oyuncusu Hakan Meriçliler gibi isimler hâlen devam etmekte olan sinema ve dizi çekimlerini yarıda keserek Soma’ya geldi. Takımda yer alan diğer oyuncu ve müzisyenlerin de Soma’ya gelmeleri başlı başına bir fedakârlıktı. Zira yolculuğumuz İstanbul’dan Soma’ya otobüsle gerçekleşti.
   </p>
   <p>
    Soma’ya vardığımızda bizlere takımda yer alan ama çevre ilçelerde bulunan bazı sanatçılar da katıldı. Bunlar arasında şarkılarıyla tanıdığımız Zafer Peker de bulunuyordu. Hep birlikte ilk önce Soma şehitliğini ziyaret ettik. Yolculuk boyunca espriler, kahkahalar eksik olmamıştı ama şehitlikte bambaşka bir halet-i ruhiye vardı. Buranın manevi havası sanatçıları etkisi altına aldı. Mezarların başında ağlayan insanları görmek gözlerin buğulanmasına yol açtı. Ama onlar şehitliği ziyarete gelen, yakınlarını kaybetmiş insanlara yalnız olmadıklarını hissettirdi. Çıkışta sanatçılarla fotoğraf çektirmek isteyen çocukların mutluluğunu görmeliydiniz. Ersin Korkut, “Şehitlikten çok etkilendim.” dedi bize.
   </p>
   <p>
    Şehitlikten sonra Soma Stadı’na geçtik. Sanatçı ve gazetecilerden oluşan iki takım gösteri maçı yapacaktı. Stat tıklım tıklım doluydu. Bizleri kulüp başkanı Sinan Vardar karşıladı. Vardar, faciadan sonra getirildiği hastanede sedye kirlenmesin diye “Çizmelerimi çıkarayım mı?” diye soran ve tüm ülkeyi duygulandıran Murat Yalçın’ın o hareketinden çok etkilenmiş, hemen atlayıp Soma’ya gelmişti. Manisalı arkadaşlarına “Ben bu insanlar için ne yapabilirim?” diye sormuş ve ona Somaspor başkanlığına talip olması tavsiye edildikten sonra da kolları sıvamıştı. Başkan seçildikten sonra Bölgesel Amatör Lig’de mücadele eden takıma özellikle Beşiktaş altyapısından birçok oyuncu transfer etti. Soma’da futbolcu fabrikası kurmak da hedefi.
   </p>
   <p>
    Vardar ile kısa hasbihalden  sonra basın danışmanı Kürşat Bey soyunma odasına gitme vaktinin geldiğini söyledi. Sanatçılar ile gazeteciler aynı odayı kullanacaktı. Zira bizden sonra yine acıları paylaşmak, Soma’nın yanında olduğunu göstermek için şehre gelen Eskişehirspor ile Somaspor bir hazırlık karşılaşması oynayacaktı. Siyah formaları gazeteciler, çizgili formaları ise sanatçılar giydi. Soyunma odasında sanki birazdan büyük bir maça çıkacakmışız gibi bir hava vardı. Sahaya çıktığımızda özellikle sempatik davranışlarıyla Ersin Korkut seyirciden büyük ilgi gördü. Sanatçılar 2 yıldır bir arada olmanın, 90 metrelik sahaya alışmanın, Rusya’daki son şampiyonada 5 maç üst üste oynamanın ve sürekli spor yapmanın avantaj ile sahaya çıkıyorlardı. Üstelik seyirci de onların yanındaydı. Daha önce bir arada oynamamış gazetecilerin pek şansı yoktu. Nitekim maç, 5-1 sona erdi. Biz sahada ter topukta mücadele ederken
    <img alt="" height="330" src="http://web.archive.org/web/20140930204812im_/http://medya.aksiyon.com.tr/aksiyon/2014/09/15/artistler2.jpg">
     Eskişehirspor stada teşrif etti. Soma halkı onlara da büyük ilgi gösterdi. Takımın teknik direktörü Ertuğrul Sağlam’a “Adam gibi adam, Ertuğrul Sağlam” tezahüratları yapıldı. Müsabaka bittikten sonra sanatçı ve gazetecilere gaz lambasını kaldırmış bir madenci heykeli hediye edildi. İnsan o heykele bakınca bile duygulanıyordu. Ertuğrul Sağlam ise jest yaparak tüm sanatçılara Eskişehir forması verdi.
    </img>
   </p>
   <p>
    Maçtan sonra konuştuğumuz Somalılar sanatçıları aralarında görmekten büyük mutluluk duyduklarını söyledi. Bazıları gazetecileri yakalamanın fırsatıyla “Herkes bizim acımıza ortak oldu ama devlet verdiği sözleri tutmadı.” gibi şikâyetlerde bulundu. Kazada eşini kaybeden ve iki çocuğu ile kalan Naciye Kaya, “Sadece 155 bin lira verdiler. 2 ay da elektrik faturası almadılar.” diyordu. Ve şu soruyu da sormadan edemiyordu: “Bunca yardım nereye gitti?”
   </p>
   <p>
    Bu anlatılanları duyunca üzülüyorduk. Üstelik maden şirketi sorumluluklarını tam yerine getirmemişken işletmeyi açtı. Vatandaş tepkiliydi ama onların da yapacak bir şeyleri yoktu. Zira çoğu fakirdi. Hem sonra ses çıkardıklarında en hafifinden tekmelenip tokatlanıyorlardı.
   </p>
   <p>
    Sanatçılar da tüm olup bitenin farkındaydı. Onlar da halkın dertlerine duyarlıydı. Karşılık beklemeksizin buraya gelmişlerdi.  İstanbul’a dönerken yorgun ama mutluyduk. Ama şu bir gerçek ki ateş düştüğü yeri yakıyordu. Tıpkı Mecidiyeköy’de yaşanan asansör faciasında olduğu gibi.
   </p>
   <p>
    _________________________________________
   </p>
   <p>
    <strong>
     SANATÇILAR NE DEDİ?
    </strong>
   </p>
   <p>
    <strong>
     Ersin Korkut (Oyuncu):
    </strong>
    Soma içimde yaraydı. Televizyonda izliyorduk ama yerinde görmek çok farklı. İnsanları biraz toparlanmış gördüm. İnşallah böyle bir olay bir daha yaşanmaz.
   </p>
   <p>
    <strong>
     Umut Zen (Müzisyen):
    </strong>
    Olaydan çok sonra gelmemize rağmen kendimizi burada yaşanan dramın içinde hissettik. Şehitlikte aileler vardı. Bizden tanınmış olan arkadaşları gördüklerinde yüzleri güldü. O bizi teselli etti.
   </p>
   <p>
    <strong>
     İbrahim Kendirci (Oyuncu):
    </strong>
    Soma’da olmak harikaydı. Yardıma muhtaç insanla maddi manevi katkıda bulunabilmek her insanın eline geçen bir fırsat değil. Burada olmayı çok istedim. Sadece bu dünyanın işleri bizi kurtarmaz hiçbir zaman.
   </p>
   <p>
    <strong>
     Zafer Peker (Müzisyen):
    </strong>
    Soma’da olmaktan çok mutluyum. İnsanlara biraz moral verebildiysek ne mutlu bizlere. Burası televizyondan görmek gibi olmuyor.
   </p>
   <p>
    <strong>
     Deniz Cem (Müzisyen):
    </strong>
    Şehitliği görünce çok duygulandım. Rusya’daki organizasyonda Soma’yı andık. Bir daha böyle şeyler yaşanmaz umarım. İnsan hayatı çok değerli.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=ED610F9F7E917AFBADD0DDDA86653152?newsId=39487), [web.archive.org (arşiv bağlantısı)](http://web.archive.org/web/20140930204812/http://www.aksiyon.com.tr:80/aksiyon/newsDetail_getNewsById.action;jsessionid=ED610F9F7E917AFBADD0DDDA86653152?newsId=39487)
