# Aslan ve Kanarya, Barça-Real yolunda!

*Behram Kılıç 2012.07.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fenerbahçe ve Galatasaray arka arkaya yaptıkları yıldız transferleriyle göz kamaştırdı. ‘Paha biçilmez’ kadrolar Trabzon ve Beşiktaş’ın psikolojisini bozdu. Cim Bom ve Kanarya’da ilk 11’e giremeyecek yıldızların sorun çıkarıp çıkarmayacağı yarışın belirleyici unsuru olacak.
  </font>
 </div>
 <div id="newsText">
  <font class="detail-text">
   <p>
    ‘Bu transferler psikolojimizi bozuyor ama yapacak bir şey yok.” Galatasaray ve Fenerbahçe’nin arka arkaya yaptığı transferlerin rakipler nezdindeki algılaması böyleydi. Bu düşünce bir Süper Lig takımının yardımcı hocasına ait. Hoca bu kadarla kalmıyor: “Bu sene ligin favorisi onlar. Çok iyi ve geniş kadro kurdular; ama sahaya 11 kişi çıkacak. Beklentimiz, oynamayan yıldızların problem çıkarması. Yoksa bu şartlar altında G.Saray ve F.Bahçe ile rekabet etmemiz çok güç.”
    <p>
     G.Saray ve F.Bahçe, İspanya La Liga’da birbiriyle kıyasıya rekabet eden Barcelona ve Real Madrid gibi geniş ve yıldızı bol kadrolar kurdu. Hem ligde hem de Şampiyonlar Ligi’nde yarışacak iki takım Trabzon ve Beşiktaş’a göre her kulvarda hayli öndeler.
     <p>
      F.Bahçe son yıllarda az ama öz transfer yapan bir takımdı. Ancak gelenek bu sene bozuldu. Sarı-Lacivertliler birbirinden değerli 3 yıldıza imza attırdı: Dirk Kuyt, Mehmet Topal ve Egemen Korkmaz. Bunun yanında Hasan Ali Kaldırım gibi uzun yıllar takıma hizmet edecek bir oyuncu ile geleceğe yatırım düşüncesiyle alınan Salih Uçan’ın transferi de büyük yankı buldu.
      <p>
       3 Temmuz’da patlak veren şike operasyonu ile şoka giren, hatta suçlamalar karşısında küme düşme korkusu yaşayan, bu sebeple Andre Santos, Niang, Lugano, Emenike gibi yıldız oyuncularını elden çıkaran F.Bahçe’nin bu sezonki transferleri şampiyonluğun en büyük favorisi olarak adlandırılmalarına yetti de arttı bile.
       <p>
        Kuşkusuz, bu transferler 1 yıldır ciddi sıkıntılar yaşayan camiaya büyük moral verdi. Taraftarların şike davası sürecinde yaşananlardan etkilenmemesi, takıma desteğinin sekteye uğramaması için bu transferlerin yapılması elzemdi. Mayıs ayındaki başkanlık seçimlerinde Aziz Yıldırım tek aday olarak koltuğa yeniden oturmuş; ancak Ali Koç, Nihat Özdemir, Cihan Kamer gibi etkili isimler yeni yönetimde yer almamıştı. Her ne kadar Futbol Federasyonu ve kurulları ‘şike sahaya yansımamıştır’ kararı verse de bağımsız mahkemenin şike davasında Aziz Yıldırım ve F.Bahçeli birkaç yöneticiye şike ve teşvikten ceza vermesi, ve yönetimdeki ayrılmalar taraftarda derin çatlaklar oluşturabilirdi. İşte tam da bu noktada devreye transferler girdi. Bütün bu olumsuzluklar yerinde ve zamanında yapılan transferlerle bertaraf edildi.
        <p>
         Sarı-Lacivertliler; Reto Ziegler’i, İsaar Dia’yı, genç Gökay ve arkadaşlarının deyimiyle sıkıştıkları zaman takımı ateşleyen önemli yıldızı Emre Belözoğlu’nu kaybetti. Bunun yanında Yobo’nun kalıp kalmayacağı ile ilgili belirsizlik sürüyor. Kayserispor’dan yüksek bonservis bedeliyle alınan Hasan Ali Kaldırım, Ziegler’in yerini dolduracağı sinyalini Millî Takım’ın Avusturya kampındaki performansıyla gösterdi. Emre Belözoğlu’na “İzninle 5 numaralı formayı giymek istiyorum.” diyen Mehmet Topal’ın ön liberodaki etkinliğini tartışmaya gerek yok. Ancak Topal, Emre gibi takımı çekip çevirecek, yönlendirecek bir oyuncu değil. Alex’in kulübeye çekileceği anlarda F.Bahçe’nin bu alandaki kreatif işçiliğini yapacak oyuncunun kim olacağı merak konusu.
         <p>
          Aykut Kocaman’ın Alex’le ilgili takıntısını bilmeyen yok. İkili kamuoyu önünde her ne kadar profesyonelliğin gereklerini yerine getirse de Kocaman’ın takımın başına geldiği günden beri “Alex’siz bir F.Bahçe” hayali var. Başkan Aziz Yıldırım, 2010-2011 yılının devre arasında hocayı Alex’i oynatması konusunda uyarmıştı. Buna rağmen Kocaman’ın “Alex’siz F.Bahçe” hayali hiç bitmedi. Geçen yıl son maça kadar Alex vardı. Sezonun final maçında G.Saray’a karşı Aykut hoca maça Alex’siz başladı. Kocaman’ın bu hatası şampiyonluğa mal oldu. Üç gün sonra Bursa ile oynanan kupa finalinde Alex, üç asist bir golle vazgeçilmez olduğunu gösterdi.
          <p>
           Ancak Kocaman’ın Alex inadı bitmiyor. Bu inat takım içinde huzursuzluk çıkmasını bekleyen rakiplerin ekmeğine yağ sürecek gibi. Aykut Hoca, geçen ay yaptığı değerlendirmede, “Artık Alex’siz seçenek oluşturmalıyız. Onunla da konuşarak bunu yapacağız. Daha verimli olabilmesi için maç sayısını düşüreceğiz.” dedi. Peki Kocaman, Alex’i kulübeye oturtursa ne yapacak? Ankaraspor’un başında olduğu dönemde vazgeçmediği 4-4-2 sistemine dönmek en büyük arzusu. Ama kadro yapısı buna engel. Zira çift forvette Musa Sow’un yanında oynatacağı iyi bir alternatifi yok.
           <p>
            Yeni transferlerden Hasan Ali Kaldırım, Mehmet Topal, Kuyt ve Egemen’in ilk 11’e girmesine kesin gözüyle bakılıyor. Savaşçı oyun yapısı ve azmi sayesinde Egemen, F.Bahçe’ye çok şey katacak gibi. Yobo’nun transferindeki belirsizlik giderilirse, bu mevkide Bekir ve Serdar Kesimal’ın varlığıyla Kocaman iyice rahatlayacak.
            <p>
             F.Bahçe’de göze çarpan ise orta sahadaki kadro şişkinliği. Bu mevkideki oyuncuların fazlalığı takımda huzursuzluk çıkarabilir. 4 formaya tam 13 futbolcu aday. Mehmet Topuz, Özgür Çek, Salih, Caner, Alex, Selçuk, Mehmet Topal, Cristian, Stoch, Kuyt, Özer, Sezer ve Recep Niyaz forma kapmak için rekabet edecek. Cristian, Mehmet Topal ve Kuyt formaya en yakın isimler. Aynı pozisyonda oynayan birçok futbolcu bulunması Aykut Hoca için ilk bakışta büyük şans gibi gözükebilir. Hoca; kulübeye göndereceği, hatta tribüne çıkaracağı oyuncuları küstürmeden, formayı hak edene verebilirse F.Bahçe’nin sezona damga vurması muhtemel. Aksi olursa rakipler sevinecek. F.Bahçe’nin şu anki kadro yapısı içinde en zayıf halkası forveti. Alex oynarsa Semih, Musa Sow ve Bienvenu’lu mevcut forvet hattı yetebilir. Ama Alex oynamazsa ve çift forvete dönülürse bu durum yoğun maç trafiğinde sıkıntı oluşturabilir.
             <p>
              Gelelim G.Saray’a. Cim Bom bir açıldı, pir açıldı. G.Saray transferin ilk günlerinde G.Antepspor’dan Dany’yi renklerine bağladı. Sonra Fransa’nın Toulouse takımından Umut Bulut’u kiraladı. Ardından da derin bir sessizliğe gömüldü. Bu nekahet döneminde Fatih Terim’i sıkıntı bastı. Avusturya kampının başlamasına rağmen yapılması düşünülen transferler gerçekleşmemişti. Üstüne üstlük F.Bahçe’nin Hasan Ali Kaldırım, Egemen ve Mehmet Topal transferleri Cim Bom’un psikolojisini iyice bozdu. Hele bir de Sarı-Lacivertli takımın G.Saray’ın yıllardır rüyası olan Hamit Altıntop’a da kancayı takması işi iyice kızıştırdı. İşte o anda Cim-Bom, ‘aslan’ olduğunu hatırladı. Ve transferde bombaları peş peşe patlattı. Birkaç gün içinde hem Hamit’i Altıntop’u hem Burak Yılmaz’ı hem de transferi yılan hikâyesine dönen Nordin Amrabat’ı renklerine bağladı.
              <p>
               Hamit Altıntop, profesyonelliğin zirvesinde bir oyuncuydu. Bu yüzden transferi zor oldu. Menajeri de G.Saray’ı çok sıkıştırdı. Hamit’in transferiyle yüzü gülen Terim, “Transfer bizim açımızdan kolay geçmedi.” diyecekti. Hamit ise, “Fazla zor olduğunu sanmıyorum. Her şeyi düzgün yaptığımıza inanıyorum.” görüşündeydi. G.Saray’ın ses getiren transferlerinden biri de Burak Yılmaz oldu. Geçen yılın 33 gollü kralının sözleşmesinde 5 milyon avroya serbest kalır maddesi vardı. Ancak Burak yıl içinde çok defa “Avrupa’da oynamak istiyorum. Türkiye’de Trabzonspor’dan başka takımda oynamam” diyen oyuncuydu. Lazio ile görüşmelerde bulundu ancak anlaşamadı. Sonra devreye Rusya’nın Lokomotif Moskova takımı girdi. Burak’ın menajerleri Rus ekibiyle anlaşmamak üzere Moskova’ya gidince, G.Saray yöneticisi Abdurrahim Albayrak da soluğu orada aldı. Oyuncuyu Cim Bom için ikna etti.
               <p>
                Geçen yıldan beri Kayserispor’la Faslı oyuncu Amrabat konusunda gerilim yaşayan G.Saray, bu transferde de kesenin ağzını sonuna kadar açarak mutlu sona ulaştı. Türkiye Futbol Federasyonu, Kayserispor’un şikâyeti üzerine ‘sözleşmeli oyuncuyu ayarttığı’ gerekçesiyle geçen yıl G.Saray’ı soruşturmaya tabi tutmuştu. Bonservisine 8 milyon avro verilen Amrabat’ın da en büyük hayaliydi Galatasaray.
                <p>
                 Juventus’tan kiralanan ve son şampiyonlukta büyük pay sahibi Brezilyalı Felibe Melo’nun takımda kalıp kalmayacağı ise henüz netleşmedi. Fatih Terim, Melo’yu ısrarla istiyor. Melo da G.Saray’ı... Juventus ile pazarlıklar sürüyor.
                 <p>
                  G.Saray’ın transfere son noktayı koymadığına dair Başkan Ünal Aysal’dan ilginç bir açıklama geldi. Aysal, “Son bir yıldız transferi pastanın çileği olacak.” dedi. Sarı-Kırmızılı camia şimdi o çileği bekliyor.
                  <p>
                   Spor otoriteleri bu hâliyle bile G.Saray’ın 2000’de UEFA Şampiyonu olan kadrosundan daha iyi bir kadro kurduğunu düşünüyor. Muslera, Hakan Balta, Ujfalusi, Eboue, Selçuk, Hamit, Elmander, Burak gibi oyuncuların formaları şu an için garanti gibi. Stoperde ikinci isim Dany-Semih ikilisinden biri olacak. Orta sahada Amrabat, Engin’in bir adım önünde. Forvette ise Necati, Milan Baros ile Umut Bulut, Burak ve Elmander’i yedeğe çekmek için mücadele verecek. Melo transfer edilirse Yiğit, Ceyhun, Yekta gibi oyuncular uzun süre forma giymek için bekleyecek. Cim Bom’un şu anki kadrosunda Sercan Yıldırım, Çağlar, Gökhan Zan gibi oyuncuların forma bulmaları çok zor görünüyor. Aydın, Culio, Riera, Sabri’nin de bu kadro yapısında formayı terletmeleri zayıf ama ihtimal dâhilinde. Geçen yıl iyi bir çıkış yakalayan Emre Çolak’ın, Hamit Altıntop’un gölgesinde kalacağı da kesin gibi.
                   <p>
                    <p>
                     Beşiktaş ve Trabzonspor sürpriz peşinde
                     <p>
                      Beşiktaş ve Trabzonspor’un ne transferleri ne de yönetim anlayışları taraftarlarını memnun etti. Bu durum kombinelere de yansıdı. G.Saray şu ana kadar 40 bin, F.Bahçe ise 30 binin üzerinde kombine sattı. Beşiktaş ancak 4 bin 500, geçen yıl 15 bine yakın kombine satan Trabzonspor ise 1000’e yakın kombine satabildi. Beşiktaş’ın borçlarından dolayı küçülmek istemesi transferdeki suskunluğun altındaki en büyük etken. Samet Aybaba’yı teknik direktörlüğe getiren Fikret Orman yönetimi, eldeki yıldız oyuncuların başta Ricardo Quaresma olmak üzere çoğunu gözden çıkardı. Bazı oyunculardan ise alacaklarından fedakârlık yapması istendi. Geçen yıl tüm maçlarda oynayan Egemen’e de aynı önerinin getirilmesi ters tepti. Egemen, F.Bahçe’nin yolunu tuttu. İmkânsızlıklara rağmen Fernandes ve Sivok’un tutulması Aybaba’nın yüzünü güldürdü. Kara-Kartal bu karmaşık ortamda ilginç transferlere de imza attı. Arsenal’den genç yetenek Oğuzhan Özyakup 500 bin, Almanya’dan Olcay Şahan 1 milyon 100 bin avroya alındı. Uğur Boral kadroya bedelsiz dahil edildi. Eski futbolculardan Sergen Yalçın, yönetimi, Beşiktaş’ı ‘Anadolu takımına’ döndürmekle’ eleştirdi.
                      <p>
                       2010-2011 sezonunda şampiyonluğun ellerinden şike ile alındığını düşünen ve geçen sezon bu hakkın kendilerine teslim edilmesi için saha dışında büyük bir mücadele veren Trabzonspor yönetimi, bu alanda gösterdiği çabanın benzerini transfere yansıtamadı. Şampiyonlar Ligi’nden gelen 22 milyon avroya yakın paraya rağmen Bordo-Mavililer ses getirecek isimlere imza attıramadı. Son yıllarda eldeki yıldız oyuncuları şampiyonluktaki rakiplerine kaptıran yönetim, Burak Yılmaz’ın da Galatasaray’a gitmesiyle büyük sıkıntı yaşadı. Takım sezona kötü başlarsa Trabzonspor’da başkan değişebilir. İngiltere’nin Leichester City ekibinden transfer edilen Sol Bamba defansa, Senegalli N’Doye forvete soluk getirebilir ama G.Birliği’nden alınan Yasin ve Soner’in Burak Yılmaz, Selçuk İnan gibi çıkış yapıp yapamayacakları merak konusu. İstanbul takımlarının altyapısı hâline dönen Trabzon’un şampiyonluktaki şansı Şenol Güneş’in göstereceği performansa bağlı.
                       <p>
                        G.Saray ve F.Bahçe’de un, şeker ve yağ var. Ama unutulmamalı ki büyük paralara kurulan takımlar değil, takım olmayı başaran ekipler şampiyonluğa ulaşıyor.
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=EF0C74BF13C595680E215300A5BF2DCD?newsId=33152), [web.archive.org (arşiv bağlantısı)](http://web.archive.org/web/20120728101027/http://www.aksiyon.com.tr:80/aksiyon/newsDetail_getNewsById.action;jsessionid=EF0C74BF13C595680E215300A5BF2DCD?newsId=33152)
