# Savaşın Futbolcuları

*Behram Kılıç 2007.11.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İran’dan Brezilya’ya, Özbekistan’dan Sierra Leone’ye... Hayata tutunmaya çalışan bir avuç engelli futbolcu… Ortak yönleri yaşadıkları acı hatıralar… Kimi savaş, kimi kaza, kimi yanlış tedavi kurbanı. İşte hazin hikâyeleri…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080511151926im_/http://www.aksiyon.com.tr/resim/677/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080511151926/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080511151926/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080511151926oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080511151926oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Türkiye’den Adem Püskül, 2002 yılında PKK’nın Şırnak’ta döşediği mayına basıp ayağını kaybeder. Özbekistan’dan Agzam İsmatov, 1984 yılında Afganistan’ı işgal eden Sovyet askerleri arasındadır ve üzerine bastığı bir kara mayını yüzünden bacağını yitirir. İranlı Cafer Asgari de benzer bir sebeple bir ayağını kaybeder, 1982’de İran ile Irak arasındaki savaş sırasında… Rus Mezhiev Adam’ı bekleyen felaket biraz farklıdır. 1999’da Çeçenistan’daki savaş sırasında köyünde bulduğu metal parçanın el bombası olduğunu fark etmez. Patlama sonucu 3 arkadaşı ölürken o ise ayağını kaybeder. Ukraynalı Yuri Prahanezka, 1985’te tıpkı Agzam İsmatov gibi Afganistan’da askerdir. Bir gün bir mayına basar ve ayağını kaybeder. Liberya’dan Richard Amo bacağını elim bir olayda kaybeder. 16 yıl önce ülkesinde yaşanan iç savaşta muhalif güçlerce ele geçirilir ve ayağı kesilir. Sierra Leone’den Maxwell Farnah’ın hikâyesi ise daha farklı. Ülkesinde altın aramaya gelen isyancılar kendisinden para ister. Param yok diye onlara çıkışır. Ancak ayağının kesilmesine engel olamaz.
   <br>
    <br>
     Ayağını savaşta kaybetmeyenler de var tabii ki. Mesela Fransız Labhilil Nebil, trafik kazasında ayağını kaybeder. İngiliz Sean Kelly kanser hastasıdır. Sonunda ayağını keser doktorlar. Gana’dan Joseph Amu, çocuk felci sebebiyle kaybeder ayağını. Brezilyalı Claudio Irineu da Silva, profesyonel futbolcudur. Bir maçta sakatlanır. Yanlış tedavi sonrası ayağı kesilir. İran’dan Sadık Emin askerdir. Orduya yeni katılan erlere nasıl el bombası atılır dersi verirken bomba elinde patlar ve kolunu kaybeder.
     <br>
      <br/>
      Kimi ülkesi için savaşırken, kimi iç savaşta, kimi trafik kazasında, kimi doğuştan, kimi yanlış tedavi sonrasında, kimi yakalandığı amansız bir hastalığın ardından ayaklarını ya da kollarını kaybeder. Önce inanamazlar, hayata küserler, hatta bazıları sokağa çıkamaz olur. Pek çoğu psikolojik tedavi görür. Yıllar sonra hepsinin yolu yeşil çimler üzerinde birleşir.
      <br/>
      <br/>
      11-20 Kasım tarihleri arasında Antalya, 8. Dünya Ampute Futbol Şampiyonası’na ev sahipliği yaptı. 11 ülkeden 150’ye yakın sporcu farklı hayat hikâyeleriyle adeta dünyada son çeyrek asırda yaşanan olayları gözler önüne serdi. Türkiye, Brezilya, Rusya, Sierra Leone, Fransa, İngiltere, Liberya, Gana, Özbekistan, İran ve Ukrayna ekiplerinin hazır bulunduğu şampiyonaya Nijerya son anda gelemedi. Finalde Rusya’yı 2-1 yenen Özbekistan Dünya Şampiyonu oldu. Tarihinde ikinci kez böyle bir organizasyona katılan Türkiye büyük bir başarı elde ederek Dünya üçüncülüğüne ulaştı. Dördü Türk 8 hakemin görev aldığı maçlarda taraflar kıyasıya mücadele sergiledi.
      <br/>
      <br/>
      1980’de Seatle’da (ABD) ortaya çıkan ve oradan önce Sovyetler Birliği, ardından da Afrika’ya yayılan Ampute Futbol, Türkiye’de yaklaşık 4 yıldır filizleniyor. Ayağının bir bölümünü kaybedenin futbolcu, kolunun bir bölümünü kaybedenin ise kaleci olduğu bu spor için Antalya’ya gelen takımların kamplarında dolaştık. Birbirinden ilginç dramlarla karşılaştık.
      <br/>
      <br/>
      Türkiye, şampiyona boyunca ev sahibi olmanın heyecanını yaşadı. Sierra Leone’liler etrafa neşe saçtı. Liberyalılar fakirlikten şikâyet edip durdu. İngilizler soğuktu, 4 ay önce kurulan Fransız takımının oyuncuları çevreden ziyade birbirlerini tanımaya çalıştı. İranlılar içine kapanıktı. Gana takımı tek vücutmuşçasına birlikte hareket etti. Ukraynalılar boş zamanlarında kâğıt oynadı. Ruslar barın etrafından kalkmadı. Özbekler koyu sohbetlere daldı. Brezilyalılar ise güneşin tadını çıkarttı.
      <br/>
      <br/>
      <br/>
      <br/>
      Ampute futbolda Rusya’dan sonra söz sahibi ülkelerin başında Brezilya geliyor. Ülkede ilk kez 1989’da ampute futbol oynanmaya başlar. 17 takımlı lig var. Onun dışında birçok bölgede kurulan takımlar bölgesel turnuvalarda boy gösteriyor. Takımdaki oyunculardan biri kanser hastası olduğu için ayağını kaybetti. Birçoğu da trafik kazası sonucu bugünkü hale geldi. Ancak içlerinde biri var ki onun hikâyesi diğerlerinden oldukça farklı. O kişi bir zamanlar milyonlarca taraftarın ‘Şukidu’ diye çağırdığı Claudio Irineu da Silva’ydı. 21 yaşında başından geçen olay adeta hayatını değiştirdi. O yaşa kadar profesyonel bir oyuncuydu. Brezilya’nın Avrupa’ya ihraç edeceği büyük oyunculardan biri olacağı düşüncesiyle el üstünde tutuluyordu. Pele’nin takımı Santos’un formasını giyiyordu. Öncesinde Sao Paulo’da da oynamıştı. Bir maçta rakibiyle girdiği ikili mücadele sırasında dizine aldığı darbeyle yere düştü. Sedyeyle saha dışına alındı. Kimse ne olduğunu anlayamadı, doktorları da. Birkaç gün dinlen dediler ona. Bu uyarıları ciddiye almadı. Sonrasında ayağı daha da şişti. Ardından vaka kangrene dönüştü. Yaşaması için ayağının kesilmesi gerekiyordu. Ayağını kestiler. Bu olay sonrasında hayata küstü. Ölmek istiyordu. Bugün F.Bahçe’yi çalıştıran Zico, o günlerde Brezilya Futbol Federasyonu’nun Genel Sekreteri idi. Durumdan haberdar oldu. Şukidu’yu ülkenin en iyi psikologlarından biriyle buluşturdu. Claudio, aylarca süren rehabilitasyon sonrasında normal hayata döndü. Artık Brezilya’nın ampute futbol takımında oynuyordu. Zico’ya kendisine gösterdiği yakın ilgiden dolayı şükran borçlu. Türkiye’ye gelmesine rağmen onunla yüz yüze görüşemediği için de bir hayli üzüntülü. Zico’nun çok iyi bir insan olduğunu dile getiriyor. Ve kendisine F.Bahçe’de sonsuz başarılar diliyor. Öyküsünü anlattıktan sonra gözyaşlarını tutamıyor Claudio Irineu da Silva. Takımın bayan menajeri Carmen Fogaça ve arkadaşları her zaman yaptıkları gibi bir kez daha onu teselli ediyor. Fogaça, ‘her zaman hikâyesini anlatırken gözü yaşla dolar’ diyor.
      <br/>
      <br/>
      <br/>
      <br/>
      Abdülcemil Şükürov, Özbek genç milli takımında oynuyordu. Ligde ise Özbekistan’da bugüne kadar 7 kez şampiyon olmuş Pahtakar’ın alt yapısındaydı. 1989’da bir müsabaka sırasında rakibiyle çarpıştı. Yerde acı içinde yatıyordu. Ama bu acısı daha sonra yaşayacakları yanında hiç kalacaktı. Kendisini hastaneye kaldırdılar. Dizi bir hayli şişmişti. Ayağındaki damarlarda ezilme vardı. MR’ın daha bulunmadığı günler. Yanlış teşhis, yanlış tedavi ve ayağına veda etmesi için zor ikna ediliş. “Doktorların hatası” diyor Şükürov. Bugün 35 yaşında. Ayağını kaybettikten sonra çok sıkıntılı günler geçirdi. Bir gün ampute futbolla tanıştı. Arkadaşlarıyla bir arada olmaktan, farklı ülkelere seyahat ediyor olmaktan mutlu. Şükürov, ülkesinde 1990’dan beri ampute futbolun oynandığını ve 4 takımın bulunduğunu söylüyor. Özbekistan dünyada Rusya ve Brezilya’dan sonra bu daldaki en iyi üçüncü ülke. Takımda 1984’te Sovyetler Birliği’nin Afganistan’ı işgal yıllarında mayına basarak ayağını kaybeden Agzam İsmatov’un hikâyesi de üzücü: “Mayın temizlerken mayına bastım. Sadece havaya uçtuğumu hatırlıyorum. Gözlerimi açtığımda ise bir ayağım yoktu.” İsmatov bugün 42 yaşında. Bugünkü hayatına çoktan alıştığını söylüyor: “Ailem, çocuklarım, hepimiz bu durumu kanıksadık. İlk zamanlar ayağımı yere basamayacak olmak acı veriyordu. Ama zaman her şeyin ilacı.”
      <br/>
      <br/>
      <br/>
      <br/>
      Turnuvanın en içine kapanık takımı İran’dı. İran’lı oyuncular lobide oturmaktan ziyade odalarında dinlenmeyi tercih etti. Yaşları 40’ın üzerindeki oyuncu sayısı bir hayli fazlaydı. Takımda 6 oyuncu Irak-İran savaşında cephedeydi. İran takımı ile ilgili çalışma yapmak kolay olmadı. Futbolcular bire bir konuşmaktan kaçındı. Yöneticilerden izin alınması gerekiyordu. Biz de öyle yaptık. Takımın kafile başkanı ve idarecileriyle bir araya geldik. Tercümanlığımızı ise Türkçeyi az da olsa bilen oyunculardan Cafer Asgari yaptı. Görüşme için Topkapı Oteli’nin 1508 No’lu odasına çıktığımızda İran’lı bir futbolcu ezan okuyordu. Sonra futbolcular boşaltılmış odada cemaatle namaz kıldı; kimi oturarak, kimi protez bacağını takarak ayakta, kimi de sandalyede. Namazdan sonra başlayan sohbet sırasında ilk sözü 2001’den beri ampute futbol oynayan tercümanımız Cafer aldı: “6 sene önce Tahran’da bir ampute maçı oynanıyordu. O maçı ben de izliyordum. O gün kendi kendime ‘neden futbol oynamıyorum ki’ dedim. Şartları öğrendim ve hemen bu oyuna başladım.” Cafer ortaokulda da çok iyi bir futbolcu olduğunu belirtiyor. Ülkesinde birçok gazinin bu sporla iç içe olduğunu dile getiriyor: “Gaziler genelde tenis, futbol, basketbol oynuyor. Gaziler Derneği onlarla yakından ilgileniyor. Üniversiteye gönderiyor, spor yaptırıyor. Devletin de bize verdiği bir maaş var.”
      <br/>
      <br/>
      Cafer Asgari, İran-Irak savaşında Suma cephesindeydi. 16 yaşındaydı. O da her erkek gibi gönüllü olarak cepheye koşanlardandı. “İlk 1982’de gittim cepheye. O sırada öğrenciydim. 4 ay sonra mayına bastım ve kaldırıldığım hastanede bir yıl yattım. Sakat olduğum halde 20 ay kadar belli aralıklarla savaştım. 1988’de savaş bittiğinde ben hâlâ cephedeydim.” 1983’te evlenen Cafer’in iki oğlu bir kızı var. “42 yaşındayım. Okula devam ediyorum. Aynı zamanda Tahran’da terlik dükkânım var. Zaman zaman Türk müşterilere de terlik satıyorum. Hem iki ülke Müslüman, biz dostuz.” diyor.
      <br/>
      <br/>
      Takımın kalecisi Sadık Emin’in mesleği askerlikti. Onun hikâyesi de hayli dramatik. İran-Irak savaşı sırasında 17 yaşındayken el bombası elinde patlar. “Orduya yeni gönüllüler katılmıştı. Onlara el bombasını nasıl kullanacaklarına dair ders veriyordum. Elimde de gerçek bir el bombası vardı. O an nasıl olduysa pimi çekildi ve patladı. Kolum yarıdan kopmuştu.” Sadık Emin bugün 45 yaşında. Ampute futbola 1995’te başladı. Öncesinde paralimpik dalında Londra’da hem 1992 hem de 1993’te yüz metre dalında altın madalya aldı. Yüz metredeki en iyi derecesi 11.03. Şu an İran’da bir spor salonu işletiyor. Salondaki sahaları halka kiralıyor.
      <br/>
      <br/>
      İran takımından Muhammed Rüstemî, 14 yaşına kadar Şiraz takımının alt yapısındaydı. İyi bir defans oyuncusuydu. Ancak savaş başladıktan kısa bir süre sonra yaralı vaziyette esir düştü. Hastanede ayağını kestiler. 2 sene Irak’ın elinde esir kaldı. Kurtulduktan sonra tekrar cepheye gitti. “Neticede ortada bir savaş vardı. Ayağım yoktu ama benim gibi ayağı olmayıp da cephede savaşan insanların sayısı hiç de az değildi.” diyen Rüstemi şu an 40 yaşında. 2 çocuğu var. Herhangi bir iş yapmıyor. Aldığı gazi maaşıyla hayatını idame ettiriyor.
      <br/>
      <br/>
      İran’da 12 ampute takımı var. Lig ise 12 yıl önce kurulmuş. Takımın oyuncularından Reyhan Yari de savaşta sakat kalan oyunculardan biri. 1987’nin sonlarında yakınına düşen bir top mermisi sonrasında ayağını kaybetti. Bugün hayvancılıkla uğraşıyor. Ayağını kaybetmeden önce de futbol oynuyordu ama öylesine. 36 yaşındaki Reyhan Yari, ampute futbola 1995’te başlamış. Abbas Keşavar da savaş mağduru futbolculardan. O bugün 44 yaşında ve hayvancılıkla uğraşıyor. 1985’te mayına bastığında ise 22 yaşındaydı. Aynı zamanda takım kaptanı olan Keşavar, ampute futbola 1997’de başladı. “Savaştan sonra sakat kalınca bir sporla uğraşmak istedim. Çünkü spor insanı her şeye rağmen hayata bağlıyor.” Takımın hocası Muhammed Gileki, ampute takımını çalıştırmanın zor olmadığı görüşünde: “Bu manevi bir iş aynı zamanda. Ayağını kaybetmiş insanları tekrar hayata bağlamak çok güzel. 3 ayda bir milli maç için toplanıyoruz. Onun dışında bu arkadaşların çoğu ligde oynuyor. Başka ülkelere gitmek onların da hoşuna gidiyor.”
      <br/>
      <br/>
      <br/>
      <br/>
      Rusya, 1991’de bağımsızlığını ilan eden Çeçenistan’a 1994’te saldırdı. İki ülke arasında daha sonra bir barış anlaşması imzalandı. Ancak bu anlaşma çok geçmeden bozuldu. 2 Ekim 1999 günü Ruslar, bir kez daha Çeçenistan’a girdi. Saldırı sonrası yüz binlerce Çeçen hayatını kaybetti. Binlercesi sakat kaldı. Ancak öbür tarafta da acı ve gözyaşı vardı. Bu savaşta sakatlanan binlerce insandan biri de bugün Rusya Ampute Milli Takımı’nda 6 numaralı formayı giyen Mezhiev Adam’dı. “Çeçenistan savaşında köyümüz askerler tarafından boşaltıldı. Savaştan sonra köyümüze döndük. Ben o sıralar 10 yaşındaydım. Bir yandan savaşın bittiğine seviniyor, bir yandan da çocukluğun verdiği yaramazlıklara devam ediyordum. Bir gün 4 arkadaşımla ara sokakların birinde metal bir alet bulduk. Arkadaşlarımdan biri ne olduğunu anlamadığımız bu metali kurcalamaya başladı. Meğer o bir el bombasıymış. Büyük bir patlama oldu. Üç arkadaşım oracıkta öldü. Ben ise ayağımı kaybettim.” Bir prodüksiyon şirketi Adam’ın son 6 ayını kameraya çekiyor. Hayatı belgesel haline getirilecek.
      <br/>
      <br/>
      Finalde Özbekistan’a 2-1 yenilerek şampiyonayı kaybetseler de Ruslar ampute futbolda dünyanın en iyi ülkesi. Bugüne kadar yapılan tüm uluslararası şampiyonalarda final oynamayı başaran Rusya, 4 kez de dünya şampiyonu oldu. Takımın kaptanlığını dünyanın en iyi ampute futbolcusu olarak gösterilen Vladimir Sicoev yapıyor. 42 yaşındaki Sicoev, Rus milli takımı kurulduğundan beri kadroda yer alıyor. Bütün dünya şampiyonalarında da forma giydi. Bugüne kadar attığı gollerin sayısını bilmiyor. Kendisinin dünyanın en iyi futbolcusu olduğu görüşüne ise katılmıyor: “Kimse kendisinin en iyi olduğunu söyleyemez ki.” Özel bir şirkette çalışan Sicoev, 1975’te ayağını kaybetti: “10 yaşındaydım. Ayağımdan rahatsızlandım (sebebini hatırlamıyor). Tıp o yıllarda bugünkü gibi gelişmemişti. Tek çare ayağımın kesilmesiydi. Ve ayağımı kestiler.” Rus takımında 3 tane de Müslüman oyuncu var. Bunlardan Ramazanov ve Timur Dağıstanlı. Aynı zamanda takımın kalecisi olan Ramazanov, iş yerinde geçirdiği bir kazada elini kaybetti. 1998’den beri kadroda. Önceki yıllarda Afganistan savaşında sakatlanan oyuncuların da aralarında olduğunu belirtiyor Ramazanov.
      <br/>
      <br/>
      <br/>
      <br/>
      İngiltere Ampute Milli Takımı’nda Irak’taki savaşta yaralanan askerlerden oyuncu bulunmuyor. Takımın yöneticileri bu durumdan şikâyetçi. Irak’ta sakat kalan askerler daha çok tekerlekli basketbol ve yüzmeyi tercih ediyor. Antalya’ya gelen takım diğerleriyle karşılaştırıldığında genelde soğuktu. Takımın oyuncuları araba ve motor kazası sonrasında yaralanan oyunculardan oluşuyor. Ancak kanser hastalığı sebebiyle ayağını kaybedenlerin sayısı da az değil. Ampute futbol onlar için bir hobi. Takımdaki tüm oyuncular çalışıyor. İki futbolcu ofis müdürü. Sakat oldukları için devletten belli bir sigorta primi alıyorlar. İçlerinden biri üniversite eğitimine devam ediyor. Oyunculardan Chris yüzme dalında, Pekin’de 2008’de yapılacak paralimpik oyunlarına katılacak. Ülkesi ondan altın madalya bekliyor. Takımın Menajeri Steve Williams, takımda bulunan oyuncuların hayattan ellerini kollarını geri almak istediklerini, bunu başaramadıkları için futbol oynadıklarını söylüyor.
      <br/>
      <br/>
      ABD’den sonra ampute futbolun ikinci adresiydi İngiltere. Ülkede şu an 6 ampute takımı bulunuyor. Dünya devi M.United’in de bir takımı var. Williams, daha çok sakat insana ulaşmayı ve onları bu futbolla tanıştırıp hayata döndürmeyi amaçladıklarını söylüyor. İngiltere’deki ampute takımları genelde ülkenin kuzeyinde bulunuyor. İngilizler 14 oyuncu ile Antalya’ya geldi. Bu oyuncuların 6’sı M.United forması giyiyor. Sean Kelly de onlardan biri: “Çocukken M.United’in maçlarını büyük bir hayranlıkla izlerdim. Bugün bu takımda oynamak benim için büyük bir gurur vesilesi. Ampute futbol aynı zamanda bir meydan okuma benim için. İyi oynayınca kendime olan güvenim daha da artıyor.”
      <br/>
      <br/>
      <br/>
      <br/>
      “7 yıldır bu tişörtü giyiyorum.” diyor Richard Duo. “Yenisini almak için param yok.” diye de ekliyor. “Onun için bu tişörte gözüm gibi bakıyorum. Sandaletime de iyi bakıyorum. Çünkü eskisini ne zaman attığımı hatırlamıyorum.” Richard, etrafında yemeklerin israf edildiğini, elbiselerin daha yeni sayılacak bir halde çöpe atıldığını görünce şaşırıyor. “Şu mekâna bak. Böyle güzel bir yer hayatımda hiç görmedim.” Antalya’ya gelen takımlardan biri de yakın bir zamana kadar iç savaşın kurbanı olmuş Liberya idi. Takımdaki her oyuncunun içler acısı bir hikâyesi var. Kimi siyah oldukları için gerekli saygıyı göremediklerinden, kimi evine getirecek ekmek parası bulamamaktan, kimi de başını sokabileceği bir evinin olmamasından dert yanıyor. 3 yıl önce sona eren iç savaş geriye binlerce işsiz ve sakat bıraktı. Diğer Afrika ülkelerinde olduğu gibi beyaz insanlar gelip onların altın, gümüş ve petrolünü aldı. Richard, bugün ABD’nin ülkeye hâkim olduğunu söylüyor.
      <br/>
      <br/>
      Liberya’da iç savaş 1990’larda başladı. Hükümet ve muhalifler arasındaki savaş esnasında Richard, muhaliflerin bulunduğu bölgedeydi. “4 yaşındaydım. İki ateş arasında kaldık. Annem yaralandı, babam öldü. Ben de ayağımı kaybettim.” Liberya, ampute futbol ligi bulunan ülkelerden biri. O kadar sakat var ki… 14 yıl süren kardeş kavgasından sonra bugün ülkeye demokrasi hâkim. Savaştan sonra yapılan ilk seçimlerde başbakanlığa Ellen Johnson-Sirleat adındaki bir kadını seçtiklerini gururla anlatıyor futbolcular. Yakında yine seçim olacak. Ülkede şu sıralar uzun zamandır görülmemiş bir mutluluk hâkimmiş. Takımın oyuncularından Jonh Kerkulah, diğerlerinden farklı olarak motor kazası sonucu ayağını kaybetmiş. 1994’te savaştan kaçarken motordan düşmüş.
      <br/>
      <br/>
      Liberya’nın hocalığını Paul Tolbert yapıyor. Güçlü hitabeti olan genç bir teknik direktör. Ülkesinin geçmişte yaşadığı sıkıntıların geride kaldığını söylüyor. Bizi takımın antrenman yapacağı sahaya davet ediyor. Liberyalı oyuncuların bazıları protez bacaklarını çıkartıyor, bazıları dizlerini sıkı sıkıya sarıyor, bazıları koltuk değneklerinin ayarını yapıyor. Paul’un önderliğinde şarkı söyleyerek ortama neşe getiriyorlar. Şarkı bittikten sonra bütün oyuncular yerde olduğu halde Paul onlara nasihatlerde bulunuyor. İncil’den bir bölüm anlatıyor. Konu ‘birbirinizi sevin, birbirinizle kenetlenin, birbirinize güvenin’ ana fikrini taşıyor. ‘Birbirlerinizin yanlışlarını değil, doğrularını görün’ diyor Paul. ‘Tek başımıza başaramayız, ancak kenetlenirsek başarırız’ diyor ısrarla. Son bölümde tüm oyuncular başları önde, avuç içleri birbirine yapışık bir halde dua ediyor. Duadan sonra Paul, tüm oyuncuları orta sahaya topluyor. Açma germe hareketleri ışığında antrenman başlıyor. Çalışma yaklaşık bir saat sürüyor. Oyuncuların enerjileri bizleri de bir hayli şaşırtıyor.
      <br/>
      <br/>
      <br/>
      <br/>
      Hani yönetmenliğini Edward Zwick’in yaptığı, başrollerde Leonardo di Caprio, Djimon Hounsou’un oynadığı ve ilk sahnesi Sierra Leone’de başlayan 2006 yapımı ‘Kara Elmas’ filmi vardı ya. İşte o filmin başrol oyuncuları da Antalya’daydı. Onca fakirliklerine rağmen Antalya’nın en neşeli takımıydı Sierra Leone’li oyuncular. 1990-2002 yılları arasında Liberya eski Cumhurbaşkanı Charles Taylor’un da desteklemekle suçlandığı büyük bir iç savaşın kurbanı oldu bu ülke insanları. 200 bine yakın insan kâh öldü, kâh sakat kaldı. Batı’nın göz yumduğu bu iç savaş sırasında binlerce çocuk, isyancılar (RUF militanları) tarafından asker yapıldı, asker olmayı kabul etmeyenlerin ise elleri ve kolları kesildi.
      <br/>
      <br/>
      Takımı Moses Mambu çalıştırıyor. Mambu ve kardeşi Jabati Hıristiyan, geri kalan tüm oyuncular ise Müslüman. Ülke nüfusunun da yüzde 60’ı Müslüman, yüzde 10’u ise Hıristiyan. Çocukluğu bir köyde geçer Mambu’nun. 5 yaşına geldiğinde annesi ve babası daha iyi bir eğitim alması ümidiyle çocuklarını başkent Freetown’a gönderir. Burada halasının yanında kalacaktır. Gittiği okul Hıristiyan okuludur. Aldığı eğitimle sonunda Hıristiyan olur. Tıpkı 28 yaşındaki ağabeyi Jabati gibi. Hayatlarında bir kere hacca gitme fırsatı yakalayan anne ve babası onun Hıristiyan olmasına ‘senin kararın’ diyerek ses çıkarmaz. Mambu, her iki dine dair ilginç tespitlerde bulunuyor. Eğer ‘köydeysen Müslüman olmak avantaj, şehirdeysen Hıristiyan olmak’ diyor. Nedeni de gayet basit. Çünkü köydeki herkes Müslüman, şehirde ise okulların yüzde 98’ini Amerikalılar ve İngilizler açmış. Mambu’ya ilerde tekrar Müslüman olur musun diye soruyoruz. Verdiği cevap bir hayli düşündürücü: “Şu anda Müslüman olmayı çok isterim. Ama İslam dinini bana öğretecek kimse yok. Nasıl ibadet yapılıyor bilmiyorum. Kuran’ı bilmiyorum. Ailemi senede bir kez görüyorum. Onlar da dini bana öğretecek kadar bilmiyor.”
      <br/>
      <br/>
      Kendisine İngilizce Kuran-ı Kerim’lerin satıldığını söylüyoruz. Bundan onun da haberi var ‘ancak’ diyor ‘İngilizce Kuran-ı Kerimler hem ülkemde kolay kolay bulunmuyor, hem de çok pahalı.’ Mambu bir ara konuyu Türklerin Afrika’da açtığı okullara getiriyor. “Gana ve Nijerya’ya gittiğimde Türk okullarından haberdar olmuştum. Benim ülkemde ise Türkler okul açmadı. Bizim ülkemizde de okul açın. Bizim çocuklarımıza da İslam dinini öğretin. İngilizler ve Amerikalılar yıllar önce bizim ülkemize geldi, okullar açtı; siz de açın.” diyor.
      <br/>
      <br/>
      23 yaşındaki Mambu, Sierra Leone’de sakat kalmayan şanslı gençlerden biri. Babası avukat olsun diye onu şehre göndermişti. Ancak başından geçen olaylar onu futbolun içine itti. “Gözlerimin önünde ağabeyimin elini kestiler. Bu olaydan sonra onun gibi elini ya da ayağını kaybeden insanlara yardımcı olmaya karar verdim. Ampute futbolun varlığından haberdar olduktan sonra futbol eğitimine yöneldim.” Ülkede 15 ampute takımı var. Takımın maddi yönden bir desteği yok. Onlar için Türkiye’de olmak bir rüya gibi. Buraya FIFA’nın kendilerine tahsis ettiği 20 uçak bileti ile geldiler. Sadece 20 uçak bileti. Onun dışında yanlarına bir kuruş para bile almadılar.
      <br/>
      <br/>
      Mambu, ülkesinde birçok problem olduğu için gelecekte Afrika’da yaşamak istemiyor. Her pazar kiliseye giden ve kilisenin ilahi korusunda bulunduğunu dile getiren Mambu, çocuklarının Hıristiyan mı Müslüman mı olacağına dair ise, ‘Ben de babam gibi onları kendi hallerine bırakırım’ diyor. Şu an ülkesinde Müslümanlar sayıca fazla ama yeni neslin hızla Hıristiyanlaştığını belirtiyor. Başkentlerinde 2 Müslüman okulu, 90’ın üzerinde ise Hıristiyan okulu var. İsyancıların ülkeyi işgal ettiği dönemde sağ kalmasını şehirde bulunmasına bağlıyor. “Okullarımız kapatıldı. Ama köylerde durum farklıydı. Çünkü elmaslar köylerdeydi ve buralarda yaşanan olaylar insanlık tarihine kara bir leke olarak geçecek cinstendi.” diyor.
      <br/>
      <br/>
      Maxwell Farnah, iç savaş yıllarında öğrenciydi. Doktor olmak istiyordu. Onu da hayallerinden uzaklaştıran isyancılar oluyor. “Şu an arkadaşlarımla birlikteyim. Eğer onlarla olmasam ölürüm. Bu takımda olmak bana huzur ve güç veriyor. Olaylar sırasında ablamı kaybettim. Maddi durumum iç açıcı değil. 6 yaşında kızım var. Ona bakacak durumda değilim. Türkiye’den yardım bekliyorum. Dilencilik yapmak istemiyorum. Bu gururuma dokunuyor. Dünyaya vermek istediğim tek mesaj var: Barış.” Oyunculardan Lahani Malkie, cebinden bir fotoğraf çıkartıyor. Ardından ‘Bunlar benim çocuklarım’ diyor. ‘Ne güzel çocuklar’ diyoruz kendisine. Bu esnada gözleri uzaklara kayıyor. İsyancılar ayağını kestikten sonra onun bu halini gören eşi evi terk etmiş, çocukları da yanına alarak. Malkie, şimdi kardeşi ile yaşıyor ve futbol oynayarak hayata tutunmaya çalıştığını söylüyor.
      <br/>
      <br/>
      Sierra Leone turnuvanın en renkli takımıydı. Maç ve antrenman dışında dans şovlarıyla da herkesi büyülediler. Takımın davulcusu barış için müzik yaptığını söyleyen Albert Mustapha’ydı. İşin ilginç tarafı ne biliyor musunuz? Bütün bu olaylar bittikten sonra Sierra Leone Ampute Futbol Takımı geçmişte ülkede karışıklık çıkaranlara destek veren Liberya’ya maça gitti. Liberya’lılara önce bu futbolun nasıl oynanacağına dair eğitim verildi. Ardından dostluk maçı yapıldı. Mambu ve ekibi bugün ‘iki ülkenin kardeş olduğunu’ söylüyor. İki ülke halkı da İngilizce konuşuyor. Siera Leoneliler İngiliz aksanıyla, Liberyalılar ise Amerikan aksanıyla. Sierra Leoneli bazı oyuncuların üzerinde Hollanda ekibi PSV formaları var. Bu formaları kendilerine Hollanda’da katıldıkları bir turnuvada Hollandalı gazeteciler hediye etmiş. Türkiye’den bir hayli mutlu ayrıldılar. İsyancılara param yok dediği için ayağı kesilen Maxwell, bir hafta boyunca ölüm korkusundan uzak yaşamanın keyfini çıkardıklarını belirtiyor. Takımın Antalya-İstanbul uçak biletlerini Kimse Yok Mu Derneği tedarik etti. İngiliz takımının Menajeri Steve Williams bile onların bu neşeli halleri karşısında hayretini saklayamayacak ve ‘bu kadar fakir olmalarına rağmen bu kadar mutlu olmayı nasıl başarıyorlar’ diye soracaktı.
      <br/>
      <br/>
      <br/>
      <br/>
      Ukrayna’da 8 takımlı bir lig var. Ampute futbol burada Sovyetler Birliği’nin dağılma sürecinde yani 1991’de hayata geçmiş. Takımda Afganistan savaşında mayına bastığı için sakat kalan 3 kişi var. Bu isimlerden birisi de takımın teknik direktörü Yuri Prahanezka. Prahanezka, savaşı hatırlamak istemiyor. Yakın bir zamana kadar o da ampute futbol oynadı. Oyuncularına geçmişi unutturmaya çalıştığını söylüyor. Takımın ikinci teknik direktörü Yuri Shurulin de bize yardımcı oluyor. Takımda çocukluğunda sakat kalan, trafik kazası geçiren oyuncuların da bulunduğunu anlatan Shurulin, hocayla birlikte amaçlarının oyuncuları geleceğe taşımak olduğunu belirtiyor. Takımdaki tüm oyuncuların futbol dışında Ukrayna’da uğraştıkları işleri de var.
      <br/>
      <br/>
      <br/>
      <br/>
      2007’nin şubat ayında yapılan Afrika Ampute Futbol Şampiyonası’nda kürsünün en üst basamağına çıkan Gana, Antalya’ya imkânsızlıklar yüzünden 3 gün geç geldiği için eleme maçlarında yer almadı. Takımdaki oyuncuların çoğu çocuk felci sebebiyle sakat kalmış. Birkaç oyuncu da trafik kazası sonucu ayağını kaybetmiş. Organizasyon komitesi bunca yolu boşu boşuna gelmesinler diye onlar için birkaç dostluk maçı ayarladı.
      <br/>
      <br/>
      <br/>
      <br/>
      Şampiyonanın en yeni kurulan takımı Fransa’ydı. Takım 4 ay önce kuruldu. Oyuncular yeni yeni birbirlerini tanıyor. Özel maçta Sierra Leone’ye karşı elde ettikleri 1-0’lık galibiyet bir ilk olduğu için tarihe geçti. Bu maçtan sonra skorbordun önünde hatıra fotoğrafı çektirmeleri hoş bir sahneydi. Takımın en iyi oyuncusu 14 yaşında ayağını kaybeden kaptan Labhilil Nebil. Takımda Cezayir, Fas ve Tunus kökenli 6 Müslüman oyuncudan biri olan Nebil, ayağını kaybetmeden önce de futbol oynuyordu. Takımla ilgili bilgileri takımın doktoru Charles Santre’den alıyoruz. 48 yaşındaki Santre kalp doktoru. Kadrodaki oyunculardan ikisi hariç hepsi motosiklet kazasında ayağını kaybetmiş. Bu durum gelişmiş bir ülke olmanın göstergesi olsa gerek. Oyunculardan biri iş yerinde elini makineye kaptırmış, kaptan Nebil de babasının kullandığı arabanın kaza yapması sonucu ayağını kaybetmiş. Yaşadığı coğrafyada birçok Türk arkadaşının bulunduğunu söyleyen doktor Santre de 25 yaşında geçirdiği kaza sonrası ayağını kaybetmiş. Santre, sakat kalmanın psikolojisini iyi bildiği için oyuncularının hallerinden çok iyi anladığını dile getiriyor. Ampute futbolu Fransa’da yeni olduğu için henüz ülke geneline yayılmamış. Takımın hocası Luiz Diniz, “Daha çok yeniyiz. Oyuncularım sahada henüz nerede duracaklarını dahi bilmiyor. Hırslı değillerdi. Zamanla daha iyi olacağız.” diyor.
      <br/>
      <br/>
      <br/>
      <br/>
      Geçen yıl dergimizde (21.08.2006 tarihli 611. sayı) Ampute Milli takımımız ile ilgili detaylı bir çalışmayı yayınlamıştık. O takımın tamamı ufak tefek değişikliklerin dışında neredeyse Antalya’daydı. 21 oyuncunun 14’ü Güneydoğu’da PKK ile çatışmalarda sakat kalan gazilerden oluşuyordu. Hepsi Ay-Yıldız için Antalya’da bulunduklarını söyledi. Sloganları ‘her şey vatan için’di. Yoksa Antalya’da olmanın onlar için maddi bir kazancı yoktu. Burada isimlerini vermeyeceğiz ama her birinin ayrı bir derdi vardı. Kimi ailesinden destek alarak kampa katılmıştı, kimi işyerinden ücretsiz izne ayrılarak. Bir tanesi kampta bulunmasından dolayı bu ayki maaşından yaklaşık 500 milyonluk bir kesinti olacağını söylüyor ve ay sonunu nasıl getireceğini kara kara düşünüyordu. Fayans ustası olan bir başkası işsizdi. Bir diğeri Bursa’da oturup Çanakkale’de çalışmanın zorluğunu anlatıyordu. Üniversite imtihanlarına hazırlananı ise Ankara’da kalacak yer ayarlamaya çalışıyordu.
      <br/>
      <br/>
      Türk bayrağını göğsünde taşıyan bu Mehmetçikler onca dertlerine rağmen sahaya çıktıklarında adeta birer aslan kesildiler. İngiltere karşısında elde edilen 2-0’lık destansı galibiyet görülmeye değerdi. İran gibi tecrübeli bir takımı 1-0 mağlup ettikleri maçtaki mücadeleye şapka çıkartılırdı. Üçüncülük maçında Brezilya’yı, yani dünyanın en iyi ikinci takımını 1-0 mağlup ettiklerinde yaşadıkları sevinç her şeye değerdi. 2003’te ülkemizde tohumları atılan bu sporda kısa zamanda elde edilen dünya üçüncülüğü büyük bir başarıydı. Onlarla A Milli Futbol Takımımızın 17 Nisan gecesi Norveç ile oynadığı o unutulmaz maçı da birlikte izledik. Norveç golü attığında bir hayli üzüldüler. Bazıları imkân olsa sahaya dalacak, topa vuracak ve golü yapacaktı. Arkaya at, içeri gir, oyunu sete döndür gibi taktikleri onlar da verdi. Emre topa vurmadan az önce biri havaya zıpladı: Vurrr diye bağırarak. Top filelerle kucaklaşmadan salondaki tüm oyuncular çoktan birbirleriyle kucaklaşmıştı. Nihat’ın golünden sonra ise adeta ufacık salon inliyordu. Her oyuncu az önce oturduğu koltuğun oldukça uzağında kendinden geçmiş durumdaydı. Gözlerdeki sevinç tarif edilmezdi. Maç bittiğinde ise sanki kendileri ter dökmüşçesine yorgundular.
      <br/>
      <br/>
      Antalya’da yaşanan güzelliklerden bir tanesi de Uluslararası Ampute Futbol Federasyonu Başkanlığına Kamil Yazıcıoğlu’nun seçilmesiydi. 2009 yılındaki şampiyona İngiltere’de yapılacak. Belki de o şampiyonaya daha çok katılım olacak. Çünkü dünyada savaşlar devam ediyor. ABD, Afganistan, Bosna-Hersek, Irak, Ruanda, Etiyopya, Sudan, Sırbistan, Hırvatistan, Pakistan…
      <br/>
      <br/>
      <br/>
      <br/>
      AMPUTE FUTBOLUN TARİHÇESİ
      <br/>
      <br/>
      Ampute futbol ilk 1980 yılında ABD’nin Seattle eyaletinde ortaya çıktı. Don Benette adındaki ABD’li vatandaş yürüme değnekleri ile hareket ettiği sırada önüne düşen basket topuna ayakları ile vurur ve bu ayaklar ile topa dokunuştan aldığı ilham ile White T-shirt adındaki ilk ampute futbol takımını kurar. Oyun daha sonra Sovyetler Birliği, Afrika’ya ve İngiltere’ye yayılır. Bu oyun bir bacağı sakat sporcuların kanedyen (koltuk değneği) kullanarak oynadıkları bir futbol oyunu. Kalecilerin bir kolunun sakat olması şart. Saha, uzunluğu 55-70 m, genişliği 30 ile 60 m arasında. Penaltı 7 metre mesafeden atılıyor. Kale 5 metre genişlikte. Bir takım 14 oyuncudan kuruluyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28946), [web.archive.org (arşiv bağlantısı)](http://web.archive.org/web/20080511151926/http://www.aksiyon.com.tr:80/detay.php?id=28946)
