# Futbolu yönetenler bir kez daha düşünsün!

*Behram Kılıç 2014.01.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yargıtay 5. Ceza Dairesi şike kararını onadı. Aziz Yıldırım tekrar cezaevine girecek. yeniden yargılama olmazsa başkanlığı düşecek. UEFA’nın TFF’ye baskı yapması bekleniyor.
  </font>
 </div>
 <div id="newsText">
  <font class="detail-text">
   <p>
    Türk futbolundaki şike kâbusu nihayet son buldu. 3 Temmuz 2011’de patlayan Şike Davası’nda İstanbul 16. Ağır Ceza Dairesi’nin verdiği kararları Yargıtay 17 Ocak 2014’te onadığını açıkladı. 93 sanığın yargılandığı ve 2 Temmuz 2012’de sona eren mahkemede İstanbul 16. Ağır Ceza Dairesi 48 sanığı çeşitli cezalara çarptırmıştı. Mahkeme Başkanı Mehmet Ekinci, ayağa kalkan haziruna şöyle seslenmişti: “Adalet yerini bulsun, dünya yıkılsın umurumuzda değil.” Bu sözler, mahkemenin büyük baskıya maruz kaldığı ama bunu dikkate almadığı şeklinde yorumlanmıştı. Ve Ekinci alfabetik sıraya göre davada yargılanan 93 sanık hakkındaki kararını okumuştu.
   </p>
   <p>
    Listenin başında yer alan Aziz Yıldırım’a örgüt kurmak, şike ve teşvikten toplam 6 yıl 3 ay, İlhan Ekşioğlu’na 3 yıl 1 ay 15 gün, Şekip Mosturoğlu’na 1 yıl 10 ay 10 gün, Cemil Turan, İbrahim Akın, Korcan Çelikay, Mehmet Yıldız, Bülent Uygun, Olgun Peker, Tayfur Havutçu, Serdal Adalı, Mecnun Odyakmaz ve daha birçok isme çeşitli hapis cezaları verilmişti. Dönemin Trabzonspor Başkanı Sadri Şener ve yöneticisi Nevzat Şakar ise beraat etmişti. O günden sonra gündemi Yargıtay’ın vereceği karar meşgul etti. Yargıtay 5. Dairesi de nihayet kararını açıkladı ve 16. Ağır Ceza Mahkemesi’nin verdiği cezaları onarken Beşiktaş Yöneticisi Serdal Adalı ve dönemin Teknik Direktörü Tayfur Havutçu’nun şike suçlarını işlediklerini ama bu iki isim hakkında verilen cezaları usul yönünden bozdu.Peki, şimdi ne olacak?
   </p>
   <p>
    Sanık avukatları tashih-i karar isteyebilecek. Bugüne kadar bu düzeltmelerden sanıkların lehine olumlu bir karar çıkmadı. Tashih-i karar başvurusu kabul edilse bile infazlar hemen yürürlüğe girecek. Kısacası normal hukuk kurallarına göre kararlar kesinleşti. Yargıtay şimdi bu kararını yerel mahkemeye iletecek. Yerel mahkeme de cezası onananlar hakkında yakalama kararı çıkartacak. Yurt dışında olan sanıklar yurda ilk girdiklerinde yakalanacak. Ergenekon ve Balyoz davaları için gündeme gelen yeniden yargılama teklifi kabul edilirse bu dava da yeniden ele alınacak.
   </p>
   <p>
    Bu kararla F.Bahçe Başkanı Aziz Yıldırım’ın başkanlığı düşecek. Kararı siyasi bulan Yıldırım, cezasının geri kalanı için tekrar hapse girecek. 2 yıl 2 ay kadar hapis yatacak. F.Bahçe’de yönetim ayrı, başkan ayrı seçildiği için yeni seçilecek başkan mevcut yönetimle çalışacak. Kulüp 45 gün içinde yeni başkanını seçecek. Sivasspor Başkanı Mecnun Odyakmaz’ın da başkanlığı tehlikede. Futbolculardan İbrahim Akın ve Gökçek Wederson’un futbol hayatları sona erecek.
   </p>
   <p>
    Olayın Türkiye Futbol Federasyonu (TFF) ve UEFA’yı da ilgilendiren yanları var. TFF sportif yargılamasını yaptı ve şu anki konumu itibariyle aldığı kararların arkasında. Federasyonun talimatlarında ancak yeni bir delil ortaya çıkarsa yargılama tekrar ele alınıyor. TFF Basın Sözcüsü Mete Düren, Yargıtay kararının açıklanmasından hemen sonra sıcağı sıcağına verdiği demeçte “Bizim için dava bitmiştir.” dedi. Ancak UEFA’nın TFF’ye “Hem benim yargı organlarım hem Türkiye mahkemeleri şikenin varlığını kabul etti, sen de kararını yeniden gözden geçir” baskısı yapması bekleniyor. Eğer TFF bu baskıya direnirse UEFA’nın Türkiye’ye milli takımları ve kulüpleri ilgilendiren men cezaları vermesi gündeme gelecek. F.Bahçe ve Beşiktaş’ı şike sebebiyle Avrupa’dan men eden UEFA, şike davasında yargılanan kişilerle ilgili kararını ise daha sonraya bırakmıştı. Kişisel hak ihlalleri konusunda hassas olan ve kendini garantiye almak için Yargıtay kararını bekleyen UEFA’nın, Aziz Yıldırım, Şekip Mosturoğlu, İlhan Ekşioğlu, Tayfur Havutçu, Serdar Adalı, Mecnun Odyakmaz ve Bülent Uygun gibi isimler hakkında ömür boyu mene varan ağır cezalar vermesi bekleniyor.
   </p>
   <hr/>
   <h3>
    <span>
     CEZASI ONANANLAR VE BERAAT EDENLER
    </span>
   </h3>
   <ul>
    <li>
     Aziz Yıldırım: Şike ve teşvikten toplam 6 yıl 3 ay
    </li>
    <li>
     Bülent Uygun: Teşvikten 11 ay hapis
    </li>
    <li>
     Bülent İşçen: Şike ve teşvikten 2 yıl 4 ay hapis
    </li>
    <li>
     Ali Kıratlı: Şikeden 1 yıl 10 ay hapis
    </li>
    <li>
     Gökçek Vederson: Teşvikten 5 ay hapis
    </li>
    <li>
     Ali Yıldırım: 1 yıl 1 ay hapis
    </li>
    <li>
     İbrahim Akın: Teşvikten 1 yıl 6 ay
    </li>
    <li>
     İlhan Ekşioğlu: Şike ve teşvikten 3 yıl 1 ay hapis
    </li>
    <li>
     Mecnun Odyakmaz: Ürgüt üyeliğinden 10 ay, şikeden 1 yıl 6 ay hapis
    </li>
    <li>
     Şekip Mosturoğlu: Örgüt üyeliğinden 1 yıl 3 ay ertelemeli hapis, şike ve teşvikten 1 yıl 10 ay hapis
    </li>
    <li>
     Mehmet Yıldız: 1 yıl 3 ay hapis
    </li>
    <li>
     Sami Dinç: 1 yıl 14 ay hapis
    </li>
    <li>
     Samet Güzel: 2 yıl 2 ay hapis
    </li>
    <li>
     Serdal Adalı: 1 yıl 3 ay hapis
    </li>
    <li>
     Tamer Yelkovan: 1 yıl 3 ay
    </li>
    <li>
     Ümit Karan: 7 ay hapis
    </li>
    <li>
     Yavuz Ağırgöl: Şikeden 1 yıl 8 ay ertelemeli hapis
    </li>
    <li>
     Yusuf Turanlı: Örgütten ertelemeli 1 yıl 3 ay, şikeden 1 yıl 18 ay hapis
    </li>
    <li>
     Tayfur Havutçu: 1 yıl 3 ay hapis
    </li>
    <li>
     Olgun Peker: 10 yıl, 6 ay, 20 gün
    </li>
    <li>
     Sadri Şener, Nevzat Şakar, Zeki Mazlum, Zafer Önder İpek, Göksel Gümüşdağ, Hikmet Karaman: Beraat
    </li>
   </ul>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B215316111FEAF02B91B43FB7FD77A2F?newsId=37658), [web.archive.org (arşiv bağlantısı)](http://web.archive.org/web/20140311043117/http://www.aksiyon.com.tr:80/aksiyon/newsDetail_getNewsById.action;jsessionid=B215316111FEAF02B91B43FB7FD77A2F?newsId=37658)
