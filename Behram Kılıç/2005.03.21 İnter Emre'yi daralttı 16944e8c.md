# İnter Emre'yi daralttı

*Behram Kılıç 2005.03.21*

<div bgcolor="#FFFEF6">
 <font>
  <img border="0" height="1" src="/web/20060104112548im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060104112548im_/http://www.aksiyon.com.tr/resim/537/40.jpg" vspace="5"/>
  </p>
 </font>
 <font class="content">
  O bizim bücürümüz. İtalya’da 4 yılı geride bırakmak üzere. Hâlâ kupa kaldıramadı. Bugünlerde biraz mutsuz. Sezon sonunda gitmek için yönetime başvurdu. Kendisine İspanya ve İngiltere’nin önde gelen takımları teklifte bulundu. F.Bahçe de onunla ilgileniyor. G.Saray ise arayıp sormuyor. Cim-Bom’un sessizliğine kızmıyor, F.Bahçe’ye de gelmem demiyor.
  <br>
   Emre Belözoğlu, Türk futbolunun en önemli kahramanlarından biri.  Onun hayat hikâyesi, 17 Eylül 1980’de İstanbul Zeytinburnu’nda başlar. Babası, eski futbolculardan ‘Piliç Mehmet’ lakaplı Mehmet Belözoğlu, yedi yaşına gelen Emre’yi elinden tutar ve amatör takımlardan Güneşspor’a yazdırır.
  </br>
 </font>
 <p>
  <font class="content">
   Hünerlerini bir bir abilerine, amcalarına gösterir küçük Emre. 10 yaşındayken kendisini Zeytinburnuspor’un altyapısında bulur. İki sene sonra adını tüm İstanbul duymuştur artık. 15 yaşında ise mafya filmlerini aratmayacak bir şekilde G.Saray’a gelir. Sadece F.Bahçe’nin elinden alındığına değinelim, gerisini siz düşünün.
   <br>
    <br/>
    14-16 yaş grubunda İngiltere’ye gittikleri bir Avrupa turnesinde teknik adamlar tarafından yapılan değerlendirmede gelecek vaat eden iki oyuncudan biri seçilir Emre... Diğeri Michael Owen’dır. O dönemdeki hocası Bülent Ünder, bir gün onu odasına çağırır ve şöyle söyler: “Bak oğlum, sen bir gün Avrupa’ya gideceksin. Şimdiden kendini hazırla. Diksiyon dersi al. İngilizce kursuna git.”
    <br/>
    <br/>
    G.Saray’da oynadığı için daha çok tanınır. Ama o günler Kazlıçeşme’den trene biner, Florya’da iner, oradan da yürüyerek antrenmana gider. Zaman zaman trende tanınmamak için şapka giyerek yüzünü gizler.
    <br/>
    <br/>
    Eylül 1997’de daha 16,5 yaşında iken Şampiyonlar Ligi’nde forma giyer. 1998-99 sezonunda Galatasaray’ın Beşiktaş’ı 3-2 yendiği karşılaşmada son golü 77. dakikada o atar. O maçtan sonra hocası Fatih Terim, kolunda 5 milyarlık Rolex saat görünce azarlar kendisini: “Sen annene babana ev almadan, nasıl gidip böyle pahalı saat takarsın! Utanmıyor musun?” Aslında saat Beşiktaş’a attığı golden dolayı Arif abisinin ona hediyesidir.
    <br/>
    <br/>
    2000 yılında artık onu Avrupalılar da fark etmiştir. UEFA yarı finalinde Leeds’le oynanan ikinci maçta kırmızı kart görür. Finalde oynayamaz. Ama Süper Kupa kadrosunda vardır. En büyük şansı ise takımda Hagi gibi bir ustanın olmasıdır. Ondan çok şey öğrenir.
    <br/>
    <br/>
    Aralık 2001’de İtalya’nın yolunu tutar. G.Saray’lı yöneticilere kendisine teklif yapıldığını ısrarla söylemesine rağmen muhatap bulamaz. Gittiği takım yıldızlar topluluğu İnter’dir. Artık 20 yaşındadır. İlk yıllar kasığındaki ağrılar sebebiyle sıkıntılar yaşar. Kulübede otururken sağında Ronaldo’yu, solunda Recoba’yı görür. İkinci yılında ise artık istediği formayı giymeye başlar. Üçüncü yılında rakiplere ‘dayılık’ yapacak kadar İnterlidir.
    <br/>
    <br/>
    Emre Belözoğlu. Nam-ı diğer ‘Boğazın Maradonası’. Zeytinburnu’nun çamurlu sokaklarından İtalya’nın Milano şehrine uzanan bir futbol cambazı. Bugün İnter’de dördüncü sezonunu geçiriyor. Vieri’lerin, Van Der Meyde’lerin, Davids’lerin, Recoba’ların, Kily Gonzalez’lerin kulübede oturduğu takımda daha fazla forma bulamadığı için mutsuzdur. Çizme’de daralmaktadır sizin anlayacağınız. Şimdiki hedefi, her sene yapboza çevrilen mavi-siyahlı ekipten ayrılıp, kupalar kaldırabileceği bir takıma gitmek. Anlatacağı çok şey olan Emre Belözoğlu ile Milano’da görüştük.
    <br/>
    <br/>
    -Emre, Milli Takıma verebileceklerini verdiğini düşünüyor mu?
    <br/>
    <br/>
    Milli Takım benim için her zaman önemli olmuştur. Elimden geleni ortaya koymaya çalıştım. Belki başarısız maçlarım oldu. Özellikle iki İngiltere maçındaki performansım bende de sıkıntı oluşturdu. İyi oynamadım. Bu takıma da yansıdı. Ama o dönemde çok ciddi kasık problemlerim vardı.
    <br/>
    <br/>
    -Geçmedi mi bu kasık problemlerin?
    <br/>
    <br/>
    Doktorlar bir teşhis koyamıyor. Biri kemiğinde doğuştan kırık var diyor, diğeri küçük prostatında mikrop var, bir başkası da kasık fıtığı olduğumu söylüyor. Teşhis koysalar ameliyat olacağım. Ama ağrılarım azaldı.
    <br/>
    <br/>
    -Milli Takıma dönersek, dünya üçüncülüğünden sonra takımda bir düşüş var. Bunu neye bağlıyorsun? İçerde bir sorun var mı?
    <br/>
    <br/>
    Milli Takım içindeki hava hariç olumsuz bir ortam var Türkiye genelinde. Ama bu sonuçlarla olumlu bir hava oluşmaz ki? 2002 Dünya Kupası’na giden takımla bu takımı kıyaslayamazsınız. O takım kendi içinde en az 30-40 maç yaptı. Bu takım daha 4-5 maç oynadı. Hazırlık maçımız bile iptal oldu. Bizim bir arada maç yapmamız lazım. Birbirimizi saha içinde tanımamız lazım. 2002 Dünya Kupası’na giden takımdaki oyuncuların çoğu G.Saray’lıydı. Hagi’nin yerine Yıldıray’ı, Popescu’nun yerine Alpay’ı, Taffarel’in yerine Rüştü’yü koy. G.Saray’ın başarısı Milli Takıma yansıdı. Bunu kimse inkar edemez.
    <br/>
    <br/>
    -Almanya’ya gidebilecek miyiz?
    <br/>
    <br/>
    Arnavutluk ve Gürcistan maçları bizim için çok önemli. Üzerimizde büyük stres olacak. Medya zaten takımın üzerine gidiyor.
    <br/>
    <br/>
    -Hocaya yönelik eleştirileri mi kastediyorsun?
    <br/>
    <br/>
    Bu eleştiriler Milli Takıma yansır diye düşünüyorum. Bunları düşünerek hareket etmeli medya.
    <br/>
    <br/>
    -Hakan’ın kadro dışı bırakılması...
    <br/>
    <br/>
    Bu bir takdirdir. Milli Takım, kulüplerin ve kişilerin üzerindedir. Bunu herkes kabul etmeli. Ben Hakan abinin takıma neden alınmadığıyla ilgilenemem. Ama üzülürüm. Bu olayı farklı boyutlara çekmek Milli Takıma zarar verir. Kazakistan maçının olduğu gün elime bir gazete aldım. Gazetenin üç sayfasından iki tanesi Hakan Şükür’ün takıma alınmamasına ayrılmış, bir köşede de Kazakistan’la oynuyoruz, yazıyor. Ben bunu doğru bulmuyorum. Milli Takımda 25 futbolcu var. O futbolculara haksızlık yapıldığını düşünüyorum.
    <br/>
    <br/>
    -Ama kadro dışı bırakılan Hakan Şükür...
    <br/>
    <br/>
    Hakan abinin yüzüne de söyledim: Türkiye’de onun ikincisi yok. Geçmişte yok, geleceğine de inanmıyorum. G.Saray’da, Avrupa Kupaları’nda, Milli Takımda yaptıklarına bakarsanız bunu görürsünüz. Ama takıma alınmamasının sebepleri dediğim gibi beni ilgilendirmiyor. Bu hocanın takdiridir. Belki Ersun hocanın açıklamaları insanları tatmin etmemiş olabilir. Bu da beni ilgilendirmez.
    <br/>
    <br/>
    -Daha iyi bir şekilde Hakan’ı gönderemez miydik?
    <br/>
    <br/>
    Ben Hakan abinin gönderildiğine inanmıyorum. Genç arkadaşlar kusura bakmasın ama Hakan abi, Bülent abi gibi oyuncular daha çok oynar. Hakan abi 3-4 sene daha oynar. Bence gönderme diye bir şey yok. Buna Milli Takım’ın başındaki hoca karar veremez. Belki kulüp hocası der ki bu oyuncuyu bir daha istemiyorum. Ama Milli Takım hocası bir futbolcuya milli takım kapılarını sürekli kapatamaz.
    <br/>
    <br/>
    -Ersun hoca ne olursa olsun onunla devam etmeyeceğini söylüyor...
    <br/>
    <br/>
    Ben öyle dediğini duymadım. Üzülüyorum. Çünkü Hakan abinin bende ayrı yeri var. Buraya geldiğimizde bize evini açtı...
    <br/>
    <br/>
    -Dünya üçüncülüğü ile ilgili anlatacağın bir anı var mı?
    <br/>
    <br/>
    Türkiye’deki kampta ben Hakan Ünsal’la kalıyordum. İstanbul’dan Hong Hong’a giderken çok güzel bir uğurlama yapıldı bize. Hakan abiyle otobüsün en önündeydik. Hakan abi dedi ki: Emoş düşün Dünya Kupası ile dönüyoruz Türkiye’ye. “Abi ne diyorsun, bundan daha büyük mutluluk olur mu?” der demez, ben futbolu bırakırım dedi. Sonra Japonya’da yarı final maçı oynayacağımız gece saat 3, uyuyamıyoruz. Hakan abi dedim yarın yenersek gerçekten futbolu bırakacak mısın? Kafasını kaldırdı. Göz göze geldik, sonra dakikalarca güldük. O dönemde beni en çok etkileyen şey halkımızın bize sahip çıkmasıydı. Saygı duyulan bir takımdık. Şu an ne yazık ki bize sahip çıkılmıyor. Döndüğümüzde hiç unutmuyorum, otobüsümüzün arkasından yaşlı bir teyze elinde Türk bayrağıyla koşuyordu. Hâlâ aklıma geldiğinde gözlerim doluyor. Biz orada ne yaptığımızı çok sonra anladık.
    <br/>
    <br/>
    -İnter’e geldiğine hiç pişman oldun mu?
    <br/>
    <br/>
    Kesinlikle hayır. G.Saray’dan ayrılırken olan şeyler var. Onun dışında buraya geldiğim için çok mutluyum. Her geçen gün çok iyi bir karar verdiğimi düşünüyorum. Burada üzerimde milli takım forması varmış gibi oynuyorum.
    <br/>
    <br/>
    -G.Saray’a bir yanlış yaptınız mı?
    <br/>
    <br/>
    Yanlış yapmadık. Ne ben ne Okan abi. O dönem G.Saray’ın ciddi hedefleri vardı. Bize yapılanları anlatamazdık. Hâlâ da anlatmadık. Futbolu bıraktıktan sonra anlatacağım.
    <br/>
    <br/>
    -Ankaragücü maçında oynamadığınız iddia edildi...
    <br/>
    <br/>
    Bugüne kadar hiçbir başarıyı yalnız Okan abiyle bana mal etmediler. Hiçbir başarısızlığı da ben kendime mal etmem. Türkiye’de futbolculara gerekli değer verilmiyor. Biz kendi değerlerimizi bilmiyoruz. Milliyetçilik bizde lafta kalıyor. Buraya gelip görmeleri lazım milliyetçilik nasıl yapılıyor diye.
    <br/>
    <br/>
    -Sana hiç ayrımcılık yapıyorlar mı?
    <br/>
    <br/>
    Hagi, bana giderken, “Romen olduğum için çok büyük sıkıntılar yaşadım İtalya’da.” dedi. Ben de Türk olduğum için burada zorluklar yaşadım. Bizim kredimiz bir Brezilyalıya, bir Arjantinliye göre daha az. Irkçılık yapılmıyor ama kredimiz az. Medya, yöneticiler, menajerler İtalyan oyunculara çok sahip çıkıyor. Ben bunu anormal bulmuyorum. Olması gereken bu. Ama Türkiye’de böyle yapılmıyor.
    <br/>
    <br/>
    -Buraya gelirken sana en etkili sözü kim söyledi?
    <br/>
    <br/>
    O zaman çok tepki aldığımız dönemlerde Ayhan Bermek abi bana sahip çıkanların başında gelir. “Arkanı dönmeden git, bir gün Allah nasip eder özel uçakla dönersin.” demişti.
    <br/>
    <br/>
    -20 yaşında İtalya’ya gelmekten hiç korkmadın mı? Daha kariyerinin başında bir risk değil miydi bu karar?
    <br/>
    <br/>
    Ben önce Allah’a, sonra yeteneklerime güvenen bir kişiyim. İşimi seviyorum. Risk sadece sakatlıktan ibaret. Başarı ve başarısızlık bir sonuç. Başarısızlıktan korkmadım. Okan abi yanımdaydı. Korksaydım, gelmezdim.
    <br/>
    <br/>
    -Futbola başlarken en büyük hayalin...
    <br/>
    <br/>
    Yurtdışında oynamak hayali yoktu. O zamanlar benim için G.Saray, Beşiktaş, F.Bahçe dünyanın en büyük takımlarıydı. Bu gerçek değildi. Ama ben öyle sanıyordum.
    <br/>
    <br/>
    -Özellikle ilk yılında nasıl bir duygu yaşadın bunca yıldız arasında?
    <br/>
    <br/>
    Onu yaşamak gerekiyor. Bu bile apayrı bir gurur. Ama benim hiç idolüm olmadı. Okan abi, yaşantısı ve futbolculuğuyla örnek aldığım tek kişidir diyebilirim. Bir futbolcuyu kendimden ne fazla büyük görürüm, ne fazla küçük... Artık futbolda koşmak, mücadele etmek gerekiyor. Yetenekler kıskaç altında. Herkes neredeyse eşit o yüzden.
    <br/>
    <br/>
    -Okan’ı özlüyor musun?
    <br/>
    <br/>
    Burada kalmasını isterdim. Ama bir futbolcunun istediği şey oynamak. Gitmesi kendisi için hayırlı olmuştur. Benim için çok ayrı bir insan. Maçlarını izliyorum.
    <br/>
    <br/>
    -Takımda kimlerle samimisin?
    <br/>
    <br/>
    Herkesle anlaşıyorum, ama iki üç isim var çok samimi olduğum. Zanetti en iyi arkadaşım. Martins’le de iyi anlaşıyorum. Annesi Müslüman, babası Hıristiyan. Bazen namaz kılıyor.
    <br/>
    <br/>
    -Şehirde iki büyük kulüp var, Milan ve İnter. Taraftarlarınız hangi kesimden?
    <br/>
    <br/>
    İnter’i acı çekmek için tutuyorlar (gülüşmeler). Şaka bir tarafa bizim taraftarlar daha snop. Milan ise halkın takımı.
    <br/>
    <br/>
    -Sokakta sana laf atıyor mu Milanlılar?
    <br/>
    <br/>
    Forza Milan derler. Özellikle son derbiden sonra en çok beni seviyorlar. Ofsaydı ihlal ettim. Onlar da gol attı. 1-0 yenildik. Gazetelerde Emre uyudu diye yazmışlardı.
    <br/>
    <br/>
    -Aranızdaki maçlar G.S-F.B derbisine benziyor mu?
    <br/>
    <br/>
    Taraftarlar arasında büyük olaylar olmaz. Ayrı bir motive olayı da yok. Büyük takımlar her maça kazanmak için çıkıyor burada. Oyuncular Milan’la oynuyoruz diye kendilerini kasmıyor.
    <br/>
    <br/>
    -Burada kamplar nasıl geçiyor?
    <br/>
    <br/>
    Türkiye’den farkı, iki üç saat kaset izlemiyoruz. Bir takıma özellikle bilenmiyoruz. Zaccaroni döneminde rakiplerin 3-4 dakikalık görüntülerinden oluşan kaset izlerdik, Mancini ile bunu da bıraktık.
    <br/>
    <br/>
    -Son dönemde saha içinde daha bir sakinleştin gibi görünüyor...
    <br/>
    <br/>
    Adımız çıktı bir kere. Ben kırmızı kart gördüğüm zaman çok büyük bir pişmanlık yaşıyorum. Doğru. Son bir senedir görmedim. Kırmızı kart gördüğümde tepki aldım. Nabız çok yükseliyor. Sağlıklı düşünemiyoruz...
    <br/>
    <br/>
    -İyi de mesela Zidane, onun nabzı yükselmiyor mu?
    <br/>
    <br/>
    Onlar üç dört kişiler. Farklı bir gruplar zaten (Gülüşmeler). Bence de doğru olan onlar. Artık kendimi frenliyorum. Bazen hakeme haksız tepkilerim oluyor. Karşı takımdaki bir oyuncuyla bağrışıyorum; ama kimseye küfür etmem. Tövbe ettim pozisyon harici kırmızı kart görmemeye.
    <br/>
    <br/>
    -Sezon sonunda gitmek istediğini söyledin. Neden?
    <br/>
    <br/>
    Sezon sonunda gitmek istediğimi yöneticilerime söyledim. Baktığınız zaman burada şu an ilk onbirin futbolcusu değilim. Ama ben bu takımda oynayabileceğimi düşünüyorum. 3-4 maçta bir oynamak beni mutlu etmiyor. Dört sene güzel geçti. Ama başarı gelmedi. Düşünün Milan’a transfer olsaydım, iki lig şampiyonluğu, Avrupa’da kupa kaldıracaktım. O zaman yedekliği de sorun etmezdim. Ama İnter’de oynayabileceğimi düşünmüyorum. O yüzden ayrılma kararı verdim.
    <br/>
    <br/>
    -Daha 2,5 yıllık sözleşme var. Bırakırlar mı seni?
    <br/>
    <br/>
    İnter bırakmak istemiyor. Ama ben gitmek istiyorum. 2-3 hafta içinde herşey belli olacak. Menajerim burada. O da kulüple bonservis görüşmelerine başladı.
    <br/>
    <br/>
    -Teklifler var mı?
    <br/>
    <br/>
    Özellikle, İngiltere ve İspanya’dan çok ciddi teklifler var. Takım ismi vermek istemiyorum ama zirveye oynayan ekipler bunlar. Gideceğim takımın hedefleri, bana sunacakları önemli. Ama her şey İnter’in bırakmasına bağlı. Bakalım ne kadar bonservis bedeli isteyecekler.
    <br/>
    <br/>
    -Senin tahminin ne?
    <br/>
    <br/>
    Rakam veremem.
    <br/>
    <br/>
    -Türkiye’de de ismin F.Bahçe ile anılıyor. F.Bahçe’ye gelir misin?
    <br/>
    <br/>
    Fenerbahçe’ye gelmem demem. Gelmem demem çünkü ben işimi yapıyorum. İşim bu.
    <br/>
    <br/>
    -F.Bahçe kriterlerine uyuyor mu?
    <br/>
    <br/>
    Bu bir kriter değil. Bu bir iş. Prensipten farklı bir şey. Ben doğduğu yerde değil doyduğu yerde ekmeği peşinde olan bir insanım. Profesyonelim. Futbolun acı bir gerçeği var. 14-15 sene oynuyorsunuz. Ondan sonra aileniz ve arkadaşlarınızla baş başa kalıyorsunuz. Ama ben G.Saray’lı Emre olarak biliniyorum. Döndüğüm zaman isterim ki G.Saray’da futbol hayatıma devam edeyim. Fakat hiçbir zaman da kesinlikle G.Saray’a döneceğim demem. (Röportajın bu anında Emre’yi telefonla menajeri Ahmet Bulut arıyor. İtalyanca konuşuyorlar. Emre uzun süren konuşmayı özetliyor: Pazarlıklar sürüyor.)
    <br/>
    <br/>
    -G.Saray’lı yöneticiler seni aramıyor duyduğumuz kadarıyla...
    <br/>
    <br/>
    Beni aramak zorunda değiller ki.
    <br/>
    <br/>
    -Hagi G.Saray’da iyi işler yapıyor. Sence takımı şampiyon yapabilir mi?
    <br/>
    <br/>
    F.Bahçe çok iyi gitti. G.Saray’ın aldığı puan ortalamanın üzerinde aslında. Ben Hagi’yi başarılı buluyorum. Türk oyuncularına da sahip çıkıyor. Ayrıca G.Saray 100. yılında şampiyon olacak diye de bir kural yok. G.Saray Türkiye’nin dışarda en çok tanınan takımı. F.Bahçe iyi bir kadroya sahip ve 5 puan önde. Şampiyonlukta daha avantajlı.
    <br/>
    <br/>
    -Şampiyonlar Ligi finali İstanbul’da. Düşün İnter finale çıktı. Ama sen Olimpiyat Stadı’nda yedeksin.
    <br/>
    <br/>
    Olabilir. Ama öyle bir hayal hiç kurmadım açıkçası.
    <br/>
    <br/>
    -Şaka bir yana. İstanbul’da finalde İnter’i görebilir miyiz?
    <br/>
    <br/>
    Avrupa’da son Porto maçı hariç iyi oynadık. Şimdi de Milan çıktı. Futbolda her şey olabilir. Ben İnter’le hiç Türkiye’ye gelmedim. Final maçında Türkiye’ye gelmek müthiş olur. Bu İnter içinde avantaj olur. Çünkü seyirci bizi tutar.
    <br/>
    <br/>
    -İtalya sana neler kazandırdı?
    <br/>
    <br/>
    İyi arkadaşlıklar kazandırdı. Bana profesyonel bir futbol yaşantısı, tecrübe ve ayrı bir kültür kazandırdı. Kaybettiğim bir şey yok buraya geldiğimden dolayı.
    <br/>
    <br/>
    -Medya nasıl burada. Özel hayatınızla ilgileniyorlar mı?
    <br/>
    <br/>
    Burada özel hayatınız özel kalıyor. İtalya’da da futbolcular sabaha kadar eğleniyor. Ama barın önünde gazeteci olmaz. Gol atan futbolcu burada da ön plana çıkarılıyor. Ama Türkiye’deki gibi abartılmıyor. Bizde başarısızlık da abartılıyor. Bence ortasının bulunması gerekir. Genç oyuncular üç dört gol atınca bir anda manşetleri süslüyor. Kötü oynadıkları zaman da şımardı oluyor. Burada ise oyuncuya eleştiri var ama yıkmaya yönelik değil. Daha çok sahip çıkıyorlar. Mesela Totti. Çok kaliteli futbolcu ama büyüklere karşı iyi oynadığı tek bir maçı yok. Buna rağmen İtalyan medyası onu dünyanın en iyi 10 numaralarından biri olarak sunuyor.
    <br/>
    <br/>
    -Fatih hocaya haksızlık yapıtlar mı sence?
    <br/>
    <br/>
    İtalya’da kendisini ispatlamıştı. Başarısız olduğunu düşünmüyorum. Hâlâ adı gündeme geldiğinde gazetelerde boy boy resimleri çıkıyor. Bana göre ona haksızlık yapıldı. Ancelotti’ye gösterdikleri sabrı ona göstermediler.
    <br/>
    <br/>
    -Leeds maçında gördüğün kırmızı kart vardı. Terim’in sana tokat atmıştı.
    <br/>
    <br/>
    O gün saha içinde o hareketten etkilendim; ama Terim farklı bir insandır. Bize yaklaşımı bir baba gibiydi. O güzel günlerin başmimarlarındandı. Ertesi gün beni yanına çağırdı. Konuştuk. Bana finalde oynamayacak olmamdan dolayı duyduğu üzüntüyü anlattı.
    <br/>
    <br/>
    -Sana bir sürü lakap taktılar. En çok hangisini beğendin?
    <br/>
    <br/>
    İtalyan medyasının öyle bir özelliği var. Bana sivrisinek diyorlar. İlk geldiğimde kırmızı yanaklarımdan dolayı, elma diyorlardı. Layık olmasam da en çok hoşuma giden ‘Boğazın Maradonası’ olarak anılmam.
    <br/>
    <br/>
    -İtalyan medyası oyuncuları tek tek analiz ediyor. Bu seni etkiliyor mu?
    <br/>
    <br/>
    Burada Lucci benim hakkımda ne yazmış diye gazeteye bakmıyorum. Haberler Türkiye’ye yansıdığı zaman oradan arıyorlar. Ben bir maçta ne kadar iyi oynadığımı veya ne kadar kötü oynadığımı biliyorum artık.
    <br/>
    <br/>
    -Taraftar reflekslerine baktığında benzerlikler var mı?
    <br/>
    <br/>
    Taraftarların tavırları bizimkilere benziyor. Burada da kötü oynayan bir oyuncuyu ıslıklıyorlar. Ama maça yeni giren oyuncuyu değil.
    <br/>
    <br/>
    -Çok gençsin ve sürekli göz önündesin. Bu duruma kendini nasıl hazırladın?
    <br/>
    <br/>
    Ailem bana iyi bir terbiye verdi. Ama bence altyapılarda oyuncular bu şartlar için hazırlanmalı. Onlara ufuk verilmeli. Eğer ben o ufku daha erken yaşta alsaydım, Avrupa’ya 20 yaşında değil de 17 yaşında giderdim.
    <br/>
    <br/>
    -Bir fanusun içinde olduğunu düşünüyor musun?
    <br/>
    <br/>
    Futbol benim hayatımda en önemli şey değil. Futboldan önce ailem var. Sadece futbol diye yaşayamam. Onun için kendimi bir fanusun içinde düşünmüyorum. İşimi yapıyorum.
    <br/>
    <br/>
    -Kazandığın parayı ne yapıyorsun?
    <br/>
    <br/>
    Hâlâ babama veriyorum, o değerlendiriyor.
    <br/>
    <br/>
    -Kitapla aran nasıl?
    <br/>
    <br/>
    Kitap okuyorum; ama açıkçası kitaba değil de sinemaya, belgesellere daha fazla merakım var.
    <br/>
    <br/>
    -Milano’da gece ne yapıyorsun?
    <br/>
    <br/>
    Gece hayatım yok. En fazla arkadaşlarla yemek yemeye çıkarım. Annem zaman zaman buraya geldiğinde yemeklerimi yapıyor. Tek başıma kaldığımda ise en kolay yemek neyse onu yapıyorum.
    <br/>
    <br/>
    -En kolay yemek hangisi oluyor bu durumda?
    <br/>
    <br/>
    Makarna. Onun dışında tost yapıyorum. Sucuklu tost.
    <br/>
    <br/>
    -İtalyan mutfağıyla aran nasıl?
    <br/>
    <br/>
    Makarnayla aram iyi. Zeytinyağı alışkanlığım yoktu. Ona da alıştım. Pizza yemem. Salata da çok hoşuma gidiyor.
    <br/>
    <br/>
    -En güzel makarnayı nerede yiyebiliriz?
    <br/>
    <br/>
    Çok güzel lokantalar var. Milano ticaret şehri. İş adamlarını ağırlıyor çoğunlukla. Haliyle de güzel yerler var.
    <br/>
    <br/>
    BENi iLK ARAYAN BAŞBAKAN ERDOĞAN OLDU
    <br/>
    <br/>
    –Başbakan R. Tayyip Erdoğan’ın AB performansını nasıl buldun?
    <br/>
    <br/>
    Siyaset bizim için farklı bir kulvar. Ama Başbakan Erdoğan benim için çok farklı bir kişi. Buraya geldiğimizde bizi telefonla arayıp başarı dilemişti. Son Ukrayna maçında yenilmemize rağmen maçtan sonra beni telefonla aradı. İyi oynadığım için tebrik etti. Onun AB için yaptığı girişimler yapabileceklerinin maksimum düzeyiydi. İtalya bize destek çıksa da Türkiye’nin bu birlik tarafından çok istendiğini düşünmüyorum. Orayı hak etmemize rağmen.
    <br/>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20376&yorum=4724), [web.archive.org (arşiv bağlantısı)](http://web.archive.org/web/20060104112548/http://www.aksiyon.com.tr:80/detay.php?id=20376&yorum=4724)
