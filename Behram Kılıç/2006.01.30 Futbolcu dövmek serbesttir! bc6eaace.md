# Futbolcu dövmek serbesttir!

*Behram Kılıç 2006.01.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Galatasaray, Fenerbahçe ve Trabzonspor taraftarları futbolcu dövdü. Şimdi sıra küçüklerde! Dayak atanlara cezai işlem uygulanmıyor. Hatta bazı dayakçılar terfi bile ediyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070622164258im_/http://www.aksiyon.com.tr/resim/582/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türk futbolunda yüzyıllık bir geçmişi geride bırakan G.Saray’da, geçen hafta kazanılan Konya maçından sonra bugüne kadar görülmemiş bir ilk yaşandı. Maçı 1-0 kazanan Cim Bom, Konya’dan kalkan Türk Hava Yolları’na ait tarifeli uçak ile İstanbul’a dönecekti. Ancak uçağın içinde bulunan bir grup G.Saray taraftarı futbolculardan Necati Ateş’e önce sözlü sonra fiili saldırıda bulundu. Bir taraftar Necati’ye arkadan vurarak Sarı-Kırmızılı takımın tarihinde ilk defa yaşanan bir olaya imza attı. Çıkan arbedede Necati Ateş diğer taraftarlar tarafından da tartaklanırken, G.Saray yöneticisi Fatih Gökşen olayı bir kısım dış güçlerin organize ettiğini ileri sürdü. Daha sonra uçağa gelen güvenlik görevlileri olaya karışan Necati’nin ve taraftarların savunmasını aldı. Taraftarlar uçaktan indirildi. Sarı-Kırmızılılar başka bir uçakla, Necati’ye arkadan yumruk atanlar başka bir uçakla İstanbul’a döndü. Uçaktaki taraftarların masraflarının bazı yöneticiler tarafından karşılandığı iddiaları da olaylara tuz biber ekti. Takımın Belçikalı teknik direktörü Eric Gerets hayatında böyle bir olayla karşılaşmadığını belirtirken, sözlerinin arasında ‘burası Türkiye’ demeyi de unutmadı.
   <br>
    <br>
     Olaydan sonra Necati’nin bu şartlar altında G.Saray’dan sezon sonunda ayrılacağına dair beyanatları gazetelerde yer aldı. Ancak bu açıklamalar daha sonra yalanlandı. Golcü oyuncu yaptığı basın toplantısında kulübünden memnun olduğunu belirtti. “İki kendini bilmezin yaptıkları için de gitmem. Orada sadece bana değil, yöneticilerimize ve hocamıza da yapılan bir davranış var.” dedi. Necati, bu olayı büyütmeye gerek olmadığını ve söz konusu kişilerden davacı olmayacağını açıkladı. İşin en önemli noktası burası zaten. Necati Ateş’in, yaklaşık 1 hafta futbol kamuoyunu meşgul eden bu olayı ‘büyütmeye gerek yok’ açıklaması ve davacı olmaması. Yönetim olayı sadece kınamakla yetindi. Necati’ye yumruk atan insanlar sokakta, yine stada gidecek, yine bu oyuncu aleyhine bağıracak, belki de yine futbolcu dövecek. Tıpkı geçmişte olduğu gibi.
     <br/>
     <br/>
     Türk futbolunda taraftarların futbolcu dövmesi bununla sınırlı değil. Daha önce Trabzonspor’da futbol oynadığı yıllarda Ogün ve F.Bahçe’li Rüştü de taraftarlardan dayak yemişti. Mustafa Denizli’ye Milli Takım teknik direktörü olduğunda Beşiktaş Amigosu Orhan uçarak kafa atmış, Şenol Güneş ise Antalyaspor’u çalıştırdığı yıllarda bir Van deplasmanında tartaklanmıştı. İşte diğer dayak hadiseleri.
     <br/>
     <br/>
     Rüştü’ye saldıranlar terfi etti!
     <br/>
     <br/>
     Takvimler 14 Aralık 1999 Salı gününü gösterdiğinde F.Bahçe, Türkiye Kupası ilk turunda karşılaştığı 2. Lig takımı Pendik'e 2-1 yenilerek elendi. Karşılaşmadan sonra Dereağzı Tesisleri'ni basan 100 kadar taraftar, futbolcuların tesislerden çıkışını engelleyip onları tehdit etti. Oyuncular odalarına kapandı. Maraton tribününün amigolarından oluşan grup oyuncuların tesisleri terk etmelerine izin vermedi. Gruplar halinde kapıda bekleyen amigolar, ilk olarak kapıdan çıkan Rüştü'nün önünü kesti. Ve Rüştü’ye saldırdılar. Tesis Müdürü İbrahim Kazdal, Rüştü’yü korumaya çalışsa da pek fayda etmedi. Taraftarlar çocukları hasta olan Abdullah, Kemalettin, MR çektirecek Ogün ve genç futbolcuların da mazeretlerini dinleyerek evlerine gitmelerine engel olmadı. Bu saldırıyı yapanlara hiçbir cezai işlem de uygulanmadı. Asıl olay ise daha sonra meydana geldi. 1 Ağustos 2004 tarihli Vatan Gazetesi’nin haberine göre, Rüştü’yü dövenler içerisinde yer alan İ.G. Başkan Aziz Yıldırım'ın imzasıyla F.Bahçe Kulübü'ne kongre üyesi yapıldı. Haberin devamında, İ.G.’nin iyi bir F.Bahçeli olduğu, kulübe üye olmak için başvuru yaptığı, başvurusunun 2 ay bekletildiği daha sonra ise başkan Aziz Yıldırım'a yakın bir idarecinin yaptığı baskı sonucu üyeliğinin kabul edildiği yer alıyordu. F.Bahçe kulübü ise bu haberi ilerleyen günlerde yalanlayacaktı. Rüştü ise yediği dayağın ardından tıpkı Necati gibi kendisine saldırıda bulunanlardan davacı olmadı.
     <br/>
     <br/>
     Ogün’ü cenazede dövdüler
     <br/>
     <br/>
     Bir başka futbolcu dövme hadisesi de Trabzon’da yaşandı. 1996-97 sezonunda Türkiye Kupası’nda Kocaelispor’la karşılaşan Bordo-Mavililer’in deplasmandaki bu maçını izlemeye giden 7 taraftarı maç dönüşü meydana gelen trafik kazasında hayatını kaybetti. Ölen taraftarların cenazesine giden kaptan Ogün ise kendini bilmez taraftarlar tarafından dövüldü. Bu kendini bilmez taraftarlara da cezai işlem yapılmadı. Aynı cenazede Teknik Direktör Yılmaz Vural da fanatiklerce tartaklandı. Trabzonspor’un amigolarından Paşa Erbaş bu olayla ilgili daha sonra bakın ne diyecekti: “Cenazelere hiçbir yönetici sahip çıkmadı. Ayıptır söylemesi, cenaze masraflarını aramızda toplayıp verdik. 'Cenazeye bir Allah'ın kulu gelmesin' dedik, kaptan Ogün üç cenazeye gelmedi, dördüncüye gelmek istiyor. Aradı bizi, dedik ki gelme. Esas olay Kocaeli'nde başladı. Maçtan önce Ogün'e gidip, 'Taraftar topçuları tek tek çağıracak' dedim. 'Karar aldık, gelmeyeceğiz' diyor. Neyin kararını aldın? Öyle bir atıştık onunla, 'Biz çağıralım da, sen gelme dedim', bütün futbolcuları engelledi, bu dördüncü cenazeye gelince de çocuklar o arada dövdü onu.” Mustafa Denizli’ye kafa atıldı
     <br/>
     <br/>
     1998 Dünya Kupası elemelerinde A Milli Takımımız Belçika ile Ali Sami Yen’de karşılaştı. 3-1’lik yenilginin ardından Teknik Direktör Mustafa Denizli’ye Beşiktaşlı Amigo Orhan Tatlıdil soyunma odası girişinde uçarak kafa attı. Amigo Orhan bu hareketinden sonra altı ay stadlara sokulmadı. Dayak yiyen teknik direktörlerden biri de Şenol Güneş’ti. Güneş, Antalyaspor Teknik Direktörlüğü yaptığı yıllarda Vanspor deplasmanında taraftarlar tarafından tartaklandı. Vanspor-Antalyaspor maçında son dakikada Vanspor aleyhine verilen penaltı sonrasında taraftarlar tel örgüleri yıktı, üç kişi sahaya girdi ve Şenol Güneş’i yumrukladı.
     <br/>
     <br/>
     G.Saray, F.Bahçe, yurtdışı derken devre arasında Trabzonspor’a imza atan milli futbolcu Fatih Akyel ise arkadaşlarından farklı olarak dayak yiyen değil, dayak atan futbolcu olarak tarihteki yerini aldı. Fatih Akyel, G.Saray’da oynarken kendisine sözlü sataşmada bulunan bir F.Bahçe taraftarını, F.Bahçe’de oynarken ise yine kendisine hakaret eden bir G.Saray taraftarını dövmüştü.
     <br/>
     <br/>
     Dünyada olay daha şiddetli
     <br/>
     <br/>
     Bizde futbolcular dövülüyor. Ancak dünyada sonu ölümle sonuçlanan şiddet örneklerine rastlamak mümkün. 1994 yılında Amerika’da yapılan Dünya Futbol Şampiyonası’nda, Kolombiya takımının defans oyuncusu Adres Escobar, Amerika ile oynanan ve 2-1'lik yenilgiyle sonuçlanan maçta kendi kalesine gol atmasının bedelini ağır ödedi. Futbol mafyası Escobar'ı bir otoyol lokantasında kurşuna dizdi. Escobar, Kolombiya'da öldürülen ilk futbolcu değildi. 1993 yılında Omor Canos adlı futbolcu da mafya ile işbirliği yaptığını iddia etmiş, bunu kanıtlayamadan öldürülmüştü.
     <br/>
     <br/>
     Fanatiklerin sporculara saldırıları sadece futbolda olmuyor. 30 Nisan 1993 yılında Almanya'nın Hamburg şehrinde yapılan bayanlar tenis turnuvasının çeyrek finalinde dünyanın bir numaralı tenisçisi Monica Seles, Magdalena Maleeva karşısında ilk seti 6-4 kazanmış ikinci sette de 4-3 öndeydi. Saha değişimi sırasında sandalyesinde oturan Monica Seles, seyircilerin arasından korta giren Gunther Parche tarafından sırtından bıçaklandı. Parche, fanatik bir Steffi Graf hayranıydı ve Monica Seles'in ezeli rakibi Graf'ın tekrar dünyanın bir numarası olması için Monica'yı yaraladığını söylemişti. Seles kısa süre sonra iyileşti ancak kortlara 2 yıldan uzun bir süre sonra dönebildi. Gunther Parche Alman mahkemelerinde yargılandı ve akli dengesi yerinde olmadığı için ceza almadı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23271), [web.archive.org (arşiv bağlantısı)](http://web.archive.org/web/20070622164258/http://www.aksiyon.com.tr:80/detay.php?id=23271)
