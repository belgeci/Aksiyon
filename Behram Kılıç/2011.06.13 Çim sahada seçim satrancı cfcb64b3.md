# Çim sahada seçim satrancı

*Behram Kılıç 2011.06.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Futbol Federasyonu Başkanlığı için Mehmet Atalay, Göksel Gümüşdağ, Mahmut Özgener ve Haluk Ulusoy isimleri dolaşıyor. Adaylığını resmen açıklayan henüz yok. Süper Lig kulüplerinin ve Başbakan’ın kimi işaret edeceği ise merak konusu.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Futbol, her anın değerli olduğu bir oyun. Oyunun bu yapısı, futbolu yönetenlerin kanına da işlemiş gibi. Zira her seçimde son ana kadar büyük sürprizler yaşanabiliyor. Futbol Federasyonu seçimleri özellikle son yıllarda büyük bir çekişmeye sahne oluyor. 29 Haziran’da futbol yeni başkanını seçecek. Adayların isimleri kulislerde dolaşmaya başladı. Mevcut Başkan Mahmut Özgener, bazı ailevi sebepler dolayısıyla aday olmayacak. 14 Haziran’da bir basın toplantısı yaparak bu konudaki kesin kararını kamuoyu ile paylaşacak. Onun bu yöndeki tavrından sonra İstanbul Büyükşehir Belediyespor Başkanı Göksel Gümüşdağ, koltuk için çalışmalara başladı. Bir başka aday ise Gençlik Spor Genel Müdürlüğü’nün önceki patronu Mehmet Atalay. Seçim atmosferini iyi bilen Haluk Ulusoy’un da havayı kokladığı kulağa gelen bilgiler arasında.
    </p>
    <p class="MsoNormal">
     Mahmut Özgener, görevde kaldığı 3 yıl içinde Türk futbolu için ‘Bunu da o yaptı’ diyebileceğimiz bir projeye imza atmadı. 320 milyon dolarlık naklen yayın ihalesindeki başarıyı salt Özgener’e mal etmek oyunun diğer aktörlerine haksızlık olur. Özgener futbolda adaleti de tesis edemedi. Özellikle son sezonunda Beşiktaş, Trabzonspor ve G.Saray’ın büyük tepkisini çekti. Bunun yanında G.Antepspor ve Bursaspor’un da Özgener yönetimine isyanı vardı. Ancak tüm bunlara rağmen son günlerde ilginç gelişmeler de yaşandı. Sezon boyunca Özgener’e tepki gösteren Beşiktaş Başkanı Yıldırım Demirören, beklenmedik bir şekilde onun bir dönem daha görevde kalması gerektiğini açıkladı. Özgener’e bir başka destek de Trabzonspor’dan geldi. Ancak Başkan Sadri Şener’in bu desteği sıkıntı oluşturdu. Zira Trabzon’a büyük hizmetler veren, Trabzon şehrinin hem Karadeniz Oyunları’nı hem de Avrupa Gençlik Oyunları’nı almasında büyük rol oynayan, şehrin bir spor kenti hâline gelmesinde fitili ateşleyen, üstelik Trabzonlu ve ismi adaylık için gündemde olan Mehmet Atalay dururken, Şener’in şehrin kaçan şampiyonluktan sorumlu tuttuğu Özgener’e destek vermesi camiada tekiyle karşılandı.
    </p>
    <p class="MsoNormal">
     Özgener’in aday olmayacağını açıklaması, aynı zamanda Kulüpler Birliği 2. Başkanı olan Göksel Gümüşdağ’ı cesaretlendirdi. Gümüşdağ, özellikle Türkiye’nin deplasmanda Belçika ile oynadığı milli maç döneminde Brüksel’de ciddi zemin yoklaması yaptı. Hâlen adaylığını açıklamayan Gümüşdağ’a en büyük destek, F.Bahçe Başkanı Aziz Yıldırım’dan geliyor. Bu destek, Gümüşdağ’ın aynı zamanda en büyük dezavantajı. Zira Aziz Yıldırım’a karşı olan kulüpler Gümüşdağ’a pek sıcak bakmıyor. İşin bu hâle gelmesi iki tarafı da oldukça rahatsız etti. Aziz Yıldırım, Gümüşdağ’ın G.Saray kongre üyesi olduğunu açıkladı. Gümüşdağ ise yakın çevresine futbol söz konusu olursa ‘ilk kavgayı Aziz Yıldırım’la bile yapabileceğini’ söyledi. Trabzonspor ve Beşiktaş başkanları ise Gümüşdağ’ın koltuğa oturmasına pek sıcak bakmıyor. G.Saray ise bu konudaki net tavrını henüz belli etmedi. Gümüşdağ, Özgener’in basın toplantısından sonra toplanacak Kulüpler Birliği’ni bekliyor. Kulüpler Birliği’nden güçlü bir destek alabilirse resmî adaylığını açıklayacak. Bu güçle beraber hükümetin de onayını daha rahat alabileceğini düşünüyor. Zira Göksel Gümüşdağ’ın özel bir durumu bulunuyor. İstanbul Büyükşehir Belediyespor Başkanı aynı zamanda Başbakan Erdoğan’ın eşi Emine Erdoğan’ın ağabeyinin kızıyla evli.
    </p>
    <p class="MsoNormal">
     Özel bir durumu olan adaylardan biri de Mehmet Atalay. Hâlen Basın İlan Kurumu Genel Müdürlüğü yapan Atalay, 1994’ten beri Başbakan Erdoğan’ın çalışma arkadaşlarından biri. Erdoğan’ın, 28 yaşında İstanbul Spor AŞ Genel Müdürlüğü görevine getirdiği Atalay, AK Parti’nin hükümeti devralmasından sonra da Gençlik Spor Genel Müdürlüğü görevinde bulundu. Özellikle bu dönemde yaptığı icraatlarla Türk sporuna büyük katkıda bulunan Atalay, dünya çapında organizasyonların ülkemize getirilmesinde büyük rol oynadı. Atalay’ın, her ne kadar Gençlik Spor Genel Müdürlüğü döneminde spora siyaset karıştırmamayı başardıysa da, Erdoğan’ın bilgisi olmadan Futbol Federasyonu Başkanlığı’na aday olması zor gözüküyor.
    </p>
    <p class="MsoNormal">
     Erdoğan’ın izin vermesi hâlinde Atalay’ın tüm adaylar içinde bir adım öne çıkacağı gün gibi aşikâr. Çünkü o, Türk sporunun genel çerçevesini, eksikliklerini, mevzuatlarını çok iyi biliyor. Genel müdürlüğü döneminde hem hükümetle hem de muhalefet partileriyle uyum içinde çalışmış olması da onun için büyük bir avantaj. Bunun yanında kulüplerin başta arazi ve stat sorunları ile de yakından ilgilenmiş bir isim olması onu delegeler gözünde önemli bir yere oturtuyor. Genel müdürlüğü döneminde 13 katrilyonluk bir bütçeyi yönetmesine rağmen adının hiçbir şaibeye karışmamış olması, yani güvenilirliği de onu bir adım öne çıkartıyor. Atalay’ı farklı kılan bir unsur da federasyon üyeliği ve federasyon kurulları için hiçbir kulüple pazarlık yapmaması. Eğer Erdoğan, Atalay’a izin verirse, Gümüşdağ’ın aday olması mümkün değil. İşte sırf bu ihtimal yüzünden Gümüşdağ, Kulüpler Birliği’nin desteğini alıp başbakanın kendisini işaret etmesini hedefliyor. Kulislerde Mahmut Özgener’in, Gümüşdağ’ı ileri sürerek, kulüplere ‘Ben olmazsam Göksel gelecek, onun gelmesini istemiyorsanız beni koltuğa oturdun’ mesajı verdiği de konuşuluyor.
    </p>
    <p class="MsoNormal">
     Her ne kadar ismi pek gündeme gelmese de eski başkan Haluk Ulusoy’un da zemin yokladığı gelen haberler arasında. Ulusoy, yakın çevresine ‘Atalay seçime girerse aday olmayacağını’ söyledi. Ancak Göksel Gümüşdağ’ın adaylığında ise durum değişiyor. Bu ihtimal gerçekleşirse, 2. ve 3. Lig’in yanı sıra taban birlikleri üzerinde de etkili olan Ulusoy’un koltuğu Gümüşdağ’a bırakması zor gözüküyor.
    </p>
    <p class="MsoNormal">
    </p>
    <p class="MsoNormal">
     Kimler oy kullanacak?
    </p>
    <p class="MsoNormal">
     Seçim, 29 Haziran’da. Toplam 302 delege oy kullanacak. Süper Lig’deki her kulübün 7 oyu var. Bank Asya 1. Lig’deki her kulüp ise 2 oy kullanacak. 2. ve 3. liglerde yer alan takımların temsilcileri bir oy kullanacak. En fazla milli olmuş ve jübilesini yapmış 5 oyuncu da sandığa gidecek. Amatör kulüplerin 9, futbolla ilgilenen engelli federasyonların ise 5 oyu var. FIFA ve UEFA’da görev alan 6 isim ile daha önce federasyon başkanlığı yapmış 9 isim de oy kullanacak. Milli takım eski teknik direktörlerinden 6’sı da Ankara’daki seçimde oy kullanabilecek.
    </p>
    <p class="MsoNormal">
    </p>
    <p class="MsoNormal">
     Adaylığı gündemde olanlar
    </p>
    <p class="MsoNormal">
     Mehmet Atalay: Avantajları:
     <span>
     </span>
     Mevzuatları çok iyi biliyor.
     <span>
     </span>
     Dünya Basketbol Şampiyonası, Erzurum Üniversiad, Formula 1, Karadeniz Oyunları gibi dev organizasyonların ülkemize alınmasında önemli rol oynadı. Organizasyon alma yeteneği üst düzeyde.
     <span>
     </span>
     Mevcut hükümetle ve muhalefetle iyi ilişkiler içinde.
     <span>
     </span>
     Türk basınını çok iyi tanıyor ve ilişkileri çok iyi.
     <span>
     </span>
     GSGM döneminde 13 katrilyonu yönetmesine rağmen adı hiçbir şaibeye karışmadı.
     <span>
     </span>
     Herhangi bir kulübe yakın veya herhangi bir kulübe uzak görüntü çizmiyor. Güvenilir. GSGM döneminde Süper Lig, Bank Asya ve 3. Lig kulüpleriyle iyi ilişkiler kurmayı başarmıştı.
     <span>
     </span>
     Şunun adamıdır sıfatını ona yakıştırmak çok zor.
     <span>
     </span>
     Büyüklerin korunduğu, küçüklerin ezildiği mevcut düzeni değiştirmek isteyen kulüpler için bulunmaz bir nimet.
    </p>
    <p class="MsoNormal">
     Dezavantajları:
     <span>
     </span>
     Seçilirsem Türk futbolu kazanır düşüncesinde. Dolayısıyla oy için kulüplerin ayağına giderek oy istemiyor. Kapalı kapılar ardında kulis yapmıyor. Kulüplerle delege ve üye pazarlığına da girmiyor.
    </p>
    <p class="MsoNormal">
     Göksel Gümüşdağ: Avantajları:
     <span>
     </span>
     Kulüpler Birliği 2. başkanı olduğu için Süper Lig kulüplerinin dertlerini biliyor.
     <span>
     </span>
     Hükümetle iyi ilişkiler içinde.
    </p>
    <p class="MsoNormal">
     Dezavantajları:
     <span>
     </span>
     En büyük dezavantajı kendisine ‘Aziz Yıldırım’ın adamı’ denmesi. Aziz Yıldırım’a karşı olan kulüplerin oyunu alması çok zor gözüküyor.
     <span>
     </span>
     Taban birliklerine ve dolayısıyla onların dertlerine uzak.
     <span>
     </span>
     Futbolu daha ileriye götürecek plan projeleri yok.
    </p>
    <p class="MsoNormal">
     Mahmut Özgener: Avantajları:
     <span>
     </span>
     3 yıllık görev süresince neleri yanlış yaptığını artık iyi biliyor.
    </p>
    <p class="MsoNormal">
     Dezavantajları:
     <span>
     </span>
     Yıpranmış olması. Bazı kulüpler artık ona hiç güvenmiyor.
     <span>
     </span>
     Görev yaptığı dönemde çok başarılı bir naklen yayın ihalesi dışında kayda değer bir başarı gösteremedi.
     <span>
     </span>
     Canı yandığında bağıran büyük kulüplerin karşısında dik duramadı.
     <span>
     </span>
     Aynı suça aynı cezayı verecek bir adalet mekanizmasını tesis edemedi.
     <span>
     </span>
     Federasyon çatısı altında bile birlik beraberliği sağlayamadı.
    </p>
    <p class="MsoNormal">
     Haluk Ulusoy: Avantajları:
     <span>
     </span>
     Bu tür seçimlerin gediklisi. Seçim atmosferini çok iyi biliyor.
     <span>
     </span>
     Mevcut delegelerin çoğuyla yakın dostlukları var.
    </p>
    <p class="MsoNormal">
     Dezavantajları:
     <span>
     </span>
     F.Bahçe ile barışık değil.
     <span>
     </span>
     Daha önce denenmiş olması da en büyük dezavantajı.
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5E767E9C4BA95DA3E954D4062AC796CD?newsId=29656), [web.archive.org (arşiv bağlantısı)](http://web.archive.org/web/20140827094855/http://www.aksiyon.com.tr:80/aksiyon/newsDetail_getNewsById.action;jsessionid=5E767E9C4BA95DA3E954D4062AC796CD?newsId=29656)
