# Tiflis’te beynelmilel pazar

*Behram Kılıç 2005.05.02*

<div bgcolor="#FFFEF6">
 <font>
  <img border="0" height="1" src="/web/20060106083233im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106083233im_/http://www.aksiyon.com.tr/resim/543/72.jpg" vspace="5"/>
  </p>
 </font>
 <font class="content">
  TİFLİS - Gürcistan Kafkasların en önemli ülkelerinden biri. Başkent Tiflis’teki meşhur Lilo pazarı, farklı dil, din ve ırktan insanları barındırıyor. Bu yönüyle çokuluslu Gürcistan’ın küçük bir fotoğrafını yansıtıyor sanki.
  <br>
   <br>
    Kafkas bölgesi, hep çatışmaların anlaşmazlıkların merkezi olarak bilinir. Çok farklı etnik yapıların olması anlaşmazlık ya da ihtilafların ortaya çıkmasında rol oyanayan önemli faktörlerden biridir.
   </br>
  </br>
 </font>
 <p>
  <font class="content">
   Bölgenin önemli ülkesi Gürcistan’daki bir pazar, çatışma ve ihtilaflardan uzak farklı dili konuşan, değişik dinlere inanan insanları aynı çatı altında topluyor. Aynı havayı teneffüs ediyor, aynı mekanı kullanıyor, sıra sıra dizilmiş tezgahlarda ‘gel vatandaş gel’ diye bağırıyorlar. Azeri, Ermeni, Türk, Yahudi, Gürcü, Kürt burada bir arada ve dostça alışveriş yapıyor.
   <br/>
   <br/>
   Lilo pazarının sırrı
   <br/>
   <br/>
   Yaklaşık bir buçuk yıl önce kimsenin burnu kanamadan gerçekleştirilen Gül Devrimi ile herkesin dikkatini çeken dört buçuk milyonluk bir ülke Gürcistan. Tarih ve kültürle yoğrulmuş başkent Tiflis’in hemen her köşesi sanat eserleriyle dolu. İpek Yolu üzerindeki şehrin dikkatlerden kaçmayan ilginç bir pazarı var: Lilo. Bu pazar, Gül Devrimi’nin neden kansız sonuçlandığının ipuçlarını veriyor adeta.
   <br/>
   <br/>
   Haftanın iki günü toptan, diğer günler perakende satışın yapıldığı pazar, özellikle perşembe ve pazar günü çok kalabalık oluyor. Şehir merkezine 14 km uzaklıktaki alışveriş yerine halk dolmuşlarla geliyor. 17 bin metrekarelik bir alan üzerine kurulu pazarda hemen her şeyi bulmak mümkün. Satılan ürünlerin çoğu tekstil üzerine. Mallar genelde Türkiye’den geliyor. 1990’da açılan pazarın son 7 yıldır müdürlüğünü yapan Levan Gagua, çok farklı dil, din ve ırktan insanın hiçbir problem yaşamadan aynı çatı altında bulunmasını, “Bu bizim kültürümüzden geliyor.” sözleriyle açıklıyor. Pazarda çoğunluk sırasına göre, Azeri, Yahudi, Ermeni, Kürt, Gürcü ve çok az da Türk’ün olduğunu belirtiyor. “Kimseye karışmıyoruz. İsteyen istediği malı satabiliyor. Biz onlara dükkan veya tezgâh satıyoruz. Sonra da aylık 100-110 dolar kira bedeli alıyoruz.” diyor.
   <br/>
   <br/>
   Dükkanlar birbiriyle iç içe, çoğu yerde bir itfaiye arabasının geçebileceği yol yok. Ancak Levan Gagua her dükkanda yangın musluğunun bulunduğunu kaydediyor. Pazar, Azerbaycan ve Türkiye sınırları kapalı olduğu için Ermenistan’ın da mal ihtiyacını karşılıyor.
   <br/>
   <br/>
   Azeriler genelde tekstil ve züccaciye ürünleri satıyor. Ve malları Türkiye’den alıyorlar. Yahudiler ise genelde tekstil ürünleri, spor malzemeleri ve ayakkabıdan oluşan Çin mallarını satıyor. Ermeniler toptan mal dağıtıyor. Pazarda neredeyse hiç Gürcü malı yok. Bu da ülkedeki üretimin henüz harekete geçmemesinden kaynaklanıyor.
   <br/>
   <br/>
   Türkiye’de Kuşadası, İzmir ve Trabzon’u gezme imkanı bulan Levan Gagua, pazarın Sovyetler Birliği’nin dağılmasından sonra küçüldüğünü belirtiyor. “Burası ilk açıldığında Kafkasların en büyük pazarıydı. Şimdi Bakü bize rakip oldu. Çünkü Çin, İran ve Dubai’nin malları Bakü’ye gidiyor.” diyor.
   <br/>
   <br/>
   Modernizasyon için 1,9 milyon dolar
   <br/>
   <br/>
   Rakiplerle rekabet edebilmek için pazarın modernizasyonuna başladıklarını belirten Gagua, “Bunun için yaklaşık 1,9 milyon dolar ayırdık. Ayrıca, 10 bin metrekarelik bir alanı daha pazar yerine dönüştüreceğiz. Burası kapalı olacak, içinde mağazalar bulunacak. Bize 4,5 milyon dolara mal olacak. 1,5 yılda da bitecek.” diyor. Yeni alandaki mağazaları taksitle müşterilerine satacaklarını belirten Gagua, Türkiye’den firmaları Gürcistan’a çağırarak buradan mağaza almaları için teşvik edeceklerini söylüyor.
   <br/>
   <br/>
   Levan Gagua’nın yardımıyla Kürt, Ermeni, Yahudi, Azeri, Gürcü satıcılarla buluşuyoruz. Nugzar Mikaladze bir Gürcü. 5 yıldır pazarda iş yapıyor. “Gürcülerin sayısı az. Ama hiç sorun değil. Hepimiz kardeşiz.” diyor.
   <br/>
   <br/>
   Kendisi bir Ermeni olan Amelia Sagateliani’nin annesi Kars’tan gelip Tiflis’e yerleşmiş. “10 yıldır bu pazardayım. Sorun yaşamadık.” sözleriyle içinde bulundukları durumu özetliyor. Mişa Mistoy ise Kürt-Yezidi. Tekstil malzemeleri satıyor. “Diyarbakır’da akrabalarım var. Türkiye’ye bazen gidiyorum.” diyor. Kendini Gürcü-Yahudi olarak tanıtan Manaşero İyosef, 9,5 yıldır bu pazarda çalıştığını, şimdiye kadar herhangi bir sorun yaşamadıklarını belirtiyor. Azeri olduğunu söyleyen Recep Hacıoğlu da aynı kanaatte. 15 yıldır Lilo pazarında çalışan Hacıoğlu, “Burası özerk bölge gibi. Hiçbir şeyimize karışmıyorlar. Pazar ve perşembe işler iyi, ama diğer günler kesat.” diyor.
   <br/>
   <br/>
   Pazardaki az sayıdaki Türkten biri de Mustafa Baş. O toplu fotoğrafta yok. Çünkü o gün şehirde açtığı mağazasındaydı. Kendisini daha sonra mağazasında ziyaret ediyoruz. Baş da Lilo’da farklı milletlerden insanlarla kardeş gibi bir arada yaşadıklarını söylüyor. Kendisinin toptan satış yaptığını, pazarda ciddi bir rekabetin olmadığını vurgulayarak, “Malı İstanbul-Aksaray’dan kargoyla getiriyorum. Neredeyse Gürcistan’ın her yerine mal gönderiyorum.” diyor.
   <br/>
   <br/>
   Mustafa Baş, 10 yıl önce arkadaşlarının teşvikiyle Denizli’den gelmiş . İki yıl önce Lilo pazarını fark etmiş. Kısa bir araştırmadan sonra gözü kapalı pazara dalmış. Tiflis’te lokanta da açan, Colins markasını Gürcistan’a getiren Baş, Lilo’da yeni yapılacak yerden de mağaza alacağını söylüyor. Kadife devrimden sonra göreve gelen hükümetin yabancılara bakışının değiştiğini, herkesin burada iş yapabileceğini belirterek, “Hükümet yabancı yatırımcıların önünü açtı. Güvenlik konularında sıkıntı yaşanmıyor, vergiler makul seviyeye indirildi. Türkler burada inşaat ve tekstil işlerine gözü kapalı girebilir.” diyor.
   <br/>
   <br/>
   Modernizasyon için 1,9 milyon dolar
   <br/>
   <br/>
   Pazarda tezgah sahiplerinin yarıya yakını Azeri. Türkiye’den geldiğimizi öğrendiklerinde hepsinin ortak tepkisi aynı: “Para orada. Senin burada işin ne.” Ayrıca, burada çalışanların yarıya yakını bayan. Onca ağır kolileri bana mısın demeden taşıyorlar. Fotoğraf çekmek istediğimizde, “Şeklimi çekme” diyerek karşı çıkıyorlar. “Neden?” dediğimizde o halleriyle fotoğraflarının çıkmasını istemediklerini belirtiyorlar. Haklılar elbette. Pazarda da çalışsalar kadın olduklarını bu  davranışlarıyla bir kez daha gösteriyorlar.
   <br/>
   <br/>
   Gürcistan Devlet Başkanı Mihail Saakaşvili, “Tolerans geleneği bizim anayasamızda saklı.” diyordu, Gül Devrimi’nin birinci yılını kutladığı geçtiğimiz kasım ayında. Ortodoks olan Gürcistan’ın en büyük kralı Davit Ağmaşenebeli de zaman zaman cami ve sinagoga giderek dua ederdi. Zaten Tiflis’in merkezinde cami, kilise, sinagog yan yana. Lilo pazarında da bu görüntünün olması normal aslında.
   <br/>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21074&yorum_id=1), [web.archive.org (arşiv bağlantısı)](http://web.archive.org/web/20060106083233/http://www.aksiyon.com.tr:80/detay.php?id=21074&yorum_id=1)
