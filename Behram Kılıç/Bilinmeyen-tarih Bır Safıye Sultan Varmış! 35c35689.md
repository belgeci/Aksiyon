# Bır Safıye Sultan Varmış!

*Behram Kılıç Bilinmeyen-tarih*

<div>
 <font>
  <img border="0" height="1" src="/web/20050302175137im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302175137im_/http://www.aksiyon.com.tr/resim/305/68.jpg" vspace="5"/>
  </p>
 </font>
 <font class="content">
  Son zamanlarda “Çok satan kitaplar” listesinde saltanatını ilan eden bir kitap var: Safiye Sultan. Ann Chamberlin adında Amerikalı bir kadın yazar tarafından yazılan bu üç ciltlik roman peynir ekmek gibi satılıyormuş.
 </font>
 <br/>
 <p>
  <font class="content">
   Önce şunu belirtmekte fayda var: Osmanlı tarihi üzerinde çalışan Amerikalı akademisyenler ne kadar ciddi ise, aynı tarihten alınmış bazı konuları romanlaştıran veya sinema filmi yapan Amerikalılar o kadar cahil ve kötü niyetli. Mesela bir Prof. Leslie P. Pierce’ın Harem—i Hümayun adlı eserini veya Cornell H. Fleischer’ın Tarihçi Mustafa Âli’sini okuyun, bir de Ann Chamberlin’ın Safiye Sultan’ını, birbirine taban tabana zıt iki zihniyetle karşılaşacaksınız.
   <br>
    <br>
     Benim asıl kızdığım Ann Chamberlin değil; el kızının ağzı torba değil ki büzesin; istediği konuyu seçer, istediği gibi yazar. Şaşırtıcı olan, Safiye Sultan ve benzeri romanların Türkiye’de ciddi bir pazar bulmasıdır. Kendi tarihi hakkında cahil bir Amerikalının hayalhânesinde ürettiği herzeleri okuyarak bilgi(!) edinen bir okuyucu kalabalığı yetiştirdiği için Türk Milli Eğitimi ne kadar övünse azdır! Hele kadın çıkıp bir de bazı Türkler için “Kitaplarımı okumadan önce kendi tarihlerinden nefret ediyorlardı!” demez mi, ört ki ölem! Görüyor musunuz, bize tarihimizi sevdirmek kimlere kalmış!
     <br>
      <br>
       Safiye Sultan’ı okuyanlar, Osmanlı tarihini merak ettikleri için mi okuyorlar, dersiniz? Hayır, çünkü bu konudaki kitapların ne kadar satıldığı belli. Araştırma türünde kitapların ortalama okuyucuya ağır gelmesi tabiidir; peki yerli yazarların imzalarını taşıyan tarihî romanlar —eğer Safiye Sultan’ı sattırmak için uygulanan metodlar uygulanmamışsa— okunuyor mu? Mesela rahmetli Kemal Tahir’in Devlet Ana’sının veya Mustafa Necati Sepetçioğlu’nun Kilit’inin yeni baskılarını vitrinlerde gören var mı? Ya Reşat Ekrem Koçu’nun romanlarını?
       <br/>
       <br/>
       Başkalarını bilmem ama, bana 1960’larda tarihi ve okumayı sevdiren kitapların başında Abdullah Ziya Kozanoğlu’nun romanları vardı. Kızıl Tuğ, Gültekin, Sencivanoğlu, Fatih Feneri, Kızıl Kadırga, Türk Korsanları, Patronalılar ve daha niceleri. Şimdi okusam, bu romanlardaki yaklaşımı doğru bulur muyum, bilmiyorum, ama çocukluğumda muhayyilemi kuşatan Abdullah Ziya en azından bana Türk tarihini sevdirmişti. Aynı yıllarda Oğuz Özdeş’in romanları da vitrinleri süslerdi, Fakat onunkileri basit bulur, pek sevmezdim. M. Turhan Tan’ın ve Bekir Büyükarkın’ın romanlarını daha sonra okudum ve sevdim. Ancak Abdullah Ziya, benim dünyamdaki yerini, Feridun Fazıl Tülbentçi’yi keşfedinceye kadar korudu. Yavuz Sultan Selim Ağlıyor, Kanuni Sultan Süleyman, Osmanoğulları... Onlar ne güzel romanlardı! Ve Osmanlı tarihinin ilgi çekici hadiselerini anlattığı radyo konuşmalarından oluşan Kahramanlar Geçiyor... Geceleri ders çalışıyormuş gibi yapar, sıkıcı, dayatıcı, zevksiz ve sevimsiz ders kitaplarından hayal gücümü besleyen o sıcak kitaplara kaçardım; elektrik faturalarını kabarık görmekten nefret eden babamın tepesini attırıncaya kadar... Emin olunuz, Ann Chamberlin gibi yazarların topu bir araya gelse, bu romanlardan bir tanesini bile yazamazlar, çünkü bilgileri ve yürekleri kifâyet etmez.
       <br/>
       <br/>
       Feridun Fazıl’ın hayal dünyamdaki saltanatı Reşat Ekrem Koçu’nun kitaplarını keşfedinceye kadar devam etti. Okuduğum ilk kitabının hangisi olduğunu hatırlamıyorum. Forsa Halil mi, Dağ Padişahları mı, Erkek Kızlar mı, Patrona Halil mi, Kabakçı Mustafa mı, Haydut Aşkları mı? Galiba hazretin okuduğum ilk yazıları Tercüman gazetesindeki tarih sohbetleri ve aynı gazetede aylarca tefrika edilen Evliya Çelebi Seyahatnamesi özetidir. Yazılarından bazılarının kesikleri yakın zamanlara kadar dosyalarımda duruyordu. Evliya Çelebi özetini ise hâlâ muhafaza ediyor ve zaman zaman okuyorum.
       <br/>
       <br/>
       Şimdi söyler misiniz lütfen? Medyanın “dolduruşuna gelip” Amerikalı uyanık bir hatunun Safiye Sultan’ını okuyarak Osmanlı tarihini öğrendiğini zannedenlerden kaç tanesi, Reşat Ekrem Koçu’nun —kitaplarından vazgeçtik— adını duymuştur? Tek başına İstanbul Ansiklopedisi gibi dev bir eseri yazıp yayımlamaya kalkışarak, mümeyyiz vasfı unutkanlık olan bu toplumun ve İstanbul’un hafızası olmayı tecrübe eden o yalnız adamı, o derbeder tarihçi romancıyı hiç olmazsa ölüm yıldönümlerinde kaç kişi hatırlamaktadır. İstanbul Ansiklopedisi’nin F harfinden sonrasının yayımlanmasına izin vermeyen okur—yazar kitlemiz, Safiye Sultan saçmalığını okumak için kuyruğa giriyor. Gelin de ümitsizliğe kapılmayın!
       <br/>
       <br/>
       Dedim ya, Ann Chamberlin’a kızmıyorum; benim kızdığım onun ve benzerlerinin yazdığı romanların ciddiye alınmasına yol açan kültür ortamının sefaleti ve kendi tarihine bakarken daha yüksek bir seviye gösteremeyen yeni “yerli” romancılar, “yerli” sinemacılar, şairler vb. Bir de, sözümona çok şey öğretmeye çalışırken kendi dilini bile öğretemeyen, üstelik tarihten, edebiyattan, felsefeden, fizikten, metafizikten, matematikten, hasılı “bilgi”nin kendisinden nefret ettirip sonuçta özel dersanelere öğrenci ve Ann Chamberlin’lara okuyucu yetiştiren “milli” eğitim sistemi öfkelendiriyor beni.
       <br/>
       <br/>
       Yeşilçam bir zamanlar western filmleri de yapmıştı; bu filmlerin Amerika’da seyirci rekorları kırdığını düşünebilir misiniz? Safiye Sultan romanının Türkiye’de “çok satması” işte böyle bir saçmalık!
       <br/>
       <br/>
       Genç kuşaklara tarih sevgisi ve şuuru aşılamak için en kestirme yol, iyi yazılmış romanlardır. Abdullah Ziya Kozanoğlu, Feridun Fazıl Tülbentçi, Bekir Büyükarkın ve Reşat Ekrem Koçu gibi yazarlar bir dönemde bunu başardılar. Nihal Atsız, Kemal Tahir, Mustafa Necati Sepetçioğlu ve Tarık Buğra da konusunu tarihten alan önemli romanlara imza atmışlardır. Daha sonra Osmanlı tarihine “eleştirel” yaklaşmaya çalışırken farkında olmadan oryantalist kalıpları kullanan romancılar oldu. Bununla beraber, Orhan Pamuk’un Osmanlı tarihinin ve kültürünün çeşitli meselelerine dikkat çeken Beyaz Kale ve Benim Adım Kırmızı adlı romanları ile Reha Çamuroğlu’nun İsmail adlı romanı, son on yıl içinde yazılan en iyi tarihî romanlardır. İhsan Oktay Anar’ın fantastik romanlarını ve Mehmet Niyazi’nin Çanakkale Mahşeri’ini de kayda değer buluyorum.
       <br/>
       <br/>
       Yeri gelmişken, tarihî roman konusunda Kırgız, Özbek ve Azerî romancıların çok başarılı olduklarını belirtmekte fayda vardır. Özbek edebiyatının büyük isimlerinden Âdil Yakuboğlu’nun Uluğ Bey’in Hazinesi ve Köhne Dünya, Abdullah Kadirî’nin Ötgen Günler, Pirim Kadir’in Yıldızlı Geceler, M.T. Aybek’in de Nevâî adlı romanlarını özellikle kaydetmek istiyorum. Bu yazarların öteki tarihî romanları da Türkiye Türkçesine kazandırılmalıdır. Mesela Pirim Kadir’in Hümâyun ve Ekber Şah adlı romanları. Bunlar, Babür’ün anlatıldığı Yıldızlı Geceler romanının devamıdır. Bütün bu romanların ortak özelliği, yazarlarının, Sovyet dönemindeki bütün şartlanmışlıklara rağmen, öz tarihlerine duydukları sevginin, saygının ürünü olmalarıdır. Avrupalılara yaranmak için tarihimizde âdeta cımbızla pislik ararken kendi içlerindeki pisliği kusan ve halkın büyük bildiği şahsiyetlere sapıklık yakıştıran bazı “Türkiyeli” yazarlardan çok farklıdır onlar.
       <br/>
       <br/>
       İmkânım olsaydı, sadece tarihî romanlar yayımlayan bir yayınevi kurar, sözünü ettiğim romanların yanısıra, Reşat Ekrem Koçu, M. Turhan Tan ve Feridun Fazıl Tülbentçi’nin bütün romanlarını yeniden yayımlardım. Uyduruk Safiye Sultan’a gösterilen ilginin yüzde biri bile bunlara gösterilmezse, hepsini bir meydana yığar, yakardım.
       <br/>
       <br/>
       Belki inanmayacaksınız, aynı şey, Reşat Ekrem’in de aklından geçmiş. Gördüğü ilgisizlik yüzünden, ömrü boyunca topladığı bütün belgeleri, kitapları vb. bir meydanda yakmayı ciddi ciddi düşünmüş. Ne yazık!
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13858), [web.archive.org (arşiv bağlantısı)](http://web.archive.org/web/20050302175137/http://www.aksiyon.com.tr:80/detay.php?id=13858)
