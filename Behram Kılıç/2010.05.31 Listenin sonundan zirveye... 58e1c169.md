# Listenin sonundan zirveye...

*Behram Kılıç 2010.05.31*

<font class="agenda2NewsSpot">
 UEFA’nın resmî dergisi Champions, Ocak 2006 sayısında Ertuğrul Sağlam’ı ‘gelecek vadeden 20 teknik direktör’ arasında  gösteriyordu. Listeye son sıradan giren genç teknik adam, en başarılı hocalardan biri  olmayı başardı.
</font>
<font class="newsDetail">
 <p>
  <!--[if !mso]>
<object  classid="clsid:38481807-CA0E-42D2-BF39-B33AF135CC4D" id=ieooui>
</object>
<style>
st1\:*{behavior:url(#ieooui) }
</style>
<![endif]-->
  <!--  /* Style Definitions */  p.MsoNormal, li.MsoNormal, div.MsoNormal 	{mso-style-unhide:no; 	mso-style-qformat:yes; 	mso-style-parent:""; 	margin:0cm; 	margin-bottom:.0001pt; 	mso-pagination:widow-orphan; 	font-size:12.0pt; 	font-family:"Times New Roman","serif"; 	mso-fareast-font-family:"Times New Roman";} .MsoChpDefault 	{mso-style-type:export-only; 	mso-default-props:yes; 	font-size:10.0pt; 	mso-ansi-font-size:10.0pt; 	mso-bidi-font-size:10.0pt;} @page Section1 	{size:612.0pt 792.0pt; 	margin:70.85pt 70.85pt 70.85pt 70.85pt; 	mso-header-margin:35.4pt; 	mso-footer-margin:35.4pt; 	mso-paper-source:0;} div.Section1 	{page:Section1;} --&gt; <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Normal Tablo";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-qformat:yes;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin:0cm;
	mso-para-margin-bottom:.0001pt;
	mso-pagination:widow-orphan;
	font-size:11.0pt;
	font-family:"Calibri","sans-serif";
	mso-ascii-font-family:Calibri;
	mso-ascii-theme-font:minor-latin;
	mso-fareast-font-family:"Times New Roman";
	mso-fareast-theme-font:minor-fareast;
	mso-hansi-font-family:Calibri;
	mso-hansi-theme-font:minor-latin;
	mso-bidi-font-family:"Times New Roman";
	mso-bidi-theme-font:minor-bidi;}
</style>
<![endif]-->
  <p class="MsoNormal">
   UEFA’nın ve Şampiyonlar Ligi’nin resmî dergisi Champions, Ocak 2006 sayısında Avrupa’nın gelecek vadeden 20 teknik adamını tanıtmıştı. Bu isimlerin arasında, o günlerde Kayserispor’u çalıştıran Ertuğrul Sağlam da bulunuyordu. Gelecek vadeden teknik adamların en genci olan Sağlam, 20 kişilik listeye son sıradan girmişti. O dönem 36 yaşında olan başarılı çalıştırıcıyı kısaca tanıtan dergi, “Lige yeni çıkan takımını Süper Lig’in üçüncü sırasına taşıyan kişi” ifadesini kullanmış ve Sağlam’ın favori dizilişini 3-4-1-2 şeklinde okurlarına duyurmuştu. Onunla ilgili son yorum ise “Kayserispor lig sonunda üçüncülüğe tutunabilirse Ertuğrul Sağlam uzun vadede daha büyük işler başarabilir.” şeklindeydi.
  </p>
  <p class="MsoNormal">
   O gün listeye 20. sıradan giren genç hoca, 4 buçuk yıl boyunca hep artılar koyarak yoluna devam etti. Kayserispor’a İnter-Toto ve UEFA Kupası’nda başarılı maçlar oynattı. Daha sonra Beşiktaş’a transfer oldu. Siyah-Beyazlı takımla ilk yılında ligi 3. sırada bitirdi. İkinci yılının 6. haftasında takım ligde 2. sırada iken görevinden istifa etti. Aynı sezonun 17. haftasında düşme hattında aldığı Bursaspor’u lig 5.si yapmayı başardı. Bu sezon ise Bursaspor, onun teknik direktörlüğünde Türk futbol tarihinin en büyük başarılarından birine imza atarak ligde şampiyonluğa ulaştı. Ertuğrul Sağlam, UEFA’nın resmî dergisini haksız çıkartmadı. Gelecek vadediyordu ve tahminleri boşa çıkarmadı.
  </p>
  <p class="MsoNormal">
   Peki, Ocak 2006’da yayımlanan o listedeki diğer 19 teknik direktör geride kalan yıllarda ne yaptı? Acaba aralarında Ertuğrul Sağlam gibi başarılı olan var mı? Tabloya bakınca gördük ki o gün listeye son sıradan giren Sağlam, bugün listenin en başındaki birkaç hocadan biri olmayı başarmıştı. İşte, listedeki sıraya göre diğer isimlerin 4 buçuk yıllık karneleri:
  </p>
  <p class="MsoNormal">
   1- Francesco Guidolin (1955, İtalya)
  </p>
  <p class="MsoNormal">
   O günlerde Monaco’yu çalıştıran Guidolin, listenin bir numarasındaydı. Ülkesinde Verona, Bologna, Venezia gibi orta sıra takımlarda futbol oynayan, 1986’da teknik direktörlüğe başlayan Guidolin, 2005-06’da görev yaptığı Fransa’nın Monaco takımındaki performansıyla dikkatleri çekti. Her ne kadar ligi 10. sırada bitirse de dergi onda büyük bir gelecek görmüştü. Ancak Guidolin, daha sonra sırasıyla 2 yıl Palermo ve 2 yıl da Parma’da görev aldı. Bu sezon Udinese’yle anlaşan Guidolin, geride kalan dönemde kayda değer bir başarı elde edemedi.
  </p>
  <p class="MsoNormal">
   2- Paul Jewell (1964, İngiltere)
  </p>
  <p class="MsoNormal">
   Jewell, Wigan Atletic’i çalıştırıyordu. Takımı 2006-07 sezonunda küme düşmekten son maçta kurtardı. Ertesi yıl Derby County’ye transfer oldu. Fakat yeni takımı sadece 11 puan toplayarak ligi sonuncu bitirdi ve küme düştü. Derby, İngiltere lig tarihinde en az puan toplayan takım olmayı başardı!
  </p>
  <p class="MsoNormal">
   3- Thomas Doll (1966, Almanya)
  </p>
  <p class="MsoNormal">
   Derginin gelecek gördüğü teknik direktörlerden biri de bugün G.Birliği’ni çalıştıran Thomas Doll’du. 2005-06 sezonunda onun yönetimindeki Hamburg, ligi 3. sırada bitirmeyi başarmıştı. Şampiyonlar Ligi’nde ise 6 maçta 1 galibiyet elde etti. Ligde bir sezon sonra alt sıralardan kurtulamayan Hamburg, Doll’la yolları ayırdı. Doll’un yeni durağı Borussia Dortmund’du. Burada da başarılı olamadı. Ligi 13. sırada tamamlayınca istifa etti. 2009-10 sezonunda ise G.Birliği’ni çalıştıran Thomas Doll, başkent ekibiyle sözleşmesini 2 yıl daha uzattı.
  </p>
  <p class="MsoNormal">
   4- Sam Allardyce (1954, İngiltere)
  </p>
  <p class="MsoNormal">
   20 kişilik listede yer alan isimlerden bir diğeriyse ileride İngiltere Millî Takımı’nın başına geçeceği iddia edilen, o günlerin Bolton menajeri Sam Allardyce’ydi. Dergide, ‘Big Sam’ lakaplı teknik adamın bir futbol devrimi yaptığı, “İngiltere’ye 4-5-1’i getiren kişi” olduğu ifade ediliyordu. Bolton, 2005-06 sezonunu 8. sırada tamamladı. Bir sonraki sezonu ise 7. bitirdi. Allardyce, 2007-08 sezonunda Emre’nin de oynadığı Newcastle United’in başına geçti. 3 yıllığına anlaşmıştı. Ancak başarısız sonuçlar yüzünden takımın başında ancak 21 hafta kalabildi. 2008’de Blackburn Rovers’a transfer oldu. Yıldıray Baştürk’ün de oynadığı bu takımla da kayda değer bir başarı elde edemedi.
  </p>
  <p class="MsoNormal">
   5- Martin Jol (1956, Hollanda)
  </p>
  <p class="MsoNormal">
   2005-06 ve 2006-07’de çalıştırdığı Tottenham Hotspur, her iki sezonda da Premier Ligi 5. sırada bitirdi. Bir sonraki sezon ise aynı başarıyı gösteremedi. 2008-09’da Almanya’nın Hamburg takımının başına geçti. Ligi 5. sırada bitirdi. UEFA Kupası’nda ise Hamburg, 4. turda G.Saray’ı elemiş, bu kupanın yarı finalinde Werder Bremen’e elenmişti. Jol, 2009’dan beri Hollanda’nın Ajax takımını çalıştırıyor. Geçtiğimiz sezon Feyenoord’u her iki maçta da yenen Ajax’a Hollanda Kupası’nı kazandırdı. Ajax, ligi de 2. sırada bitirdi.
  </p>
  <p class="MsoNormal">
   6- Luciano Spalletti (1959, İtalya)
  </p>
  <p class="MsoNormal">
   2005-2009 yılları arasında Roma’yı çalıştıran Spalletti, 2006’da Seria A teknik direktörleri arasında yapılan bir oylamada İtalya’da yılın teknik direktörü seçildi. Aynı yıl Roma, Şampiyonlar Ligi’nde çeyrek finale yükselmeyi başardı. Roma’yı üst üste 2 defa ligde 2. sıraya taşıdı. 2007 ve 2008’de üst üste İtalya Kupası’nı kazandı. 1 Eylül 2009’da Roma’daki görevinden istifa eden Spalletti, 2009’un son günlerinde Rusya’nın Zenit takımının başına geçti.
  </p>
  <p class="MsoNormal">
   7- Cesare Prandelli (1957, İtalya)
  </p>
  <p class="MsoNormal">
   2005’ten beri
   <span>
   </span>
   Fiorentina’yı çalıştırıyor. 2004-05 sezonunda son anda kümede kalan Fiorentina, 2007-08’de ligi 4. sırada bitirerek Şampiyonlar Ligi’ne katıldı. Fiorentina, onun yönetiminde üst sıralarda kalmayı başardı, ancak kupa kazanamadı. Modaya düşkün Prandelli, saha dışı şovlarıyla da gündemde kalmayı başaran bir isim. Prandelli’nin, Güney Afrika’daki 2010 Dünya Kupası’ndan sonra İtalya Millî Takımı’nı bırakacağını açıklayan Marcello Lippi’nin yerine geçmesi bekleniyor.
  </p>
  <p class="MsoNormal">
   8- Roberto Donadoni (1963, İtalya)
  </p>
  <p class="MsoNormal">
   2005-06 sezonunda Livorno’yu UEFA Kupası’na taşımayı başardığı için dikkatleri üzerine çeken Donadoni, Temmuz 2006’da İtalya Millî Takımı’nın başına geçti. İtalya’yı 2008 Avrupa Futbol Şampiyonası’na götürmeyi başardı. İtalya çeyrek finalde İspanya’ya penaltı atışları sonucunda elendi. Donadoni, Mart 2009’da Napoli’yi çalıştırmaya başladı. Burada 7 ay kadar çalıştıktan sonra başarısız olduğu için işine son verildi.
  </p>
  <p class="MsoNormal">
   9- Jesualdo Ferreira (1946, Portekiz)
  </p>
  <p class="MsoNormal">
   Champions dergisinin en yaşlı adaylarından biriydi Jesualdo Ferreira. Olgunluk dönemindeydi. Nitekim 2005-06 sezonunda çalıştırdığı Braga’dan ayrılarak 2006-07 sezonundan beri devraldığı Porto’yla ligde ve kupada büyük başarılar elde etti. Gerçi Porto, Portekiz Ligi’nin kalburüstü takımıydı ama olsundu. Porto onunla 3 kez şampiyonluğa uzandı. 2 kez Portekiz Kupası’nı müzesine götürdü, bir de Portekiz Süper Kupası’nı kazandı.
  </p>
  <p class="MsoNormal">
   10- Erwin Koeman (1961, Hollanda)
  </p>
  <p class="MsoNormal">
   2005-2007 yılları arasında Hollanda’nın Feyenoord takımını çalıştırdı. İlk yılında Feyenoord ligi 3. sırada tamamladı. 2. yılında son maçta Heerenveen’e 5-1 yenilerek Şampiyonlar Ligi’ni kaçırınca görevinden ayrıldı. 2008’de ise Avrupa Futbol Şampiyonası’na katılamayan Macaristan’ın başına geçti. Onun yönetimindeki Macaristan, 2010 Dünya Kupası elemelerinde son iki maçta Portekiz ve İsveç’e üst üste yenilerek kupaya katılma hedefine ulaşamadı.
  </p>
  <p class="MsoNormal">
   11- Javier Aguirre (1958, Meksika)
  </p>
  <p class="MsoNormal">
   İspanya’nın Osasuna takımını 2005-06 sezonunda ligde 4. yapmayı başardı. Bu başarısının ardından Atletico Madrid’in başına geçti. Aynı yıl takıma İnter-Toto Kupası’nı kazandırdı. İkinci yılında Atletico Madrid, 4. sıraya çıkarak Şampiyonlar Ligi ön eleme maçı oynadı. A.Madrid’deki 3. sezonunun 21. haftasında içerde Valladolid’e kaybettikleri maçtan sonra işine son verildi. Nisan 2009’da başına geçtiği Meksika Millî Takımı’nı 2010 Dünya Kupası’na taşıyan Aguirre, Meksika’yı 2002 Dünya Kupası’na da götüren teknik adamdı.
  </p>
  <p class="MsoNormal">
   12- Falko Götz (1962, Almanya)
  </p>
  <p class="MsoNormal">
   Bir dönem G.Saray’da futbol oynayan Falko Götz, 2004-2007 yılları arasında Hertha Berlin’i çalıştırdı. Ancak kayda değer bir başarı elde edemedi. 2008-09 sezonunda ise Almanya’da 3. Lig takımlarından Holstein Kiel’i çalıştırmaya başladı. Ancak alınan kötü sonuçlardan sonra sezon sonu beklenmeden işine son verildi.
  </p>
  <p class="MsoNormal">
   13- Juergen Klopp (1967, Almanya)
  </p>
  <p class="MsoNormal">
   2001-2008 yılları arasında Almanya’nın Mainz takımını çalıştırdı. Takımıyla kâh ikinci lige düştü, kâh çıktı. Kayda değer başarı elde edemese de Almanya’da sevilen bir teknik adam olmayı başaran Klopp, 2008’den beri Nuri Şahin’in de forma giydiği Borussia Dortmund’u çalıştırıyor.
  </p>
  <p class="MsoNormal">
   14- Tony Mowbray (1963, İngiltere)
  </p>
  <p class="MsoNormal">
   2004-2006 yılları arasında İskoç Ligi takımlarından Hibernian’ı çalıştırdı. Daha sonra 2. Lig’de yer alan İngiltere’nin West Bromwich Albion takımına geçti. 2007-08’de takımı Premier Lig’e taşıdı. Bir sezon sonra ise takımı küme düştü. 8 Haziran 2009’da Celtic’in başına geçti. Ancak sezon sonunu göremeden görevine son verildi.
  </p>
  <p class="MsoNormal">
   15- Ricardo Gomes (1964, Brezilya)
  </p>
  <p class="MsoNormal">
   2005-2007 yılları arasında Fransa’nın Bordeaux takımını çalıştırdığı dönemde dikkatleri üzerine çekti. Bordeaux onun yönetiminde 2005-06’da ligde 2. oldu. Bir sonraki sezon ise Fransa Kupası’nı kazandı. 2007-2009 yılları arasında ise Monaco’yu çalıştırdı. Burada kaldığı iki sezon boyunca takımı alt sıralardan kurtulamadı. Gomes, 2009’dan beri Brezilya’nın Sao Paulo takımını çalıştırıyor.
  </p>
  <p class="MsoNormal">
   16- Fernando Vazquez
  </p>
  <p class="MsoNormal">
   (1954, İspanya)
  </p>
  <p class="MsoNormal">
   2004-05’te alt ligdeki Celta Vigo’yu La Liga’ya çıkarttı. Ancak 2006-07’de takımının 2. Lig’e düşmesine engel olamadı. 2009-10 sezonunda ise 2. Lig’deki Rayo Vallecano’yu çalıştırdı.
  </p>
  <p class="MsoNormal">
   17- Bernd Schuster (1959, Almanya)
  </p>
  <p class="MsoNormal">
   Barcelona ve Real Madrid formasını yıllarca giyen Schuster, teknik direktörlük kariyerine 1997’de Almanya’nın Fortuna Köln takımında başladı. 2005-06 sezonunda Getafe’de önemli işler yaptı. Takımına kupada Sevilla’ya karşı final oynattı. Kupanın yarı finalinde Barcelona’yı, 5-2 yenildikleri maçın rövanşında 4-0 yenmeleri olay olmuştu. Bu başarısı ona Real Madrid kapılarını açtı. Rüya takımı La  Liga’da şampiyonluğa taşıdı. İspanya Süper Kupası’nı da müzesine götürdü. İkinci sezonunda Barcelona ile oynayacakları maç öncesi görevine son verildi.
  </p>
  <p class="MsoNormal">
   18- Adrie Koster (1954, Hollanda)
  </p>
  <p class="MsoNormal">
   2005-06 sezonunda Hollanda Ligi takımlarından Waalwijk’i çalıştıran Koster, bu takımda sezon sonunu göremedi. Daha sonra Ajax’ın genç takımını çalıştırmaya başladı. 2007-08 sezonunda ise Ajax’ın başına geçti ancak ani bir kararla buradaki görevinden istifa etti. 2008-09’u ise Ajax B takımında geçirdi. 2009-10’da Club Brugge’ün teknik direktörü oldu.
  </p>
  <p class="MsoNormal">
   19- Elie Baup (1955, Fransa)
  </p>
  <p class="MsoNormal">
   Elie Baup, geleceğin 20 teknik direktöründen biri dedirttiği sırada Fransa’nın Saint-Etienne takımını çalıştırıyordu. 2004-2006 yılları arasında 2 sezon kaldığı takımında pek bir varlık gösteremedi. 2006-2008 yıllarını ise bir başka Fransız takımı Toulouse’ta geçirdi. İlk yılında ligi 3. sırada bitirdi. Bu tarihî başarının ardından herkes daha iyisini bekliyordu ama sonraki sezon takımı küme düşmekten son anda kurtuldu. 2008’de transfer olduğu Nantes ise onun yönetiminde küme düştü.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-26900-listenin-sonundan-zirveye.html), [web.archive.org (arşiv bağlantısı)](http://web.archive.org/web/20100605053158/http://www.aksiyon.com.tr:80/aksiyon/haber-26900-listenin-sonundan-zirveye.html)
