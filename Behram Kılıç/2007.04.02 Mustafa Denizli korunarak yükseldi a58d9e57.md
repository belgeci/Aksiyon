# Mustafa Denizli korunarak yükseldi

*Behram Kılıç 2007.04.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Denizli’ye veryansın eden Bay Frikik Prekazi, en çok Hasan Şaş’a üzülüyor. Hakan Şükür için  ise “Bizimle oynasaydı neler yapardı neler!” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090131213239im_/http://www.aksiyon.com.tr/resim/643/50.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090131213239/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090131213239/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090131213239oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090131213239oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Türk futbol tarihinde apayrı bir yere sahiptir 15 Mart 1989 günü... O gün Türk futbolunun özgüvenden mahrum geçmişinin üzerine sünger çekilmeye başlandığı gündü. Köln’de binlerce gurbetçinin desteklediği G.Saray, Monaco’yu Şampiyon Kulüpler Kupası Çeyrek Finali’nde saf dışı etmişti. Cevat Prekazi’nin Monaco ağlarına bıraktığı unutulmaz golün tarihte yerini aldığı gündü o gün. G.Saray 1-0 kazandığı ilk maçın rövanşında cezası sebebiyle rakibini Köln’de ağırlıyor. İlk yarı 0-0 sona eriyor. İkinci yarı 59. dakikada Tanju rakip yarı alanında düşürülüyor. Hakem faulü veriyor. Prekazi, vuruş noktasına gelirken bir yandan da kaleye bakıyor  mesafeyi ölçercesine. Arkadaşlarının pozisyon almasına fırsat vermeden 7-8 adım geriye açılıyor. Sonra bir hışımla topun üzerine geliyor. Sol ayağının üzeriyle tam ortasına vuruyor. Meşin yuvarlak yerden bir karış yükseklikte yaklaşık 35 metre uzaklıktaki kaleye, bir milim yalpa yapmadan ok gibi gidiyor ve kalecinin solundan filelerle kucaklaşıyor. Maç 1-1 bitiyor. G.Saray Şampiyonlar Ligi’nde yarı finale yükseliyor.
   <br>
    <br>
     TOP NASIL GİTTİ, BEN DE ANLAMADIM
     <br/>
     <br/>
     Bu tarihî gole imzasını atan Cevat Prekazi, tam 315 kez G.Saray formasını terletmişti. Geçtiğimiz günlerde Türkiye’yi ziyaret ettiğinde buluştuk Prekazi ile. Bismillah demeden o golü anlattı bize. ‘Sinirli Arnavut’ ve ‘Bay Frikik’ lakaplı efsane futbolcu: “Bunca yıl geçti, herkes hâlâ aynı soruyu soruyor: ‘Nasıl bu golü attın?’ 100’ün üzerinde frikik golüm var. Hepsini anlatabilirim; ama bunu anlatamam. Bu gerçekten çok farklıydı. Top yerden bir karış yükseklikten gitti. Nasıl gitti bilmiyorum; ama çok güzel oldu.” Prekazi sık sık geliyor Türkiye’ye. Dostları, akrabaları var burada; bir de onu hiç unutmayan G.Saray taraftarı: “Hâlâ benden imza alıyorlar. Bunca yıl geçmesine rağmen beni unutmadılar. Ben de onları unutmadım. Bu ilgiyi, bu sevgiyi kim unutabilir ki?”
     <br/>
     <br/>
     Priştine yakınlarındaki Mitrovitsa kasabası sokaklarında başlar Prekazi futbola. İki abisi de futbolcudur; ama profesyonellikle 18 gibi geç denebilecek bir yaşta tanışır. Buna rağmen profesyonel olduktan 8 ay sonra Yugoslavya Milli Takımı’na seçilir. Yetenekleridir onu altyapısız bir şekilde yükselten. Daha sonra Partizan’a transfer olur. Oradan da Hajduk Split takımına. Bugün Hırvatistan sınırları içinde kalan Hajduk Split’te UEFA Kupası yarı finali görür. 27 yaşında futboldan koparak ABD’ye gider, orada futsal oynar.
     <br/>
     <br/>
     Amerika’da 5 ay kaldıktan sonra da Türkiye macerası başlar. Ona Türkiye kapılarını bir dönem H.Split’te beraber oynadığı Simoviç açacaktır: “1984 senesinde G.Saray’ın hocası Tomislav İviç’ti. O Simo’yu transfer etti. Bir sene sonra Amerika’dayken Simoviç aradı. G.Saray’dan bahsetti. Taraftarlardan, ilgiden, sevgiden. Sonra da bana ‘Burada oynamak ister misin?’ diye sordu. O sıralar ben de kendimi sorguluyordum. Neden Amerika’ya geldim diye.  Futbolu da özlemiştim. ‘Oynarım’ dedim.”
     <br/>
     <br/>
     Soluğu Türkiye’de alır Prekazi. Hem futbola olan özlemi hem de G.Saray’ın başında Jupp Derwall’in olması tercihinde etkili olur. Geldiğinde Türkiye gerçekleri onu hayrete düşürür. Profesyonelliğin p’sinin olmaması yüzündendir onun yaşadığı ilk şok: “Futbolcular sanki mahalle takımında oynuyor gibiydi. Maçı düşünen yoktu. Maçtan bir saat önce maçı düşünmeye başlıyorlardı. Maç bitiyor, kimsenin umurunda değildi. Galip mi mağlup mu olmuşuz, arada hiç fark yoktu.”
     <br/>
     <br/>
     ANTRENÖR BİLGİSİZ, YÖNETİCİ REKLAM PEŞİNDE
     <br/>
     <br/>
     O yıllar bu sorunu çözmek için Derwall ile sürekli konuştuklarını anlatıyor. “Simoviç’in de altyapısı iyiydi. Bir de Erdal vardı. Almanya’dan gelmiş. Onlarla birlikte sürekli konuşurduk. Takımdaki pek çok şeyi değiştirmek istiyorduk. Böylece işe koyulduk.” diye anlatıyor Türkiye’deki ilk dönemini. Türk futbolunun bugünlere gelmesine de şaşırmıyor. “Ben 20 sene önce bugünün geleceğini söylüyordum. Ama şimdi yine bir düşüş var Türk futbolunda. Tekrar geriye doğru bir gidiş başladı. Dünya Kupası’na katılamadı Türkiye. Bu çok büyük bir utanç bence. İsviçre maçında olaylar çıktı. Türkiye nerede hata yaptığını araştırmalı. Yoksa gelecek günler daha da kötü olabilir.” diye uyarmayı da ihmal etmiyor.
     <br/>
     <br/>
     Prekazi bugünkü yapı için ise hem Türk antrenörlere hem de kulüp yöneticilerine kızıyor. Ona göre ülkemizde işi bilen çok az antrenör var. Hele hocaların bir takımı alıp iki üç ay çalıştırdıktan sonra bırakmalarına ne demeli: “İki üç kuruş para kazanmak için herkes birbirinin ipini çekiyor. Bana kızacaklar bunları söylediğim için; ama kızsınlar. Düşünsünler… Yöneticilere de kızıyorum. Onlar da reklam yapıyor. Kulüpleri kendi çıkarları için kullanıyorlar. Olan Türk futboluna oluyor.”
     <br/>
     <br/>
     Tekrar eski günlere gidiyoruz Prekazi ile. O tarihî Monaco maçından bahsederken şu tespiti de yapıyor: “Biz çıtayı yükselttik. Oralara kadar geldik o zamanlar. Türk futbolunun temelini attık demiyorum ama en önemli kilometre taşını biz ördük o yıllarda. G.Saray ördü.” Tarih yazdıklarını söyleyen Prekazi, o yıllara ait bir not daha düşüyor: “O zamanlar Türkiye’de F.Bahçe’nin taraftarları daha çoktu. Biz yarı finale çıktıktan sonra yeni bir moda başladı. G.Saray modası. Artık insanlar bize gönül vermeye başladı. Avrupa’daki Türklerin neredeyse tamamı G.Saray’lı oldu.”
     <br/>
     <br/>
     TUGAY’LA YAKINDAN İLGİLENDİM
     <br/>
     <br/>
     100’ün üzerinde frikik golü olan Arnavut futbolcu, ‘Bay Frikik’ lakabını ayağının hakkıyla almıştı. Bu yeteneğini çok çalışmaya ve Partizan takımında kendisiyle özel olarak ilgilenilmesine borçlu olduğunu belirtiyor. Söz ilgilenmekten açılmışken onun da G.Saray’da yakından ilgilendiği oyuncular olmuş. Bunlardan biri bugün İngiltere’de nice gence taş çıkartarak top koşturan Tugay Kerimoğlu: “Onun eğitiminde büyük payım var. Tugay PAF takımındaydı. Derwall’e onu kadroya alması için tavsiyede bulundum; o da aldı. Tugay her idmandan sonra bir şeyler sorardı. Ben de elimden geldiğince ona bir şeyler öğretmeye çalıştım. İdmandan sonra da çalışırdı. Genç futbolculara tavsiyem, ağabeylerinden bir şeyler öğrenmeye çalışsınlar. Soru sormaktan çekinmesinler. Antrenörler her şeyi öğretecek vakit bulamayabilir.”
     <br/>
     <br/>
     G.Saray’a ilk geldiği yıl averajla şampiyonluğu kaçırdıklarını anlatıyor Prekazi. Derwall’in disiplinden taviz vermediğini ve futbolu çok iyi bildiğini, takımdaki tecrübeli oyuncuların fikirlerinden yararlandığını belirtiyor. “Bana ‘sinirli Arnavut’ sen iyi oyna, kazanırız’ derdi. Biz iyi takımdık. İkinci sene şampiyon olduk. Erdal, Uğur, Tanju, Cüneyt, İsmail kaliteli oyunculardı.”
     <br/>
     <br/>
     TEŞVİK PRİMİNE ŞAHİT OLDUM
     <br/>
     <br/>
     İkinci sene şampiyonluk için Beşiktaş’la çekiştiklerini anlatıyor. O sezonun son 4 haftasında yaşadıklarını da unutamıyor. Arnavut futbolcu, “Bir gitti, bir geldi.” dediği şampiyonluğun son anda kazanılmasını “İnanılmazdı” diye yâd ediyor. Peki Beşiktaş’ı yenen Malatyasporlu oyunculara Galatasaraylı yöneticilerin teşvik primi olarak Tofaş otomobil  verdiğinden haberi olmuş muydu Prekazi’nin? Onu dinliyoruz: “Türkiye’de her zaman olan şeylerdi. O yıllar göndermeyen mi vardı? Gözlerimle gördüğüm bir olayı anlatayım size. Biz Eskişehir’le oynayacaktık. Sahada ısınırken Eskişehir soyunma odasına bir adam girdi. Elinde çanta vardı. Çantada da para. Beşiktaş’ın adamıydı o adam. Ama bu mühim değil. Biz çıktık oynadık ve kazandık.” Kendisine asla teşvik teklifi gelmediğinin de altını çiziyor Prekazi. “Rahmetli babam verse kabul etmezdim. Benim fiyatım yok.” diyor keskin bir ses tonuyla.
     <br/>
     <br/>
     Prekazi takım arkadaşları içinde Tanju’ya ayrı bir paragraf açıyor. “İdmanlardan sonra onunla özel çalışmalarımız oldu. Ortalar yapardım ona. Tanju inanılmaz bir golcüydü. Topu kafayla istediği yere gönderiyordu.” Prekazi’nin hocalarıyla diyaloğu, Derwall’in yerine Mustafa Denizli’nin takıma gelmesiyle de devam etti. Ama zamanla Denizli ile arası açıldı. Buna rağmen Denizli, Monoco’dan sonra G.Saray’ın yarı finaldeki rakibi Romanya’nın Steau Bükreş takımı hakkında bilgi alması için de Prekazi’yi görevlendirdi. “Steau’da benim Yugoslavya’dan arkadaşım oynuyordu. Birkaç ay önce takımdan ayrılmıştı. Ben de Belgrad’a giderek, ondan bilgiler alıp rapor halinde Denizli’ye verdim. İlk maçta defans yapmalıydık. Bunun için de bana göre Tanju yedek kalmalıydı. Ama Denizli beni dinlemedi. Açık futbolu tercih etti. 4-0 yenildik. Eğer Simoviç gününde olmasaydı 14-0 olurdu.” Prekazi o gün için hâlâ iç çekiyor. Çünkü ona göre Denizli’nin hataları finalden etmişti G.Saray’ı: “İlk maçta Muhammed oynasaydı diye düşünürüm hâlâ. O, Hagi’yi tutacaktı. Hagi çok etkiliydi. O maçta onu tutma görevini Erhan’a verdi ama Erhan’ın işi değildi bu. Olmadı tabii.”
     <br/>
     <br/>
     Denizli’nin kapasitesiyle kariyerinin doğru orantılı olup olmadığına ilişkin soruya ise bakın nasıl cevap veriyor: “O çok şanslıydı. Ve adamları vardı. Hâlâ adamları var. Onu tutan, onu bir yerlere itenler. Antrenör olarak bence hiçbir şey bilmiyor. İdmanda çift kale ve şut çalışması dahi olmazdı. Şimdi nasıl takım çalıştırıyor, bilmiyorum. Bizim dönemimizde çalışmadan, hiçbir şey yapmadan şampiyon oldu. Şans.”
     <br/>
     <br/>
     Denizli ile ilgili eleştirileri bitmek bilmiyordu Prekazi’nin. Mustafa Denizli’nin başarısıyla değil korunarak yükseldiğini düşünen Arnavut futbolcuya “Peki Denizli,  F.Bahçe’de de mi şansla şampiyon oldu?” diye soruyoruz. “F.Bahçe’yi, G.Saray’ı çalıştırdığın zaman zaten şanslısın. Şampiyonluk şansın çok yüksek. Hakemler de seni tutuyor. Bana göre şampiyonluklara Denizli’nin katkısı şu kadar bile yok (Parmağının yarısını gösteriyor). Biz o zaman çok bütünleşmiş bir takımdık. Git; o günler beraber oynadığımız futbolcu arkadaşlarıma sor. Eğer kalplerindekini ifade ederlerse, sana garanti veriyorum hepsi benim gibi söyleyecekler. Ben doğru sözlüyüm. Kimseden korkmam.” diyor Prekazi. “Doğru sözlü olmasının” zararını da gördüğünü belirtiyor. “Ama fark etmez. Ben temiz. O önemli. Kalp önemli. Herkes kendini tanıyor.” diye de ekliyor epey öğrendiği Türkçesiyle. Derwall’in ‘sinirli Arnavut’ diye çağırdığı Prekazi, bu yönünü de inkar etmiyor. “Rahmetli babam hariç herkese cevap veririm”  diyor. G.Saray’da bu yüzden kavga ettiği de olmuş…
     <br/>
     <br/>
     Konu yine Denizli’ye geliyor. “O meşhur Neuchetel Xamax maçlarında da mı Mustafa Denizli’nin payı yoktu?” diye soracak oluyoruz: “3-0 yenildikten sonra ben de 5-0 kazanırız dedim. N.Xamax’ta Yugoslav Milli Takımı’ndan arkadaşım oynuyordu. Maçtan sonra yanına gittim. ‘Göreceksiniz İstanbul’da size 5 atacağız’ dedim. Ama Mustafa Denizli’nin de bunu söylemesi iyi oldu. Çünkü futbolcuları gaza getirmenin başka yolu yoktu.”
     <br/>
     <br/>
     Denizli’yle ilgili söyleyecekleri bitmemişti: “Tamam o maçta öyle bir drama yaptı ve tuttu. Ya F.Bahçe ile oynadığımız kupa maçı? İlk yarı 3-0 galibiz. İyi hoca olsa o maçı 4-3 kaybetmezdik. Denizli ikinci yarı bize açık futbol oynattı. Biraz temkinli olsak, tarihî galibiyeti biz alacaktık.”.
     <br/>
     <br/>
     Prekazi’ye, Türkiye’ye geldiği dönemde Avrupa’da oynayacak Türk futbolcusu var mıydı diye soruyoruz. ‘Yusuf’ diyor hiç düşünmeden: “Bence o Avrupa’nın her takımında oynardı. Ama hiçbir yere gidemedi. Ona çok üzüldüm.” Tanju’yu bu kadar çok beğenmesine rağmen onun Avrupa’da oynayabilecek kapasitesi olmadığını da çekinmeden söylüyor Bay Frikik. “Belki Rıdvan da Avrupa’da oynardı.” diyor. “Bir de Hasan Vezir. Çok iyi golcüydü. Onda da meziyetler vardı. Ama gitmedi, gidemedi.”
     <br/>
     <br/>
     HAKAN ŞÜKÜR KENDİNİ HARCADI
     <br/>
     <br/>
     Ve yeniden bugüne geliyoruz. G.Saray takımının tarihe geçen bir başka oyuncusu Hakan Şükür’le oynamak ister miydi Prekazi? “İstemez olur muydum. Benimle oynamasını çok istediğim oyuncuların başında gelir o.” diyor. “Hakan Şükür benim zamanımda olsaydı neler yapardı, neler.” diye de ekliyor. Arnavut futbolcu, Hakan’ın kendi kendine haksızlık ettiğini düşünüyor: “O kendini harcadı. Çok koştu. Bu kadar da olmaz yani. Ben olsam izin vermezdim bu kadar koşmasına. Geri, ileri, geri, ileri, hep sprint vaziyette. Sen gol at kardeşim. O çok kuvvetli olduğu için bu kadar dayandı.”
     <br/>
     <br/>
     Bir de Hasan Şaş’a söyleyecekleri var efsane oyuncunun. “Dünyanın her ülkesinde, her takımında oynayabilirdi Dünya Kupası’nda o performansı gösterdikten sonra. Böyle futbolcu Avrupa’da bulamazsın. Onu şimdi G.Saray’da seyrediyorum. Hiçbir şey oynamıyor. Koşuyor, koşuyor bütün topları karşı takıma veriyor. Böyle mi olmalıydı? Dünya Kupası’ndan sonra herkes ona hayran kaldı. Bütün dünyanın gözleri oradayken Brezilya’ya neler yaptı. Bunu ancak iyi futbolcu yapar. Süper bir çocuk. Ama şimdi nerede Hasan? Çok üzülüyorum. Canım acıyor onu böyle görünce.”
     <br/>
     <br/>
     G.Saray’a bunca yıl hizmet etmesine rağmen kulübün kendisine jübile yapmamasına ise üzülmediğini belirtiyor Prekazi: “Ama Ali Sami Yen’de futbolu bırakmayı çok isterdim. Olmadı. Ne yapalım?” G.Saray’da zevkle oynadığını, Sarı-Kırmızılı takımı hiçbir zaman unutamayacağını anlatan Prekazi, sözlerini şöyle bitiriyor: “Bana Türkiye’de her zaman kapılar açık. Benim için bu önemli. Demek ki hâlâ burada yaşıyorum. Bunun fiyatı yok, anlıyor musun?”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=27084), [web.archive.org (arşiv bağlantısı)](http://web.archive.org/web/20090131213239/http://aksiyon.com.tr:80/detay.php?id=27084)
