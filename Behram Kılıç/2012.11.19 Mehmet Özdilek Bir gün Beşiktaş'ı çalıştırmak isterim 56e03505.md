# Mehmet Özdilek: Bir gün Beşiktaş’ı çalıştırmak isterim

*Behram Kılıç 2012.11.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Antalyaspor geçen yıl son anda kümede kaldı. Bu yıl ise zirvede. 14 oyuncu alıp 14 oyuncu gönderdiler. Bu başarıyı, Teknik Direktör Mehmet Özdilek’le konuştuk.
  </font>
 </div>
 <div id="newsText">
  <font class="detail-text">
   <p>
    Galatasaray ve Fenerbahçe, yeni sezon öncesi 80-100 milyon avro civarında para harcayarak muhteşem kadrolar kurdular. Herkes bu iki takımın ligi açık ara önde götüreceğini düşündü. Mütevazı bir kadro ile yola çıkan Antalyaspor’u ise kimse hesaba katmadı. Takımın hocası Mehmet Özdilek’i de... Özdilek ile 16 yaşında Samsun Ladikspor’da başlayan, Kahramanmaraş’ta devam eden ve Beşiktaş’ta noktalanan futbolculuk hayatından sonraki süreci ve bugünkü başarısını konuştuk.
    <p>
     4 Ağustos 2001 günü İnönü Stadı’nda Milan ile Beşiktaş arasındaki maçı izleyenler, Türk futbolundan bir yıldızın görkemli jübilesine tanıklık etti. Stat tıklım tıklım doluydu. Elde edilen hasılat eğitime aktarıldı. Jübileden 3 gün sonrası ise yeni bir hayatın başlangıcıydı. Mehmet Özdilek, 14 yıl aralıksız Beşiktaş’ın formasını giydikten sonra futbolu bırakmanın burukluğunu yaşıyordu. Bu süreçte 20’nin üzerinde kupa, Süper Lig’de attığı 135 gol, yaptığı onlarca asist, hepsi ama hepsi geride kalmıştı. Bavulunu topladı ve yeni bir geleceğe yelken açmak için İngiltere’nin yolunu tuttu. Yakın arkadaşlarının “Oralarda yalnız başına yapamazsın. 3 günde gider, 2 günde dönersin!” demelerine aldırmadan.
     <p>
      Toplumun sevgisini, mevcut yaşantısını, evini, arabasını, ailesini, kısacası her şeyi bırakıp 100 kişilik bir kasabanın yolunu tuttu. Çünkü planlarını çoktan yapmıştı. Bıraktıktan 3 gün sonra İngiltere’de bir kasabaya gidecek, 3 aylık dil eğitimi alacak, daha sonra Newcastle Kulübü’nün altyapısını inceleyecek, son olarak Manchester United Teknik Direktörü Alex Ferguson’un yanında staj yapacaktı.
      <p>
       Oyunculuk döneminde her şeyin ayağına gelmesine alışmış bir futbolcuydu. Uçak bileti, otel rezervasyonu, her şey onun adına birileri tarafından yapılıyordu. Ama İngiltere’de durum öyle değildi. Bisiklete bindi. Restoranda sıra bekledi. Otobüs biletini kendisi aldı. İngiltere’nin soğuğunu göğüsledi. Şöhret olmadan önceki hayata döndü. Kolay değildi; ama bir amacı vardı. Savaşmalıydı. İngiltere, hayatına çok şey kattı. Sportif anlamda kulüp işleyişinden transfer politikasına kadar her şeyi yerinde gördü.
       <p>
        7 ay sonra döndüğünde rahmetli Necdet Birsen ve Hikmet Tanrıverdi’nin tekliflerini hiç tereddüt etmeden kabul ederek Malatyaspor’un yolunu tuttu. Malatya’ya gidişinin sebebi çok netti: Futbolun içinde kalıp kalmayacağına, teknik direktörlük yapıp yapmayacağına burada yaşayacaklarından sonra karar verecekti. Malatya onun için bir deneme süreciydi. Ve orada karar verdi: “Ben bu işi yapabilirim.”
        <p>
         Tabii tekrar Türkiye’nin sistemine alışmak zorundaydı. Bu zaman alsa da Malatya’da kadro yetersizliğine rağmen herkesin oyundan keyif aldığı bir takım oluşturdu. Lig sonunda istediği futbolcular alınmadığı için takımdan ayrılmak zorunda kaldı.
         <p>
          Temmuz 2005’te ona A Millî Takım’ı çalıştıran Fatih Terim’in yardımcılığı teklif edildi. Millî Takım’da 6 ay çalıştı. 2006 Dünya Kupası elemelerinde İsviçre ile Şükrü Saracoğlu Stadı’nda oynanan baraj maçında yaşanan tekme olayı onu yeşil sahalardan 18 ay uzaklaştırdı. Ve sonrasında ikinci hayatı başladı: “Yapılan hareketi ben kendime yakıştıramadığım için istifa ettim. Ne olursa olsun, teknik direktör boyutunda olan insanların örnek olması lazım. Hata mı? Hatadır. Milletin nezdinde görüntünün ne olduğu önemli değil. Kendi içimde buna razı olmadım. Bunu nasıl yapmışım dedim.”
          <p>
           18 ay futboldan ayrı kalmak kolay değildi. Kendini bu süreçte yalnız hissetti. Ama hiçbir zaman yıkılmadı. En büyük destekçisi eşi ve çocuğu oldu. “Her şerden bir hayır doğar.” derler. O da böyle düşündü: “Belki de bu olay hayatımın yeni başlangıç noktasıydı. Bugün burada olduysam o olayın da bunda etkisi vardır. Önemli olan o süreçte dik durabilmekti, ben çok dik durdum.”
           <p>
            2008’de ise Antalyaspor’un başına geldi. İlk geldiğinde çok zor bir süreçle karşı karşıya kaldı. Geride kalan 8 haftada sadece 2 puanı olan bir takımdı Antalyaspor. Herkesin düştü gözüyle baktığı bir ekipti. Bir karamsarlık vardı. Hatta hocanın bile bile lades dediğini düşünenlerin sayısı oldukça çoktu. Ama o hayatta risk almadan başarının geleceğine inanmıyordu: “O zamanki oyuncu grubuna inandığım için Antalya’nın teklifini kabul ettim. Risk çok yüksekti. Geldiğimde ilk 3 maçım dışarıda Gençlerbirliği, içeride Sivas, dışarıda Kayseri ileydi. Bu virajı sıfır puanla geçebilirdik, 7 puan aldık. Önemli olan, kendi inancını oyuncu grubuna verebilmek. Geldiğimde bir tane şaşal parasını ödeyemiyordu kulüp. Bugün ekonomisiyle ayakta durmaya çalışan, bu ligde reklam potansiyeli en yüksek bir takım hâline geldik. Her şeyden önce Türkiye’de saygı duyulan bir takım hâline geldik. Bu çok önemli bizim için.”
            <p>
             Geçen sezon son anda ligde kaldılar. Özdilek, bunu kendilerine hiç yakıştıramıyor. Bu sezon ise kadrodan onca oyuncu değiştirmelerine rağmen ligde zirvenin ortağı olmayı başardılar. Artık rakiplerin önlem aldığı, saygı duyduğu, hedef takım olarak gördüğü bir pozisyondalar: “Bu başarıyı bekliyordum ama başarı biraz çabuk geldi.” Antalyaspor, transfere yaklaşık 7,5 milyon harcadı. 14 oyuncu alıp 14 oyuncu gönderdiler.
             <p>
              Mehmet Özdilek, şampiyonlukla ilgili konuşmaktan kaçınıyor ama şunu da ekliyor: “Bursa’nın şampiyonluğu Anadolu için bir çığır açmıştır.” Eskiden imkân yok denirdi. Artık bu denemez ona göre. Ama sadece kadroyla da olacak değil bu iş. Bunun federasyon ayağı, şehir ayağı, belediye ayağı, kurumsallaşma ayağı var. Bursaspor’un her maçta 25 bin taraftarı vardı. Ekonomisi, altyapısı güçlüydü. Oysa Antalyaspor’un şu an stadı bile yok. Galatasaray ve Trabzonspor maçı hariç, hiçbir maça 10 bin kişi gelmemiş.
              <p>
               Ligde Eskişehirspor, Antalyaspor ve Orduspor’un üst sıralarda olmasına şaşırmıyor. Ona göre felsefeler değişti. Anadolu takımları artık İstanbul’a kazanmaya gidiyor. Korkulan günler geride kaldı. Ona göre, futbolda takımlar arasında fark var ama bu sanıldığı gibi çok büyük değil. Bir maçta kim daha çok isterse onun kazanma şansı daha yüksek. Her maçta kendi takımının daha çok isteyen takım olması için uğraş veriyor. Bu anlamda rakipleri ile arasındaki makası daraltmaya çalışıyor. Ekonomik anlamdaki makası daraltmak ise şimdilik çok zor.
               <p>
                Ona göre başarı çalışmaya endeksli. “Baş-arı... Arı gibi çalışacaksın, üreteceksin, başaracaksın.” diyor. Antalyaspor’a oyuncu alırken futbolcunun önce kişiliğine bakıyor. Sonra kulübün ekonomik durumu devreye giriyor. Ardından da oyuncunun kalitesi geliyor: “Laf olsun diye para harcayacak bir kulüp değiliz.”
                <p>
                 Özdilek, futbolun nankör bir iş olduğunu söylüyor. Şu anki başarısına rağmen Antalyaspor’da ne kadar daha kalacağına dair net bir şey söyleyemiyor: “İmzalara çok fazla takılan biri olmadım. Üç yıllık imza atarsınız, üç hafta çalışırsınız, üç haftalık atarsınız üç yıl çalışırsınız. Gerçek kıstas sahadaki başarıdır.”
                 <p>
                  Antalyaspor, altyapısı ile ciddi anlamda ilgilenemediği için sıkıntı yaşıyor. Kulübün geleceğini garanti altına alacak altyapı tesislerini hayata geçirmek, Mehmet Özdilek’in en büyük hayallerinden biri. Hayalleri arasında bir gün Beşiktaş’ı çalıştırmak da var. Zaten futbolu bıraktıktan sonra da bunu söylemiş. Ama “Beşiktaş, hedeflerimden bir tanesi.” diyor. Başka hedefleri de var: “Hiçbir zaman hedefleri sınırlamam. Eğer hedefiniz yoksa hayatınız boş geçiyor demektir. Hedef olmalı ama önemli olan o hedefe hazırlıklı olabilmek.”
                  <p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4E4095FA0E8737B7AFE987083DBA14CB?newsId=34124), [web.archive.org (arşiv bağlantısı)](http://web.archive.org/web/20140805040855/http://www.aksiyon.com.tr:80/aksiyon/newsDetail_getNewsById.action;jsessionid=4E4095FA0E8737B7AFE987083DBA14CB?newsId=34124)
