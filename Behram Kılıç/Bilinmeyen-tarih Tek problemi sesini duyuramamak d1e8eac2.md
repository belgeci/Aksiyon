# Tek problemi sesini duyuramamak

*Behram Kılıç Bilinmeyen-tarih*

<div>
 <font>
  <img border="0" height="1" src="/web/20050117143704im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050117143704im_/http://www.aksiyon.com.tr/resim/519/64.jpg" vspace="5"/>
  </p>
 </font>
 <font class="content">
  Türkiye’de bir ilk gerçekleşti. Amatör kümede mücadele eden Cidespor’un başına bayan teknik direktör getirildi. En büyük problemi, kulübeden saha içindeki futbolcularına sesini duyuramamak olan Özgür Gözüaçık’ın hedefi Süper Lig’de bir takım çalıştırmak.
 </font>
 <br/>
 <p>
  <font class="content">
   Bugüne kadar erkeklerin egemenliği altındaydı yeşil sahalar. Her türlü hükümranlık hakkı onlarındı. Geçtiğimiz ay hem bayanları hem de erkekleri hayrete düşüren bir transfer gerçekleşti. Erkek futbol takımının başına “teknik direktör” olarak bir bayan getirildi. görevlendirildi. Taraftarlıkları pek kabul görmeyen, tribünlerde kendilerine aşırı küfür yüzünden yaşam hakkı tanınmayan bayanlardan birinin erkekleri yönetmesi şimdiye kadar ne görüldü ne duyuldu.
   <br>
    <br>
     Futbol sahalarımızda eşine ender rastlanır bir ilke imza atılan yer, Kastamonu’nun 6 bin nüfuslu ilçesi Cide... Hemen herkesin birbirini tanıdığı ilçede Birinci Amatör Küme’de mücadele eden Cidespor’un yönetimi, futbol takımının başına Samsun 19 Mayıs Üniversitesi Beden Eğitimi Fakültesini yeni bitirmiş ve B Lisansı almış bayan teknik direktör Özgür Gözüaçık’ı getirdi.
     <br>
      <br>
       “Futbol erkek oyunudur. Kız gibi oynama” repliklerinin sık sık duyulduğu erkek egemen bir yapının içine girmeyi başaran Özgür Gözüaçık, yaşadıklarını ve geleceğe dair planlarını Aksiyon’a anlattı.
       <br/>
       <br/>
       Küçükken kaleciydim
       <br/>
       <br/>
       Özgür Gözüaçık’ın futbol topuyla ilk tanışıklığı, öğretmen babasının teneffüslerde öğrencilerle oynadığı maçlardır. Boyu küçük olduğundan oyun sırasındaki yeri kaledir. 1995 yılında, Cide’de kaymakamlık tarafından Rıfat Ilgaz festivali kapsamında bir bayan futbol takımı kurulması önerilir. Henüz 13 yaşındadır. Anne ve babasından habersiz, yetkililere ismini yazdırır. 17 Haziran’daki seçmelere de izinsiz gider. İyi bir performans gösterir ve takıma seçilir.
       <br/>
       <br/>
       Ailesi, Özgür Gözüaçık’ın takıma alınmasını sanıldığının aksine olgun karşılar. O yılların gözde bayan futbol takımı Taçspor’la bir hazırlık maçı yapılır. Yenilirler, ama atılan bu ilk adım Cide’de bir bayan futbol takımı kurulması ile neticelenir. Bayanlar liginde bir sene kalırlar. Özgür’ün takımdaki mevkisi santrfordur. Sonrasında maddi imkansızlıklar yüzünden bayan futbol takımı kapanır. Ancak o ve arkadaşları halı sahada da olsa futbola devam eder. Hatta bazen erkeklerle maç yaptıkları da olur. Liseyi bitirdiği sıralarda Adana Sağlıkspor’dan transfer teklifi alır. 16 yaşındadır ve o güne kadar Kastamonu dışına hiç çıkmamıştır: “Babam tereddüt etti. Ancak nihâi kararı da bana bıraktı. Eğer bir yanlışlık görürsen hemen dönersin tembihinde bulundu”.
       <br/>
       <br/>
       Adana’ya gider Özgür Gözüaçık. Transfer parasıyla dersane masrafları karşılanır, gidiş-dönüş otobüs biletleri temin edilir, kendisine kalacak yer ayarlanır. Adana’da bir sene top oynar. Sonrasında Samsun 19 Mayıs Üniversitesi Beden Eğitimi bölümüne girer. Burada da Samsunspor bayan takımında futbol hayatına devam eder.
       <br/>
       <br/>
       Cide’den para talep etmez...
       <br/>
       <br/>
       Okulda futbol branşını seçer, bu alanda uzmanlaşır. Gerekli seminerleri bitirerek B Lisansı almayı başarır. Yani ikinci ve üçüncü ligde takım çalıştırabilir, hatta Süper Lig’de yardımcı antrenörlük yapabilir hâle gelir. Geçen seneye kadar Samsun’da kalan Özgür Gözüaçık, ilk teknik direktörlük heyecanını da burada yaşar. Ancak minikler kategorisindeki takımları çalıştırır. 2003’te uzun bir ayrılık sonrasında memleketi Cide’ye döner. Okulu bitirmesine rağmen tayini çıkmadığı için Cide’de vekil öğretmenliğe başlar.
       <br/>
       <br/>
       Sezon öncesi yepyeni bir kadro kuran Cide yönetimi takımın başına bir teknik direktör aramaktadır. Akıllara Özgür Gözüaçık gelir. İlk önce babasına teklif yapılır. Babası Firuzan topu kızına atar. Teklifi kabul eder. Hatta, para bile talep etmez: “Kabul etmemdeki en büyük sebep takımda oynayan tüm oyuncuları tanımamdı. Çoğu benimle yaşıttılar. Yaşı büyük olanların da elinde büyümüştüm.” Oyuncuların tepkileri de çok olumlu olur: “Ne dersem yapıyorlar. Kimse beni kırmak istemiyor. Şu ana kadar hiç negatif elektrik almadım.”
       <br/>
       <br/>
       Onun takımı çalıştırmaya başlamasına babası ses çıkarmadığı gibi annesi de pek karışmaz. “Ailem çok anlayışla karşıladı. Futbol oynamamdan dolayı bugüne kadar sadece bir kez o da annemden tepki geldi. 14 yaşındaydım. Doğum günüm için pasta hazırlayıp kız arkadaşlarımı çağırmıştı. Ben ise erkeklerle top oynamaya gittiğim için dönüşte tokadı yedim.”
       <br/>
       <br/>
       Onun sayesinde Cidespor’un maçlarındaki bayan seyircilerin sayısı da artmaya başlar. Tribünlerde bir gözü maçta diğeri elişinde olan yaşlı bayanlar bile görülür. Bugüne kadar üç tane hazırlık maçı oynarlar. Sonuçlar pek hoş değildir: “İki yenilgi aldık. Ancak genç ve yeni bir takım olduğumuz için zamana ihtiyacımız var.”
       <br/>
       <br/>
       İlk resmi maçlarında Abana G.Birliği’ne 1-0 kaybederler: “Üç topumuz direkten döndü. 2 tane de sakat oyuncum vardı. Olmayınca olmuyor işte.”
       <br/>
       <br/>
       Özgür Gözüaçık’ın en büyük problemi kenardayken takımla istediği gibi iletişim kuramaması. “Bağırıyorum, bağırıyorum ama sesimi bir türlü onlara duyuramıyorum. Yardımcı hocamız sağ olsun. Söylediklerimi takıma o iletiyor.” Rakiplerden de şu ana kadar hiç olumsuz tepki almadığını söylüyor: “Rakip teknik direktörler, oyuncular hepsi bana karşı çok güler yüzlüler. İnşallah bu hep böyle sürer.” “Hakemlerin bir torpili oluyor mu?” diye sorduğumuzda ise, “Maçların hiçbirini kazanamadık. Pek torpil yaptıkları söylenemez.” diye cevap veriyor.
       <br/>
       <br/>
       Küfür ederler diye Bozkurt maçına gitmiyor...
       <br/>
       <br/>
       Ya istenmeyen olaylar yaşanırsa? “Kastamonu halkı genelde sağduyulu. Ama böyle bir ihtimal her zaman var. Mesela bayram sonrası deplasmanda oynayacağımız Bozkurtspor maçına gitmeyeceğim. Çünkü o takımla bizimkiler arasında öteden beri yaşanan bir gerginlik var. Futbolcular ‘Hocam size kötü bir söz söylerlerse hepimiz kırmızı kart alırız’ diyerek maça gelmemi istemiyor. O müsabakada kavga çıkacak.”
       <br/>
       <br/>
       Futbolculara şu ana kadar hiçbir maçta ‘hadi benim için oynayın’ demediğini kaydediyor Özgür hoca. “Takımı tanımaya başladım. Çok fazla antrenman yapamıyoruz. Hepsi bir işte çalışıyor. Ancak akşamları bir araya gelebiliyoruz.” diyor...
       <br/>
       <br/>
       Söz çalışmaktan açılmışken kendisinin de İstanbul’a bir iş bulduğunu anlatıyor bize: “Özel bir kurye firmasında müşteri temsilcisi olarak çalışmaya başladım. Geçinmek zorundayım. Şu ana kadar Cide’ye geliş gidişlerde problem yaşamadım. Yönetim dışarda çalışmama ses çıkarmıyor. Çalıştığım şirketteki yöneticilerim de büyük anlayış gösteriyor. Amacım hep takımla beraber olmak. Ancak beden eğitimi öğretmenliği için tayinim çıkmadı. Bakalım böyle ne kadar devam edeceğiz.”
       <br/>
       <br/>
       Özgür hocanın sistemi 4-4-2. Defansa çok önem veriyor. İlk on beş dakika rakibi etüt edip ondan sonra gerekli talimatları oyuncularına iletiyor. Bu sene de bir hayli iddialı olduklarını belirtiyor.
       <br/>
       <br/>
       Nihai hedefi ise Birinci Lig’de takım çalıştırmak: “Çok iyi yerden başladım. Burada tecrübe kazanacağım. Sonrasında yavaş yavaş basamakları çıkacağım. B Lisansım var. Belli bir takım çalıştırdıktan sonra A Lisansı alabiliyorum. O zaman Birinci Lig takımı bile çalıştırabilirim.”
       <br/>
       <br/>
       Şu ana kadar başından geçen en ilginç olay ise oldukça komik: “Yardımcı antrenörümüz bir maçta kulübeden fırladı. Başladı çocuklara ‘kız gibi oynamayın’ diye bağırmaya. Rakipte de saçı uzun iki kişi vardı. ‘Şu kızları da oynatmayın’ demez mi. Sonra kulübeye döndü. Benimle göz göze geldi. ‘Hocam kusura bakmayın, alınmıyorsunuz değil mi?’ diye sordu. Ben ‘valla alınıyorum’ dedim.”
       <br/>
       <br/>
       Soyunma odasına müsaitse giriyor...
       <br/>
       <br/>
       Teknik direktör bayan, futbolcular da erkek olunca soyunma odasına girişleri sormadan olmazdı Özgür hanıma: “Maçtan önce hep birlikte giriyoruz. Sonra ben dışarı çıkıyorum. Ardından oda müsait hale gelince tekrar içeri giriyorum. Maç kadrosunu yazıyorum. Onlara maçta yapmaları gerekeni anlatıyorum. Maçtan sonra da duşlarını aldıktan ve üstlerini giydikten sonra onlarla beraber oluyorum.”
       <br/>
       <br/>
       Takımda şu ana kadar disiplin adına zorluk çekmeyen Özgür hocanın yedek bıraktığı oyuncularıyla da arası oldukça iyi; “Maçtan önce ‘kendisini iyi hissetmeyen varsa, bugün oynamasın’ diyorum. İlk onbire almadığım oyuncularla konuşuyorum. Onlara gerekçelerimi anlatıyorum.”
       <br/>
       <br/>
       Hazırlık maçlarının birinde rakiple kavga eden futbolcusunu ise cezalandırmış: “Fair-Play çok önemli. Oyuncum gereksiz kavga çıkarttı. Yönetimle de konuşup onu bir sonraki maçta oynatmadım.”
       <br/>
       <br/>
       Özgür hoca sıkı bir F.Bahçe’li. İlk idolü Rıdvan Dilmen’di. Sonra Boliç oldu. Boşnak oyuncunun saçlarına hayrandı: “Odamın her tarafını posterlerle süslemiştim. Hatta tavanları bile. Bir keresinde Boliç’in resmini alıp kuaföre gitmiş, saçlarımı onun gibi kestirmiştim. Eve dönünce annem ‘Beşiktaşlı Sergen’e benzemişsin’ diye beni kızdırmaya çalışmıştı.”
       <br/>
       <br/>
       F.Bahçe taraftarı bir bayan teknik direktör bulmuşken, ona Daum’u ve G.Saray’ı sormadan edemezdik: “Daum oyuncu değişikliklerini geç yapıyor. G.Saray’ı ise sormayın. Onları yenelim şampiyon olmayalım. Biliyorum bu bir zaaf; ama bu düşüncemi bir türlü değiştiremedim.”
       <br/>
       <br/>
       BABASI FİRUZAN GÖZÜAÇIK: HER MAÇINA GİTTİM
       <br/>
       <br/>
       Futbola küçük yaşlardan beri merakı vardı. Çocukken bizimle okul bahçelerinde oynardı. Eşimle ben onun bu cesaretini takdir ettik. Şu ana kadar tüm maçlarına gittim. Tribünlerde en ufak bir tepki görmedim. Doğrusunu söylemek gerekirse çok mutluyum. Ama kötü bir söz söylerler diye de çok korkuyorum. Böyle bir şey olursa nasıl sabrederim bilmiyorum.
       <br/>
       <br/>
       2. BAŞKAN MEHMET SAVCI: BİZ DE HEYECANLIYIZ
       <br/>
       <br/>
       Onunla çalışmanın, yani ilk olmanın heyecanını yaşıyoruz. Futbolcular bize hocadan çok memnun olduklarını iletti. Umduğumuzdan daha fazlasını bulduk. Yönetim olarak arkasındayız. Sezon sonuna kadar takımın başında kalacak. Son maçta tek kale oynadık. Ama yenildik. Sanırım takıma golcü gerekiyor. Onu da halledeceğiz. Rakipler için de ilginç oldu. Tedbirli davranıyorlar. Bayan hocaya yenilmek istemiyorlar.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18123&yorum_id=1), [web.archive.org (arşiv bağlantısı)](http://web.archive.org/web/20050117143704/http://www.aksiyon.com.tr:80/detay.php?id=18123&yorum_id=1)
