# Futbolda küfür sezonu açıldı!

*Behram Kılıç 2008.09.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yeni sezon açıldı. Daha iki üç hafta geçmeden hakaretler, küfürler, tehditler... Spor programlarında, spor sayfalarında ve sahalarımızda görmek istemediğimiz davranışlar... Federasyon, RTÜK, TSYD, mahkemeler lütfen göreve...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080921232624im_/http://www.aksiyon.com.tr/resim/719/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080921232624/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080921232624/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080921232624oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080921232624oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Futbolda yeni bir sezon başladı. Temenniler, dilekler… Seviye çağrıları… Ama hepsi nafile. Dakika 1, gol 1. Spor programları da spor yazarları da yine ölçüyü tutturamadı. ‘Bir daha olmasın’ temennileri yine havada kaldı. Geçen senelerde olduğu gibi spor sayfaları ve programlarında futbol dışı ne varsa konuşulur hâle geldi. Önceden tehditler vardı, şimdi de küfürler eklendi.
   <br>
    <br>
     Radyo ve Televizyon Üst Kurulu (RTÜK) Başkanı Zahid Akman, geçen sezon başında spor müdürleriyle toplantı yapmış ve tartışmaların sporla bağdaşmayan bir noktaya geldiğini söylemişti. Akman, bu sezon başında da geniş katılımlı bir toplantı yaptı. Bu kez RTÜK’ün ‘Spor Programlarını İzleme Eğilimleri Kamuoyu Araştırması’nın sonuçlarını açıklayacaktı. Kulüp başkanları, yöneticiler ve spor yazarlarının hazır bulunduğu toplantıda Akman, araştırmaya katılanların yüzde 62,7’sinin, ‘spor programlarının toplumsal şiddeti artırıcı nitelikte olup olmadığı’ sorusuna ‘Evet’ dediğini belirtiyordu. RTÜK’ün 2008-2009 sezonunda futbolla ilgili yayınlar için özel bir ekip kurduğunu müjdeliyordu. Bu ekip, spor programlarını anında değerlendirecek ve ilk kurul toplantısında kanundaki ilkelere aykırı yayın yapanlara ceza verecekti.
     <br>
      <br>
       Toplantıda bulunan isimlerden F.Bahçe Başkanı Aziz Yıldırım da bundan böyle disiplin ve tahkim kurullarının aldığı kararlarda art niyet aramayacaklarını iddia ediyor ve sözü medyaya getiriyordu: “Medya da aramasın. Bu araştırma, ‘holiganları programların içine sokmayın’ diyor. Yazılı medyanın hangisine yüzde ortalaması yapsak, hangi gazetelere inancınız çıkar. Bugün medyada yanlış yazılıyor. ‘Niçin yanlış yazıyorsunuz?’ dediğimizde ‘gazetenin daha çok satmasına ihtiyacımız var’ diyerek olmamış olaylar gündeme getiriliyor.”
       <br/>
       <br/>
       Toplantı ‘bundan sonra olmasın’ temennileri ile bitmesine rağmen değişen hiçbir şey yok. Geçen hafta içinde yaşananlara bir bakalım. 2010 Dünya Kupası elemelerinde Türkiye için çok önemli Belçika maçından birkaç gün önce spor yazarı Hıncal Uluç, A Millî Takım kaptanı Emre Belözoğlu için eleştiri sınırlarını aşan açıklamalarda bulundu. Emre için “Emre karakterinde bir oyuncunun Millî Takım kaptanı olmaması gerekir.” dedi. Uluç’a Türkiye Spor Yazarları Derneği’nden kınama gelmedi. Bu eleştirilerden dolayı Emre’nin annesi Fatma Belözoğlu kalp spazmı geçirdi. Bir gün sonra Terim basın toplantısında “Emre’nin annesinin Hıncal Uluç’un eleştirileri üzerine kriz geçirdiğini ve Emre’ye izin verdiğini” söyledi.
       <br/>
       <br/>
       Yeni Şafak yazarı Osman Tamburacı, SKY Türk’te yer alan spor programında Terim’i gündemi değiştirmekle suçladı. Fatih Terim ne yaptı? Yalçın Pekşen’in yazdığına göre telefonla aradığı Osman Tamburacı’ya ağza alınmayacak küfürlerle cevap verdi. Yanlış duymadınız, bunların hepsi birkaç gün içinde oldu. Türk Millî Takımı’nın hocası ve yılların gazetecileri, milyonlara kötü örnek olanların safında yer aldı.
       <br/>
       <br/>
       Zaman Gazetesi Yazarı Ahmet Çakır, mevcut dönemi ‘fazlaca uzamış karambol devri’ olarak görüyor. Ona göre, konuşanların büyük bölümü, bırakın uzmanlığı, ‘yorum yaptığı konuda gerekli bilgi ve fikre sahip oldukları bile kuşkulu insanlar’dan oluşuyor. Çakır, “Neresinden bakarsanız bakın maskaraca bir durum söz konusu.” diyor. NTV Spor Müdürü Fuat Akdağ, kanalların reyting rekabeti yüzünden Türk spor basınının bu hâle geldiğini düşünüyor. Telegol programının sunucusu Serhat Ulueren ise topu taca atıyor. Ona göre, Türkiye’de sadece futbol değil, her şey kirli. Beşiktaş Başkanı Yıldırım Demirören, medyanın içinde şarlatanlık yaparak insanlara, takımlara, kulüplere hakaret ederek reyting uğruna ilgi toplamaya çalışanlar olduğunu ileri sürüyor.
       <br/>
       <br/>
       Düşünün ki “Ben dedikoducunun dedikoducusuyum.” diyen bir kişi Türkiye Spor Yazarları Derneği’ni yıllarca yönetti. Evet, Onur Belge’den bahsediyoruz. Eski TSYD Başkanı Onur Belge geçen yıl katıldığı bir televizyon programında, “Emre, Terim’in müstakbel damat adayı” iddiasında bulunmuş, haber kaynağını da böyle açıklamıştı. Emre ve Terim, Onur Belge’yi mahkemeye verdi. Maalesef mahkeme hâlâ sürüyor. Yanlış yapanın cezasının geciktirildiği bir ortamda eleştirilenlerde patlama yaşanması kaçınılmaz oluyor. Ahmet Çakır, “Ben de yetkili olsam hiçbir şey yapamam. Çünkü yapı bu, ortam bu... Vatandaş da bu şarlatanlıklardan hoşlanıyor ve gelişmelere Hacivat-Karagöz oyunu gibi bakıyor; gereken tepkiyi göstermiyor. O nedenle, ‘böyle başa böyle tarak’ düzeni yürüyor.” diyor.
       <br/>
       <br/>
       Eski TSYD Başkanı Atilla Gökçe, medyanın kendi kendine ihanet ettiğini düşünüyor. ‘Spor yazarı, spor yorumcusu, spor gazetecisi’ kavramlarının yozlaşmış biçimde iç içe geçtiğini iddia eden Gökçe’nin bu konudaki fikirleri çok çarpıcı: “Medya patronları spor gazeteciliğine ‘üç büyük kulübün sözcüsü’ gibi hareket eden yorumcuları katarak müthiş bir kazık attı. İnanın, birçok yorumcuyu izlerken tansiyonum çıkıyor.”
       <br/>
       <br/>
       Gökçe’nin tansiyonu yükseliyor. Emre’nin annesi kalp spazmı geçiriyor. Ancak kimse ‘ayranım ekşi’ demiyor. Hem futbolun marka değeri azalıyor hem seyirci stadyumlardan kaçıyor hem de gazeteciliğin prestiji düşüyor.
       <br/>
       <br/>
       <br/>
       HALKA SORULDU: SPOR PROGRAMLARI ŞİDDET İÇERİYOR MU? CEVAP: EVET
       <br/>
       <br/>
       RTÜK’ün, 1 Mayıs-6 Haziran arasında yaptığı ‘Spor Programlarını İzleme Eğilimleri Kamuoyu Araştırması’ çarpıcı veriler ortaya koyuyor.
       <br/>
       <br/>
       Araştırma, başta İstanbul, Ankara, İzmir olmak üzere 21 ilde 15 yaş üzeri toplam 2 bin 517 kişiyle yüz yüze görüşülerek yapıldı. Bin 369 erkek, bin 148 kadının ve değişik meslek gruplarının katıldığı ankette katılımcıların yüzde 64’ü spor programı izlediğini belirtmiş. Televizyonda izlenen spor programları içerisinde futbol yüzde 81’le ilk sırada yer alıyor. Deneklerin yüzde 63’ü bu programları ‘beğeni’ ile izlediğini dile getirmiş. En çok izlenen üç spor programı Stadyum (TRT), 90 Dakika (NTV) ve Maraton (Lig TV). Sadece herhangi bir okula gitmemişler hariç tüm yaş gruplarınca en beğenilen spor yorumcusu Rıdvan Dilmen. Katılımcıların yüzde 60’ı spor programlarının ‘olumlu’ olduğunu düşünürken, yüzde 36’sı bu programların ‘olumsuzluğuna’ vurgu yapıyor. Spor programlarında görmekten rahatsız oldukları hususlar sorulduğunda hemen hepsi; ‘kavga edilmesi, şiddet içerikli ortam oluşturulması, gerginlik, konunun dağıtılması, küfür, argo, taraflı yayın yapılması’ seçeneklerini işaretlemiş.
       <br/>
       <br/>
       Ankete katılanların yüzde 45’i spor programlarının ele alınışında konunun istismar edildiğini ve eleştiri boyutunun aşıldığını düşünüyor. Tersini düşünenlerin oranı sadece yüzde 21. Spor programlarında Türkçenin doğru, zengin, seviyeli ve argodan uzak kullanılıp kullanılmadığına dair bir soruya ise yüzde 64 oranında olumsuz görüş belirtilmiş.  Spor programlarının spor yapma açısından özendirici olup olmadığına dair soruya verilen cevapların yüzde 53’ü menfi yönde.
       <br/>
       <br/>
       Anketin en kritik sorusu ise spor programlarının şiddeti artırıcı etkiler taşıyıp taşımadığına ilişkin. Bu soruya katılımcıların yüzde 63’ü spor programlarının ‘şiddeti artırıcı etkiler’ yaptığı yönünde cevap vermiş. Yüzde 67’si RTÜK’ten ‘biraz daha seviyeli, argoya yer vermeyen, kaliteli, şiddet içermeyen, tarafsız yayınlar’ için televizyonlara yaptırım uygulamasını istemiş.
       <br/>
       <br/>
       Eleştiriler dikkate alınır mı? İnşallah alınır...
       <br/>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31191), [web.archive.org (arşiv bağlantısı)](http://web.archive.org/web/20080921232624/http://www.aksiyon.com.tr:80/detay.php?id=31191)
