# Daha çıkacak çok dağ var

*Behram Kılıç 2005.09.05*

<div bgcolor="#FFFEF6">
 <font>
  <img border="0" height="1" src="/web/20060106091839im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106091839im_/http://www.aksiyon.com.tr/resim/561/68.jpg" vspace="5"/>
  </p>
 </font>
 <font class="content">
  Eylem Elif Koç ve Burçak Özoğlu, Pakistan’daki 8 bin  35 metrelik Gasherbrum II zirvesine çıkarak, bugüne kadar 8 bin metrenin üzerine çıkan ilk bayan Türk dağcıları olarak tarihe geçti. Yeni hedef olarak Everest’in zirvesine göz diken ikili “Daha gerçekleştirecek çok ilk var.” diyor.
 </font>
 <p>
  <font class="content">
   Şu günlerde hepimiz yazın sıcağından kavruluyoruz. Kimimiz bir ağacın gölgesinde soluğu alıyor, kimimiz sahillere atıyor kendini, kimimiz de yaylalara çıkıyor. Ama bazılarımız var ki onlar bu yazı Himalayalar’da serinleyerek geçirdi.
   <br>
    <br>
     Evet, bundan yaklaşık iki buçuk ay önce Türkiye’den 6 kişilik dağcı grubu Pakistan topraklarında yer alan Gasherbrum II zirvesine tırmanmak için yola çıktı. Bu zirve 8035 metreydi. Ve bugüne kadar 8 bin metrenin üzerine çıkan Türk dağcı sayısı sadece üçtü. Ekibin en büyük özelliği ise Eylem Elif Koç ve Burçak Özoğlu adlı iki kadın dağcının da grupta bulunmasıydı. Tırmanış ve dönüş 52 gün sürdü. Sonunda grup, 8 bin 35 metrenin zirvesini gördü. Elif Koç ve Burçak Özoğlu da 8 bin metrenin üzerine çıkan ilk Türk bayan dağcılar olarak tarihe geçti.
     <br/>
     <br/>
     Bu iki bayan dağcı ile Ankara’da bir araya geldik. Onlarla hem Gasherbrum II yolculuğunu hem de dağcılığa olan meraklarını konuştuk. Burçak 1989, Elif ise 1991’de üniversiteyi okudukları ODTÜ’de dağcılığa başlar. Onlar birçok arkadaşlarından farklı olarak başlayıp da bırakmayanlardan olur. Yaklaşık 4 yıl süren bir eğitim alırlar. Türkiye’de çıkmadıkları dağ kalmaz. Yurtdışında İsviçre, Kazakistan, Gürcistan, Rusya ve İran’da bir sürü dağın zirvesini görürler.
     <br/>
     <br/>
     Gasherbrum II ise onlar için kendilerini sınama, bugüne kadar yaptıklarının üzerine çıkma arzusu anlamına geliyordur. Zira, ikisi de Türkiye’de kadın dağcılar arasında ne kadar ilk varsa hepsini gerçekleştirmiştir. Aslında bu zirveyi 3 yıl önce denemeyi düşünürler; ama şartlar elvermediği için bu istekleri bu yıl gerçekleşir. Yanlarında 4 erkek dağcı daha vardır. Ekip şefi ise aynı zamanda Burçak’ın eşi Serhan Poçan’dır.
     <br/>
     <br/>
     Ekip, tırmanış için nihai kararı bu yılın şubat ayında verir. “8 bin metrenin üzerine çıkmak için kolay bir zirve seçmek gerekiyordu. Bu zirve ona uygundu. 3 yıl önce aklımızda vardı. Fakat olmadı. Bu sefer birazcık daha kafamızda şekillendi, somutlaştı. Artık sponsor bulmasak da bu zirveye gideceğiz diye karar aldık.” diyor Elif Koç. Gemileri yakmış olsalar da bir yandan sponsor arayışlarını sürdürürler. Sonunda bölük pörçük de olsa sponsor bulurlar. Yoğun bir ön hazırlığın ardından haziran sonunda Pakistan’a havalanan uçağa bindiklerinde onlardan mutlusu yoktur. Belgesel çekmek için yanlarında 5 tane kamera götürürler. “Bu işin Türkiye’de daha iyi bilinmesi amacını taşıyorduk.” diyor Burçak Özoğlu.
     <br/>
     <br/>
     Pakistan’da çok iyi karşılandılar
     <br/>
     <br/>
     Pakistanlı yetkililer onları çok iyi karşılar. Üstelik zirveler için gerekli yüksek vergilerin hiçbirisi onlardan alınmaz. Düzenledikleri basın toplantısına büyük ilgi gösterilir. “Bu ülkeye bizden önce hiç Türk ekip gitmemişti. Zaten 8 bin metrenin üzerine daha önce sadece Nasuh Mahruki, Tunç Fındık ve Uğur Uluocak çıkmıştı. Biz hem ilk ekiptik, hem de içimizde bayan vardı, hem de Türk’tük.” diye anlatıyor Elif, ilk izlenimlerini.
     <br/>
     <br/>
     Dünyada 8 binin üzerindeki 14 zirvenin beşi Pakistan’da bulunuyor. Bu ülkenin kurallarından biri de yetkililere ekibiniz hakkında brifing vermek zorunda olmanız. Burçak Özoğlu, bunu şöyle anlatıyor: “Kendinizi tanıtıyorsunuz. ‘Şu dağa çıkacağım, şu kadar kalacağım. Şu rotaları izleyeceğim’ diyorsunuz. Pakistan hükümeti de her ekibin başına bir ilişki subayı dikiyor. O subay sizinle ana kampa kadar geliyor. Çektiğiniz fotoğrafları, görüntüleri kontrol ediyor. Gittiğiniz rotaları izliyor. Bunu yapmalarının sebebi Hindistan ile aralarında problem olması. Çünkü bizim çıktığımız zirve tam Hindistan sınırında yer alıyordu.”
     <br/>
     <br/>
     Ekip, İslamabad’dan sonra dağa varmadan önceki son kasabaya hareket ediyor. Orada eşyalarını ana kampa kadar taşıyacak işçileri ayarlıyorlar. “Bu hizmeti veren şirketler var.” diyor Elif. “Yiyeceğinizi ve diğer ihtiyaçlarınızı onlar hazırlıyor. Siz bu hizmeti satın alıyorsunuz. İstanbul’dan içinde teknik malzeme olan 15 koli getirmiştik. Yiyecek olarak sadece biraz kuru et ve koska helvaları aldık yanımıza. Bu helvalar çok işe yaradı bu arada.” diye devam ediyor Burçak.
     <br/>
     <br/>
     Kasabadan sonra bir köye varıyorlar. Artık dağa çıkma zamanı. Buraya kadar tüm malzemeler araçlarla taşınıyor. Çadırlar, kramponlar, çizmeler, kazmalar, mutfak aletleri, yiyecekler derken bu köyden sonra her şeyi 100’e yakın yerli taşımaya başlıyor ana kampa kadar. Ana kampa varmak için 7 gün yürüyorlar. Taşıyıcılar malzemeleri bırakıp dönüyor. Onların yanında ise sadece bir aşçı bir de aşçı yamağı kalıyor. Bir de ilişki subayı. Ana kampta kendilerinden başka 150’ye yakın dağcı var. Burada yaklaşık bir ay kalacaklar. Çünkü vücudun yeni doğa şartlarına alışması gerekiyor.
     <br/>
     <br/>
     Ana kamp 5 bin metrede bulunuyor. Buraya geldikten sonra işin dağcılık kısmı başlıyor onların deyimiyle. Belli aralıklarla daha yukarılara çıkmak için ana kamptan ayrılıyorlar. Her yüksekliğe vücudu alıştırmak gerekiyor. Bu ayrılmalarda yemeklerini kendileri yapıyor. Fazla seçenekleri yok, makarna ve hazır çorba dışında. Günde 6-7 saat yürüyorlar. Zirve günü ise bu yürüyüş 10 saate yakın oluyor.
     <br/>
     <br/>
     Zirve günü 23:30’da kalktılar
     <br/>
     <br/>
     Ve zirve günü. O gün her zamankinden daha erken kalktılar. Bu arada gündüz yatıyor gece yürüyorlardı. Zirve öncesindeki günlerde gece 1’de kalkıp yürüyorlardı. O gün ise 23:30’da kalktılar. Yaşadıklarını Burçak şöyle anlatıyor: “Biz bu dağın kolay bir zirve olmasını bekliyorduk. Ama zevkli bir zorluğu varmış, onu gördük. Ana kamptan ilk çadırı kuracağımız yere kadar olan etap çok uzun yürüyüşe sahip fazla çatlaklı bir buzul aşamasıydı. O yeri birbirimizle emniyete girerek tırmanıp 6 bin 500 metreye geldik. Buradan sonrası dikti. Yine emniyet iplerini kullandık. Neredeyse buzul tırmanışı denebilecek tekniklerle ilerledik. Emniyet ipleri olduğu için güvenliydi. Ondan sonra karlı, arada yürüyüş olan bir etabı geçtik. 7 bin metreden sonra zirveye kadar olan yerde bir ara etap var. Burası 7 bin 400 metre. Bir tür çadır mezarlığına dönüşmüş. Çok yüksek olduğu için dağa çıkanlar yanlarında getirdikleri çadırları aşağı indirmemiş, burada bırakmışlar. Zirve günü çok rüzgâr vardı. Hava iyi değildi. Ama çok büyük olumsuzluk da yoktu. Zirveye gitme kararı verdiğimizde normal olarak bizim ulaştığımız 7 bin 400 metrelik kamptan aşağı inip bir gece geçirmemiz gerekiyordu. Çok kritik bir karar alarak zirveye çıkalım dedik.” Sözü alan Elif, hikâyenin geri kalanını anlatıyor: “Karanlıkta, o ciddi etapların bir kısmını geçtik. Saatlerimizde yüksekliği ölçen alet vardı. Baktık 8035 yazıyor. Zirveye çıktığımızda saat 05:30’du. Buranın zirvesi çok değişik. Normalde zirveye ulaşırsınız, üçgen bir dağın tepesinde olursunuz. Burada öyle bir şey yoktu. Bir sırt düşünün. Aynı yükseklikte devam ediyor. Hepimiz orada yan yana dizildik. Yarım saat kadar kaldık. Çok heyecanlanamadık çünkü zirveye geldik diye bir duyguya kapılmadık. Beklentimiz farklıydı. İpteydik. Çok rahat bir alan değildi. Orada sıkışarak fotoğraflar çektirdik.”
     <br/>
     <br/>
     Söz yine Burçak’ta. “Ana kampa geldiğimizde birbirimize sarıldık. Çünkü bize inişin daha zor olduğu öğretildi. İstatistiklere baktığımızda da kazaların daha çok dönüşte meydana geldiği görülüyor. Zirvedeki rahatlama çok tehlikeli bir şey. Zirvede birbirini kutlamamak Rus dağcıların geleneğidir. Ana kampta bizi aşçı, aşçı yamağı ve ilişik subayımız davul zurnayla karşıladı.”
     <br/>
     <br/>
     Yüksek irtifada en büyük tehlike çatlaklara düşmek. Ama onun da emniyeti alınmış durumda. En büyük risklerden biri çığ. “O gerçekten insanı sinir edici bir şey. Çığ sesleri ile uyuyorsunuz. Her yerden çığ düşüyor. Sağdan soldan. Diğer zirvelerden düşen çığları görüyorsunuz.” diyor Burçak. Çığ genelde hava ısınırken düşüyor. Onun için de tırmanışlar gece yapılıyor. Bu ekip de bir ay boyunca gece 2’de uyanıp 4’te tırmanmaya başlar. Elif, “Çığdan kurtulma ihtimali çok zor. Bu tür dağlarda çığ, genelde sabit duran kar kütlelerinin kopması şeklinde oluyor. Kar erimiyor. Biriken karlar akıyor.” diyor.
     <br/>
     <br/>
     Dağda hava şartları çok değişiyor. Meteoroloji ile ilgili bilgi almak oldukça zor. En sağlıklı bilgilere ana kampta ulaşılıyor. İnternet vasıtasıyla kendilerini merak edenlerle görüşüyorlar. 8 bin 500 metrenin üzerindeki zirvelerde oksijen desteği kullanılıyor. Bazen 8 binin üzerinde de kullanıldığı oluyor. Ama onlar bu yükseklikte oksijen desteği kullanmamış. “Dağcılık bir spor.” diyor Elif. “Disiplin ve sabır gerektiren bir spor.” diye ekliyor Burçak. “Ama değişik bir spor. Birtakım şartları var. Onların bir kısmı sizin elinizde değil, kondisyonunuz iyi olursa, deneyiminiz fazla olursa bu tabii ki artıdır ama dağın kar şartlarını, hava durumunu, çatlaklarını, buzullarını siz kontrol edemiyorsunuz.” diyor.
     <br/>
     <br/>
     Yüksek irtifa dağcılığının hem sabır hem de strateji gerektirdiğini söylüyor ikisi de. 6 kişiydiler ve 6 kişinin de zirveye çıkmasının doğru bir strateji ve sabırla mümkün olduğunu belirtiyorlar.
     <br/>
     <br/>
     Ağrı’nın yeri bir başka
     <br/>
     <br/>
     Diğer doğa sporlarında olduğu gibi dağcılıkta anlık bir heyecan yok. “Çünkü bir ay boyunca her geçtiğiniz yerden çığ düşer mi, buradan kayar mıyım gibi şeyler düşünüyorsunuz. Aynı yerden birkaç kez tekrar tekrar geçiyorsunuz. Heyecan zamana yayılıyor.” diye açıklıyor bu durumu Burçak.
     <br/>
     <br/>
     Eylem ve Burçak her ne kadar yurtdışına açılmış olsalar da onların gönlünde Ağrı Dağı’nın yeri bir başka. “Aslında tırmanması kolay ve yüksek değil ama bizim dağımız işte.” diyorlar. Niğde’deki Demirkazık dağı da adeta etle tırnak gibi oldukları bir dağ. Her rotasından zirveye çıkmışlar. Türkiye’de ilk çıktıkları dağ ise Ankara yakınlarındaki Işık dağı. “Heyecan yoktu, yeniydik ve her şeyi öğrenmeye çalışıyorduk o yıllarda.” diyor ikisi de. Bugüne kadar çıktıkları dağların sayısını da hatırlamıyorlar. İkili aynı zamanda Türkiye’de kaya tırmanışı da yapıyor. Şu an Türkiye’de yüksek irtifa dağcılığı yapanların sayısının ise 30 kadar olduğunu ifade ediyorlar. Henüz dağcılık halka yayılmadı. Federasyonu yetersiz görüyor, üniversitelerin dağcılığa ilgi gösterdiğini kaydediyorlar. Dağcılık başka, yürüyüş başka, kaya tırmanışı başka diyor Elif. “İnsanlar birkaç yıl öncesine kadar bizim altın aramaya gittiğimizi zannediyorlardı.” diye ona destek veriyor Burçak.
     <br/>
     <br/>
     Burçak halen Ankara Üniversitesi’nde sosyal işlerde çalışıyor. Elif ise özel bir şirkette proje yönetmeni. İşlerini tutkularına göre seçtiklerini, bu yüzden şu ana kadar problem yaşamadıklarını ifade ediyorlar.
     <br/>
     <br/>
     Gasherbrum II’ye çıkmadan önce ikisi 50 kiloydu. 5’er kilo verip döndüler. “En büyük avantajımız önümüzde gerçekleştirecek bir çok ilkin bulunması.” diyor ikili. Onların yeni hedefi Nepal’de bir başka 8 binlik dağ. Sonraki hedefleri ise Everest.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22440&yorum_id=1), [web.archive.org (arşiv bağlantısı)](http://web.archive.org/web/20060106091839/http://www.aksiyon.com.tr:80/detay.php?id=22440&yorum_id=1)
