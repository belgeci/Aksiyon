# Başbakan Erdoğan’ın futbol kariyeri kitap oldu

*Behram Kılıç 2005.07.11*

<div>
 <p>
  <font>
   Başbakan Recep Tayyip Erdoğan’ın Türk sporu için bir şans olduğu sporu yönetenlerimiz tarafından her fırsatta dile getirilir. Erdoğan’ın sporla bu kadar iç içe olmasında hiç kuşkusuz gençliğinde futbol oynamasının rolü büyük. Ama Başbakan nasıl bir futbolcuydu? Bu konuda yeterince bilgi sahibi değildik. İşte bu boşluğu Zaman gazetesi spor muhabirlerinden Hacı Hasdemir, Başbakan’ın futbolculuk yıllarını anlatan ‘Aman Babam Görmesin’ isimli eserle doldurdu.
   <br/>
   <br/>
   Futbolcu Erdoğan’ı ilk defa detaylı bir şekilde gözler önüne seren kitap, birbirinden özel fotoğraflarla belge niteliği de taşıyor.
   <br>
    <br>
     Kitabın adı, bir dönemi Tayyip Erdoğan özelinde anlatması bakımından çok iyi seçilmiş. Erdoğan 70’li yıllarda futbol oynadı. O yıllarda her ailede olduğu gibi Erdoğan’ın babası Ahmet Bey de boş bir meşgale gördüğünden oğlunun futbol oynamasına karşıdır. Genç Tayyip ise bu şartlar altında futbola 13-14 yaşlarında İstanbul İmam Hatip Lisesi’nde başlar. 15 yaşında lisansı çıkar. İlk takımı Erokspor’dur. Erdoğan o dönemde babasından fırça yememek için, top oynadığı ayakkabıları eve getirmez, kömürlükte saklar. Sakatlandığı zamanlarda bile evde dişini sıkar, acısını babasına hissettirmez. Futbol oynadığını babasının öğrenmemesi için İkinci Lig takımlarından Kasımpaşaspor’un teklifini bile geri çevirir. 1969 yılında ise Camialtıspor’a transfer olur. Erdoğan’a bu transfer karşılığı bir iş ve bin lira transfer ücreti verilir. Tayyip Erdoğan yeteneklidir. İstanbul Genç Karmasına seçilir. Futbol oynadığını babasından daha fazla gizleyemeyecektir. Çünkü artık gazetelerde boy göstermeye başlamıştır. Ancak babasından beklediği tepki oldukça sert olur. Ahmet Bey onun İstanbul Genç Karması’yla yurtdışına gitmesi için gerekli veli muvafakatnamesini imzalamaz. Babası onun okumasını istiyordur. Lakin bu sefer de İETT’den transfer teklifi gelir. Baba Ahmet Bey’den Tayyip Erdoğan’ı bizzat İETT Teknik Direktörü Mehmet Ali Gürses ister. Ahmet Bey’in cevabı yine kısa olur: “Oğlumun serseri olmasını istemiyorum. Okuyup adam olsun.” Bu cevap karşısında Mehmet Ali Gürses, “Oğlunuz için İETT’de işçi kadrosu açacağız.” der. Ahmet Bey yumuşar ve “Eğer İETT’de işçi kadrosu açılır ve okuluna engel teşkil etmezse transferine izin veririm.” der.
     <br>
      <br>
       Kitabın geri kalan bölümünde ise Tayyip Erdoğan’ın İETT’deki başarılı futbol hayatını, hangi mevkilerde oynadığını, İETT ile 1977’de bir deplasmana giderken takım otobüsünde ayağa kalkarak arkadaşlarına “Karşınızda 1992 yılında Rize milletvekili olacak biri duruyor.” demesini, kendisini iki kez F.Bahçe’nin istemesine rağmen bu takıma transfer olmamasının sebeplerini, dönemin F.Bahçe Teknik Direktörü Didi’nin onun hakkındaki sözlerini, F.Bahçeli Yılmaz’dan maç esnasında yediği tekmeden, nasıl F.Bahçe taraftarı olduğuna kadar daha pek çok ayrıntıyı bulabilirsiniz. Hatta kitabın satır aralarında Tayyip Erdoğan’a bir Hollanda takımının da transfer teklifi yaptığına rastlıyoruz.
       <br>
        <br>
         Gazeteci Hacı Hasdemir, 1982’ye kadar aralıksız 15 yıl futbol oynayan Erdoğan’ın hemen hemen tüm takım arkadaşlarından, yaşayan yöneticilerinden, teknik direktörlerinden görüş almış. Kitabın finalinde ise bugün her biri spor yazarı olan Kemal Belgin, İhsan Topaloğlu, Hayri Hiçler, Erdoğan Şenay gibi isimlerin o dönemde izledikleri Tayyip Erdoğan hakkındaki görüşleri var.
         <br/>
         <br/>
         Yazar Hasdemir, kitabı yaklaşık 1 yılda hazırladığını belirtiyor. “Erdoğan’ın futbolcu olduğu biliniyordu. Ama nasıl bir futbolcu olduğu, neler yaşadığı pek gün yüzene çıkartılmamıştı. Çalışmamızda bunu ortaya koyduk.” diyor. Hasdemir, kitabın Başbakan Recep Tayyip Erdoğan tarafından da çok beğenildiğini kaydediyor.
         <br/>
         <br/>
         <br/>
         <br/>
         Aman Babam Görmesin
         <br/>
         <br/>
         Hacı Hasdemir
         <br/>
         <br/>
         Zaman Kitap
         <br/>
         <br/>
         208 sayfa
         <br/>
         <br/>
         0 212 6393450
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1253 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22093), [web.archive.org (arşiv bağlantısı)](http://web.archive.org/web/20061020033741/http://www.aksiyon.com.tr:80/yazdir.php?id=22093)
