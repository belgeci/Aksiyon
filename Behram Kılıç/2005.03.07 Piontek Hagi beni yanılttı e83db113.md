# Piontek: Hagi beni yanılttı

*Behram Kılıç 2005.03.07*

<div bgcolor="#FFFEF6">
 <font>
  <img border="0" height="1" src="/web/20060104145316im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060104145316im_/http://www.aksiyon.com.tr/resim/535/66.jpg" vspace="5"/>
  </p>
 </font>
 <font class="content">
  Türk futbolunun gelişmesinde büyük pay sahibi olan Sepp Piontek, halihazırdaki duraklamanın geçici olduğunu söylüyor. Piontek, Galatasaray Teknik Direktörü Hagi’nin kendisini yanılttığını dile getirerek, “GS, şampiyon bile olabilir.” diyor.
 </font>
 <p>
  <font class="content">
   Eğer Jupp Derwall Türk futbolunda bir temel atmışsa bu temelin duvarlarını ören kişi hiç kuşkusuz Piontek’tir. Danimarka’yı çalıştırdığı 11 yılda Avrupa futbolunun zirvesine çıkartan Piontek, 1990’da geldiği Türk Milli Takımı’nda bir devrim yapmış, Anadolu’yu karış karış dolaşarak futbolcu avına çıkmıştı. Ağına takılan Alpay, Rüştü, Ogün, Abdullah, Hakan gibi değerler, Türkiye’yi 2002 Dünya Kupası’nda üçüncülüğe taşıyan kadroda yer almıştı. Piontek’in hizmetlerini aradan geçen onca yıla rağmen unutmadık. Geçen hafta Zaman gazetesinin düzenlediği yılın sporcusu ödül töreni için ailesiyle İstanbul’a gelen Sepp Piontek’le hem geçmişi hem de bugünü konuştuk.
   <br>
    <br>
     -Türk Milli Takımı’na nasıl geldiniz?
     <br/>
     <br/>
     1990 yılında Avrupa Şampiyonası kura çekimi için Stockholm’deydim. Orada Türkiye Futbol Federasyonu Başkanı Şenes Erzik, Jupp Derwall aracılığıyla bana teklifte bulundu.
     <br/>
     <br/>
     -O an bu teklifi kabul ettiniz mi?
     <br/>
     <br/>
     11 yıl Danimarka’da çalıştıktan sonra yeni bir başlangıca ihtiyacım vardı. Bir değişiklik için bu çok iyi bir teklifti.
     <br/>
     <br/>
     -Türk futbolunu nasıl buldunuz?
     <br/>
     <br/>
     Benden önce Türkiye’nin uluslararası tek başarısı 1954 Dünya Kupası idi. Dışarda oynayan Türk oyuncusu yoktu. Türkiye’nin uluslararası arenada olmaması benim için çok büyük bir avantajdı. Çünkü benim tarzım bir takımı sıfırdan alıp belli bir seviyeye getirmekti.
     <br/>
     <br/>
     -Türk Milli Takımı’nın başında yaklaşık 3 yıl görevde kaldınız ve 27 maçta 4 galibiyet aldınız. Bizim sabırsızlığımız sizde bir baskı oluşturdu mu?
     <br/>
     <br/>
     Türk halkı gerçekten çok sabırsız. Her şeyin hemen, bir anda olmasını istiyor. Ama biz yeni bir şey inşa ediyorduk. Bunu yaparken de uzun zamana ihtiyaç vardı. Arada kazara yenebilirsin ama bu başarı değildir. Halkın sabırsız olması bende baskı oluşturmadı. Kulaklarımı tıkadım. Prensiplerimden taviz vermeyerek işimi yaptım.
     <br/>
     <br/>
     -O yıllarda hiç yalnız kaldınız mı?
     <br/>
     <br/>
     Yalnız kalmadım. Bana en büyük desteği veren Şenes Erzik’ti. Çünkü o benim yapmak istediklerimi anlamıştı. Türkleri de iyi tanıyordu. Kızımın okulu için Danimarka’ya gitmek zorunda kaldığım zaman bile bana kalmam için çok ısrar etti. Ona benden sonra Fatih Terim’i Milli Takımın başına getirmesini tavsiye ettim. Çünkü Fatih, benim başlattığım çalışmayı devam ettirecekti. Nitekim de devam ettirdi. Burada şu sorun var. Siz devamlı teknik direktör değiştirerek bir takım olamazsınız. Çünkü her gelen teknik direktör kendi mantalitesini getirecek. Bu da takım olma yolunda mesafe kaybettirir. Teknik direktörlere sabır gösterilmeli.
     <br/>
     <br/>
     -Türkiye’ye geldiğinizde ilk neyi değiştirdiniz?
     <br/>
     <br/>
     İlk geldiğim zaman Türkiye’de bir yanlış anlayış vardı. Milli Takım Teknik Direktörü, F.Bahçe’den üç tane futbolcu aldı mı, üç tane Beşiktaş’tan, üç tane de G.Saray’dan almak zorundaymış gibi hareket ediyordu. Bu durumda hep aynı oyuncular takıma gelecekti. İlkin bunu değiştirmeye başladım.
     <br/>
     <br/>
     -Yazlığınız Kuşadası’nda... Bizi çok mu sevdiniz...
     <br/>
     <br/>
     Ben Türk insanını çok sevdim. Türkler, karakteri çok düzgün, yardımsever ve samimiler. Düşünün ayrılalı 11 yıl oldu. Son Danimarka maçında Milli Takımın oteline gittim. Beni yine çok iyi karşıladılar. Böyle bir ilgiyi Avrupa’nın hiçbir yerinde göremezsiniz.
     <br/>
     <br/>
     -Mesleki anlamda bizden etkilendiniz mi?
     <br/>
     <br/>
     Bu yönde beni etkileyen isim olmadı. O dönemde Milli Takımın dışında diğer Türk antrenörlerinin de eğitimine vakit ayırdım. Kurslar düzenledik. Birçok hocaya ders verdim. Almanya’daki teknik direktör eğitim sistemini buraya taşıdım.
     <br/>
     <br/>
     -Futbolcularla sorun yaşadınız mı?
     <br/>
     <br/>
     Tanju ve Rıdvan hariç hiçbir oyuncuyla problemim olmadı. Tanju kendisini çok farklı görüyordu. Rıdvan çok iyiydi; ama kafasında at yarışları vardı. Çok para harcadı at yarışlarına. Yaşadığım en büyük problem futbolcularımın evlenmeleriydi. Türk futbolcusu evlendiği zaman 6 ay formdan düşüyordu.
     <br/>
     <br/>
     -Oyuncular arasında kamplaşma var mıydı. Bir milli takım kulübü oluşturabildiniz mi?
     <br/>
     <br/>
     Başlangıçta gruplaşma vardı. İlk kamplarda her futbolcu kendi takım arkadaşıyla oturup sohbet etti. Ancak zamanla birbirimizi tanıdık. Mesela Recep gelip bana Nasreddin Hoca fıkraları anlatmaya başladı.
     <br/>
     <br/>
     -Türk basınıyla aranız nasıldı?
     <br/>
     <br/>
     Burada yerleşmiş bir anlayış vardı. Gazeteciler ile oyuncular aynı otelde kalıyordu. Gazeteci futbolcuyla istediği anda konuşuyordu. İlk günler gazetecilerle köşe kapmaca oynadık. Daha sonra takım otelinde kalmalarını yasakladım. Bazı gazeteciler benimle anlaşma yapmak istedi. Bir haber olduğu zaman ilk bana söyle diye. Ama bu benim işime gelmezdi. Çünkü bir gazeteye açıklama yapmakla diğerlerini karşıma almış olacaktım.
     <br/>
     <br/>
     -Türk oyuncusu duygusal ve sinirli. Biz bu yapımızı nasıl değiştirebiliriz?
     <br/>
     <br/>
     Bunun değişmesi için yurtdışına giden oyuncu sayısının artması lazım.
     <br/>
     <br/>
     -Soyunma odasında Türk futbolcularına maç öncesi ‘hadi aslanım, hadi koçum’ dediğiniz oldu mu?
     <br/>
     <br/>
     Motive etme konusunda bir problem yaşamadım. Türk futbolcusu kalbiyle oynuyor. Milli takımda oynamak onlar için bir gururdu. Bu duruma bir Alman futbolcuda rastlayamazsınız. Onlar bu olayı bir nevi meslek olarak görüyor. Türklerde dikkat edilmesi gereken tek şey var, aşırı motivasyon. Bu zarar veriyor. Alpay, İngiltere’ye karşı aşırı motive olmuştu.
     <br/>
     <br/>
     -Sizin bir açıklamanız vardı. Türk futbolunun geleceğini Hakan Şükür gibi oyuncularda görüyorum diye...
     <br/>
     <br/>
     Hakan o günlerde belki gol atamıyordu ama takımı için canını dişine takarak oynuyordu. Hakan’ın o kadar koşması, pres yapması, takımın motivasyonu açısından iyi oluyordu. Hakan, Arif, Bülent gibi oyuncular beni hayal kırıklığına uğratmadı. Zaten 2002 Dünya Kupası kadrosuna baktığınız zaman, oyuncuların çoğu bizim  zamanımızdaki Ümit Millilerdendi.
     <br/>
     <br/>
     -Türkiye arka arkaya başarılar yaşadı ama şimdi bir duraklama dönemine girdi. Bu geçici bir durum mu?
     <br/>
     <br/>
     Geçici olduğunu düşünüyorum. Öyle inanıyorum. Bu durum belki biraz daha devam edebilir ama bana göre Türkiye bu sıkıntısını kısa zamanda atlatacaktır. Türkiye dünya üçüncüsü olduktan sonra bir maçı kaybeden bir maçı kazanan takımdan ziyade artık herkesin saygı duyduğu bir ekip oldu. Rakipler size karşı daha iyi motive olmaya başladı. İngiltere, Brezilya, ve Fransa’nın Türkiye ile oynadıkları maçlarda bunu gördük.
     <br/>
     <br/>
     -Türkiye, Almanya’ya gidebilecek mi?
     <br/>
     <br/>
     Bana göre Türkiye’nin şansı Danimarka’dan daha fazla. Danimarka’nın birçok futbolcusu lig takımlarında yedek. Bu saatten sonra Ukrayna bir aptallık yapmaz. Grupta ikincilik için Türkiye ile Yunanistan arasında bir çekişme yaşanır.
     <br/>
     <br/>
     -Milli Takım Teknik Direktörü Ersun Yanal, “Hakan Şükür’ü taktik gereği takıma almadım”. dedi. Hakan size göre taktik gereği de olsa kenarda bırakılacak bir oyuncu mu?
     <br/>
     <br/>
     Ben Ersun Yanal’ın kafasındaki düşünceyi bilmiyorum. Ama şunu çok iyi biliyorum ki Hakan Şükür gibi bir oyuncu hangi sistemde olursa olsun sırıtmaz. Çünkü Hakan gibi bir oyuncuya hangi sistemde olursa olsun yer bulabilirsiniz. Hakan Milli Takımda ne yaptı? Gol attı. Gol atmaya da devam ediyor. Bu takım için çok önemli. Ben olsaydım Hakan’a sistemimde yer verirdim. Eğer Hakan yaşlanmışsa joker olarak onu kullanırdım. Maçın son 20 dakikasında oyuna alırdım.
     <br/>
     <br/>
     -Size göre Türk Milli Takım hocasının yabancı ya da yerli olması önemli mi?
     <br/>
     <br/>
     Türk olmasının en büyük dezavantajı Türkiye’deki anlayıştan kaynaklanıyor. Burada kastım şu. G.Saray’dan, F.Bahçe’den, Beşiktaş’tan oyuncu almak zorundasın. Her ne kadar bunu istemezsen de sana öyle bir baskı oluşturuluyor. Sonra medyanın da eleştirileri seni etkiliyor. Yurtdışından gelen antrenörün böyle bir dezavantajı yok. İstediği oyuncuyu alıyor.
     <br/>
     <br/>
     -Türkiye futbolda ekol oluşturabildi mi?
     <br/>
     <br/>
     Türkiye’nin oynadığı futbola dışardan birinin gözüyle baktığınız zaman şunu görürsünüz: Türkiye, bir kere çok hareketli futbol oynuyor. Kondisyonu çok iyi. Çok iyi paslaşıyor, rakibe boş alan bırakmıyor, iyi kontratağa kalkıyor. Bir stil dersek: Bana göre İtalya ile Brezilya karışımı bir stil. Brezilya’nın çok hareketli oyunu var. İtalya ise sağlamcı anlayışa sahip. Bu özellikleri Türkiye’de görebiliyoruz.
     <br/>
     <br/>
     -Siz bir röportajınızda, Hagi antrenörlükte başarılı olamaz dediniz...
     <br/>
     <br/>
     Açıkçası Hagi beni yanılttı. O Bursa’da ve Romanya Milli Takımında başarılı olamamıştı. G.Saray’da da ilk başlarda kötüydü. Ama sonradan iyi bir performans gösterdi. Şampiyon bile olabilir.
     <br/>
     <br/>
     -Beşiktaş, dünyaca ünlü Del Bosque’yle yollarını ayırdı. Beşiktaş yönetiminin bu kararı sizi şaşırttı mı?
     <br/>
     <br/>
     Ben buna değil, Del Bosque’nin Beşiktaş’a gelmesine çok şaşırmıştım. Bir anlam verememiştim. Aynı şekilde Beşiktaş’ın onu takımın başına getirmesini de anlayamamıştım. Bunu söylerken Del Bosque’nin futbol bilgisini eleştirmiyorum. Türkiye farklı bir ülke. Lig kalitesi olarak da İspanya ayarında değil. Dil bilmiyorsunuz, üstelik çok kısa sürede sizden başarı bekleniyor. O, Real Madrid’de yemek pişmiş, masa hazırlanmış bir ortam bulmuştu. Sadece servis yapacaktı. Burada ise masayı da yemeği de hazırlayacak, üstelik servisi de kendisi yapacaktı. Ve bu servis çok iyi olacaktı. Bütün bunları kısa zamanda yapmak zordu.
     <br/>
     <br/>
     -Beşiktaş eski öğrenciniz Rıza’yı takımın başına getirdi...
     <br/>
     <br/>
     Rıza çok doğru bir tercih. Beşiktaş’a gelmesinden dolayı mutlu oldum. O, takıma saygısı olan, Beşiktaş’ın içinden yetişmiş, kulübe bağlılığı üst düzeyde bir kişi. Ben inanıyorum ki sabredilirse çok iyi işler yapacaktır. Benim zamanımda oynayan Oğuz, Aykut, Rıza gibi futbolcular bugün teknik direktörlük yapıyor. Aynı şekilde Danimarka’da da öğrencim olan Morten Olsen, M.Laudrup, Lars Olsen, H.Larsson, Frank Andersson, A.Simenson hocalık yapıyor. Yine Türk Milli Takımındaki yardımcım Fatih Terim, UEFA Kupası’nı kazandı, Danimarka’daki yardımcım R.Möller Nielsen bu ülkeyi Avrupa Şampiyonu yaptı. Bunlar gösteriyor ki ben bazı şeyleri doğru yapmışım.
     <br/>
     <br/>
     -Daum kimilerince dahi kimilerince deli olarak görülüyor. Siz ne düşünüyorsunuz?
     <br/>
     <br/>
     Daum hem dahi hem deli. Şampiyon olmak için takım kurar. Bu sene de iyi gidiyor. Takım Avrupa’da tecrübesiz olduğu için elendi. Ama sabretmeliler. Elinde yetenekli genç oyuncular var.
     <br/>
     <br/>
     -Şans oyunları futbolun geleceğini tehdit ediyor mu?
     <br/>
     <br/>
     Şans oyunları böyle giderse futbolun geleceğine çok büyük darbe vuracak. Yakalanan hakemlere veya futbolculara çok keskin cezalar verilmesi lazım. Mesela bir düşünün; F.Bahçe, A.Gücü ile oynuyor. Maçı kalecinin hatasıyla ya da rakip defansın kendi kalesine attığı golle 1-0 kazandı. Bu futbolda olabilir. Normaldir de. Ama eğer insanların kafasında acaba kaleci maçı mı sattı, o defans oyuncusu bilerek mi golü kendi kalesine attı gibi düşünceler olursa o zaman iş tehlikeye girer.
     <br/>
     <br/>
     -Türkiye’de son günlerde şike ve teşvik konuşuluyor. Sizde, ülkemizde kaldığınız yıllarda ‘bu maçta şike var kanaati’ oluştu mu?
     <br/>
     <br/>
     Böyle bir kanı olmadı. Ama başımdan geçen bir olayı anlatayım. Danimarka’nın hocasıyken 1990 Dünya Kupası’na gitmek için Romanya ile oynuyorduk. İlk yarıyı 1-0 önde kapattık. Tekrar sahaya döndüğümüz zaman Romanyalı oyuncuların gözlerinde bir gariplik hissettim. Sanırım içerde doping yaptılar. İkinci yarı bize 3 gol attılar. Dünya Kupası’na gittiler.
     <br/>
     <br/>
     -Siz 3-5-2 diye adlandırılan sistemin de mimarısınız. Bu sistem nasıl doğdu?
     <br/>
     <br/>
     Mecburiyetten.
     <br/>
     <br/>
     -Nasıl yani.
     <br/>
     <br/>
     Danimarka’nın başına geldiğimde defansta çok iyi 3 oyuncum vardı. Ama 4’lü defans oynamak için bir tane daha iyi futbolcu gerekiyordu. Orta sahada ise kalite fazlalığı vardı. Şartlar böyle olunca defansı üçlü kurdum. Orta sahaya 5 oyuncu koydum. Onlara daha fazla yük bindirdim. Kanat oyuncuları hem hücuma kalkıyor hem defansa yardım ediyordu. Orta sahadaki diğer üç oyuncu aynı zamanda alan savunması yapıyordu. Bu oyun yapısıyla başarılı olduk. Daha fazla gol attık, daha fazla pozisyon ürettik.
     <br/>
     <br/>
     KUTU KUTU
     <br/>
     <br/>
     Del Bosque, Real Madrid’de sadece servis yapıyordu. Beşiktaş’ta ise masayı hazırlayacak, yemeği pişecek, bir de servis yapacaktı. Olmadı tabii.
     <br/>
     <br/>
     <br/>
     Rıza Çalımbay, Beşiktaş için çok doğru bir tercih. Sabredilirse başarılı olur.
     <br/>
     <br/>
     Tanju Çolak kendisini farklı görüyordu. Rıdvan’ın da kafasında at yarışları vardı.
     <br/>
     <br/>
     Ben Hagi başarılı olamaz demiştim; ama açıkçası o beni yanılttı.
     <br/>
     <br/>
     Daum hem dahi, hem deli. Şampiyon olmak için takım kurar.
     <br/>
     <br/>
     Hakan o günlerde maçta gol atamıyordu ama takımı için canını dişine takarak oynuyordu.
     <br/>
     <br/>
     Bana göre Türkiye, İtalya ile Brezilya karışımı bir stilde oynuyor.
     <br/>
     <br/>
     Şans oyunları böyle giderse futbolun geleceğine çok büyük darbe vuracak.
     <br/>
     <br/>
     -Fatih Terim, Rasim Kara ikilisini Anadolu’ya göndererek futbolcu avına çıkarttınız...
     <br/>
     <br/>
     Benim en büyük farkım buydu. Ülkeyi dolaşıp bütün genç yetenekleri görmek istedim. Malatya, Trabzon, Erzurum, Adana, Manisa ve hatırlayamadığım daha birkaç ile gittim. Oralardaki 17-18 yaşındaki oyuncuları gördüm. Bu çocuklar İstanbul takımlarında oynamıyorlardı ama yetenekliydiler. Biz yeteneğin yanında futbolcuların karakterine ve kalplerine de bakıyorduk. Hakan, Ertuğrul, Alpay, Rüştü, Abdullah gibi oyuncuları keşfettik. Onları Ümit Milli Takım’a koyduk. Fatih Terim adeta onların babası oldu.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20260), [web.archive.org (arşiv bağlantısı)](http://web.archive.org/web/20060104145316/http://www.aksiyon.com.tr:80/detay.php?id=20260)
