# Yönetim Daum’u derhal göndermeli

*Behram Kılıç 2005.06.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      F.Bahçe’nin eski başkanlarından Ali Şen, Sarı-Lacivertli yönetimin sözleşmesini uzattığı Daum’un tribünden koptuğunu belirterek, “Daum bugünden gönderilmeli.” dedi. Şen’e göre, işler kötü giderse şu an rakipsiz gibi görünen Aziz Yıldırım’ın karşısına on tane başkan adayı çıkar. Şen, G.Saray’ın da Hagi’yi bırakmakla yanlış yaptığını söyledi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060527113830im_/http://www.aksiyon.com.tr/resim/548/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   F.Bahçe ne zaman kötüye gitse akla gelen ilk isimdir o. Sarı-Lacivertli tribünlerin “Ali Şen Başkan F.Bahçe Şampiyon” tezahüratları hâlâ pekçoğumuzun kulaklarında çınlıyor. Aslında onu sadece F.Bahçe ile sınırlamak mümkün değil. Dünya ve Avrupa futbolunu çok yakından takip ediyor. Şenes Erzik’i UEFA’ya önerdi. İsa’nın ilk kez Dünya Karmaları’nda oynamasını sağladı. G.Saray-N.Xamax maçında G.Saray’ın aleyhine verilebilecek muhtemel kararları engelledi.
   <br>
    <br>
     F.Bahçe’nin unutulmaz başkanlarından Ali Şen’den bahsediyoruz. Türkiye’de kimse şirketleşmeyi konuşmazken, o kulübün hisselerinin borsada işlem görmesi için genel kuruldan yetki istemiş, bu isteği kabul görmeyince de başkanlığı bırakmıştı bundan tam 8 yıl önce. Ali Şen’le futbolu ve son gelişmeleri konuştuk.
     <br>
      <br/>
      -Trabzon’da o meşhur 1996’daki maç öncesi yaptıklarınızı ‘yöneticilik zekası’ olarak değerlendirdiniz geçtiğimiz günlerde.
      <br/>
      <br/>
      Yöneticilerin büyük maçlarda çok önemli görevleri olduğunu düşünüyorum. Evvela futbolcusunu sahaya her zamankinden daha rahat çıkarmalı. Trabzon’da onu yaptım. Aygün’ün kafasını bir bezle sardırdım. Jandarma’yı oraya döktüm. Böylece şehrin sıcaklığını aldım. Çocuklar da çıkıp kazandı. Bu yöneticilik zekasıydı. Psikolojik olarak futbolcuları rahatlatmasaydık maçı alamazdık.
      <br/>
      <br/>
      -F.Bahçe başkanlığından şirketleşme yetkisi size verilmediği için ayrıldınız...
      <br/>
      <br/>
      Aday olmadım. Olsam kimse kazanamazdı. Türkiye’de şirketleşmeyi ilk gündeme getiren kişiyim. Kulübün 1998’de şirketleşmesi lazımdı. Her şeyi ayarlamıştım. F.Bahçe 60 milyon dolar kazanacaktı. Ama genel kurulu ikna edemedim. Sonra da resti çektim. Giderim dedim. Beni tanıyanlar dediğimi yapacağımı biliyordu. Tanımayanlar saha sonuçları iyi olursa bırakmaz dediler. Saha sonuçları iyiydi. Ama ben başkanlığı bıraktım.
      <br/>
      <br/>
      -1 oy farkla sizin desteklediğiniz Vefa Küçük’ün önünde Aziz Yıldırım başkan oldu...
      <br/>
      <br/>
      Aziz Yıldırım F.Bahçe için iyi şeyler yaptı. Ama Vefa kazansaydı o da çok iyi şeyler yapacaktı.
      <br/>
      <br/>
      -Aziz Yıldırım’ı bir türlü sevemediniz ama..
      <br/>
      <br/>
      Çünkü Aziz Yıldırım pazartesi başka, salı günü başka şeyler söylüyor. Ben o tür konuşanları sevmem. Onu da sevmedim. Bunu da açık açık söyledim. Yoksa Aziz Yıldırım’la benim bir alıp veremediğim yok. Ama şu gerçek ki, Aziz Yıldırım iyi işler yaptı. Sabah akşam kulüple ilgilendi. Biz hep F.Bahçe’de böyle adamlar aradık. Bir adam gelecek, iyi imkanlar verecek, tesisleşmeyi durdurmayacak. Geldi tamamladı. Çalıştı. Aziz Yıldırım’ın F.Bahçe’deki yönetim tarzıyla diğer kulüplere büyük fark attığı ortada.
      <br/>
      <br/>
      -Bu fark kapanır mı?
      <br/>
      <br/>
      Kapanır. Şöyle kapanır. Diğer kulüpler de onun yaptıklarını örnek alırsa kapanır.
      <br/>
      <br/>
      -Aziz Yıldırım’a Türkiye’nin birçok stadında küfür ediliyor..
      <br/>
      <br/>
      Bana da küfür ediliyordu. F.Bahçe’de işler kötü giderse F.Bahçe başkanına kimse küfür etmez. Pendik’e elendiği zaman kimse Aziz Yıldırım’a küfür etmiyordu. ‘Beyefendi adam’ diyorlardı. O da buna inanıyordu. F.Bahçe kulübü öne geçtiği zaman başkanına küfürler gelir. Bu geçmişte de böyleydi.
      <br/>
      <br/>
      -F.Bahçe’ye tepki, büyüklüğü yüzünden mi?
      <br/>
      <br/>
      Dünyada da böyle. Juventus’a tepki var İtalya’da. B.Münih’e var. M.United’e var. F.Bahçe’ye de olacak.
      <br/>
      <br/>
      -25 milyon F.Bahçeli var dediniz...
      <br/>
      <br/>
      Rakiplerimiz sordular bana ‘doğru mu söylüyorsun’ diye. Ben de dedim ki ‘gidin sayın.’ Kimse saymadı, o rakam öyle kaldı. Ama şimdi Başkan Aziz Yıldırım 30 milyon F.Bahçeli var diyor. Demek ki 5 milyon artmış.
      <br/>
      <br/>
      -Daum takımı iki yıl şampiyon yaptı ama hâlâ tartışılıyor? Sizce kalmalı mı?
      <br/>
      <br/>
      F.Bahçe’de bir antrenör tribünlerden koparsa çalışamaz. Bir futbolcu tribünlerden koptu mu oynayamaz. Yönetim tribünle ters düşerse, gider. Daum tribünlerden koptu. Onun için gelecek sene alınacak ilk beraberlikte çok kötü şeyler olabilir. Bence yönetim Daum’u şimdiden göndermeli. Daum’u seven biri olarak bunu söylüyorum.
      <br/>
      <br/>
      -Aziz Yıldırım nasıl bir transfer politikası izlemeli?
      <br/>
      <br/>
      Transferden önce teknik direktör işini halletmeli. Daum büyük maçlara inanmadı hiç. Halbuki Avrupa’daki en büyük kulüplerle F.Bahçe arasında çok fark yok. Biz 12 milyon dolara kurduğumuz takımla M.United’i yendik, 7 puan topladık. Anelka’ya harcanan parayla takımı yapmıştık. Zeka lazım. Türkiye liglerinde şampiyon olmak için lazım olandan daha fazla Avrupa’da zeka lazım. F.Bahçe hoca sorununu hallederse bu sene Avrupa’da başarılı olur.
      <br/>
      <br/>
      -G.Saray, Hagi’yi gönderdi...
      <br/>
      <br/>
      G.Saraylılar Hagi’nin kıymetini bilemedi. G.Saray’da F.Bahçe’de olan grupçuluk sistemi yok. O sistem olmadığı zaman başkan adayı üretemiyorlar. G.Saray’daki en büyük sıkıntı budur. Kulüpte işler kötü gidiyor. Tribünler mutsuz ama Özhan Canaydın’ın karşısına kimse çıkmıyor. F.Bahçe’de öyle değil.
      <br/>
      <br/>
      -Aziz Yıldırım bugünlerde rakipsiz ama.
      <br/>
      <br/>
      İşler kötü giderse Aziz Yıldırım’ın karşısına on tane aday çıkar. Hiç kimse onun gözünün yaşına bakmaz. İlk gözden çıkaran F. Bahçe tribünü olur. F.Bahçe ondan büyük.
      <br/>
      <br/>
      -Siz başkanlığa bir daha aday olur musunuz?
      <br/>
      <br/>
      Ben Bodrum’da yaşadığım için bu işten emekli oldum.
      <br/>
      <br/>
      -Hagi’nin yerine Gerets geldi...
      <br/>
      <br/>
      Gerets klas bir oyuncuydu. Genç bir antrenör. G.Saray’ı şampiyon da yapabilir beşinci de. Bir takım hoca getirirken futbolcu kadrosuna bakmalı. Mesela F.Bahçe’de 5 tane Brezilyalı var. Anelka da Brezilyalı gibi oynuyor. O takımın başında Alman hoca olmamalı. F.Bahçe geçen sene Hooijdonk’un, bu sene Alex’in bireysel katkısıyla şampiyon oldu. Halbuki antrenörün takım yapması lazım. Daum takım oluşturamadı. Bireysel futbolculara önlem alınan her maçta tökezledi. Avrupa’da yenildi, ligde büyüklere takıldı. Küçük takımlar da Alex’i durduramadıkları için kaybetti.
      <br/>
      <br/>
      -Özhan Canaydın’a son derbide yapılan küfürleri Aziz Yıldırım engellemedi.
      <br/>
      <br/>
      Söylüyor zaten. ‘Engelleyebilirdim, engellemedim’ diyor. Aziz Yıldırım gibi diğer kulüp başkanları da küfrü engellesin.
      <br/>
      <br/>
      -Size göre Anadolu takımları şampiyon olmak istiyor mu?
      <br/>
      <br/>
      İlhan Cavcav hiçbir zaman, sezona başlarken ben şampiyon olacağım demedi. Ucuz futbolcu alacağım pahalı satacağım dedi. O kafadaki başkanların takımları şampiyon olamaz. Şampiyon olmak için iyi takım kurmaları lazım. Eskiden ucuz oyuncuyu pahalı satmakla gelir elde ediliyordu. Serbest dolaşımdan sonra bu zorlaştı. Belediyeler kulüplere yardım ediyordu. Bu da engellenmeye başladı.
      <br/>
      <br/>
      -Üç büyükler şampiyonluk için araya başka takım sokmaz diyorlar...
      <br/>
      <br/>
      Yok, büyüklerin elinde değil. G.Birliği biraz daha akıllı olsa iki yıl evvel oluyordu. G.Antep oluyordu. 3-0’dan maç verirseniz olamazsınız.
      <br/>
      <br/>
      -İki sezon önce Beşiktaş’ın şampiyonluğunun engellendiği söyleniyor.
      <br/>
      <br/>
      Boş laf onlar. Çıksın takım yensin. Saha dışında isterse herkes karşısında olsun. Ben o kısma inanmam.
      <br/>
      <br/>
      -Beşiktaş başkan adaylarından Fikret Orman Beşiktaş’a içerden operasyon yapıldı açıklamasında bulundu geçtiğimiz günlerde.
      <br/>
      <br/>
      Cerrahi operasyon mu yapılmış? Çıkıp söyleyecek. Nasıl yapıldı? Hariçten gazeli sevmem. Bu tür konuşanlara da yalancı derim. Operasyon yapıldı mı? Kim yaptı? Söyleyecek. Söylemediğine göre atıyor.
      <br/>
      <br/>
      -Aziz Yıldırım’ın G.Saray’ın UEFA Kupası’nı almasını tesadüf olarak değerlendirmesi size göre doğru mu?
      <br/>
      <br/>
      Yok, ona iştirak etmiyorum. Ona bakarsan hayat tesadüf. O ne demek istediğini anlatamadı. Bir maçı tesadüfen kazanırsın ama uzun bir maraton tesadüfle kazanılmaz.
      <br/>
      <br/>
      -Ocak ayında F.Bahçe şampiyon Trabzon ikinci olur dediniz. Bu dediğiniz çıktı.
      <br/>
      <br/>
      İki sene önce Aralık ayında ilk 5 yaptım. O gün Beşiktaş 11 puanla F.Bahçe’nin önündeydi. Ben; F.Bahçe birinci, Trabzon ikinci, Beşiktaş üçüncü olur dedim. Aynen öyle oldu. Bu yıl ocak ayında F.Bahçe şampiyon, Trabzon ikinci olur dediğimde Trabzon G.Saray’ın 7 puan gerisindeydi. Liverpool Chelsea’yı eler, final oynar. Finalde de kupayı alır dedim. O da oldu. Sonra adım falcıya çıktı.
      <br/>
      <br/>
      -Bu sene ocak ayında size gelsek şampiyonu bize söyler misiniz?
      <br/>
      <br/>
      Ocak ayında gel söyleyeyim. (Gülüyor)
      <br/>
      <br/>
      -Futbol Federasyonu Başkanı Levent Bıçakcı’ya da karşısınız.
      <br/>
      <br/>
      Türk Milli Takımı Almanya’ya gidemezse bu ülkenin Levent Bıçakcı’ya ne ihtiyacı var. Haluk Ulusoy olsaydı  Almanya’ya giderdik.
      <br/>
      <br/>
      -Siz bir dönem MHK Başkanı olan Ahmet Güvener’i eleştirmiştiniz G.Saraylıyım dediği için. Yeni MHK Başkanı da G.Saraylı çıktı.
      <br/>
      <br/>
      Ufuk Özertem kişilikli bir adam. G.Saray’ı tutabilir. Tavrını net ortaya koyuyor.
      <br/>
      <br/>
      -Hakan Şükür-Ersun Yanal olayı ile ilgili görüşleriniz.
      <br/>
      <br/>
      Ersun’u yanlış yaptı. Hakan’ı almamak akıllı insanın yapacağı bir şey değil.
      <br/>
      <br/>
      <br/>
      F.BAHÇE GALATASARAY’I GEÇEMEDİ
      <br/>
      <br/>
      -F.Bahçe iki yıldır şampiyon oluyor. Ve en çok şampiyon olan takım. Sizce G.Saray’ı geçebildi mi?
      <br/>
      <br/>
      G.Saray’ı geçemedi. Çünkü G.Saray’ın UEFA Kupası var. F.Bahçe Şampiyonlar Ligi şampiyonu olduğu zaman G.Saray’ı geçmiş olacak.
      <br/>
      <br/>
      -Sizce bu mümkün mü?
      <br/>
      <br/>
      Valla bu sene olmalıydı. F.Bahçe, Liverpool ve Milan’dan zaman zaman daha iyi oynadı. En azından UEFA Kupası alınmalıydı. UEFA’yı alan CSKA’dan F.Bahçe’ye kimi alırsınız? Hiç kimseyi. Bizden onlara kimi verirsiniz? En az 5-6 oyuncuyu.
      <br/>
      <br/>
      –Önümüzdeki sezon Avrupa’da başarı dışında bir sonuç F.Bahçe taraftarını tatmin eder mi?
      <br/>
      <br/>
      F.Bahçe tribünleri artık Avrupa’nın dışında hiçbir şeyden tatmin olmaz. Bu sene tatmin oldu. Çünkü G.Saray’dan ligdeki makamını tekrar geri aldı. 16. şampiyonlukla ligde öne geçti. Önümüzdeki sezon 17. olacak. Onun için Avrupa’da başarı lazım.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Muhammet Özdemir, 14-Haziran-2005
> Sezar’ın hakkı Sezar’a: 
> Ali Şen’in her söylediği yanlıştır diyemem; ama toplumda Fenerbahçe’ye karşı alerji doğurduğu da bir gerçek. Fenerbahçe’ye birkaç şampiyonluk kazandırdı ama epey şeyler de kaybettirdi. Yıldırım’ı ben de pek sevmiyorum. Yine de Sezar’ın hakkı Sezar’a. Aziz Yıldırım ve Daum başarılıdır.

### Buğra Kaya, 07-Haziran-2005
> Ali Şen başkan olsaydı…: 
> Daum gitmeliymiş. Ali Şen başkan olsaydı iki yıl üst üste şampiyon olamaz, ancak ve ancak teknik adam değiştirme rekoru kırardık.

### Fatih Çetin, 07-Haziran-2005
> Daum’un yanındayız: 
> Ali Şen istiyor ki Fenerbahçe başarısız olsun da Aziz Yıldırım ve takıma atıp tutup gündemde kalayım. Daum’un yanındayız. Bize şampiyonluk yaşatmış bir başkan olduğun için seni de seviyoruz Ali Baba! Lütfen istikrara inan. Çok zor değil bu.

Kaynak: [www.aksiyon.com.tr](http://www.aksiyon.com.tr:80/detay.php?id=21891&yorum_id=4754), [web.archive.org (arşiv bağlantısı)](http://web.archive.org/web/20060527113830/http://www.aksiyon.com.tr:80/detay.php?id=21891&yorum_id=4754)
