# Sporda da Yamanlar

*Behram Kılıç 2007.11.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’nin yüz akı Yamanlar, sporda da olimpiyat şampiyonları yetiştirmek için kolları sıvadı. Milli sporcularını burslu okutan; tenisi mecburi ders haline getiren Yamanlar, basketbol ve güreşte de iddialı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071116034645im_/http://www.aksiyon.com.tr/resim/675/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yamanlar Lisesi denince hepimizin aklına bilim olimpiyatları gelecektir. Kurulduğu 1982 yılından beri sayısız madalya ve başarıya imza atan Yamanlar; sporda da geleceğin olimpiyat şampiyonlarını yetiştirmek için düğmeye bastı. Basketbol, güreş, atlıspor, tekvando branşlarında milli sporcuları bulunan okulun spordaki atılımını, halen Güreş Federasyonu Asbaşkanlığı görevini de yürüten, Genel Müdür Sebahattin Kasap’la konuştuk.
   <br>
    <br>
     Kendisi de eski bir güreşçi olan Sebahattin Kasap, Türkiye’nin bilim olimpiyatlarında en çok madalya kazanan lisesinin, bilimin yanında sanat ve sporda da öncü olması için kolları sıvamış durumda. “Türkiye 35 yıldır bilim olimpiyatlarına katılıyor. Yamanlar ise 20 yıl. Türkiye 35 yılda 313 madalya aldı. Bu madalyaların 128 tanesi bize ait. Dedik ki bilimdeki bu başarılarımızın yanına spor, sanat ve kültürde de yeni halkalar ekleyelim. Şu an kaset çalışmaları içinde bulunan çok ciddi bir koromuz var. Okulun kültürel aktiviteleri de hatırı sayılır bir başarıya ulaştı. Geriye spor kaldı.”
     <br/>
     <br/>
     SPOR SEFERBERLİĞİ
     <br/>
     <br/>
     Okul spor için kolları öyle bir sıvadı ki, hem federasyonlardan destek aldı, hem de etrafta bulunan tesislerden. Karşıyaka’da yeni açılan ilköğretim okulunu tenis ve voleybol üssü yaptılar. Milli Eğitim Bakanlığı’nın okullarda seçmeli ders yönetmeliğinin kendilerine verdiği haktan yararlanıldı ve bu okulda tenis mecburi ders haline getirildi. Hemen okulun yanında bulunan Tenis federasyonuna ait (ÜNİVERSİAD için yapılan) 33 kortlu tesislerde federasyon antrenörleri nezaretinde öğrenciler ders görüyor. Yine aynı okul, Arkas Şirketi’nin tamamen voleybol takımı için düşündüğü kendisine komşu mükemmel tesislerden de belli periyotlarda yararlanmayı düşünüyor.
     <br/>
     <br/>
     Yamanlar’ın lise binası basketbol ve güreş üssü oluyor. Bornova’daki ilkokul da basketbol ve masa tenisine ağırlık verecek. Bu okuldan 7 sporcu basketbol milli takımlarında yer alıyor. Bozyaka’daki ilköğretim okulu da güreş için kolları sıvamış durumda.
     <br/>
     <br/>
     Okul yönetimi tüm bu düşüncelerin altını dolduracak hamleler de yapıyor. Bozyaka’daki ilköğretim okulunda Dünya Şampiyonu milli güreşçi Ergüder Begişdamat antrenörlük yapıyor. Begişdamat’a, Kanada’dan getirilen Brock Curtis yardımcılık ediyor. Brock Curtis, vakti zamanında Kanada Milli Takımı’nda da güreşmiş. Genel Müdür Sebahattin Kasap, Curtis’i getirmelerinde çocukların güreş eğitimi sırasında İngilizce öğrenmelerini de amaçladıklarını belirtiyor.
     <br/>
     <br/>
     SPORCULARA ÖZEL DERS İMKÂNI
     <br/>
     <br/>
     Yamanlar’da spor, dersler bittikten sonra başlıyor. Okulda her gün basketbol, güreş ve tenis antrenmanı var. Saat 15.30’da dersler bitiyor. 16.00’da antrenmanlar başlıyor. Her öğrenci bir spor branşında antrenman yapma mecburiyetinde. Antrenmanlar 18.00’e kadar sürüyor. 18.30’da yemek var. Yemekten sonra yatılı öğrenciler etütlerine, yatılı olmayanlar da evlerine gidiyor.
     <br/>
     <br/>
     Milli takımlara seçilen sporculara da bulunmaz fırsatlar sunuyor Yamanlar. Okul yönetimi, aldığı kararla herhangi bir spor branşında milli takıma katılan sporcuyu burslu (bedava) okutuyor. Böylece çocuklar sporda başarılı olmaya teşvik ediliyor. Milli takımlarla kamplara giden ve bu yüzden derslerden geri kalan öğrenciler de düşünülmüş. Bu öğrencilere geri kaldıkları dersler özel olarak yeniden veriliyor.
     <br/>
     <br/>
     Genel Müdür Sebahattin Kasap, amaçlarının hem bilgili hem de sağlıklı öğrenciler yetiştirmek olduğunu söylüyor. Sporun insan sağlığı için önemli olduğunu vurgulayan Kasap, “Çocuklar spor sayesinde düzgün bir vücuda sahip oluyor. En önemlisi de sporu seviyor. Buradan yetişen öğrencilerin hepsi çok zeki. Bunlar ilerde önemli konumlara gelecek. Ve bulundukları yerlerde sporun bir elçisi olacaklar. Güreş eğitimi alan güreşin hamisi olacak, basketbol eğitimi alan basketbolun.” diyor.
     <br/>
     <br/>
     İstanbul Büyükşehir Belediyespor’da antrenörlük yapan; ancak Sebahattin Bey’in ricasını kıramayarak Yamanlar’a gelen Dünya Şampiyonu güreşçi Ergüder Begişdamat,  öğrenciler içerisinde kısa zamanda A milli takımın iskeletini oluşturacak yetenekte güreşçiler bulunduğunu söylüyor. Okulun her türlü imkanı kendilerine sunduğunu belirtiyor Begişdamat: “Şu an çalıştırdığım öğrencilerden 2 tanesi genç milli takımda. 3-4 tanesi daha 1-2 sene içinde A milli takıma çıkacak kıvama gelecek” Yamanlar’a ait güreş salonu daha önce 3 uluslararası organizasyona da ev sahipliği yaptı. 1988 ve 2001 yıllarında Avrupa Yıldızlar Güreş Şampiyonası’nın düzenlendiği salon, son olarak 2005 yılında İzmir’de organize edilen ÜNİVERSİAD Oyunları çerçevesindeki güreş müsabakalarının da yapıldığı salondu.
     <br/>
     <br/>
     KANADALI HOCA: HEM ZEKİ HEM GÜÇLÜLER
     <br/>
     <br/>
     Kanadalı Güreş hocası Brock Curtis’in de Yamanlar ile ilgili ilk izlenimleri oldukça ilginç. Öğrencilerin Burak Hoca diye çağırdığı Curtis, çocukların çok çabuk öğrenmeleri karşısında hayretini gizleyememiş. “Zaten Türkler bu spora başlarken 1-0 galipler. Güreş sizin ata sporunuz. İkincisi çocuklar çok zeki. Bir tekniği bir saatte öğretebiliyorum. Kanada’da öğrencilerime bir tekniği öğretmek için 3-4 gün zaman ayırdığımı bilirim.”
     <br/>
     <br/>
     Yamanlar’ın belki de en çok ses getirecek sporcuları 3 uzun basketbolcu; Sertaç Şanlı, Ramazan Tekin ve Furkan Aldamar. Şu an Lise 1’e giden Ramazan Tekin kendi yaş grubu 93’ler içerisinde Türkiye’nin en uzunu. Boyu 2.10. Lise 3’e giden Sertaç Şanlı 2.12, yine lise 3’te okuyan Furkan Aldamar 2.08 boyunda. Ramazan, Yıldız Basketbol Milli takımı’nda Sertaç ve Furkan ise Genç Milli Takımı’nda yer alıyor. 3 sporcu da aynı zamanda Karşıyaka Basketbol Takımı’nın sporcusu. Sertaç’ın bir başka özelliği de geçtiğimiz sezon oynadığı Efes’i bırakıp Karşıyaka bünyesine katılması. Üç sporcunun da NBA’deki ortak idolleri Alman Dirk Nowitzki. Ramazan pivot, Sertaç ve Furkan ise forvet mevkiinde. Okulun en uzunları oldukları için kaytarmak gibi bir şanslarının olmamasından şikayetçiler.
     <br/>
     <br/>
     Sporun yeni bakanı Murat Başesgioğlu geçtiğimiz günlerde yaptığı bir açıklamada, üniversite hazırlığı gibi sebeplerle ailelerin çocuklarını adeta spordan kaçırdıklarını belirtiyordu. Bakan ayrıca, okul sporlarını canlandırarak gençlerimizi daha sağlıklı bir hayatın içine çekmenin gerekliliğinden bahsediyordu. Okullarda sporun eski havasını kaybettiğini ve bu konuda çok hassas davranacağını da söyleyen Bakan Başesgioğlu’na, Yamanlar’ın uyguladığı modeli incelemesini salık veriyoruz.
     <br/>
     <br/>
     <br/>
     <br/>
     YAMANLARIN MİLLİ SPORCULARI
     <br/>
     <br/>
     Basketbol: Furkan Aldemir, Sertaç Şanlı, Ramazan Aydın, S.Mert Çakıcı, Serberk Özçelebi, Cihat Pakyürek, Egemen Altıkardeş, Mert Kanatlar
     <br/>
     <br/>
     Güreş:Garip Bayram, Oğuzhan Cengiz,
     <br/>
     <br/>
     Masa Tenisi:Gökçe Nur Güngör
     <br/>
     <br/>
     Futbol: Selim Şahin
     <br/>
     <br/>
     Atlıspor: Abdullah Dedebal
     <br/>
     <br/>
     Tekvando: Semih Güzelay
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Selami Yılmazçoban, 13-Kasım-2007
> Bilimden spora yaman gençlik: 
> Şimdiye kadar daha çok bilimsel yarışma ve aktivitelerle adı duyulan Yamanlar Koleji, spordaki çalışma ve başarılarını da gündeme taşımaya başladı. Mezunu olmakla gurur duyduğum Yamanlar Koleji’nin yönetici, öğretmen ve öğrencilerine başarılar dilerim.

Kaynak: [www.aksiyon.com.tr](http://www.aksiyon.com.tr:80/detay.php?id=28846&yorum_id=24256), [web.archive.org (arşiv bağlantısı)](http://web.archive.org/web/20071116034645/http://www.aksiyon.com.tr:80/detay.php?id=28846&yorum_id=24256)
