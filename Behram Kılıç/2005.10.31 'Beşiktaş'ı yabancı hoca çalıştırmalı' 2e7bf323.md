# 'Beşiktaş’ı yabancı hoca çalıştırmalı'

*Behram Kılıç 2005.10.31*

<div>
 <p>
  <font>
   İstifasının arkasındaki sır perdesini açıklamayan Rıza Çalımbay, geçen yıl 4-3 kazandıkları F.Bahçe maçını kaybetmeleri halinde yönetimin sezona kendisiyle başlamayacağını iddia etti. Beşiktaş’ta insanlara güvenmemeyi öğrendiğini kaydeden Çalımbay, harıl harıl teknik direktör arayan yönetime ise yabancı hoca tavsiyesinde bulundu.
   <br/>
   <br/>
   Beşiktaş’ın Atom Karınca’sıydı o. Uzun yıllar hizmet ettiği kulübüne teknik direktör oldu. Ortam gergindi. Ama taşın altına elini sokma vaktiydi. Her şey güzel başlamıştı. Ama ne olduysa bu senenin başında oldu. Sakatlıklar, cezalılar, kötü sonuçlar ve istifa. “Bir saat içinde istifa ettim.” diyordu sebebini açıklamayarak. En büyük kazanımı tecrübe oldu. Ne acıdır ki insanlara güvenmemeyi de burada öğrendi. Ama “Geri döneceğim.” diyor ısrarla. İşte evinin kapılarını Aksiyon’a açan Rıza Çalımbay’ın 264 gün kaldığı Beşiktaş’ta yaşadıkları.
   <br>
    <br>
     -Beşiktaş’a erken mi geldiniz?
     <br>
      <br>
       Bence erken değildi. Yerli antrenör geldiği zaman böyle söyleniyor. Ben geçen yıl ligden kopmuş, Türkiye Kupası’ndan elenmiş, Avrupa’ya veda etmiş bir takımı iyi yerlere getirdim. Ne zamanki bir-iki mağlubiyet aldık, hemen erken geldi muhabbetleri yapılmaya başlandı.
       <br>
        <br>
         -Çok ani oldu Beşiktaş’a gelişiniz ama.
         <br/>
         <br/>
         Benim için problem yoktu. Zaten takım iyiyken yerli antrenöre şans vermezler.
         <br/>
         <br/>
         -O günkü şartlarda hazır mıydınız bu göreve?
         <br/>
         <br/>
         Hazırdım tabii. Zaten hazır olmasam daha o zaman bocalardım.
         <br/>
         <br/>
         -Beşiktaş’ın hedefi yoktu. Bu sizi rahatlattı diye düşünüyorum.
         <br/>
         <br/>
         Hayır. Beşiktaş’ın hedefi vardı. Biz geldiğimizde UEFA şansı yoktu. Ama UEFA’ya gittik. İki maç kaybetsek UEFA’ya da gidemezdik.
         <br/>
         <br/>
         -Ama geçen yıl bu kadar kayıp verseydiniz bugünkü tepki olmazdı değil mi?
         <br/>
         <br/>
         Olmaz olur mu? Yine aynısı olurdu. Eğer 4-3 kazandığımız F.Bahçe maçını kaybetseydik sezona benle başlamayacaklardı. Gerçek bu. Gerisi hikâye. “15 yıllık mukavele yaparız. Onun arkasındayız. Benle geldi benle gidecek.” dediler. Hepsi hikâye bunların. O günkü konuşmalar. Bütün her şey sadece neticeye bağlı.
         <br/>
         <br/>
         -F.Bahçe’ye yenilseydiniz...
         <br/>
         <br/>
         Evet, evet. Yenilsek beni göndereceklerdi. Bunu deklare etmediler ama öyle olacaktı. O maç dönüş maçıydı bizim için. Artık, verilen hiçbir söze inanmıyorum. Beşiktaş’ın bana öğrettiği en önemli şey bu oldu. Yok öyle olacaktı. Biz böyleydik. Hocamızla şöyleyiz, böyleyiz. Hiçbirine inanmıyorum.
         <br/>
         <br/>
         -Geçen yıl iyi giden bir takım vardı. Kulübe alışmıştınız. Bu sene ne oldu takıma?
         <br/>
         <br/>
         Ben şu anda tam konuşmaya hazır değilim. Bir yoğunluktan çıktım. Bir hafta sonra olsa daha başka konuşurum senle. Bu sene hiçbir şey olmadı aslında. Lige de iyi başladık. Ama sonrasında bir takımın yaşamaması gereken ne kadar şansızlık varsa hepsini yaşadık. Bir iki kötü sonuç alınca her taraftan sesler yükselmeye başladı. Ben 30 maça çıktım. Aldığım yenilgi 5. Takım şu an Avrupa’da yoluna devam ediyor. Türkiye Kupası önünde. Ligde de toparlanacağımıza inanıyordum. O yüzden bence çok bir şey olmadı. Her takımın yaşadığı bir düşüş devresi vardır. Biz onu yaşadık. Malmö maçıyla da o inişi tamamlamıştık. Samsun’u yendik. Kayseri iyi takım. Beraberlik normaldi.
         <br/>
         <br/>
         -Ama bu şartlara rağmen görevi siz bıraktınız.
         <br/>
         <br/>
         Ben Malmö maçından sonra bırakmıştım. Başkan ve Kıvanç Bey bu kararımdan vazgeçirdiler. Devam ettim. Kayseri maçından sonra ise bir iki şey duydum. Duyar duymaz da bir saat içinde istifa ettim.
         <br/>
         <br/>
         -Neydi duyduklarınız.
         <br/>
         <br/>
         Söylemeyeceğim. Belki ileride söylerim. Bana ters geldi yaşananlar. En mantıklısı olayın üstüne gitmeden bırakmaktı, ben de bıraktım.
         <br/>
         <br/>
         -Bir kişiye mi kızdınız?
         <br/>
         <br/>
         Yok, bütün yönetime. Ama kırgın değilim. Benim hedeflerimden biri yine buraya gelmek. 3-4 sene sonra olur ama buraya çok iyi bir şekilde geleceğim.
         <br/>
         <br/>
         -Hocam sezon başlarken Avrupa’da ve ligde hedefleri olan bir takım Carew’i nasıl satar?
         <br/>
         <br/>
         Carew’i tanımıyorsunuz. Carew çok zor bir oyuncu ama oynarsa da çok iyi bir oyuncu. Onu bırakmak  gibi bir düşüncem olmadı. Zaten forvet açısından bizi yıkan onun gitmesi oldu. Carew, “Ben burada oynamayacağım.” dedi. Eğer oynamak istemiyorsa onu kimse oynatamaz. Kalması daha büyük zarar verirdi. Kalsaydı Youla ile çok iyi ikili olacaklardı.
         <br/>
         <br/>
         -Transferleri ona göre yapmıştınız değil mi?
         <br/>
         <br/>
         Tabii. Ama gitti. Yerine istediğimiz oyuncuyu alamadık.
         <br/>
         <br/>
         -Kimi istediniz?
         <br/>
         <br/>
         Fransa’da St. Etienne’de oynayan Piguen’i istedim. Pandiani vardı, sonra Brezilya’dan bir futbolcu vardı. Trabzon’un da ilgilendiği Polonyalı Zurawski listemizdeydi. Hiçbirini alamadık. O sıralar Ailton boştaydı, onu aldık. Ama Ailton’la Youla hemen hemen aynı tip oyuncular. En büyük dezavantajımız bu oldu.
         <br/>
         <br/>
         -Kadronuz kalabalıktı. Bu sizin konsantrasyonunuzu dağıtıyor muydu?
         <br/>
         <br/>
         Kadrom kalabalıktı. Ama bizdeki kadronun kalabalık olmasından ziyade aynı tip oyuncuların sayısının fazla olması sorundu. Oynamayan oyuncular üzülüyordu. Basına malzeme oluyorlardı.
         <br/>
         <br/>
         -İstifa ediyorsunuz ama diyorsunuz ki Bolton maçıyla veda edeyim. Bu duygusal bir istek gibi geldi bana. Yönetimin bu isteğinizi kabul etmemesi de normaldi.
         <br/>
         <br/>
         Bence de normal. Bolton maçına çıkmamı kabul etmeleri yürek isterdi. Benim o maça takımımın başında çıkmam Beşiktaş açısından iyi olacaktı. Duygusallıktan çok, Bolton maçı için kulübün yeni hoca bulmaya zamanı yoktu. Bence teklifimi kabul etmemekle yanlış yaptılar.
         <br/>
         <br/>
         -Ya kabul etselerdi ve siz takımın başına çıkıp kazansaydınız?
         <br/>
         <br/>
         Zaten mesele o işte. Beşiktaş açısından düşünürsen benim isteğim doğru. Ama öbür türlü zaten Kayseri maçında taraftar yönetimi istifaya davet etmiş. Bolton maçında istifa etmiş bir Rıza kazansa -ki ben en az 3-0 yeneceğimize inanıyordum- o zaman yönetime tepkileri bir düşünün. Ama ben onun açıklamasını yapmaya hazırdım. Kendim istifa ettim diyecektim.
         <br/>
         <br/>
         -İçiniz kan ağlayarak mı ayrıldınız?
         <br/>
         <br/>
         Öyle değil. Ayrılmamız bizim açımızdan da iyi oldu. Çok yıprandık. Gereksiz işlerle uğraştık. İnsanlar pek dürüst değildi. Bize ters şeyler oldu.
         <br/>
         <br/>
         -Malmö maçından sonra gazetelerde başkanın sizi koltuğunun altına aldığı bir fotoğraf vardı. Bence şık değildi sizin için o fotoğraf.
         <br/>
         <br/>
         Yok. Fotoğraf şıktı. Ama fotoğraftaki durumla şu andaki durum apayrı. Fotoğrafın anlamı, sonuna kadar yanındayım demekti.
         <br/>
         <br/>
         -Beşiktaş böyle çalkantılı bir kulüp değildi. Son dönemde bir hoca geliyor, diğeri gidiyor…
         <br/>
         <br/>
         Sabır yok şu an. 3-4 maçla hoca gitmemeli. Adamın arkasında durulmalı. Gordon iki sene kötü neticeler aldı. Seba göndermedi. Ama sonra üç yıl arka arkaya şampiyon olduk. Fatih hoca Fener’den sahasında 4 gol yedi. Ama yönetim göndermedi. Sonra UEFA Kupası geldi.
         <br/>
         <br/>
         -Hocam menajer eksikliği mi vardı takımda? Menajere ihtiyaç yoktu. Bir de menajer olayı çıkardılar.
         <br/>
         <br/>
         -Sinan Engin olayı?
         <br/>
         <br/>
         Benle alakalı bir şey değil. Başkan’la Sinan’ın arasındaydı her şey. Onların arkadaşlığı apayrı. Futbolcular Sinan’ı istemedi. Ama Sinan’la ilgili konuşması gerekenler konuşmadılar hâlâ.
         <br/>
         <br/>
         -Bundan sonraki yol haritanız ne olacak?
         <br/>
         <br/>
         Şu andaki hedefim Avrupa’da iyi bir takım çalıştırmak. Devre arası bu çok zor. Onun için dinleneceğim. Bir başka hedefim de Anadolu’da bir takımı şampiyon yapmak.
         <br/>
         <br/>
         -Bu da bir hayal gibi...
         <br/>
         <br/>
         Yok. Ben Denizli’de çalıştım. Yönetim anlayışı buradan daha iyiydi. Rize’de ortam harikaydı. Hayal dediğin şeyi ben Rize’de yaşadım. Mutluluktan uçuyordum orada. Denizli’de güçlü takımlar eledik Avrupa Kupaları’nda. Onun için bence hayal değil Anadolu’da şampiyonluk. Her şey pahalı transfer demek değil. Yürek lazım. İnanmak gerekiyor.
         <br/>
         <br/>
         -Sergen’i yönetim istemedi, siz tuttunuz. İnanıyor muydunuz ona?
         <br/>
         <br/>
         İnanıyordum. Bu sene çok da iyi çalışmıştı. İyi durumdaydı.
         <br/>
         <br/>
         -Takım içinde bir ikilik oldu mu. Mesela Sergen’le Tümer konuşmuyordu.
         <br/>
         <br/>
         Bana karşı ya da birbirleriyle olsun öyle aman aman problem yoktu. Sergen’le Tümer’in konuşmadığını ben bilmiyordum. Çünkü bunu hiç belli etmediler. Sergen’e sorsan en iyi oyuncu Tümer’dir der.
         <br/>
         <br/>
         -Tümer’in milli takımdaki performansı sizi zor durumda bıraktı mı?
         <br/>
         <br/>
         Hayır. Bence Tümer Beşiktaş’ta ne oynuyorsa orada da onu oynadı. Tek fark gol atmasıydı. Üstelik orada daha basit oynuyordu.
         <br/>
         <br/>
         -Tümer’den gerekli verimi aldınız mı?
         <br/>
         <br/>
         Zaman zaman aldım.
         <br/>
         <br/>
         -Beşiktaş’taki en sıkıntılı maçınız hangisiydi?
         <br/>
         <br/>
         Benim en çok üzüldüğüm Ankara maçı oldu. Onun dışında F.Bahçe’ye yenildiğimiz maça da üzülmüştüm.
         <br/>
         <br/>
         -Yönetime takımın başına nasıl bir hoca getirmesini tavsiye edersiniz?
         <br/>
         <br/>
         Bana göre çok iyi bir yabancı hoca getirmeleri gerekiyor. Türkiye’yi hiç bilmeyen bu oyuncuları hiç tanımayan bir yabancı.
         <br/>
         <br/>
         -Böyle bir cevap beklemiyordum.
         <br/>
         <br/>
         Bana fikrimi soruyorsun, benim fikrim bu. Yabancı gelip kimleri gönderip göndermeyeceğine karar verir. Net tavır ortaya koyar. Sonra da işine bakar. Ben de 5-6 oyuncuyu devre arasında gönderecektim.
         <br/>
         <br/>
         -Görevde kaldığınız sürede en büyük desteği kimden gördünüz?
         <br/>
         <br/>
         Taraftardan gördüm. Başkan da ilk başladığımda yanımdaydı.
         <br/>
         <br/>
         -Size göre Beşiktaş ligi nerede bitirir?
         <br/>
         <br/>
         Ligde daha çok maç var. Her şey olabilir.
         <br/>
         <br/>
         -Bu ayrılış size ne kazandırdı?
         <br/>
         <br/>
         Her açıdan, çok şey kazandım bu bir buçuk ay içinde.
         <br/>
         <br/>
         -Somut olarak...
         <br/>
         <br/>
         Somut olarak ben genç sayılırım. Bir kere kimseye güvenilmemesi gerektiğini öğrendim. Bu bana büyük ders oldu. Bu yaşadıklarımın antrenörlük hayatımda beni çok daha iyi yere getireceğine inanıyorum.
         <br/>
         <br/>
         -İstanbul takımlarına gelecek yerli hocalara ne tavsiyede bulunursunuz?
         <br/>
         <br/>
         Gelmeleri çok zor. Ama gelirlerse her açıdan kendilerini garantiye almaları gerekiyor. Maddi manevi konularda, oyuncu seçiminde, kulüp yönetimiyle ilişkilerde...
         <br/>
         <br/>
         -Siz zaten ani geldiniz. Profesyonel bir anlaşma da yapmadınız...
         <br/>
         <br/>
         Evet. Aldığımız para azdı. Yerli olduğumuz için bu normal. Ben söze inanan bir insanım. Beşiktaş ya da 4 büyüklerde yöneticilik yapan kişinin vereceği söz benim için senetten, çekten önemlidir diye düşünüyordum. Ama akıllandım şimdi.
         <br/>
         <br/>
         -Rize’den ayrıldığınıza pişman mısınız?
         <br/>
         <br/>
         Kesinlikle pişman değilim. Tabiî ki oradan öyle ayrılmak istemezdim. Ama benim için bir fırsattı Beşiktaş. Bazen ayrılıklar iyidir. Benim için iyi tecrübeydi.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1440 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22763), [web.archive.org (arşiv bağlantısı)](http://web.archive.org/web/20060524132826/http://www.aksiyon.com.tr:80/yazdir.php?id=22763)
