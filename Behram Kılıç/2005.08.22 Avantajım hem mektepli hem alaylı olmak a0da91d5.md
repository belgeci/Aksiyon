# Avantajım hem mektepli hem alaylı olmak

*Behram Kılıç 2005.08.22*

<div>
 <p>
  <font>
   Kayserispor’un çiceği burnundaki hocası Ertuğrul Sağlam meslekteki ikinci yılını yaşıyor. Genç çalıştırıcı başarılı futbol hayatının ardından teknik direktörlükte de kendisini ispatlamak istiyor. En büyük hedefi ise A Milli Takım’ı çalıştırmak.
   <br/>
   <br/>
   Yeşil sahalarda efendi kişiliği ile boy gösteren bir futbolcuydu Ertuğrul Sağlam. Hem A Milli Takım’da hem de oynadığı kulüplerde oldukça başarılıydı. Futbolu bırakır bırakmaz teknik direktörlüğe başladı. Onunkisi futboldan kopamamaktan ziyade bir idealdi. Çünkü oynarken de kendisini teknik direktörlüğe hazırlıyordu. Üstelik spor akademisini bitirdikten sonra yüksek lisansını da teknik direktörlük üzerine yapmıştı. Sizin anlayacağınız hem alaylı hem de mektepliydi. Hocalıkta onun ikinci sezonu. Geçtiğiiz yıl Samsunspor’da kendi ifadesiyle bir teknik direktörün tecrübe adına yaşaması gereken her türlü sıkıntıyı yaşadı. Şu an ise Kayserispor’un başında. Burada kalıcı olmak, bu kulübe tarihî başarılar kazandırmak istiyor. Nihai hedefi ise birçokları gibi A Milli Takım’ı çalıştırmak.
   <br>
    <br>
     -Futbolu bırakır bırakmaz antrenörlüğe başlamak nasıl oldu?
     <br>
      <br>
       İki sezon önce Samsun’da futbolu bırakır bırakmaz yardımcı hocalığa başladım. Aslında tam böyle olsun istememiştim; ama şartlar buna itti. Gigi Multescu, daha sonra Erdoğan Arıca’nın yanında çalıştım. Geçen sezonun başında da Başkanımız İsmail Uyanık’ın desteğiyle çok sevildiğimiz Samsun’da tek yetkili olarak göreve başladık.
       <br>
        <br>
         -Henüz yolun başında risk değil miydi Süper Lig takımı çalıştırmak?
         <br/>
         <br/>
         Tabii 35 yaşında bu sorumluluğu almak hem sorumluluğu veren yöneticiler açısından görünen yüzüyle bir risk oluşturuyordu hem de insanların kafasında bizimle alakalı bazı soru işaretleri vardı. Ama ben futbol hayatım boyunca devamlı antrenörlük için yatırım yaptım. Bunun yanında üniversitede bu işin eğitimini aldım. Kendimi hazır hissediyordum. Bunu başkana da ilettim. Ona “Sizi mahcup etmeyeceğim.” dedim. Eksik olmasın o da büyük bir özveri göstererek bize bu görevi vermekten kaçınmadı. Uyanık’a açıkçası minnettarım. Sezon içinde büyük sıkıntılar yaşamamıza rağmen Allah’a şükürler olsun ki aldığımız görevi alnımızızn akıyla yerine getirdik ve bize güvenenleri mahcup etmedik.
         <br/>
         <br/>
         —Kendinizi başarılı buluyorsunuz yani...
         <br/>
         <br/>
         Evet. Çünkü o günkü şartlarda belki de küme düşecek ilk takım Samsunspor’du. Maddi imkansızlıklar vardı. Kadro yapısı itibarıyla eksiktik. Şehir bize destek olmuyordu. Ama yönetim, futbolcu, teknik heyet, menajer dayanışmasıyla ligde kalmayı başardık.
         <br/>
         <br/>
         -Sezonun son müsabakası olan D.Bakır maçında size ve futbolculara büyük tepki vardı.
         <br/>
         <br/>
         Biz zorluklara göğüs gerdik orada. D.Bakır maçından sonra taraftarın -kendilerini haklı görebilirler ama- hem bana hem futbolculara karşı kabul edilemeyecek davranış içinde olmaları açıkçası bizi hayal kırıklığına uğrattı. Biz ligin en son maçında onlara rahat bir maç izlettirdiğimiz için alkış bekliyorduk. D.Bakır’ın yerinde biz de olabilirdik. Bu tepkiyi kabul edemedik. Daha sonra başkanla konuştuk. O da kamuoyu destek vermezse bırakacağını söyledi. Nitekim bıraktı da.
         <br/>
         <br/>
         -D.Bakır maçınızda yenilmenizi seyirci şike olarak algıladı galiba...
         <br/>
         <br/>
         O maça çok eksikle çıktık. Bir önceki hafta oynanan Trabzon maçında iki oyuncumuz kırmızı kart gördü. Bir sarı kart cezalısı, iki sakat vardı. Krita takımı bırakmıştı. Serkan son 4 hafta oynamak istemedi. İlk onbirden 7-8 oyuncu yoktu. Yedeklerin hepsi PAF’tandı. Kaldı ki amacı olmayan bir takımdık. Karşımızda da bilenmiş bir ekip vardı. Bence sonuç normaldi.
         <br/>
         <br/>
         -Ligin ortalarında da takımdan bazı oyuncuları gönderdiniz.
         <br/>
         <br/>
         Erman, Ali Akdeniz, Cenk, Serkan Aykut ve kaleci Göksel’i kadro dışı bırakmak zorunda kaldık.
         <br/>
         <br/>
         -Bu oyuncular sizi kabullenemedi mi?
         <br/>
         <br/>
         Bence maddi imkansızlıklar yüzünden problem oldu. O oyunculara karşı kulüp olarak vazifelerimizi yerine getirseydik bu problem yaşanmazdı. Ama o günkü şartlar itibarıyla bu operasyonu yapmasaydık çok daha zor günler geçirirdik.
         <br/>
         <br/>
         -Anlaşılan ilk yılınızda epey sıkıntı çektiniz...
         <br/>
         <br/>
         Bir antrenörün belki de 8-10 senede yaşayabileceği sıkıntıların hepsini bir senede yaşadık. Allah’a şükür altından da kalktık.
         <br/>
         <br/>
         -Teknik direktörlük zor meslek mi?
         <br/>
         <br/>
         Futbolculukla kıyaslanamaz bile. Oyuncuyken topunu oynadın mı senden kimse bir şey istemez. Antrenör; başkan, yönetim kurulu, teknik kadro, personel, topladığınız zaman belki de 100 kişilik bir grubun sorumluluğunu da üstlenmek zorunda. Oyuncuları doğru antrene etseniz de vazifeniz bitmiyor. Futbolcunun her türlü sorunlarıyla ilgilenmek zorundasınız. Bu iş fedakârlık gerektiriyor.
         <br/>
         <br/>
         -İlk maçınızda heyecanlandınız mı?
         <br/>
         <br/>
         Kendi sahamızda Ankaragücü maçıydı. Heyecan hissettim. Üst düzeyde bir maçtı. Berabere bitti.
         <br/>
         <br/>
         -Samsun’da hiç ümitsizliğe kapıldınız mı?
         <br/>
         <br/>
         Benim avantajım şuydu. Yöneticiliği bilen, bana sonuna kadar destek olan bir başkan vardı. Yine bir hocanın işini kolaylaştıran Süleyman Hurma gibi bir menajer vardı. İlk 5 haftada 2 puan aldık. Ama hiç yapacaklarımızdan taviz vermedik.
         <br/>
         <br/>
         -Sizin çoğu teknik direktörden farklı bir özelliğiniz var. Bu işin hem eğitimini aldınız hem de futbolun içinden geliyorsunuz.
         <br/>
         <br/>
         Alaylı mektepli tartışmaları kamuoyunda çok yaşandı. Kimi, “İyi antrenör olmak için futbol oynamak gerekli.” dedi. Kimi de “Futbol artık bir bilim, bu işin eğitimini almak gerekli.” dedi. Ben işin iki tarafını da gördüm. Bu benim için büyük avantaj.
         <br/>
         <br/>
         -Hangi fikre katılırsınız?
         <br/>
         <br/>
         Bence futbolcunun dilinden anlamak, yaşadığı psikolojiyi çok iyi gözlemlemek adına futbol oynamanın büyük avantajları var. Ama bunun yanında bilimsel eğitim de özellikle bugün gelinen nokta itibarıyla önemli. Dolayısıyla ikisini harmanlamak en ideali. Bana göre futbol oynamış insanların eksik olan diğer tarafı gidermeleri çok kolay. Eğitim almasalar da eğitim almış kişileri yanlarında tutabilirler. Ama futbol oynamamış meselenin sadece teorik kısmını öğrenmiş insanların işin diğer bölümünü çözümlemeleri biraz daha zor gibi. Futbolcunun psikolojisinden anlamak, soyunma odasının atmosferini yaşamak gerekiyor.
         <br/>
         <br/>
         -Futbolculuk hayatınızda çok kaliteli hocalarla çalıştınız, sizi en çok etkileyen hangisi oldu?
         <br/>
         <br/>
         Doğru söylüyorsunuz. Milli takımlarda Fatih Terim, Beşiktaş’ta C.Daum, Rasim Kara, J.B.Toshack, K.H.Feldkamp gibi üst düzeyde hocalarla çalıştım. Hepsinden de bir şeyler öğrendim.
         <br/>
         <br/>
         -Sizi herkes yumuşak huylu olarak tanıyor. Bunun avantajlarını mı dezavantajlarını mı yaşıyorsunuz?
         <br/>
         <br/>
         Bunun faydasını gördüm açıkçası. Çoğu arkadaşımızla aynı dönemde oynadık. Bizim bu yönümüzü, nasıl bir düşünce yapısı içinde olduğumuzu biliyorlar. Şimdiki futbolculara da hep ‘Futbolculuk dönemindeki hal ve hareketlerinizin futbol bittikten sonra karşılığını görürsünüz.’ diyorum. Diktatör gibi futbolculara katı disiplin uygulayan bir antrenör olduğum zaman kendimle çelişirim. Bu tarzı futbolcuyken de sevmiyordum. Bence futbolcuyu bunalttığınız zaman arkanızı döndüğünüzde suiistimal edilme durumunuz daha fazla.
         <br/>
         <br/>
         -Samsun’dan ayrıldıktan sonra başka teklifler oldu mu?
         <br/>
         <br/>
         Dört birinci, iki ikinci lig takımından teklif aldım. Bu çok sevindirici bir durumdu. Aslında benim Samsun’dan ayrılmam çok ani oldu. D.Bakır maçının öncesine kadar böyle bir şey düşünmüyordum. Ama o maçtan sonra olay değişti. Ayrıldıktan sonra da kendi hedeflerimizle örtüşen bir kulüpte olmak istedim. Bunun için de Kayseri’ye geldim. Burayı seçmemdeki en büyük sebeplerden biri şehrin ileri gelenlerinin futbol takımına sahip çıkmasıydı.
         <br/>
         <br/>
         -Takım lige kötü başladı. Sıkıntılar var mı?
         <br/>
         <br/>
         Şu aşamada kadro oluşturma konusunda sıkıntı var. 15 oyuncu gönderdik. Bu oyuncuların yerini doldurmak zorundayız. Taraftar ve kamuoyu bizden başarı bekliyor. Hiçbir doğum sancısız olmaz. Açıkçası zamana ihtiyacımız var.
         <br/>
         <br/>
         -15 oyuncu göndermek risk değil miydi?
         <br/>
         <br/>
         Büyük işler yapmak istiyorsanız riskleri de göze almak zorundasınız. Kaldı ki giden oyuncular bize fayda sağlayacak durumda değildi.
         <br/>
         <br/>
         -Kayseri’deki en büyük hedefiniz nedir?
         <br/>
         <br/>
         Biz taraftarımızın keyifle izleyebileceği bir takım oluşturmak istiyoruz. Göze hoş gelen bir futbol oynamak istiyoruz. Bunun yanında gerek saha içinde, gerek saha dışında Türkiye’nin parmakla göstereceği bir oyuncu topluluğu oluşturmak amacındayız. Bunun yanında benim hedefim burada kalıcı olmak. Günü kurtarmak için mücadele veren bir antrenör olmak istemiyorum. Bir futbol kültürü oluşturmak, bunun meyvelerini de tatmak istiyorum.
         <br/>
         <br/>
         -Şehirde iki Süper Lig takımının olmasını nasıl değerlendiriyorsunuz?
         <br/>
         <br/>
         İki takımın olması Kayseri’yi bir futbol şehri haline getirir diye düşünüyorum. Kayseri şehri maddi imkanlarıyla da bu iki takımı rahatlıkla barındırır. Şehrin ileri gelenleri takımlara katkı sağlamak için birbirleriyle yarışıyor.
         <br/>
         <br/>
         -Yerel medyanın takıma olan ilgisi nasıl?
         <br/>
         <br/>
         Bir medya ordusu var burada. Enteresan. Beşiktaş’ta bile bu kadar kalabalığı bir arada çok nadir görüyorduk.
         <br/>
         <br/>
         -Sizin tarzınıza alıştılar mı?
         <br/>
         <br/>
         Medya daha çok hareketli kişilikleri, kendine malzeme olacak insanları istiyor. Bizim de öyle yapımız yok. Bu yüzden biraz adaptasyon sıkıntısı yaşıyorlar.
         <br/>
         <br/>
         -Malzeme vermiyor musunuz onlara?
         <br/>
         <br/>
         Takımı geçen yıl Hikmet Karaman hoca çalıştırdı. Hikmet hocadan sonra bize alışmak çok zor. Hikmet hocada her gün malzeme vardı. Renkli bir kişilikti. Benimle onun yapısı arasında 180 derece fark var. Bizim yerimiz antrenman sahası, stadyum. Bunun dışındaki istekler bize uymuyor. Haber veriyoruz, röportaj veriyoruz. Ama başka istekler de oluyor.
         <br/>
         <br/>
         -Bu sezon naklen yayın havuzundan Anadolu kulüpleri daha çok para alacak. Bu Türk futbolu için bir dönüm noktası olur mu?
         <br/>
         <br/>
         Tam anlamıyla olmasa da Türk futbolunun en büyük sıkıntılarından birini bir nebze olsun hafifletmiş olur. Artık Anadolu kulüpleri de ligin üst sıralarını zorlayacak kadro oluşturmak için büyük paralar harcamaya başladı. Bu da Türk futbolundaki rekabet ortamını üst düzeye çıkaracak. Bu tablo büyük takımlar için kayıp gibi görünse de onlar da bu işten faydalanacak. Üç beş attığı Anadolu takımlarından ziyade daha kaliteli ekiplerle karşılaşacaklar. Kaliteleri yükselecek. Avrupa’ya ilk turda veda etmeyecekler. Birkaç tur atlayarak naklen yayın havuzundan kaybettiklerini sandıkları paralardan daha fazlasını kasalarına koyacaklar.
         <br/>
         <br/>
         -Nihai hedefiniz A Milli Takım’ı çalıştırmak mı?
         <br/>
         <br/>
         Bütün Türk antrenörlerinin amacı budur herhalde. Profesyonel anlamda kendinizi ispat etmek. Daha sonra büyük takımları çalıştırmak, ardından Avrupa’ya açılmak. Sonra da Milli Takım’ı çalıştırmak. Bizim de hedefimiz bu.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2042 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22377), [web.archive.org (arşiv bağlantısı)](http://web.archive.org/web/20060524183545/http://www.aksiyon.com.tr:80/yazdir.php?id=22377)
