# Yetiş UEFA, takımlarımız küme düşüyor!

*Behram Kılıç 2012.02.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yönetim beceriksizliğinin yol açtığı mali yapılar kulüplerin varlığını tehdit ediyor. Borç içindeki Mardinspor sessiz sedasız küme düştü. A.Gücü, Sakarya, Kocaeli gibi takımlar da aynı sebepten sırada. 2013’te UEFA’nın sıkı denetimleri geliyor.
  </font>
 </div>
 <div id="newsText">
  <font class="detail-text">
   <p>
    Fenerbahçe, Beşiktaş, Trabzonspor, Giresun, Mersin İdman Yurdu, Eskişehir, Sivasspor ve İstanbul Büyükşehir Belediyespor’un ortak özelliklerini çoğunuz biliyorsunuzdur. Onlar, hâlen devam eden şike davasında suçlanan takımlarımız. Peki “Sakaryaspor, Giresun, Erzurum, Diyarbakırspor, Kocaelispor, Ankaragücü ve Mardinspor’un ortak özelliği nedir?” diye sorsak… Cevabı biz verelim: Şike yapmadıkları hâlde büyük bir ihtimalle küme düşecekler. Onları küme düşüren/düşürecek sebep ise Türk futbolunun şikeden daha büyük bir gerçeği: Yönetilememek…
    <p>
     Ankaragücü’nün başına gelenleri birkaç hafta önce sizlerle paylaşmıştık. 102 yıllık kulüp yanlış yönetimlerin elinde oyuncak oldu ve sezon sonu büyük ihtimalle küme düşecek. Sakaryaspor, Giresunspor, Diyarbakırspor ve Kocaelispor, geçmiş borçlarını ödeyemedikleri için transfer yapma yasağı ile karşı karşıya. Hâl böyle olunca da alt liglerden kurtulamıyorlar. Birkaç yıl önce 7 milyon liralık borcunu ödeyemeyen Erzurumspor sahaya çıkamadı ve bir alt lige düştü. Yine birkaç yıl önce Malatyaspor borçlarından dolayı kayyuma devredildi. Sorunlar sadece alt liglerde değildi. Sezon başında futbolcularına alacaklarını ödemediği gerekçesiyle Süper Lig takımlarımızdan Gaziantepspor’un UEFA Lisansı iptal edildi. Aynı tehlike ile karşı karşıya kalan Beşiktaş, son anda 10 milyon avro ödeyerek Avrupa’daki yoluna devam etti.
     <p>
      Tüm bu örneklere sahne olan liglerimizde daha önce hiçbir takımın başına gelmeyen bir olay da yaşandı. 2. Lig Kırmızı Grup’ta yer alan Mardinspor, ligin 18. haftasını geride bıraktığımız günlerde resmen küme düştü. Bu çok sıra dışı olay şöyle gerçekleşti: Geçmiş dönemdeki borçları sebebiyle kulübün transfer yasağı bulunuyordu. Bir önceki sezondan ise sadece 13 oyuncu kalmıştı. Altyapısı da olmayan takım sezona 13 oyuncu ile başladı. Bu, dünyada belki de bir ilkti. Mardinspor, oynadığı 15 maçta 1 galibiyet, 3 beraberlik ve 11 mağlubiyetle sahadan ayrıldı. Kadro, sakat ve cezalı oyuncu sayısının artması sebebiyle 10’a düştü. Takım, Alanyaspor maçına 10 kişiyle başlamak zorunda kaldı. 11 kişi ile başlanılan Kırklarelispor maçı ise sıra dışı olaylara sahne oldu. Bir oyuncu sakatlandı, bir oyuncu da kırmızı kart görünce takım maçı 9 kişi ile bitirdi. Sakat ve cezalı oyuncuların çokluğu yüzünden kadro kuramayan Mardinspor, üst üste Denizli Belediye, Sarıyer ve Adana Demirspor maçlarına çıkamayınca kural gereği bir alt lige düştü.
      <p>
       Küme düşme olayı karşısında ne Türkiye’de futbolu sevdirmek ve düzenlemekle görevli Futbol Federasyonu ne Mardin halkı ne de futbol kamuoyu kılını kıpırdattı. Tüm bu yaşananlar sadece 2 milyon lira yüzünden. Evet, Mardinspor’a transfer yasağı konmasının tek sebebi geçmiş oyunculara ödenmeyen toplam 2 milyon liraydı. Kulübü idare etmeyi beceremeyen yöneticiler, federasyondan şehirdeki amatör oyuncular için kendilerine vize vermesini talep etti. Bu talep kabul görmedi. Neticede 13 kişiyle imkânsız bir yola giren Mardinspor, imkânsızı gerçekleştiremeyerek küme düştü.
       <p>
        Peki, daha sezon ortasında küme düşen bir takımın oyuncusu olmak nasıl bir duyguydu? Bu soruyu sıra dışı olaylar yaşayan oyunculara sorduk. Takım küme düşünce oyuncular da başlarının çaresine bakmaya başladı. Kimi kulüp buldu, kimi futbolu bıraktı, kimi ise sözleşmesi devam ettiği için Mardin’den ayrılamadı. Recep Asıl, son üç buçuk yılını Mardin’de geçiren futbolculardan biri. Daha önce de sıkıntılar yaşadıklarını söylüyor. Bu sene için ise “Oyuncu yoktu, para yoktu, destek yoktu, sahiplenen yoktu.” diyor. Ona göre Mardin’in bu durumda olmasının gerçek sebebi, taraftarın takımı terk etmesiydi. “Önce halk sahiplenecek, sonra mecbur kalacak şehrin ileri gelenleri. Şehrin Mardinspor diye bir derdi yoktu.” sözleri de ona ait. Maçlara 10 kişi çıkmalarıyla ilgili ise “Komikti.” diyor: “Her çıktığımız maç bir şaşkınlıktı. Bir hafta iki kalecimizden biri kalede, diğeri forvetteydi. Bir hafta sahaya yedeksiz çıktık. Bir hafta 10 kişiyle oynadık. Bir hafta yine eksiktik ama maçta bir oyuncumuz kırmızı kart görünce 9’a düştük. Kısaca futbolda bir daha asla yaşanmayacak şeyleri Mardin’de yaşadık.” Recep Asıl’ın en çok üzüldüğü, maçlara çıkamadıkları için küme düşmeleri: “3 yıllık mücadelemiz 3 günde bitti.” diyor. Takımdaki birçok arkadaşı gibi o da küme düşme resmileşince başının çaresine baktığını ve transferin bitmesine birkaç gün kala Alanyaspor ile anlaştığını söylüyor.
        <p>
         Takımın kaptanlarından İbrahim Halil Yiğit ise Recep kadar şanslı değildi. O, yaşı da bir hayli ilerlediği için, sezon sonuna kadar oynayabileceği bir takım aramak yerine futbolu bıraktı. Kendisine ‘Şu an ne yapıyorsun?’ diye sorduğumuzda aldığımız cevap üzücüydü: “Evde oturuyorum.” İbrahim Halil, Mardinli. Onun unutamadığı an, Alanyaspor maçında sahaya 10 kişi çıkmaları. Maç öncesi çektirdikleri toplu fotoğrafı “20 yıllık futbol hayatımın en önemli fotoğrafıydı.” şeklinde özetliyor. Ona göre 13 kişiyle başladıkları sezonun ilk yarısında 15 maça çıkmaları bile büyük bir başarıydı. İbrahim Halil’in şu sözleri ise ibretlikti: “Herkes Mardinspor ile işini bitirdi, sonra  takımı bir kenara attı. Kimsenin beklentisi kalmadığı için sahipsiz bırakıldık. Ankaragücü’ne malzeme yardımı yapan Gençlik ve Spor Bakanı’mıza bile sesimizi duyuramadık. Keşke sahaya çıksaydık, 2-3 gol yeseydik ama böyle küme düşmeseydik.”
         <p>
          Mardinspor şu an kayyuma devredildi. Kulüp, valiliğin görevlendirdiği bir isme emanet. Altyapısı olmadığı, 2 trilyonluk borcunu ödemediği için transfer yapamayan takımın önümüzdeki sene de durumu oldukça kritik. Zaman neyi gösterir bilinmez ama bir gerçek var ki kulüplerin yönetimlerinde yaşanan sıkıntılar Türk futbolunun en büyük kangreni. İşte bu noktada UEFA Mali Kriterleri’nin bir an önce hayata geçmesi gerekiyor. A.Gücü’nün yaşadıklarıyla ilgili Şenol Güneş’in sözlerini hatırlatalım: “Zaman zaman söyleniyor; ‘UEFA neden karışıyor?’ diye. Bence federasyonun da karışması lazım. Sezon başında ekonomik durumu çok iyi olan kulübün bugün zaaf yaşaması ligi etkiler. Buna izin vermeyecek bir yapı lazım.”
          <p>
           UEFA önümüzdeki sezon mali kriterlerini devreye sokacak. Bu kriterlerin uygulanması durumunda birçok takımın Avrupa kupalarında yer alması dahi zorlaşacak. Bunun yanında Spor Bakanlığı, Türk futbolunun geleceğini kurtaracak çağdaş bir ‘kulüpler yasası’ hazırlığında. Bakan Suat Kılıç, yöneticilerin, kulüpleri kendilerine borçlandırarak çekip gitmelerinin ve sonra da kulübün gelirlerine temlik koydurmalarının önüne geçilmesine yönelik bir uygulamayı Türkiye Futbol Federasyonu’ndan bekliyor.
           <p>
            UEFA, 2013-14 sezonunda mutlaka yürürlüğe sokacağı mali kriterlerle, ulusal federasyonlara kulüplerin mali yapısını ve işlemlerini incelemeye mecbur kılan bir lisans verme sistemi getirecek. UEFA, böyle bir yöntemi getirerek kulüplerin ekonomik ve mali kapasitelerinin, şeffaflık ve saygınlıklarının artmasını, yönetim yapılanmasının iyileşmesini, kulüplerin yıllık mali yapılarının kontrol edilerek sonraki sezonlarda ayakta kalabileceklerinin kanıtlanmasını, alacakların korunması ve kulüplerin ulusal-uluslararası rekabet gücünün artmasını hedefliyor. Bu hedeflerin hepsi sanki liglerimizdeki takımlar için düşünülmüş. Eğer bu hedefler gerçekleşirse hiçbir kulüp mali yapısını bozacak transfere pervasızca imza atamayacak. Böyle olunca da hiçbir takım Mardinspor gibi sahaya 10 kişi çıkmayacak. Ya da A.Gücü gibi A2 takımından oyuncularla yola devam etmeyecek. UEFA’ya ricamız, 2013-2014 sezonunu beklememesi. Zira bu gidişle Mardinspor ve Ankaragücü’nün yanında Sakaryaspor, Giresunspor, Kocaelispor, Diyarbakırspor kısacası borçları yüzünden problem yaşayan birçok takımımız, 2013’ü bir alt kümede karşılayacak.
           </p>
           <p>
           </p>
           <p>
            Mardinspor’un 13‘ü şimdi nerede?
            <p>
             Emin Sarı: Takımın kalecisi Fethiyespor’da. Recep Asıl: Alanyaspor ile anlaştı. Edip Saruhan: Adanademirspor ile anlaştı. Hasan Ablak: Boşta. Tuncay Elik: Siirtspor ile anlaştı. İbrahim Demir: Ankara Demirspor ile anlaştı. Burhan Öncü: Diyarbakır Büyükşehir Belediyespor ile anlaştı. Korhan Biçakçi: Siirtspor ile anlaştı. Erkan Görülmez: Mardinspor ile sözleşmesi devam ediyor. Soner Eser Baş: Araklıspor ile anlaştı. Sadettin Özer: Y. Yozgatspor ile anlaştı. Kadir Kaya: Takımın diğer kalecisi. Boşta. İbrahim Halil Yiğit: Futbolu bıraktı.
             <p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31880-yetis-uefa-takimlarimiz-kume-dusuyor.html), [web.archive.org (arşiv bağlantısı)](http://web.archive.org/web/20130713141457/http://www.aksiyon.com.tr:80/aksiyon/haber-31880-yetis-uefa-takimlarimiz-kume-dusuyor.html)
