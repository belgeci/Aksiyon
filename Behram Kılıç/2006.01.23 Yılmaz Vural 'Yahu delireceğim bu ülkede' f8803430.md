# Yılmaz Vural: ‘Yahu delireceğim bu ülkede’

*Behram Kılıç 2006.01.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      18 takım çalıştıran Yılmaz Vural, Aksiyon'a konuştu:
      <br>
       - Hagi özür dilemese Galatasaray'daydım.
       <br>
        - Bilmeden Fatih Hoca'nın önünü açtım.
        <br>
         - Trabzonspor'a gitmekle büyük hata yaptım.
         <br/>
         - Fener'de olsam, Avrupa'da daha başarılı olurdu.
        </br>
       </br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060516202151im_/http://www.aksiyon.com.tr/resim/581/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Konuşsak ne olur, konuşmasak ne olur. İşte senin sayfan dolar, o kadar.” Bir masa etrafına oturur oturmaz ilk sözleri bu oldu, Yılmaz Vural’ın. Belli ki bıkmıştı. Çünkü 20 senedir konuşuyordu. Ve ona göre, konuştukları kimsenin umurunda değildi.
   <br/>
   <br/>
   Ama söyleyecek sözü henüz bitmemişti. Heyecanını da daha yitirmemişti. Bugüne kadar 18 takım çalıştıran Vural, şimdilerde 15 yıllık arkadaşı Menderes Türel’in başkanı olduğu Antalyaspor’a hizmet veriyor. Sohbetimiz de bu kulübün tesislerinde gerçekleşiyor haliyle.
   <br/>
   <br/>
   Küçük yaşlarda sokak aralarında futbol oynamaya başlayan Yılmaz Vural, 16 yaşında iken 1969 yılında Sakarya Genç takımında oynamaya başladı. 1974 yılında Sivasspor’a ilk profesyonel imzasını attı. Daha sonra Tekirdağ’a geçti. Burada ciddi bir sakatlık geçirince futbolda geleceği olmadığını düşündü. Bu düşünce ona spor akademesinin yolunu açtı. 1975 yılında, henüz yeni kurulan Ankara Spor Akademisi’ni kazandı.
   <br/>
   <br/>
   Okurken Hacettepe ve Ankara Demirspor takımlarında futbol oynamaya devam etti. Bu sıralar İzmirspor’dan aldığı teklifle İzmir’in yolunu tuttu. Takımın teknik direktörü okuldan hocası Suphi Varol’du. Suphi hoca kendisine ‘futbolu bırak, hoca ol’ teklifinde bulundu. Kabul etti. Artık Suphi hocanın yardımcısıydı. Hoca istifa edince ikisi de Ankara’ya döndü. Bu dönemde Spor Akademisinde öğretim görevlisi olmaya hak kazandı. Ancak ataması henüz yapılmadığı için yurtdışına gitmeye karar verdi. Çünkü akademiyi bitirmesine rağmen o yıllardaki belirsizlik sebebiyle teknik direktör diploması kendisine verilmemişti.
   <br/>
   <br/>
   Bir gün dönemin Eğitim Dairesi Başkanı Doğan Antaç’ın kapısını çaldı. “Ona hangi ülkenin akademisini kabul ediyorsunuz” dedim. Bana “Almanya” diye cevap verdi. İngilizce bildiği için İngiltere’ye gitmeyi düşünen Vural, rotayı Almanya’ya çevirdi. Yıl 1980’di.
   <br/>
   <br/>
   Köln’de dünyanın sayılı spor akademilerinden biri vardı. Oraya kaydoldu. Okurken her öğrenci gibi bulaşık yıkadı. Daum’la da aynı okuldaydı. Aynı yerlerde top oynadı. En önemlisi ise, Alman Futbol Federasyonu’nun verdiği A, B, C kurslarından da antrenörlük sertifikaları almasıydı.
   <br/>
   <br/>
   Ergun Gürsoy sayesinde işe başladı
   <br/>
   <br/>
   Onun hayatındaki dönüm noktası ise, 1985 yılında Ergun Gürsoy’la tanışmasıydı. O sırada kongre üyesi olan Gürsoy, Yılmaz’a “A kursunu da bitir görüşelim.” diyor. A kursunu da okulu da bitiriyor. “1986 senesinin eylül ayında bir telefon geldi. Arayan Ergun ağabeydi. Özkan Sümer Malatyaspor’u çalıştıracak. Yardımcısı olur musun? diye sordu”. Vural, teklifi hemen kabul ediyor.
   <br/>
   <br/>
   Hiç kuşkusuz antrenör olmasında Tekirdağ’da 23 yaşında geçirdiği sakatlığın büyük etkisi var. Ama o, küçüklüğünden beri hep şunu düşünüyordu: Öyle bir işim olsun ki, kimse bana amirlik taslamasın ve istediğim saatte işe gideyim. “Bu mesleği bilinçli seçtim. Kendi karakterime uygun bir meslekti. Dolayısıyla spor akademisine bilinçli gittim. Lisede tembel bir öğrenciydim. Üniversitede ise en çalışkan öğrencilerden biri oldum.”
   <br/>
   <br/>
   Hem alaylı hem mektepli olmak büyük avantajdı haliyle. Almanya’dan dönerken birçok bilimsel antrenman tekniğini de çantasına koydu. Maç öncesi ve maç sonrası antrenman yaptırmasıyla dikkatleri çekti. Malatyaspor’da da ligin son haftalarında Özkan Sümer’in ayrılmasıyla artık tek seçiciydi. Büyüklere karşı inanılmaz başarılı maçlar çıkarınca dikkatleri üzerine çekti. Bir sonraki sezon takım ligi üçüncü bitirecekti. Fatih Terim futbolu bırakmış, tekstille uğraşıyordu; Mustafa Denizli ise Derwall’in yardımcısıydı o dönemlerde. Dolayısıyla genç kuşağın temsilciliğini Yılmaz Vural yapıyordu.
   <br/>
   <br/>
   İşte burada sözü ona bırakıyoruz: “Benim üzüldüğüm bir konu var. Kendini eğitmiş biri olarak bu ülkede önemli görevler bekledik. Ama verilmedi. Benim dezavantajım bir camianın adamı olmamaktı. Bu pazarın içine girmem bile kolay değildi. 20 yıldır bu pazarın içinde kalıp hep birinci lig takımı çalıştıran, sürekli iş bulan bir hoca oldum. Bunun dünyada örneği yoktur herhalde.”
   <br/>
   <br/>
   Bu yalnızlığı içinde ne bir belediye başkanını, ne bir tanıdığını araya sokup iş buldu. Yolda giderken telefonu çaldı. Bizimle çalışmak ister misin diye. Onun iş bulma şekli bu oldu. Çünkü takımlar onu hep zor dönemde göreve davet etti. “Zor dönemlerde davet edilmek ne demektir? Senin yeterliliğin fazla, bizi anca sen kurtarırsın. Kurtarmışızdır, ondan sonra devam etmemişizdir. Türkiye’de çok önemli başkanlarla çalıştım. Hiçbirini tanesini de işime karıştırmadım. Onlar beni çağırdığı için de istediğim imkânları ve yetkileri alabildim.”
   <br/>
   <br/>
   Düşme hattındaki takımlar ona sarıldı
   <br/>
   <br/>
   Ama bu yetkileri, takım düze çıktığında ondan geri aldılar. “Hep sorulup duruluyor hocam sen niye sürekli çalışmıyorsun. Niye çalışayım? Bu yetkileri vermek istemeyen, bu imkânları tanımayan, hep ön planda olmak isteyen bu amatör insanların her şeyine; millet ‘istikrarı var’ desin diye mecbur muyum katlanmaya.”
   <br/>
   <br/>
   Bugüne kadar 18 takım çalıştırdı. 7 coğrafi bölgeyi dolaştı. Pek çok genç oyuncuyu futbola kazandırdı. Hakan Şükür bunların en önemlisiydi. Yılmaz hoca ‘çok şükür dünya çapında bir oyuncu oldu’ diyor Hakan için. Türkiye’nin birinci ligde en genç oyuncusunu da o oynattı. Bugün F.Bahçe’nin oyuncusu Gürhan Gürsoy daha 15,5 yaşında iken Adana’nın F.Bahçe ile yaptığı maçta sahaya çıktığında ona forma veren Yılmaz hocaydı.
   <br/>
   <br/>
   Düşme hattındaki takımların sığınağı olarak biliniyor ama bugüne kadar, çalıştığı iki takım küme düştü. Biri Adanaspor diğeri ise Çanakkale Dardanel. “Adanaspor’a son 8 maçında geldim. Sonuncuydu. Valisi, başkanı yalvardılar. ‘Hocam gel belki kurtuluruz’ diye. Kalan 8 maçın 6’sını kazandık, düştük. Dardanelspor’da son 10 maçta geldim. 6’sını kazandık yine düştük. Bunların dışında çok takım kurtardık. Rize’ye gittim mesela 11 maçın 9’unu kazandık. Ligde kaldık. Bunlar önemli şeyler ama gözden kaçıyor. Ne yapalım, bana kimse bu takımı şampiyon yap demedi. Sadece Sarıyer’i şampiyon yap dediler ikinci ligde, yaptım. Eskişehir’i yap dediler, yaptım.”
   <br/>
   <br/>
   Yılmaz Vural’ın bunca yıllık meslek hayatında en büyük şansızlığı kaybettiği üç önemli maçtı. Birisi, Bursaspor’da iken Trabzonspor’la oynadıkları Türkiye Kupası finali. Diğeri, Trabzonspor’da iken Kocaelispor’a karşı kaybettiği Türkiye Kupası finali. Sonuncusu ise, Bursaspor’dayken Antalya’ya karşı yine Türkiye Kupası’nda kaybettiği yarı final maçıydı. Eğer bu maçları kazansaydı çalıştırdığı takımlar UEFA Kupası’na gidecekti.
   <br/>
   <br/>
   Hayatındaki en kritik kararı ise, Trabzonspor’un teknik direktörlüğünü kabul ettiği 1996-97 sezonunun 20. haftasında verdi. “O zaman Sarıyer’i çalıştırıyordum. Ligde 20. hafta oynanıyordu. Cuma akşamı Fenerbahçe İzmir’de Altay ile oynadı. Takımın hocası Lazaroni idi. Maç berabere bitti. Maçtan sonra Ali Şen aradı: ‘Bu iş tamam, bizim hocamız sen olacaksın’ diye. Pazar akşamı buluşmak için randevulaştık. Çünkü ben de Sarıyer’le birlikte Gaziantep deplasmanındaydım. Cumartesi günü, Trabzonspor, Beşiktaş’a yenildi. Maçtan sonra bu kez Mehmet Ali Yılmaz aradı. Bana teklifte bulundu. Biz pazar günü Gaziantep’ten dönerken Nur dağları mevkiinde otobüsümüz kara saplandı. Uçağı kaçırdık. Akşam G.Saray, Vanspor ile berabere kalınca Fener yarıştan kopmadı. Ali Şen’le olan randevuma geç kalacağımı anlayınca kendisine telefon ettim. Bu sonuçtan sonra bana, ‘Lazaroni ile konuştum. Çarşamba Beşiktaş’la kupa maçı var. Onu oynayalım. Perşembe senle buluşalım’ dedi. Ben dedim ki ‘Ali abi, Mehmet Ali Bey de beni aradı. Bu iş olmayacaksa…’ O da ‘O zaman oraya git’ dedi. Öyle olunca da biz Trabzon’a gittik. Pazar gecesi yarımdan sonra M.Ali Yılmaz’ın evinde anlaşmaya imza attık.”
   <br/>
   <br/>
   Trabzon’a gitmem hataydı
   <br/>
   <br/>
   Tabii bu imza Yılmaz Vural’ın teknik direktörlük yaşamını oldukça etkiler. “Ben büyük takım seçimini çok yanlış yaptım Trabzonspor’a gitmekle. Çünkü bana yönetim hiç sahip çıkmadı. Takım ikinci, antrenör mü kovulur? Fenerbahçe’yi İstanbul’da 3-1 yeniyorsun, o sene Türkiye Kupası yarı finali oynatıyorsun, Başbakanlık Kupası alıyorsun. Ertesi sene 8. hafta takım lig birincisi. 9. hafta Samsun’a 90’da yediğin golle mağlup oluyorsun, takipçin Fener kazanıp iki puan üstüne çıkıyor. Salı günü işine son veriliyor. Üstüne üstlük hiçbir gerekçe gösterilmeden.”
   <br/>
   <br/>
   Trabzon’dan ayrılmasında yönetici Hikmet Onur’la anlaşamamalarının büyük etkisi vardı. “Trabzon halkı benim arkamdaydı. Hikmet Onur diye bir idareci vardı. Onunla kavga ettik. Ya sen ya ben dedi. Ben gittim. Başkan Yılmaz kulübü ona bırakmıştı. Bana korkunç zarar verdi Trabzonspor. En popüler dönemimde büyük takım hakkımı çok kötü kullandım. O da bizim hatamız. İki takımın üst üste bir saat arayla araması da ilginçti. Durdular durdular aynı anda aradılar. Ali abi bana deseydi bir sene bekle, beklerdim. Nasip kısmet değilmiş demek ki.”
   <br/>
   <br/>
   Yılmaz Vural ismi A Millî Takımda da sürekli gündeme geldi. Piontek’in yardımcılığını kabul etmedi. “1993 senesiydi. Şenes Erzik aradı. ‘Fatih hocayı Ümit Millî  Takıma getirdik. Sen de Piontek’in yardımcısı ol’ dedi. Ben birçok açıklamamda yabancıya karşı olduğumu söylüyordum. Bu yüzden Piontek’in yardımcısı olmak prensiplerime aykırıydı. Kabul etmedim. Ama ne oldu? Fatih hocanın önü açıldı. Bilmeden Türkiye’nin çok iyi hocalarından birinin önünü açtık. Onun nasibiymiş. Güzel bir şey oldu yani.”
   <br/>
   <br/>
   Yılmaz hoca Beşiktaş için de düşünüldü. Siyah-Beyazlı yönetim Rasim Kara’yı takımın başına getirmeden Vural’ı da gündemine almıştı. Ancak camianın çocuğudur diye Kara tercih edildi. Peki Galatasaray’dan teklif yok muydu kendisine. Vural, iç çekiyor ve belki de ilk kez anlatıyor bize Galatasaray macerasını: “Hagi yönetimden özür dilemeseydi, bugün Galatasaray’ın başındaydım.” diye başlıyor söze. “Hagi yönetimi sert eleştirince Ergun Abi beni aradı. Şimdi yönetim kurulu toplantısına giriyorum. Pazartesi için hazır ol, bizdesin diye.” Ancak yönetim kurulu toplantısında Hagi yönetimden özür dileyince takımın başında kaldı.
   <br/>
   <br/>
   Sohbetin bu anında biraz daha sinirleniyor. “Çok samimi söylüyorum, benim aldığım futbol eğitimini değil Türkiye’de, dünyada almış çok az insan vardır. İki üniversite bitir, profesyonel futboldan gel, öğretim görevlisi ol, futbolu dolu dolu yaşa, yabancı dil bil ve hiçbir önemli göreve seni getirmesinler ülkende. Benim agresif olmamın en önemli sebeplerinden bir tanesi de budur. Ben Daum’un ne olduğunu çok iyi biliyorum. Adamlığını, insanlığını. Yahu delireceğim, yani adam gelip bu ülkede 2 milyon Euro para alıyor. Ben bu ülkeden gitmişim, kendi başıma yapmışım her şeyi, bu ülke bizi Daum kadar değerli bulmadı hiçbir zaman. O zaman agresif oluyorsun yani. Kendini hissettirmek, kendini göstermek istiyorsun. Zaman zaman bu ülke benim magazin yanımı ön plana çıkardı. Takla atıyor, adam dövüyor diye. Şimdi Türkiye’de kulübeden çıkmayana kötü bakıyorlar. Bana şovmen diyorlardı, kulübeden çıktığım zamanlar.”
   <br/>
   <br/>
   F.Bahçe’de olsaydım daha başarılı olurdu
   <br/>
   <br/>
   Yılmaz Vural duygu olarak meslekten çok koptuğu bir dönemde kendisini Antalyaspor’da buldu. “Son zamanlarda istemediğim şeyler yaşadım. Ben bu futbol sisteminin antrenör tipi olmadım hiçbir zaman. Her yanlışı söyledim. Hiçbir pisliğine bulaşmadan bugünlere geldim. (Hemen burada Rize-A.Sebat maçını hatırlatıyoruz ama ‘o konu kapandı’ diyerek bizi susturuyor.) 20 yıldan beri çalışıyorum, bir lira param yok. Ayıptır yani. Hiçbir kulüpten paramı tam almadım. Hep hatır gönül, bilmem ne. Tok gözlüyüz işte.”
   <br/>
   <br/>
   Antalyaspor’a da hatır gönülle geldi. Başkan Menderes Türel’le uzun yıllar öncesine dayanan dostluğu vardı. Geldiğinde takım kayyuma kalmak üzereydi. “Abi ‘gel’ dedi. Kıramadım. Takım 5-6 ay içinde kafaya oynar oldu. Türel, bana ‘CEO’susun bu takımın’ dedi. ‘Al anahtarı sen yönet’ dedi. Bana güvenmeleri çok hoşuma gitti. Ben de burada gecemi gündüzüme verip çalışıyorum”. Büyük takım çalıştırmak gibi bir hedefi olmadığını öğreniyoruz Yılmaz hocanın.
   <br/>
   <br/>
   Vural’a Daum’u sormamak olmazdı. Mesela Avrupa’da Fenerbahçe’nin başında Yılmaz Vural olsaydı takım daha başarılı olur muydu? Bu soruyu ‘Kesin olurdu.’ diye cevaplıyor Yılmaz hoca. “İmkânları üst seviyede bir takım Fenerbahçe. Bu bir iletişim olayıdır. Bizim dilimiz ortak. Kulübün maddi gücü ortada, destek ortada. Daha kısıtlı imkânlarla yaptıklarımız da ortada.” 7-8 milyon Evro’ya oyuncu alan bir takımın hocası olarak Daum bizleri kandırıyordu ona göre. Ayrıca Alman hocayı Türk insanının karakter yapısına uymayan, soğuk, ilişkisiz biri olarak görünüyordu Vural.
   <br/>
   <br/>
   Son olarak “Siz kulüp başkanı olsaydınız kiminle çalışmak isterdiniz?” diye soruyoruz. Vural hoca hiç düşünmeden cevap veriyor: “Kendimle çalışmak isterdim, kendimi iyi tanıyorum çünkü.”
   <br/>
  </font>
  <br/>
  <!-------- end of YAZI ---------->
 </p>
</div>


## Yorumlar

### Ferda Sivrikaya, 30-Ocak-2006
> Fener hayali: 
> Yılmaz Hoca’nın yorumlarına katılıyorum. Ama şimdiye kadar gerçekten delirmemesini de Fener hayalinin gerçekleşmemesine borçlu bence.

### Volkan Çıra, 29-Ocak-2006
> Düşürdüm demiyor, çıkardım diyor: 
> Sayın Vural her yerde aynı şeyi söyleyip duruyor, Eses’i (Eskişehirspor’u) şampiyon yaptım diyor. İstanbulspor, 1. lige çıktığı sezon Eses ile mücadele ediyor. Son maç Eses-İstanbul maçı. Eses’in 1. lige çıkabilmesi için maçı kazanması gerekiyor. Beraberlik hâlinde dahi İstanbul şampiyon oluyor. Maç berabere bitti. Eses’in hocasının işine son verildi ve yerine Yılmaz Vural getirildi. Eses ‘play of’a kaldı. Konya’da oynanan 2 maç sonunda Eses 1. lige çıktı. Son iki maçta takımın başında olduğu hâlde “Eskişehirspor’u şampiyon yaptım!” diyen Vural nasıl saygı bekler? Eskişehir o yıl küme düştü. Vural takımın başında 14-15 maça çıktı. Niye “Takımı ben düşürdüm!” demiyor?

### Ali Kanarya, 28-Ocak-2006
> Size inanıyorum: 
> Sayın Vural, sizin başarılı bir futbol adamı olduğunuzu kabul ediyorum; ama sadece futbol adamı olmak büyük takımları çalıştırmak için yeterli değil. Trabzonspor size teklif yaptığında naz yapsaydınız, Fenerbahçe'nin teklifini bekleseydiniz emin olun ki çok büyük bir hoca olarak senelerce anılabilirdiniz.  İğneyi kendinize, çuvaldızı başkalarına batırın. Diyalog eksikliğiniz olduğu kanaatindeyim. İsteseniz Fatih Terim ya da Futbol Federasyonu’ndan yetkililer size Millî Takımımızda bir görev vereceklerdir.

### Özgür Başyiğit, 27-Ocak-2006
> Hayal kuracağına elindekiyle yetinsin: 
> Yılmaz Vural önce kendi geçmişine bakmalı. Çalıştırdığı takımlara önemli herhangi bir başarı kazandırabilmiş mi? Sürekli büyük takım-büyük bütçe hesaplarına kafa yoracağına, elindeki kadroyla en iyiyi yapmaya çalışsın. Daum’un kişiliği hakkında söz söylemek bana düşmez, ama mesleğindeki başarıları ortada.

### Habib Yüksel, 26-Ocak-2006
> Hocaların Evliya Çelebi’si: 
> Başarıya herkesin ortak olduğu bir ortamda başarısızlığını her zaman kabul etmiştir Yılmaz Hocamız. Avrupa’da yüksek spor eğitimi almış ender insanlarımızdan biridir. Kişilikli ve karizmatik olması onu farklı kılıyor. Keşke, spor eğitimi aldığı Almanya’da yardımcı antrenörlüğe başlasaydı ya da Piontek’in yardımcılık teklifini kabul etseydi. Oralarda biraz pişseydi, Avrupa’nın sayılı hocalarından biri olurdu.

### Kenan Topuz, 25-Ocak-2006
> Daum gitmeli: 
> Fenerbahçe’nin başında Daum’dan başka kim olsa başarılı olur. Yılmaz Vural bu konuda son derece haklı. Daum’un gitmesi gerek.

### Hasan Subaşı, 24-Ocak-2006
> Bir kez başarılı oldu: 
> Yılmaz Hoca’nın söyledikleri bence hikâye! Onun çalıştırdığı takımları da gördük. Bence o sadece bir defa başarılı oldu. O da 1985’te Malatyaspor’un başında iken. Onun dışında Yılmaz Hoca’yı tanımam.

### Can Türk, 24-Ocak-2006
> Fenerbahçe Vural'a ağır gelir: 
> Yılmaz Hoca, her demecinde, Fener’in başına geçme isteğini dışa vuruyor; ama onun bu görevi kaldırabilecek yapıda olmadığı kanaatindeyim. İdarecilik eğitimin dışında başka meziyetleri de gerektiriyor. Vural Yılmaz’ın TRT’deki yorumları, fikri yapısını ortaya koyuyor.

### Hasan Doğrukartal, 24-Ocak-2006
> Deliren sadece o değil: 
> Yılmaz Vural’ın her sözüne katılıyorum. Üzülmesin, deliren sadece o değil bu ülkede. En iyi oyuncular, en iyi yazarlar, en iyi fikir adamları da garip yaşamıyor mu bu ülkede. Futbolda, sanatta, ekonomide, kısacası her alanda, başarının yine bu ülkenin insanları tarafından gerçekleştirilmesini diliyorum.

### İlnur Ayvazoğu, 24-Ocak-2006
> Galatasaray’ı çalıştırmasını isterdim: 
> Bir Galatasaraylı olarak, Vural Hoca’yı takımımın başında görmek isterdim. Çünkü, büyük takım çalıştırmasa bile, hocanın başarıları göz önündedir.

Kaynak: [www.aksiyon.com.tr](http://www.aksiyon.com.tr:80/detay.php?id=23227&yorum_id=7676), [web.archive.org (arşiv bağlantısı)](http://web.archive.org/web/20060516202151/http://www.aksiyon.com.tr:80/detay.php?id=23227&yorum_id=7676)
