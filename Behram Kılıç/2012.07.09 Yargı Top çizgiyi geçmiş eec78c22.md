# Yargı: Top çizgiyi geçmiş

*Behram Kılıç 2012.07.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   3 Temmuz’da başlayan Şike Davası ile ilgili 2 Temmuz’da mahkeme kararını verdi. Aziz Yıldırım 6 yıl 3 ay hapis cezasına çarptırıldı. Spor kamuoyunda büyük tartışmalara sebep olan Şike Davası ile ilgili son sözü Yargıtay söyleyecek.
  </font>
 </div>
 <div id="newsText">
  <font class="detail-text">
   <p>
    Tam bir yıl önce başlayan Şike Davası’nın Yargıtay aşaması dışındaki ayakları tamamlandı. Mahkemeye göre, F.Bahçe Başkanı Aziz Yıldırım örgüt kurmak, şike yapmak ve teşvik vermekten toplam 6 yıl 3 ay hapis cezasına çarptırıldı. Yıldırım’ın yanı sıra davada yargılanan 93 sanıktan bir çoğu hakkında çeşitli cezalar uygun görüldü. Yıldırım ile birlikte tutuklu 3 sanık tahliye edildi. F.Bahçe taraftarı Yıldırım’ın şike yaptığına inanmıyor. Coşkulu bir kalabalık başkanı ‘krallar’ gibi karşıladı. 364 gün sonraki ilk fotoğrafına baktığımızda başkan bir hayli yorgun görünüyordu.
    <p>
     3 Temmuz 2011’de başlayan Şike Dava-sı’nda 8 takım suçlanıyordu. Futbol ailesi bu dava karşısında büyük şok yaşadı. İlk etapta 93 sanıktan 31’i tutuklandı. Gazetelere göre F.Bahçe’nin küme düşmesi kesin gibiydi. Suçlanan takımlardan Beşiktaş. ‘Aklanana kadar kupayı iade ediyoruz’ diyerek başından sonuna kadar şike davasının kenarında kalmayı başardı. Davanın başrolünde F.Bahçe, hatta Aziz Yıldırım vardı.
     <p>
      Futbol Federasyonu da şoktaydı. Federasyon başkanı, ‘F.Bahçe başkanı olmanın’ hayallerini kuran Mehmet Ali Aydınlar’dı. Aydınlar, ‘F.Bahçe’yi küme düşüren başkan olmak istemiyorum’ diyerek F.Bahçe’yi bu işten en az zararla kurtarmaya çalıştı. Ama yine de F.Bahçe’yi Şampiyonlar Ligi’ne gitmekten alıkoydu. Aydınlar, bu yüzden büyük tepki aldı.
      <p>
       Davanın ilk gününden itibaren ‘şike sahaya yansımamıştır, futbolcu olmadan şike mi olur, mahkemenin sonucunu beklemeden federasyonun karar vermesi skandaldır’ gibi karar vericileri etki altına almaya yönelik yorumlar had safhadaydı.
       <p>
        Savcı Mehmet Berk’in 400 sayfalık iddianamesinde yok yoktu. Başlangıçta şike davasına destek veren AK Parti, F.Bahçe taraftarının tepkisinden dolayı geri adım attı. 6222 sayılı, şike yapan yöneticilere ağır cezalar öngören yasa değiştirildi. Sonrasında Başbakan Recep Tayyip Erdoğan ‘Takımlar ayrı kişiler ayrı yargılansın’ fikrini kamuoyuyla paylaştı.
        <p>
         Federasyon Başkanı Aydınlar, UEFA’nın Zürih’teki merkezine sık sık giderek pazarlıklar yaptı. Sonunda UEFA’yı eksi puan cezası verilmesi yönünde ikna etti. Ancak F.Bahçe cephesi ‘tek puanımız silinemez’ diyerek buna karşı çıktı. Aydınlar’ın 58. maddeyi değiştirme isteği başarısızlıkla sonuçlandı ve başkan birkaç gün sonra istifa etti.
         <p>
          Yıldırım Demirören, Beşiktaş’ı bırakarak Federasyon Başkanı oldu. Başbakan Erdoğan’ın Demirören’e büyük desteği vardı.
          <p>
           ‘Demirören Federasyonu’ 58. maddeyi değiştirdi. Artık şike yapanın küme düşmesi çok zordu. Etik Kurulu ‘şike sahaya yansımamıştır’, Profesyonel Futbol Disiplin Kurulu da oy çokluğu ile Aziz Yıldırım’ın şike ve teşvikle ilgisi olmadığına karar verdi. İlhan Ekşioğlu ile Şekip Mosturoğlu ise teşvike teşebbüste bulunmuşlardı. ‘Şike futbolcuyla olur, futbolcular nerede’ diyenlere de küçük bir cevap rapora yansımıştı. İbrahim Akın’a 3 yıl futboldan men cezası verildi. Akın, şikeyi itiraf eden futbolcuydu. Şike Davası başladığından beri ‘sahaya yansımayan şike şike değildir’ diyen Avukat Engin Tuzcuoğlu’nun başında olduğu Tahkim Kurulu, PFDK’nın verdiği cezaları biraz daha indirerek 2010-2011 sezonunda şike yapılmadığına, teşvik verilmediğine karar verdi.
           <p>
            14 Şubat’ta başlayan mahkeme ise dışarıda olup bitenlere bakmadan ilerledi. 23. duruşmanın görüldüğü 2 Temmuz günü Mahkeme Başkanı ‘F.Bahçeli’ Mehmet Ekinci tutuklu ve tutuksuz sanıklara son sözlerini sordu. F.Bahçe Başkanı Aziz Yıldırım, bir yılı aşkın süredir, sürekli dillendirdiği sözü tekrarladı: Darağacında olsak da son sözümüz F.Bahçe. Ekinci kararını açıklarken şöyle seslendi: “Adalet yerini bulsun, dünya yıkılsın umurumuzda değil.” Aziz Yıldırım, İlhan Ekşioğlu, Şekip Mosturoğlu, Tayfur Havutçu, Serdal Adalı, Bülent Uygun gibi bir çok isme ceza verildi. Trabzonspor Başkanı Sadri Şener ve yöneticisi Nevzat Şakar ise beraat etti. Şimdi top Yargıtay’da. Eğer karar onanırsa Türkiye’de ilk defa şike yüzünden büyük takımların yöneticileri ceza almış olacak.
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-33040-yargi-top-cizgiyi-gecmis.html), [web.archive.org (arşiv bağlantısı)](http://web.archive.org/web/20140926115748/http://aksiyon.com.tr/aksiyon/haber-33040-yargi-top-cizgiyi-gecmis.html)
