# Terimizin son damlasına kadar

*Behram Kılıç 2005.09.12*

<div bgcolor="#FFFEF6">
 <font>
  <img border="0" height="1" src="/web/20060106092812im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106092812im_/http://www.aksiyon.com.tr/resim/562/50.jpg" vspace="5"/>
  </p>
 </font>
 <font class="content">
  KİEV - Fatih Terim ve A Millî Takım kötü günler geçirdikleri bir dönemde tekrar bir araya geldi. 9 yıl önce birlikte çıktıkları yolu parlak bir kariyerle noktalayan iki dostun buluşması zor bir döneme rastlıyordu. Çünkü hem A Millî Takım hem de Terim epeyce yıpranmıştı. Düşüşteki bu iki dost birbirlerine sımsıkı sarıldı. Ve yükseliş başladı.
 </font>
 <p>
  <font class="content">
   Aldığı çok büyük bir riskti. Oyun sistemini bir türlü oturtamayan, bütünlükten, inanç birliğinden uzak, iç çekişmelerle yıpranmış, üstüne üstlük ciddi rakipleri karşısında puanlar kaybetmiş bir Millî Takım’ın başına geliyordu. O 2000 yılında UEFA Kupası’nı G.Saray’a kazandırarak kariyerinin zirvesine çıkmıştı. Bu başarı Fiorentina’ya uzanmasını sağlamıştı. Milan ise erken gelen bir zirveydi. Ne olduysa ondan sonra oldu. Teknik direktörlük kariyeri boyunca çıtayı hep yükseğe koyan Fatih Terim, Çizme’de ayak oyunlarına yenik düştü.
   <br>
    <br>
     Toparlanmak için yeniden geldiği G.Saray’da beklenenin aksine daha da sarsıldı. Takımın 100. yılında Avrupa’ya gidememesinin sorumluları arasındaydı. Bu kötü neticelerden sonra yaklaşık bir buçuk yıl, “Bizim takımı çalıştır.” diye telefonuna kimse mesaj dahi atmadı.
     <br/>
     <br/>
     Terim’in talihinin tersine döndüğü dönemde Türk Millî Takımı da düşüşe geçmişti. Yıllar öncesinin iki sevgilisi aynı dönemde zor duruma düşmüştü. Terim’in temellerini attığı A Millî Takım, 2002 Dünya Kupası’nda elde ettiği üçüncülükle futbol tarihinde zirve yaptı. 2004 Avrupa Şampiyonası’na gidemeyerek hem içte hem de dışta herkese hayal kırıklığı yaşattı. Dünya sıralamasında ilk 7’ye kadar yükselerek inanılmaz bir başarı yakalayan Türkiye’nin düşüşe geçmesinin suçlusu olarak dönemin teknik direktörü Şenol Güneş gösterildi. Hocanın bileti kesildi. Güneş’in yerine kamuoyunun da büyük desteği ile Ersun Yanal geldi. Yanal’ın diline pelesenk ettiği sözcük değişimdi. Bu, kulağa hoş geliyordu. Bu kadar iddialı bir sözcüğü hiç kimse sorgulamadı. Herkesin Yanal’ın büyüsüne kapıldığı o ilk günlerde sessiz bir uyarı içeriden, Yıldıray Baştürk’ten geldi. “Evet, yeni bir sistem var. Ama bu sistemle henüz hiçbir şey başarmadık.” diyordu gurbetçi futbolcu, diğer arkadaşlarının aksine. Yıldıray’ın bu sözleri söylediği dönemde Yanal, Hakan Şükür ve Bülent’e paye üstüne paye veriyor, Millî Takım’la Avustralya’nın büyülü atmosferinde mutluluk rüzgârları estiriyordu. Yine bu dönemde, “Ben Millî Takım’ın değil, Türk futbolunun federasyon başkanıyım.” açıklamasıyla siyasetin desteğini alamayan Haluk Ulusoy’un yerine Federasyon Başkanlığı koltuğuna Levent Bıçakcı oturuyordu.
     <br/>
     <br/>
     “Bu takım Brezilya’yı bile yener.” diye açıklamalarla futbolcularına olan güvenini ortaya koyan Yanal’ın 2006 Dünya Kupası elemelerine Gürcistan beraberliği ile başlaması yine içte ve dışta şok etkisi yaptı. 2006 Dünya Kupası Almanya’da oynanacaktı ve orada Türkiye adeta ev sahibi gibi ağırlanacaktı.
     <br/>
     <br/>
     Üstelik Avrupa Birliği görüşmelerinde de önemli virajlar dönülüyor, Şampiyonlar Ligi finali, Formula 1 gibi organizasyonlar Türkiye’de yapılıyordu. Yani 2006 Dünya Kupası’na gitmekle pek çok şey taçlandırılacaktı. Ancak hiç de beklendiği gibi olmadı. Yanal, ‘adına futbol okulu açılmalı’ dediği Hakan Şükür’e ilk Gürcistan maçından sonra bir daha forma vermedi. Bu gerginlik A Millî Takım’ı, Hakan Şükür’ü ve Yanal’ı büyük zarara uğrattı. Bu kararından dolayı başta Federasyon Başkanı olmak üzere hiç kimse Yanal’a müdahalede bulunmadı. Bu arada maçlar oynanmaya devam ediyordu. Türkiye ise grubunun güçlü takımları Yunanistan, Danimarka ve Ukrayna karşısında galibiyete ulaşamıyor, Yanal’ın söylemi de oldukça değişerek; “Bu grupta her takım her takımı yener.” çizgisine geliyordu. Kısacası, Türk futbolundaki düşüş devam ediyordu. Elemelere 1. torbadan katılan Türkiye, Almanya trenini kaçırmak üzereydi.
     <br/>
     <br/>
     Terim, tüm bu gelişmeleri, dinlendiği Bodrum’dan izliyordu. Yakın çevresine de Türkiye’nin şimdiye kadar Almanya’yı çoktan garantilemesi lâzımdı diyordu. Başkan Özhan Canaydın’ın ikinci G.Saray macerasına ‘gönüllerdeki teknik direktör’ sloganıyla getirdiği Terim, bu sefer Türkiye Futbol Federasyonu Başkanı Levent Bıçakcı tarafından bizzat Millî Takım teknik direktörlüğüne davet ediliyordu. Bıçakcı, çoklarına göre geç kalmıştı. Çünkü tren neredeyse raydan çıkmak üzereydi.
     <br/>
     <br/>
     “Türkiye’de hiçbir takımı çalıştırmayacağım.” diyen Terim, belli çevrelerin baskısını kıramadığı ve böylesine kutsal bir görevden kaçamayacağı için ‘bilgi ve birikimini’ Millî Takım’a vermek üzere başdanışmanlık görevini kabul ediyordu.  Bu, düşüşteki iki değerin buluşmasıydı. Omuz omuza vererek adlarını tüm dünyaya duyuran iki dostun buluşması... 9 yıl sonra yeniden, her şeye baştan başlıyormuşçasına işe koyuldu Terim. Kendi ifadesiyle dinlenmiş, bazı hatalarından ders almıştı. Konjonktüre uygun hareket etti ilkin. Yardımcılıklarına Oğuz Çetin ve Mehmet Özdilek’i getirerek Millî Takım etrafındaki kulüpçülük havasını dağıtmayı yeğledi. Sonra tarihî bir açıklama yaptı: “2006’ya gidersek geçmişten, gidemezsek benden bilin.”
     <br/>
     <br/>
     Ben yerine biz demeyi öğrendi Terim. Sinerji oluşturmak için Millî Takım kapıları kapatılan Alpay, Hakan Şükür gibi oyunculara tekrar kuçak açtı. Bir operasyonla altyapılardaki hocaların tümünü de değiştirdi. Göreve 5 yıl için gelmişti; ama risk almıştı Terim. Önünde ikisi deplasmanda olmak üzere zorlu 3 maç vardı. Bir hafta içinde, çok formda Danimarka ile içeride ve grubun en iyi takımı Ukrayna ile Kiev’de oynayacaktı onun önderliğindeki A Millî Takım. Üstelik kamuoyunun da Millî Takım’a inancının kalmadığı bir ortamdı. Bu zorlu müsabakalar öncesinde, çalıştıracağı takımı yakından tanımak için ayarladığı  özel maçta ‘hoş bulduk arkadaşlar’ diyemedi. Bulgaristan’a 3-1 yenilmemiz onu da epey tedirgin etti. Zira, “Danimarka grubun çok güçlü takımı. Mazeret olarak söylemiyorum; ama takımda sakatlar var, 7 puan alırsak gideriz.” gibi sözleri geçmişte Terim’in ağzından pek duymamıştık.
     <br/>
     <br/>
     Zaman kısaydı ve çabuk geçti. Danimarka ve Ukrayna maçlarının vakti geldi. Danimarka maçı öncesi Millî Takım Doktoru Cengiz Dinç’i ‘sakatlar hakkında basına sen bilgi ver’ diyerek basın toplantısına konuk etmesi, Terim’in  ne kadar zor durumda olduğunun göstergesiydi adeta. Kaleci Rüştü sakattı. Hakan Şükür’ün üzerinde baskı vardı. Terim bu maçlar için Alpay’ı kadroya alarak sürpriz yaptı. Ama Alpay uzun süredir sahalardan uzaktı. Üstelik Danimarka’nın da gruptaki şansı sürüyor, bu maç öncesi oynadığı son hazırlık maçında İngiltere’yi 4-1 mağlup eden Vikingler İstanbul’a hayli moralli geliyordu.
     <br/>
     <br/>
     Millî Takım’a yıllar önce geldiğinde gençlere kucak açarak yola çıkan Terim bu defa tam tersi bir metoda başvuruyor, “Bu maç tecrübeli futbolcuların maçı olacak.” diyerek Alpay, Hakan gibi oyunculara ilk onbirde görev veriyordu. Sürpriz isim ise Tümer Metin’di. Yıldız oyuncu, 4 Eylül Cumartesi günü bu sezon Beşiktaş takımında oynamadığı dakika kadar sahada kalacaktı. İnönü Stadı’nda seyirci de tek vücut olmuştu. Ancak Danimarka ilk yarım saatin ardından öne geçti. Soyunma odasına giderken Terim’in öfkesi burnundaydı. İkinci yarı, Yıldıray ile Hasan Şaş’ın kenara alınması, Okan ile Hüseyin’in sahaya sürülmesiyle bambaşka bir Millî Takım ortaya çıktı. Okan’ın beraberlik golü, Millî Takımımız Almanya treninin son vagonuna binmişçesine herkesi sevindirdi. Tümer’in 84. dakikadaki frikiği ise Dünya Kupası’ndan sonra ilk kez bu kadar mutlu edecekti milyonlarca Türk’ü. Ancak o bitmek bilmeyen uzatma dakikalarında yenen gol birkaç dakika nefessiz bıraktı taraftarların tümünü.
     <br/>
     <br/>
     Aynı gün Gürcistan’da oynanan maçta ise son dakikada bulduğu golle Ukrayna tüm gruplar içinde Dünya Kupası vizesini alan ilk takım oluyordu. Karadeniz’in öbür yanındaki ülkeyle çarşamba günü oynanacak maç öncesi Yıldıray’ın sakatlanarak kamptan ayrılması moralleri daha da bozdu.
     <br/>
     <br/>
     Ukrayna’nın en önemli silahı Shevcenko’nun, bu karşılaşmada oynamamak için teknik direktörü Oleg Blochin’den izin istemesi biraz olsun moralleri düzeltti. Bu oyuncu İstanbul’da Rüştü’nün koruduğu kaleye iki gol bırakmıştı. 90 öncesinin efsane takımı D. Kiev’in de maçlarını oynadığı Olimpiyat Stadı çarşamba akşamı 60 bin seyirciye ev sahipliği yaptı. Maça dakikalar kala Yunanistan’ın Kazakistan’ı son dakika golüyle yendiği haberi A Millî Takım soyunma odasında buz gibi bir hava estirdi.
     <br/>
     <br/>
     İlk kez uluslararası bir organizasyona katılmayı garantileyen Ukrayna Millî  Takımı’na, tribünlerdeki taraftarlar inanılmaz sevgi gösterisinde bulunuyordu. Terim ve Türkiye A Millî Takımı’nın talihlerini tersine çevirmeleri için bu maç çok büyük önem taşıyordu. Ukrayna ilk yarıyı sağlı sollu ataklarla fakat gol yollarında beceriden uzak geçirdi. İkinci yarı tıpkı Danimarka maçında olduğu gibi bambaşka bir Türkiye vardı sahada. Maçın 55. dakikasında şık çalımlarla ceza sahasına giren Tümer’in topa son dokunuşu belki de Terim ve A Millî Takım efsanesinin yeniden doğuşunun müjdecisiydi. Tam 9 yıl sonra buluşan iki dost, Terim ve A Millî Takım, kötü talihlerini tersine çevirme yoluna girmişlerdi. “Tümer’i inandığım için kadroya aldım. Kapasitesinin üzerinde oynadı. Ben ona fırsat verdim, o da bu fırsatı değerlendirdi. O yetenekli bir oyuncu. Yetenekli oyuncuların böyle maçlarda iş yapacağına inanırım.” açıklamalarında bulunan Terim, maç sonunda tribünlere dönerek, yumruğunu efsane olduğu günleri hatırlatırcasına sıkıyordu.
     <br/>
     <br/>
     Şimdi grupta ikinci olup baraj maçına kalmak için A Millî Takım’ın önünde Arnavutluk engeli kaldı. Ancak bu maçı kazanmakla her şey bitmiyor. Çünkü ikincilik için çekiştiğimiz Yunanistan’ın kalan iki maçından birinde mutlaka berabere kalması gerekiyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22478&yorum_id=1), [web.archive.org (arşiv bağlantısı)](http://web.archive.org/web/20060106092812/http://www.aksiyon.com.tr:80/detay.php?id=22478&yorum_id=1)
