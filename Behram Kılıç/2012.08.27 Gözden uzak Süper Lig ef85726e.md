# Gözden uzak Süper Lig

*Behram Kılıç 2012.08.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Daha çok şike ve bahis skandallarıyla gündeme gelen Çin Süper Ligi son yıllarda kendisine iyice çekidüzen vermeye başladı. Birçok yıldız futbolcu artık bu ligi tercih ediyor. Dünyaca ünlü hocalar da cabası.
  </font>
 </div>
 <div id="newsText">
  <font class="detail-text">
   <p>
    Fransızların efsane ismi Nicolas Anelka, Fildişi Sahilleri’nin yıldızı Didier Drogba, Blackburn Rovers’li Yakubu Aiyegbeni, Sevilla’lı Frederic Kanoute, Barcelona ile 14 kupa kazanan Seydou Keita hepsi de 22. haftasını geride bıraktığımız Çin Süper Ligi’nde ter döküyor. Ve hepsi de bu sezon Çin’in yolunu tuttu.
    <p>
     Dünyanın yeni ekonomik gücü futbolda da söz sahibi ülkeler arasına girmek için dünya çapında yıldızlara milyonlarca dolar ödüyor. İtalya’yı 2006 yılında dünya şampiyonu yapan Marcello Lippi de Çin’de. Marcello Lippi, Guangzhou Evergrande takımını çalıştırıyor. Kadrosunda Drogba ve Anelka gibi yıldızlar bulunan Şangay Şenhua’nın teknik direktörü ise Maradona’nın ardından Arjantin Millî Takımı’nın başına getirilen Sergio Batista. Bir dönem Beşiktaş’ın teknik direktörlüğünü yapan Jean Tigana da Çin’deydi. Real Madrid’in efsane ismi Jose Antonio Camacho ise Çin Millî Takımı’nı çalıştırıyor.
     <p>
      Geçen hafta bir hayır kurumu yararına Çin’de bulunan Maradona da ‘Genç Çin futbolunun gelişimine katkıda bulunmak beni çok mutlu eder’ diyerek bu ülkede çalışabileceğinin sinyalini verdi.
      <p>
       Son yıllarda Avrupa’da yaşı ilerleyen yıldızlar son bir vurgun için Arap ülkelerinin yolunu tutuyordu. Arap ülkelerinin yerini artık Çin aldı. Önceleri yaşlı starlar ABD ve Japonya’ya gidiyordu. 70’li yıllarda ülkede futbolun sevilmesi için Franz Beckhenbauer, Pele, David Beckham gibi dünya starlarını transfer eden ABD’li takımlar, bu oyunculara büyük paralar ödemişti. Aynı metodu 90’lı yıllarda Japonya da denemiş ve başarılı olmuştu. Japonlar şu an için düzgün ve sistemli bir lige sahip. 2000’li yıllarda ise Çin benzer bir modeli takip ediyor. Ülkenin önde gelen kulüpleri kariyerlerinin sonuna gelen yıldızlara büyük paralar ödüyor. 34 yaşındaki Drogba 2 yıl için anlaştığı Şangay Şenhua takımından yılda 15 milyon dolar kazanacak. Yeni kültürleri, yeni ülkeleri tanımaktan her zaman hoşlandığını açıklayan Fildişi Sahilli golcü, Çin futbolunun dünya çapında gelişimine ve tanıtımına katkıda bulunmak istiyor.
       <p>
        2003 yılında Çin’e giden ilk Avrupalı futbolculardan Alman Jörg Albertz, Çin’in dünya starlarını transfer ederek ülkesindeki futbol liginin değerini yükseltmeyi amaçladığını söylüyor. Albertz’e göre Çinliler diğer ülkelerle kıyaslandığında seviye olarak durumlarından memnun değil. “Çok çalışıp arayı kapatmak istiyorlar. Bunun için de elbette büyük oyunculara, büyük isimlere ihtiyaç var.”
        <p>
         Drogba’nın yanı sıra diğer yıldız oyuncuların da Çin’de kazandığı paralar dudak uçuklatacak cinsten. Almanya’nın Borussia Dortmund takımından transfer edilen 27 yaşındaki Arjantinli oyuncu Lucas Barrios’un yeni kulübü Guangzhou Evergrande’den yıllık 5 milyon avro aldığı söyleniyor. Aynı takımın Brezilya’nın Fluminense ekibinden transfer ettiği bir başka Arjantinli Dario Conca’ya yıllık 10 milyon avro verdiği iddia ediliyor. Sevilla’nın UEFA Kupası’nı iki kez kazanmasında önemli pay sahibi olan 34 yaşındaki Malili Frederic Kanoute ise Çin’in Beijing Guoan takımından 1,5 yıl için toplam 3 milyon dolar alacak. Aralık ayında Çin’e transfer olan Anelka ise yılda yaklaşık 14 milyon dolar kazanıyor. Marcello Lippi ise senelik 10 milyon avroya eşofman giyiyor.
         <p>
          Bazı kaynaklara göre Çin futbolun anavatanı. Modern anlamda ise ülkede futbol 1900’lerin başında oynanmaya başlıyor. İç karışıklıklarla birlikte 2 Dünya Savaşı sonrasına kadar çeşitli turnuvalar düzenleniyor. 1955 yılında ise bir lig oluşturuluyor. Ama 1978’e kadar bu lig düzenli değildir. 1978’e gelindiğinde, ilk kez dört takımın alt lige düştüğü on altı takımlı bir lig oynanıyor. 1980’li yıllarda ligdeki takım sayısı yirmi biri buluyor. Takım sayısı artınca Birinci Lig ikiye bölünüyor ve en iyi sekiz takım ‘Jia A’ isimli yeni lige alınıyor. 1990’lı yıllarda ise özel sektör futbola el atıyor. Tüm kulüpler sponsorlara kavuşuyor. 2004 yılında ise profesyonel lig Çin Süper Ligi adıyla değiştiriliyor.
          <p>
           Çin Ligi’nde her yıl farklı bir takım şampiyon oluyor. Ancak son yıllarda Guangzhou Evergrande ile Şangay Shenhua ligde diğer rakiplerine göre bir adım önde. Bunda büyük ekonomik güce sahip olmalarının etkisi var. İtalya Millî Takımı’nın eski teknik direktörü Marcello Lippi’nin çalıştırdığı Guangzhou Evergrande’nin arkasında emlak şirketi Evergrande Real Estate Grubu bulunuyor. Şirketin yönetim kurulu başkanı Xu Jiayin 7 milyar dolardan fazla servete sahip. Çin’deki en zenginler listesinin 5’inci sırasında bulunuyor. Şirket, takıma 100 milyon yuanlık bir katkı sağladı. Şu anda da ligde lider durumda bulunan takım geçen yıl şampiyon olmuştu. Anelka ve Drogba’nın takımı Şangay Shenhua’nın sahibi, online bilgisayar oyunları milyoneri Çinli iş adamı Zhu Jun. Takım bu sezon ligde istediği sonuçları alamadı. Orta sıralardaki takıma Anelka 16 maçta 2, Drogba ise 4 maçta 2 gol atarak katkı sağladı.
           <p>
            Çin Süper Ligi’nde Brezilya, Sırbistan, Hırvatistan, G.Kore, Nijerya ve Avustralyalı yabancı oyuncular ağırlıkta. Afrika ülkelerinden Nijerya’nın yanı sıra, Senegal ve Kamerun’un da hatırı sayılır oyuncusu bu ligde ter döküyor. Çin’e bugüne kadar 3 Türk futbolcu transfer oldu: Semavi Uzun, Ahmet Dursun ve İdris Gümüşdere. 2004 yılında Beşiktaş’tan, İtalyan oyuncu Giunti ile kavga ettiği için gönderilen Ahmet Dursun, Çin’de hayatının en kötü günlerini geçirdiğini dile getirmişti. Dursun, 3 yıllık anlaşma imzaladığı Çin’in Tianjin Teda takımında kısa bir süre oynamış, “Ne yemek var ne de sosyal aktivite. Burada kimse İngilizce de bilmiyor.” diyerek takımdan ayrılmıştı.
            <p>
             Bir dönem Trabzonspor’da da top koşturan Semavi Uzun ve Gençlerbirliği’nden İdris Gümüşdere ise 2003 yılında Çin’in ikinci lig takımlarından Ya Tai takımında ter dökmüşlerdi.
             <p>
              Çin futbolunun en büyük sıkıntısı ise şike ve bahis. Ülkede neredeyse her yıl bir şike olayı patlak veriyor. Hapis ve para cezalarının ardı arkası kesilmiyor. Çin’de futboldaki yolsuzluğa son vermeyi amaçlayan girişimler 2009’da hız kazandı. O tarihten bu yana, aralarında hakem, oyuncu ve menajerlerin de bulunduğu onlarca kişi tutuklandı.
              <p>
               En son geçen aralık ayında Çin futbolunun ünlü hakemlerinin şike skandallarına karıştığı tespit edilmişti. Çin Futbol Federasyonu Hakem Komitesi eski Başkanı Zhang Jiangian, sekiz takımdan toplam 376 bin dolar rüşvet almakla suçlandı.
               <p>
                Çin’in meşhur üç hakemi Lu Jun, Huang Junjie ve Ju Weixin de 2010 yılında rüşvet almaktan dolayı tutuklanmıştı. Çin’de skandalın patlak vermesi üzerine seyirciler maçlara gitmeme kararı almıştı. Çin Futbol Federasyonu, 2009 yılında Süper Lig’de yer alan Guangzhou Pharmaceutical ve Chengdu Blades adlı takımları şike ve bahis skandalına karıştıkları gerekçesiyle bir alt kümeye düşürmüş, ikinci lig takımlarından Qingdao Hailifeng takımını ise diskalifiye etmişti. Yine Çin Süper Ligi’nde yer alan Hangzhou ve Chongqing takımları 2008 yılında şike ve bahis skandalına karıştıkları için küme düşürülmüştü.
                <p>
                 Her şeye rağmen şike ve bahis olayları sponsorların bu lige ilgi duymasını engellemiyor. Zira 1,5 milyar nüfusa sahip ülke sponsorların iştahını kabartmaya yetiyor.
                 <p>
                  Çin dünyanın önde gelen takımlarının da yakın takibinde. Büyük kulüpler Çin pazarında kendilerine yer bulmak istiyor. Premier Lig ekiplerinden Arsenal ve Manchester City bu sezon öncesi hazırlıklarının bir bölümünü Pekin’de geçirdi. Real Madrid, Chelsea, Barcelona gibi takımlar Çin’de yeni taraftarlar bulmak, ekonomik kazanç elde etmek için sık sık bu ülkeye gidip turnuvalara katılıyor.
                 </p>
                 <p>
                 </p>
                 <p>
                  <strong>
                   Son 10 yılın Çin Süper Ligi şampiyonları
                  </strong>
                  <p>
                   2011  Guangzhou Evergrande
                   <p>
                    2010  Shandong Luneng
                    <p>
                     2009  Beijing Guoan
                     <p>
                      2008  Shandong Luneng
                      <p>
                       2007  Changchun Yatai
                       <p>
                        2006  Shandong Luneng
                        <p>
                         2005  Dalian Shide
                         <p>
                          2004  S. Jianlibao
                          <p>
                           2003  Shanghai
                           <p>
                            2002  Dalian Shide
                           </p>
                           <p>
                            <img alt="" height="292" src="http://web.archive.org/web/20140926101655im_/http://medya.aksiyon.com.tr/aksiyon/2012/08/27/cin.png"/>
                           </p>
                           <p>
                           </p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/newsDetail_getNewsById.action;jsessionid=D701AD36E5C4F8B920BA96252CDBCFFC?newsId=33421), [web.archive.org (arşiv bağlantısı)](http://web.archive.org/web/20140926101655/http://aksiyon.com.tr/aksiyon/newsDetail_getNewsById.action;jsessionid=D701AD36E5C4F8B920BA96252CDBCFFC?newsId=33421)
