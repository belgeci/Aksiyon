# Brezilya Kupası başlıyor!

*Behram Kılıç 2010.06.07*

<font class="agenda2NewsSpot">
 Bugüne kadar düzenlenen 18 Dünya Kupası’na da katılan Sambacılar, 5 kez kupayı müzesine götürdü. Brezilya, genel puan durumunda da açık ara lider. Ancak Uruguay’a 2-1 yenildikleri 1950 finalini unutamıyorlar.
</font>
<font class="newsDetail">
 <p>
  <p class="MsoNormal">
   Dünyanın en büyük spor organizasyonlarından birinin başlama vuruşuna sayılı saatler kaldı. İlk kez bir Afrika ülkesinde düzenlenecek Dünya Kupası’nın her zaman olduğu gibi favorisi Brezilya. Sambacılar, bugüne kadar organize edilen 18 Dünya Kupası’na katılmayı başaran tek takım. Sambacılar; 1958, 1962, 1970, 1994 ve 2002’de mutlu sona ulaştı. 1950 ve 1998’i ise finalde kaybetti.
  </p>
  <p class="MsoNormal">
   5 kez kupayı kazanmalarına rağmen Brezilyalıların Dünya Kupaları’nda unutamadığı maç, Uruguay’a kaybettikleri 1950 finali. Kupa, Brezilya’da düzenleniyordu. Sambacılar, grup maçlarında Meksika (4-0), İsveç (2-2) ve Yugoslavya (2-0) ile oynamıştı. Tekrar karşılaştıkları İsveç’i 7-1 mağlup etmişlerdi. Ardından İspanya’yı 6-1 ile geçmişlerdi. Uruguay, son 15 dakikasına 2-1 yenik girdiği İsveç maçını 3-2 kazanarak averajla finalde Brezilya’nın rakibi olmuştu.
  </p>
  <p class="MsoNormal">
   16 Temmuz’da oynanan ve bu kupa için 2 yıl gibi kısa bir süre içerisinde inşa edilen dünyanın en büyük stadı Maracana’da oynanan maçı 173 bin 830 biletli seyirci izlemişti. Kupayı kazandıklarına kesin gözüyle bakan Brezilyalılar, kendileri için formalite niteliği taşıyan son 90 dakikanın bitmesini bekliyordu. Hatta FIFA Başkanı Jules Rimet, kupayı Brezilya’ya vereceğinden emin bir halde Portekizce konuşma metni bile hazırlamıştı. Nitekim Sambacılar maçın 47. dakikasında Friaça’nın attığı golle 1-0 öne geçmişti. Her şey yolunda gidiyordu. Ancak 66. dakikada Uruguay’ın Schiaffino’yla bulduğu gol, stadyumda buz gibi bir hava estirdi. Brezilyalı oyuncular bu golden sonra uzun süre kendilerine gelemedi. Beklenmedik bir goldü. Sambacılara asıl darbeyi ise 79. dakikada Alcides Ghiggia vurdu. Uruguaylı oyuncu sağ kanattan hızla Barbosa’nın koruduğu kaleye yaklaşmış ve fırsatını bulduğu anda da yerden sert bir şut göndermişti. Meşin yuvarlak Barbosa’nın kapattığı köşeden filelere gitmiş, karşılaşma 2-1 Uruguay’ın üstünlüğü ile sona ermişti. Brezilya halkı günlerce bu sonuca inanamadı. O maçta oynayan futbolcuların hayatlarının geri kalan kısmı adeta onlara zindan oldu. Bütün futbolcular, ‘bize bu acıyı yaşatanlar’ diye damgalandı. En çok da kaleci Barbosa suçlandı. Kendisi ölümünden (8 Nisan 2000) kısa bir süre önce “Brezilya’da en ağır ceza 30 yıl hapis cezasıdır; ama ben, sorumlu olmadığım bir şey için 50 yıldır ceza çekiyorum.” demişti.
  </p>
  <p class="MsoNormal">
   Hatta öyle ki bir Brezilyalı tarihçinin, “Bizim savaşımız olmadı, doğal felaketimiz de olmadı. Tarihimizdeki en büyük acı, 1950 Dünya Kupası’nda kaybettiğimiz o maçtır.” sözü, o karşılaşmada yaşanan travmayı anlatmaya yeter sanırız. Brezilyalılar, bu maçın uğursuzluğu sebebiyle, beyaz forma-mavi yaka şeklindeki forma rengini sarı forma-yeşil yaka şeklinde değiştirmiştir. Güney Amerika futbolunda, Maracana Stadyumu’nda oynayan ve favori olmadığı maçı kazanan takımlar için kullanılan Maracanazo şeklinde bir terim türemiştir. “Tarih boyunca Maracana’yı 3 kişi susturabilmiştir, Frank Sinatra, Papa II. Jean Paul ve Alcides Ghiggia” sözü de bu maça atıftır.
  </p>
  <p class="MsoNormal">
   Dünya Kupalarının en başarılı takımı Brezilya’yı 16 Dünya Kupası’na katılan ve 4 kez kupayı elde eden İtalya takip ediyor. 3. sırada ise yine 16 Dünya Kupası’na katılan ve kupayı 3 kez müzesine götüren Almanya var. Brezilya, 18 Dünya Kupası’nda oynadığı toplam 92 karşılaşmanın 64’ünü kazandı. Sambacılar 14 maçta da sahadan mağlubiyetle ayrıldı. 16 Dünya Kupası’na katılan Almanya da toplam 92 maç oynadı. Panzerler 55 maçta galibiyet görürken, 18 maçta ise sahadan mağlubiyetle ayrıldı. Dünya Kupaları’nda en çok maç oynayan takımlar arasında İtalyanlar 3. sırada geliyor. Azzuriler sahaya çıktıkları 77 maçın 44’ünü kazandı, 14’ünde ise mağlup oldu.
  </p>
  <p class="MsoNormal">
   İlk kez Uruguay’ın 1930’da düzenlediği kupaya bugüne kadar toplam 75 ülke katılma başarısı gösterdi. Her galibiyete 3, beraberliğe ise 1 puan verildiğinde, dünya kupalarında 92 maç oynayan Brezilya, genel klasmanda 206 puanla açık ara lider konumda. Almanya ise 184 puana sahip. Dünya Kupalarına toplam 2 kez katılan ve 10 maç oynayan Türkiye ise 16 puanla listenin 31. sırasında bulunuyor.
  </p>
  <p class="MsoNormal">
  </p>
  <p class="MsoNormal">
   KUPANIN GOL KRALLIĞI
  </p>
  <p class="MsoNormal">
  </p>
  <p class="MsoNormal">
   15 gol - Ronaldo
   <span>
   </span>
   (Brezilya)
  </p>
  <p class="MsoNormal">
   14 gol - Gerd Müller
   <span>
   </span>
   (Almanya)
  </p>
  <p class="MsoNormal">
   13 gol - Juste Fontaine
   <span>
   </span>
   (Fransa)
  </p>
  <p class="MsoNormal">
   12 gol - Pele
   <span>
   </span>
   (Brezilya)
  </p>
  <p class="MsoNormal">
   11 gol - Sandor Kocsis
   <span>
   </span>
   (Macaristan)
  </p>
  <p class="MsoNormal">
   11 gol - Jürgen Klinsmann (Almanya)
  </p>
  <p class="MsoNormal">
   10 gol - Helmut Rahn
   <span>
   </span>
   (Almanya)
  </p>
  <p class="MsoNormal">
   10 gol-
   <span>
   </span>
   Teofilio Cubillas
   <span>
   </span>
   (Peru)
  </p>
  <p class="MsoNormal">
   10 gol - Gary Lineker
   <span>
   </span>
   (İngiltere)
  </p>
  <p class="MsoNormal">
   10 gol - Grzegorz Lato
   <span>
   </span>
   (Polonya)
  </p>
  <p class="MsoNormal">
   10 gol - Gabriel Batistuta
   <span>
   </span>
   (Arjantin)
  </p>
  <p class="MsoNormal">
   10 gol - Miroslav Klose
   <span>
   </span>
   (Almanya)
  </p>
  <p class="MsoNormal">
   <span>
   </span>
  </p>
  <p class="MsoNormal">
   KUPADA EN ÇOK FORMA
  </p>
  <p class="MsoNormal">
   GİYEN FUTBOLCULAR
  </p>
  <p class="MsoNormal">
  </p>
  <p class="MsoNormal">
   Mattheaus (Almanya):
   <span>
   </span>
   25 maç
  </p>
  <p class="MsoNormal">
   Maldini (İtalya):
   <span>
   </span>
   23 maç
  </p>
  <p class="MsoNormal">
   Maradona (Arjantin):
   <span>
   </span>
   21 maç
  </p>
  <p class="MsoNormal">
   Uwe Seeler (Almanya):
   <span>
   </span>
   21 maç
  </p>
  <p class="MsoNormal">
   Wladyslaw Zmuda (Polonya):
   <span>
   </span>
   21 maç
  </p>
  <p class="MsoNormal">
   Cafu (Brezilya):
   <span>
   </span>
   20 maç
  </p>
  <p class="MsoNormal">
   Grzegorz Lato (Polonya):
   <span>
   </span>
   20 maç
  </p>
  <p class="MsoNormal">
   Wolfgang Overath (Almanya):
   <span>
   </span>
   19 maç
  </p>
  <p class="MsoNormal">
   Ronaldo (Brezilya) :
   <span>
   </span>
   19 maç
  </p>
  <p class="MsoNormal">
   Rummenigge (Almanya):
   <span>
   </span>
   19 maç
  </p>
  <p class="MsoNormal">
   <span>
   </span>
  </p>
  <p class="MsoNormal">
   2010 DÜNYA KUPASI’NIN HAKEMLERİ
  </p>
  <p class="MsoNormal">
  </p>
  <p class="MsoNormal">
   Afrika (4): Mohamed Benouza (Cezayir), Koman Coulibaly (Mali), Eddy Maillet (Seycheller), Jerome Damon (Güney Afrika) Asya (4): Yuichi Nishimura (Japonya), Sudkhiddin Mohd Salleh (Malezya), Khalil Al Ghamdi (Suudi Arabistan), Rawschan Irmatow (Özbekistan) Avrupa (10): Wolfgang Stark (Almanya), Frank De Bleeckere (Belçika), Howard Webb (İngiltere), Stephane Lannoy (Fransa), Roberto Rosetti (İtalya), Olegario Manuel Benquerença (Portekiz), Martin Hansson (İsveç), Massimo Busacca (İsviçre), Alberto Undiano (İspanya), Viktor Kassai (Macaristan) Kuzey- Orta Amerika (4): Joel Aguilar (El Salvador), Carlos Batres (Guatemala), Benito Archundia (Meksika), Marco Rodriguez (Meksika) Okyanusya (2): Michael Hester (Yeni Zelanda), Peter O’Leary (Yeni Zelanda) Güney Amerika (6): Hector Baldassi (Arjantin), Carlos Simon (Brezilya), Pablo Pozo (Şili), Oscar Ruiz (Kolombiya), Carlos Amarilla (Paraguay), Jorge Larrionda (Uruguay)
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=002BE97941B9B24AF47DA497066DFEA7?sectionId=0&newsId=26951), [web.archive.org (arşiv bağlantısı)](http://web.archive.org/web/20100611010621/http://www.aksiyon.com.tr:80/aksiyon/newsDetail_getNewsById.action;jsessionid=002BE97941B9B24AF47DA497066DFEA7?sectionId=0&newsId=26951)
