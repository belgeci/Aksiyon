# Feldkamp: Futbol topuyla savaş sırasında tanıştım

*Behram Kılıç 2005.09.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      II. Dünya Savaşı’nda tanıştı futbol topuyla. Ayakkabıları bile olmayan bir çocuktu. Sonra futbola büyük hizmetler verdi.
      <br>
       Artık eşofman giymeyi düşünmüyordu. Ama Türk kolejlerindeki çocuklar için bu kararından vazgeçti.
       <br>
        Bunu ilk kez Aksiyon’a açıklayan Karl Heinz Feldkamp,  “İyi bir organizasyonla Türk kolejlerindeki öğrenciler arasından seçmeler yapalım. Bu iş için tekrar eşofman giyerim.” diyor.
       </br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608020325im_/http://www.aksiyon.com.tr/resim/563/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Karl Heinz Feldkamp... Bugün ülkemizde tüm spor otoritelerinin ciddiye aldığı bir spor yazarı. Türkiye’de 1990’lı yılların başında ve sonunda G.Saray ve Beşiktaş’ı çalıştıran Feldkamp, bugünlerde Zaman gazetesindeki yazdığı yazılarıyla en az teknik direktörlükteki kariyeri kadar başarılı bir performans sergiliyor. O, günü değil adeta yarını yazıyor. G.Saray ve Beşiktaş’ı çalıştırdıktan sonra birçok Alman gibi ülkemizden mutlu ayrılan Feldkamp, kendisine sunulan sevgiden çok etkilendi. Öyle ki bizleri hiç unutmadı. Gönüllü bir elçi gibi çalıştı. Ancak bize dostça uyarılarda bulunmayı da ihmal etmedi. 2006 Dünya Futbol Şampiyonası onun ülkesi Almanya’da yapılacak. Ve o, kupaya katılmamızı en az bizim kadar istiyor. Zaman gazetesinde 2004’ün Haziran ayında spor yazıları yazmaya başladı, sesini daha gür duyurabilmek için. Etkili de oldu. Söyledikleriyle farklı kapılar açtı. Yılların kurt hocası bilgi ve birikimleriyle en baba gazeteciye taş çıkartacak yazılar yazdı. Onunla Danimarka maçını izlemek için geldiği İstanbul’da buluştuk. Söyleşimiz iki güne yayıldı. Amacımız bu bilge futbol adamının meşin yuvarlak dışındaki hayatına da girmekti. Feldkamp’ın II. Dünya Savaşı’nın başladığı yıllara rastlayan çocukluğunda ne gibi bilinmeyenler vardı? Arnavutluk’ta ziyaret ettiği Türk okulları hakkında ne düşünüyordu? Ve en önemlisi tekrar eşofman giyecek miydi? Yazarlığını, Türkleri, futbolu ve hayat hikâyesinin bilinmeyenlerini konuştuk.
   <br/>
   <br/>
   -Siz savaş yıllarında doğdunuz…
   <br/>
   <br/>
   Savaştan daha yaşlıyım.
   <br/>
   <br/>
   -Biliyorum. 1934’te doğdunuz.
   <br/>
   <br/>
   Ama savaş 1939’da çıktı.
   <br/>
   <br/>
   -Benim öğrenmek istediğim, savaş çocukluğunuzu nasıl etkiledi. Yokluk yaşadınız mı?
   <br/>
   <br/>
   Ben Almanya’nın tam merkezindeydim savaş başladığında. O günleri hatırlıyorum. Annem, babam ve yakınlarımdan kimseyi kaybetmediğim için bana film gibi geldi savaş. Ama açlık çektiğimi unutamam. Tabii çocukluğumuzu atlattıktan sonra, gençlik yıllarında savaşı kitaplardan okumaya başladığımızda ne kadar büyük zorluklarla karşı karşıya kaldığımızı daha iyi anladım.
   <br/>
   <br/>
   -Irak’ta ve dünyanın çeşitli yerlerinde savaş var. Oradaki çocukları hiç düşündüğünüz oluyor mu?
   <br/>
   <br/>
   Bir gün çok aç kalmıştım. Hırsızlık yaptım. Mecbur kalmıştım. Karnımı doyurmak zorundaydım. O yıllarda hepimiz bunu yaptık. Bugün de televizyonlardan savaşı gördüğümde o günleri hatırlıyorum. Savaş gerçekten çok kötü bir şey. Ne sebeple olursa olsun insanları aç bırakmaya kimsenin hakkı yok. O zaman bizim çektiklerimizi kimse bilmiyordu. Bugün televizyonlardan her şeyi görüyoruz. Ama şunu da eklemek istiyorum. Beni son yıllarda en çok etkileyen ve üzen savaş, Balkanlar’dakiydi. Politikacılara çok kızıyorum. Bu kadar birbiriyle iç içe olan insanlar nasıl oldu da birbirlerini boğazladı orada. Birçok insan katledildi. Yazık.
   <br/>
   <br/>
   -Almanya II. Dünya Savaşı’nda yerle bir oldu. Ama sonra büyük bir kalkınma hamlesi gerçekleştirdi. Nasıl başardınız bunu?
   <br/>
   <br/>
   Almanya’nın II. Dünya Savaşı’ndan sonra birden bu kadar büyümesi  kendi gücüyle olmadı. Amerika ile Rusya arasındaki soğuk savaş Almanya için büyük bir şanstı. Amerika ile müttefiki Fransa dediler ki, ‘Biz askeri dahi olmayan Almanya’yı ekonomik olarak ortaya çıkartıp Rusya ile Avrupa arasına bir duvar örelim.’ Almanya bu şansını çok iyi kullandı. Biz bir baktık, 15 sene içinde endüstride İngiltere’yi bile sollamışız. Tabii halkın da etkisi var bu kalkınmada. Ama Amerika ve onun tarafındakilerin desteği olmadan bunu başarmamız mümkün değildi. Aslında Türkiye de o soğuk savaş döneminde aynı rolü üstlenmişti. O zamanlar Türkiye de çok önemliydi bu ülkeler için. Ama siz bu şansınızı iyi kullanamadınız. Şimdi, o zamanki önemi ortadan kalktı Türkiye’nin.
   <br/>
   <br/>
   -Adolf Hitler’in son anlarının anlatıldığı ‘Çöküş’ filmini izlediniz mi?
   <br/>
   <br/>
   O filmi izlemedim. Ama bundan 20 sene öncesine kadar hiçbir okul kitabında savaşla ilgili bilgi yoktu. O günlerin filmler vasıtasıyla gündeme gelmesine çok seviniyorum.
   <br/>
   <br/>
   -Savaş ortamında futbol topuyla tanışmanız nasıl oldu?
   <br/>
   <br/>
   Evet, futbol topuyla savaşta tanıştım. Ayakkabılarım yoktu. Savaşın içindeydik. İşte futbolun tabiatındaki güç bu. Herkes için çok kolay ve basit bir oyun futbol.
   <br/>
   <br/>
   -Kaç yıl futbol oynadınız?
   <br/>
   <br/>
   Almanya’da 17 yıl profesyonel olarak oynadım.
   <br/>
   <br/>
   -İyi bir futbolcu muydunuz?
   <br/>
   <br/>
   O zaman takım kadroları bu kadar geniş değildi. Ama ben hep ilk 7-8 iyi oyuncu arasındaydım. Millî takımdan da bana davet geldiğini biliyorum. Hiç gitmedim. Çünkü o zamanlar kulüp başkanlarının yaptırımı çoktu. Gelen davetleri yırtıp çöpe atıyorlardı. Ama senin şu soruyu sormanı isterdim: Nasıl antrenör oldun?
   <br/>
   <br/>
   -Hocam o soruyu sormamak olmaz ki...
   <br/>
   <br/>
   O dönemde halkla ve çevremle ilişkilerimin iyi olduğunu gördüm. Bulunduğumuz bölgede çok büyük bir fabrika vardı. Ve o fabrikanın patronlarıyla da iyi ilişkiler kurmuştum. Baktım her hafta futbol oynayarak çamurla uğraşıyorum. Bu zor gelmeye başladı. Patronlarla olan ilişkilerimi kullanarak o şirkette çalışmaya başladım. Aynı dönemde küçük bir semt takımının başkanı da beni aradı. Haftada iki gün takımını çalıştırmamı istedi. İtalya’da villası vardı. Bana iyi bir paranın yanı sıra İtalya’daki villasında 5 hafta tatil teklif etti. Futbol oynamakla karşılaştırdım; para iyi, antrenman daha az. Dedim bu işi yaparım. Takımı 9 ay içinde ikinci sıraya taşıdım. Bu başarımdan sonra başka bir takımın başkanı aradı beni. Bize gelir misin diye. Haftada üç antrenman, bir araba ve o an aldığım paranın iki katıydı onların teklifi. Yavaş yavaş gazetecilerle de tanışmaya başlamıştım. Bu arada lisansım yoktu. 6 haftalık kurs sonucu lisansa kavuştum. O yıl Almanya’da 2. Lig kuruldu. 2. Ligdeki antrenörleri yakın takibe aldım. Kazandıkları paralara baktım. Lisansları olduğu için iki işte çalışmama rağmen benden daha fazla para kazanıyorlardı. 2. Lig için de eğitim almam lâzımdı. Köln’de bu eğitimimi de tamamlayarak antrenör oldum. Çünkü bu işte iyi para vardı.
   <br/>
   <br/>
   -Başarılarınız var Alman takımlarında. Ama biz o yılları atlayıp G.Saray’a gelelim. Transferiniz nasıl gerçekleşti?
   <br/>
   <br/>
   Bir gün Jupp Derwall evimden aradı. O gün yaş günümdü. Kutlamak için aradı zannettim. Kaiserslautern’i şampiyon yaptıktan sonra hocalığa ara verdiğim bir dönemdi. Bana G.Saray adına teklifte bulundu. Kızımın okulu vardı. Ailemle konuştum. Kızımın nazlanmasını bekliyordum; ama o “Baba ben İstanbul’da da okurum.” deyince G.Saray’ın teklifini kabul ettim. Ondan sonraki olayları da basından bilmen lâzım.
   <br/>
   <br/>
   -Geldiğiniz dönemle ilgili yönetici Mehmet Cansun bana şunları anlattı: İlk antrenmanda futbolcularla sizi tanıştırıyorlar. Bu Bülent, millî takım stoperi;, bu Hayrettin, aynı zamanda millî  takım kalecisi diye. Siz, “Bu kaleci topu tutmasını bilmiyor. Bülent böyle durursa her rakipten çalım yer.”  demişsiniz. Bu tür şaşkınlıklarınız oldu mu ilk günlerinizde.
   <br/>
   <br/>
   O dönemler böyle şeyler oldu. Hayrettin’le ilgili şunu söylemem lâzım: Yanlış bir şey yapıyordu. Onu görüyorsunuz. İki şık var. Ya onu kendi hâline bırakacaksınız ya da değiştireceksiniz. Ya gücünüz yoktur ses çıkarmazsınız ya da riski alarak ona yanlış yaptığını söylersiniz. Ben ikinciyi yaptım. Ama bu gücü antrenör maç kazandıkça elde eder. Başarının olmadığı yerde iyi antrenör olmaz. İyi yönetim olmaz. Mesela size başımdan geçen bir olayı anlatayım. Kaiserslautern’le anlaştığım dönemde Damir Hotiç vardı takımda. Çok ünlü bir oyuncuydu. Daha kulübün kapısından içeri girer girmez yanıma geldi. “Hoca benim adım Hotiç. Ben asla yedek kulübesinde oturmam.” dedi. O kadar kendine güveniyor ki. “Tamam.” dedim. “Sen yedek kulübesinde oturacak adam değilsin.” Kendisini tribüne gönderdim.
   <br/>
   <br/>
   -Hocam, tekrar eşofman giyecek misiniz?
   <br/>
   <br/>
   Beni geçenlerde Werder Bremen’in kaleci antrenörü Burdenski aradı. “Bütün imkânları seferber ediyoruz. Ne olur bizim gençlere bir el at.” dedi. Kabul etmedim. Ben bu tecrübelerimi Türk gençlerine aktarmak isterim. Alman gençleri şu an bunu hak etmiyor. Zaman’ın Almanya muhabiri Seyfi Alp bana, “Türk kolejlerindeki gençler arasından seçmeler yapalım mı?” dedi. Medya grubumuz da buna destek verirse ‘seve seve’ dedim.  ‘İyi bir organizasyon olsun, kolejlerdeki öğrenciler arasından seçmeler yapalım. Bu iş için eşofman giyerim. Bu çok iyi olur. Aralarından bir tane iyi futbolcu bulursak masrafları çıkarmak için onu da büyük bir takıma satarız (gülüyor). Bunun bir adım ötesi yine bizim medya grubumuzun davet edeceği 20 antrenör adayına sempozyum vermek olur.
   <br/>
   <br/>
   -Türkleri neden sevdiniz?
   <br/>
   <br/>
   Türkiye’de üç yıla yakın kaldım. Bu süre içinde Türk futboluna bir şeyler vermeye çalıştım. Ama verdiklerimizi Feldkamp ailesi olarak fazlasıyla geri aldık. Bize büyük sevgi gösterildi. Şunu rahatlıkla söyleyebilirim ki kendimizi Türk insanıyla özdeş görüyoruz.
   <br/>
   <br/>
   -Türklerde en çok beğendiğiniz ve beğenmediğiniz özellikleri öğrenebilir miyiz?
   <br/>
   <br/>
   Türklerin ne eleştirebildiğim ne de olumlu bulduğum bir yönleri var: Kendilerine aşırı güvenleri. Bunu eleştiremiyorum, bir yerde insanlar kendi kendini motive ediyor. “Ben Türk’üm, bunu yapmam lâzım.” diyor. Ama eleştirmem gerekiyor biraz. Örneğin 2002’de Türk Millî Takımı dünya üçüncüsü olunca konuştuğum Türk arkadaşlarım, “Gördünüz mü, biz dünya futbolunda söz sahibiyiz.” dediler. Bunu birilerinin eleştirmesi gerekirdi. Bir dakika deyip ayakların yere basması lâzımdı. Yani böyle bir durum var Türklerde. Çok aşırı güven var ama hedefe ulaşmak için yapılması gerekenler savsaklanıyor.
   <br/>
   <br/>
   -Biliyorsunuz, AB’ye girmek için uğraş veriyoruz ülke olarak. Ama şöyle bir inanış da var birçoklarımızda: Ne yaparsak yapalım bizi AB’ye almazlar.
   <br/>
   <br/>
   Şu anda Türkiye’de AB’ye girmek isteyenlerin sayısının girmek istemeyenlerin sayısından daha fazla olması gerekir. Almanlar, Türkiye’nin AB’ye girmesini istiyor. Ama burada en önemli görev Türk halkına düşüyor. AB’ye girmem lâzım demeliler. Eğer demezseniz bir Alman ya da başka bir ülke vatandaşı hiç demez. Ayrıca ne olursa olsun bizi almayacaklar düşüncesi de yanlış.
   <br/>
   <br/>
   -Almanya’da Angele Merkel’in iktidara gelme durumu var. Seçilirse Türklere AB yolunda sorun çıkartacak gibi.
   <br/>
   <br/>
   Türkiye’nin Avrupa Birliği pazarlıklarının başlama süreci Helmut Kohl dönemine gider. Bunları Merkel de biliyor. Şu an belki seçim dönemi olduğu için o ve yandaşları böyle şeyler söylüyor olabilir. Ama Kohl dönemindeki imzalardan sonra bir süreç başladı. Almanya’da iktidar değişse de bu süreç değiştirilemez. Hükümet değişirse bu bence Alman politikasını fazla etkilemez.
   <br/>
   <br/>
   -Türkiye’ye ilk geldiğiniz günden bu yana yaklaşık 20 yıl geçti. Nasıl bir değişiklik göze çarpıyor.
   <br/>
   <br/>
   Caddeler değişti, çevre değişti. Büyük binalar yapıldı. İlk defa 85’te gelmiştim Avrupa Kupası maçı için. Ben Bayern Urdingen’i çalıştırıyordum, Derwall de G.Saray’ın başındaydı. Ali Sami Yen adeta patates tarlasıydı o zamanlar. İstanbul’da en hoşuma giden şey ne biliyor musun? Modernleşmeyle beraber şehri şehir yapan özelliklerin korunuyor olması. İstanbul’un kokusu duruyor. Türklük kokan yerlerin korunmasını istiyorum. Çiçek Pasajı, Sultanahmet gibi yerler. Çiçek Pasajı’nı değiştirmek isteyen, İstanbul’un kalbine müdahale etmiş olur.
   <br/>
   <br/>
   -Arnavutluk’ta Türk okullarını gördünüz. Bu okullar ile ilgili düşünceleriniz...
   <br/>
   <br/>
   Bu okullar Arnavutluk için çok büyük bir kazanç. Biliyorsunuz komünist sistemden çıkmış bir ülke orası. Beni pozitif anlamda çok şaşırttı bu okullar. Bu aynı zamanda Türk milletinin büyüklüğünün de göstergesi. Çünkü kendi içindeki bir gücü oraya taşımış. Ben orada kolejlerden sonuncusunu ziyaret ettiğimde inşaatı devam ediyordu. Yetkililere “Lütfen, bu kolejin açılışına beni de davet edin.” dedim. Bunu yine tekrarlıyorum. O heyecanı yaşamak istiyorum. Türk kolejleri projesi gerçekten çok büyük bir proje.
   <br/>
   <br/>
   -Türklerin dünyanın bir çok ülkesinde bu tür kolejler açtığını biliyor muydunuz?
   <br/>
   <br/>
   Diğerleri ile ilgili bazı bilgiler aldım; ama ben gördüklerimle ilgili bir şeyler söyleyebilirim. Arnavutluk’ta gördüğüm müthiş bir şeydi gerçekten. Orada başkent Tiran’ın içinde 5-6 kolej olduğunu duydum. Gerçekten çok önemli bir çalışma. Gerçi imkân olsa Arnavutluk’un bütün şehirlerine yayılsa bu okullar. Bana verilen bilgilere göre okulların o kaliteyi yakalayabilmesi için belli bir para harcanıyor. Belli aileler, iş adamları bu parayı veriyor. Bunu anlayabiliyorum. Bir de çok iyi okuyan öğrencilere burs veriliyor. Onlara yardım ediliyor. Buna artık güzellik içinde güzellik denir.
   <br/>
   <br/>
   -Dünyada terör olayları oluyor. Bazı teröristler bunu İslam adına yaptığını söylüyor...
   <br/>
   <br/>
   Bu tür insanların bir inançla alakası olduğuna inanmıyorum. Onlar insanlık için zararlı fanatikler. Ben İslamiyet’in ya da başka bir dinin böyle bir şeyi insanlara emrettiğine de inanmıyorum.
   <br/>
   <br/>
   -Konuyu yazarlığınıza getirelim. Zaman gazetesinde yazı yazmaya nasıl başladınız?
   <br/>
   <br/>
   Beni spor galasına davet ettiler. Orada gazetenin yöneticileriyle tanıştım. Yine orada bana gazetede yazı yazmam teklif edildi. Benim karar vermemde bu gazetede düşündüğüm her şeyi yazabileceğim kanaatine varmam çok etkili oldu. O davette bunu hissettim. Tanıştığım insanlar çok ciddi insanlardı. Orada şov yapmayan insanlar gördüm. Böyle bir teklif bir İspanyol gazetesinden gelse kabul etmezdim. Çünkü ben Türkiye’yi tanıyordum.
   <br/>
   <br/>
   -Başka bir gazeteden transfer teklifi gelse gider misiniz?
   <br/>
   <br/>
   (Gülüyor). Tabii biraz geç kaldılar. Bana ilk teklifi Zaman yaptı.
   <br/>
   <br/>
   -Yazılarınızda genelde yol gösteriyor, tavsiyelerde bulunuyor, olabilecek bazı olayları önceden sezerek yetkilileri önlem almaya çağırıyorsunuz…
   <br/>
   <br/>
   Bu gözlemi yapmanızın en önemli sebebi benim bağımsız olmam. Kimseye bağımlılığım yok. İkincisi de yazı yazmadan önce çok iyi bilgi topluyorum. Türkiye ile ilgili bir şey yazacaksam, gerek Seyfi’den, gerek dostlarımdan, gerek Ahmet Akcan’dan bilgiler alıyorum. Bir antrenör ile gazeteci arasındaki fark budur. Antrenör maçtan önce her şeyi bilmek zorundadır. Gazeteciler için bitmiş bir maçı yazmak kolaydır. Ama ben antrenörlükten gelen birikimimi de kullanarak, biraz da rizikoyu göze alarak yazıları kaleme alıyorum. Yazılarım yüzde yüz doğrudur demiyorum ama daha önceden uyarılarda bulunmak istiyorum. Bir olay bittikten sonra yazı yazmayı kolaylık olarak görüyorum. İyi bir gazetecinin iyi bir antrenör gibi kendini önceden bilgilendirmesi, bağımsız olması ve bazı rizikoları göze alarak yazması gerekiyor.
   <br/>
   <br/>
   -Türkiye Kupası yanlış zamanda oynatılıyor, Ersun Yanal gönderilmeli, Şampiyonlar Ligi’ni Liverpool kazanır gibi yazılarınız çok konuşuldu Türkiye’de.
   <br/>
   <br/>
   Belki bu rizikoyu göze almak antrenörlük kariyerimden geliyor. Bir gazeteci dört beş maç peş peşe kötü tahminde bulunursa onu uyarırlar. Ama idare de ederler. Bir antrenör ise 4-5 maç kaybederse kovulur. Benim şu an Zaman gazetesinde güzel şeyler yazmam lâzım. Okuyucunun dikkatini çekmem lâzım. Editörleri memnun etmem lâzım. Biz hocaya yazı yazdırıyoruz, ama sayfalarımızı boş yere işgal ediyor diye düşünmemeleri, hoca gerçekten bize bilgi birikimini aktarıyor demeleri lâzım.
   <br/>
   <br/>
   -Okuyucularınızdan ne tür tepkiler alıyorsunuz?
   <br/>
   <br/>
   Hemen hemen her yazımdan sonra Türkiye’den telefonlar geliyor. Özellikle Ankara’da, Almanca konuşan pek çok dostum var. Bunlar yazılarımın Türkiye’deki yankılarını bana aktarıyor. F.Bahçe Şampiyonlar Ligi’nde Schalke ile aynı gruba düşünce telefonlarım kilitlendi. Bu beni çok memnun etti. Ben okuyuculara daha fazla şeyler vermek istiyorum. Sadece yorumla kalmak istemiyorum. Yeni fikirler ortaya koymak, yeni konseptler oluşturmak istiyorum. Okuyucunun daha çok beğeneceği konseptler. Bu konuda gazetenin yöneticileriyle görüşeceğim. Ben bu gazetede yazı yazmaktan memnunum ve daha uzun süre yazmak istiyorum. Ayrıca işimi de seviyorum.
   <br/>
   <br/>
   -Türkiye’de çalıştığınız dönemde spor yazarları ve muhabirleriyle aranız nasıldı?
   <br/>
   <br/>
   1992-94 döneminde G.Saray’a geldiğim zaman bazı gazetecilerle ilk başta birbirimizi anlamakta zorlandık. Ama daha sonra onlar benim ne yapmak istediğimi anladılar. Ben de onları anladım. İyi geçindik. Ancak  bazıları vardı ki onlarla aram hiç iyi olmadı. Hâlâ da iyi değil. Zaten onlar saha içiyle değil de benim özel hayatımla ilgileniyorlardı.
   <br/>
   <br/>
   -Size göre iyi bir spor yazarında hangi özellikler olmalı?
   <br/>
   <br/>
   İlle de spor yapmış olması şart değil. Ama ilgilendiği spor dalının kurallarını çok iyi bilmesi gerekiyor. Bunun yanında, bilgisini sürekli artırması lâzım. Mesela ben ısrarla Arnavutluk-Ukrayna maçını yerinde izlemek istedim. Ukrayna bu çıkışı nasıl yakaladı, yerinde görmek istedim. Bunun için İspanya’dan Almanya’ya, oradan da Arnavutluk’a gitmeliydim. İçimde, “Ben bir gazeteye yazı yazıyorum. Evet, masraflı olacak. Evet, bu iş için biraz yaşlandım; ama bu benim işim.” düşüncesi vardı. Üstelik Şubat ayıydı. Bu işime verdiğim önemi gösterir. Her gazeteci işini ciddiye almalı. Bir de gazeteci yazdığı gazeteyi iyi tanımalı. Ben hangi gazetede yazıyorum, bu gazeteyi kimler okuyor, redaksiyonda kimler var bunları çok iyi bilmeli.
   <br/>
   <br/>
   -Siz Zaman’ı ne kadar tanıyorsunuz? Birde redaksiyonda kimlerin olduğu çok önemli mi bir gazeteci için…
   <br/>
   <br/>
   Kesinlikle önemli. Bakın başımdan geçen bir hadiseyi anlatayım. Almanya’da sadece pazar günleri çıkan bir gazete vardır. Orada bir yıla yakın yorumlar yazdım. Berti Vogts, Alman Millî Takımı’nın hocasıydı. Ve Matthaeus millî takımdan gitsin mi kalsın mı tartışmaları yapılıyordu. Ben yazımı bitirdim. Gazeteye geçtim. Şef redaktör beni aradı. “Yazın çok iyi, ama sonunda Matthaeus gitsin ya da kalsın diye bir ekleme yapman iyi olur.” dedi. Ben kendisine “O konu için henüz erken.” diye cevap verdim. O ‘yazmalısın’ diye baskı yaptı. “Böyle bir yazı yazmak isteyen varsa yazsın. Ben yazmam.” diyerek hemen sözleşmeyi iptal ettim. Bir gazetecinin bağımsızlığını korumasıdır bu. Zaman gazetesine gelince; yazmadan önce dostlarım, gazetenin yeniliklere açık, liberal ve Türk Milletinin dini inançlarına saygılı bir gazete olduğunu anlattılar bana.
   <br/>
   <br/>
   -Yazarlık mı zor, antrenörlük mü?
   <br/>
   <br/>
   Antrenörlük daha zor. Antrenörlüğün en zor tarafı ne biliyor musun? 25 adamın var. Bunları bir hafta çok güzel çalıştırıyorsun. Maç günü geliyor. Yarısına diyorsun ki siz şu tarafa ayrılın. İlk onbire girenler gururla gidiyor. Ve bu işi bir yıl boyunca yapıyorsun. Tamamen sinir savaşı. Orada dengeyi tutmak, karışımı iyi ayarlamak söz konusu. Bu durum insanı yıpratıyor. Ama gazeteciler maç bitince dolabını kilitleyip çıkabilirler. Ya da fotoğraf çekeceğin yer bellidir.
   <br/>
   <br/>
   -Ben antrenörlüğü bilmiyorum ama bana göre gazetecilik o kadar kolay değil...
   <br/>
   <br/>
   İki gazeteci aynı derece iyi olsa, şef içlerinden birini seçer bir göreve gönderir. Diğeri der ki nasıl olsa bir sonraki göreve ben gideceğim. Üzülmez. Ama bir futbolcuyu oynatmadığın zaman onun kayıpları çok büyük oluyor. Hele bu maç Şampiyonlar Ligi maçıysa kayıplar daha da artıyor. Beni Almanya’da büyük şirketler, ‘antrenörle yöneticiler arasındaki farklar’ konusunda konuşmam için konferansa çağırdı. Bir örnek verdim. Mercedes firmasını ele alın. Şef, cuma günü işler bitince herkese çok iyi çalıştınız, pazartesi görüşürüz deyip onları gönderdikten sonra oturur bir kahve içer. Ama antrenör  bir hafta boyunca çalışır ve hafta sonu maça çıkar. Eğer yenilmişseniz yedekleriniz bile sizinle dalga geçer, ne haber diye. O anki psikolojiyi düşünebiliyor musunuz? Onun için antrenörlük gerçekten zor. Ama ben yine de yapmak isterdim. Hele bugün belki de herkesin yapmak istediği bir iş. Medya da çok işin içine girdi çünkü.
   <br/>
   <br/>
   -Bir filozof  “Futbol halkların afyonudur.” demişti. Bu görüş çok taraftar buldu kendine. Size göre de futbol halkların afyonu mudur?
   <br/>
   <br/>
   Futbol bir afyon değil. Ama bir tutku. Futbolu bulanlar o kadar basit bir oyun ortaya koymuşlar ki. İnsanların normal yaşamdaki hareketlerine çok uygun. Çünkü insan ben de oynayabilirim, ben de yapabilirim diyor.
   <br/>
   <br/>
   -Gelecekte bu tutkunun yerini alabilecek başka bir oyun çıkar mı?
   <br/>
   <br/>
   Hayır. Mesela rugby’yi ele alalım. Seyirci toplayabilir, ama onu oynamak için insanın belli bir yaşa gelmesi lâzım. Orada vücut vücuda vuruyor. Ama futbol böyle değil. 4-5 yaşında bir çocuk oynamaya başlayabilir. Şehirler büyümeden önce her tarla bir futbol sahasıydı. İstanbul metropol oldu. Ama akşamüstü cadde aralarına girin bir top varsa orada futbol oynanıyordur. Futbolun bu gücünü medya ve para kaynakları da keşfetti.
   <br/>
   <br/>
   -Paranın müdahalesi futbolun doğal yapısını bozmuyor mu?
   <br/>
   <br/>
   Hayır. Paranın futbola girmesinin futbolu olumsuz etkilediğini düşünmüyorum. Bugün dünyada çok iyi para kazanan futbolcular parayı kıssanız da yine bu oyunu oynayacak.
   <br/>
   <br/>
   -Bu oyuna teknolojinin müdahalesini nasıl değerlendiriyorsunuz?
   <br/>
   <br/>
   Son 50 yılda teknoloji futbola hep olumlu yönde müdahale etti. Futbolun o basit klasikliğinde değişen bir şey olmadı. Şimdi hakem uzatmaları gösteriyor. Eskiden herkes 80. dakikada ayağa kalkıp ‘hakem maçı bitir’ diye bağırırdı. Teknoloji hep olumlu müdahalelerde bulunuyor futbola, olumsuz olsa seyirci buna izin vermez.
   <br/>
   <br/>
   -Dünya futbolunda Brezilya’nın üstünlüğü var. Onları zorlayacak başka ülkeler olacak mı?
   <br/>
   <br/>
   Kesinlikle olacak. Bir dönem Almanya ve Fransa bunu yaptı. Önümüzdeki dönemde de yeni alternatifler çıkacak. Ama Brezilya’nın üstünlüğünü kabul ediyorum.
   <br/>
   <br/>
   -Kulüpler bir bir modern altyapılara kavuşuyor. Sokak futbolu bitiyor mu?
   <br/>
   <br/>
   Hayır bitmiyor. Günümüzde başarılı futbolcuların temeli sokakta atılıyor. Brezilya’nın bu kadar başarılı olmasında da sokak futbolunun etkisi büyük. Mesela bizim Ballack sokaklarda yetişti. Karnını doyurduktan sonra sokaklarda futbol oynadı.
   <br/>
   <br/>
   -Maradona ve Pele efsane oldular. Size göre hangisi daha başarılıydı?
   <br/>
   <br/>
   Bence Pele. Çünkü 7-8 sene hep zirvede kaldı. 3-4 dünya kupasında etkili oldu. Maradona ise bir dünya kupasında iyiydi. Mesela bugün Beckham’la Pele’yi başarı olarak karşılaştırırsak; Beckham yakışıklı, iyi oynuyor ama şu anda hâlâ büyük futbolcu değil. Henüz İngiltere’ye uluslararası başarı kazandırmadı. Bana göre bir futbolcuya yıldız oyuncu diyebilmemiz için uluslararası arenada ülkesine mutlaka bir şampiyonluk kazandırması gerekir.
   <br/>
   <br/>
   -70’li yıllardaki yıldızlar aynı başarıları bugün de gösterebilirler miydi?
   <br/>
   <br/>
   Gösterirlerdi. Aksi çok yanlış bir düşünce. Çünkü yetenek vardı. Bu yetenek bugünkü teknikle, tıpla kol kola girince aynı başarıyı gösterirlerdi.
   <br/>
   <br/>
   -Futbolu yöneten insanlar genelde zengin işadamları. Bu yapı değişmeli mi?
   <br/>
   <br/>
   Ben bu durumdan çok korkmuyorum. Ancak para sahibinin olayı bilmesi, altında çok iyi elemanlar çalıştırması gerekir. Futbol kulübü satın almayı yat satın almak gibi görmemeli. Sadece maç biletlerinden gelir elde edilmiyor.
   <br/>
   <br/>
   -Biz dışarıya futbolcu gönderiyoruz ama beyin olarak bugüne kadar iyi bir takıma sadece Fatih Terim’i ihraç edebildik.
   <br/>
   <br/>
   Türkiye’ye geldiğimde şunu gördüm: İnsanlar önüne çok büyük hedefler koyuyorlardı. Kendi içinde kendilerini çok iyi bir yere getiriyorlardı. Bu hataydı. Mesela Tanju Avrupa’da gol kralı oluyordu. Türkiye’de yer yerinden oynuyordu ama Avrupalılar kalitesiz bir ligde gollerini attığı için ona pek değer vermiyordu. Çünkü onlar kendilerini etkileyecek bir başarı istiyordu. İşte bu başarı Fatih Terim’in önderliğinde G.Saray’ın UEFA Kupası’nı kazanmasıyla meydana geldi. Ciddi bir iş ortaya konuldu. Tüm Avrupalıların gözü Türkiye’ye döndü. Bunlar kim diye. Sonra Emre, Hakan, Arif, Okan, Tugay gibi oyunculara teklif geldi. Sahnede olmazsanız sizi kimse görmez. Avrupa ve dünya şampiyonaları bir sahnedir. Orada olmanız gerekir. Türkiye 2004’te yer alamadı. 2006’da da yer almazsa Türk futbolu için çok kötü olur. 1990 öncesine dönersiniz.
   <br/>
   <br/>
   -Daum’u biz çok eleştiriyoruz? Siz Daum hakkında ne düşünüyorsunuz?
   <br/>
   <br/>
   Ben burada açıkça söylüyorum, Şampiyonlar Ligi’nde Daum başarısız olursa yönetim çağırıp hocayla yolları ayırmak için konuşacak. Ama böyle bir durum olursa burada da başkan yanlış düşünecek. Türkiye’de şampiyon olmak Barcelona’nın ya da Arsenal’in seviyesine gelmek değil.
   <br/>
   <br/>
   <br/>
   <br/>
   KOHL’Ü ELEŞTiRiNCE, DAVET LiSTESiNDEN ÇIKARILDI
   <br/>
   <br/>
   -Helmut Kohl denince aklıma geldi. O sizi İstanbul’da çağırdığı bir davetten son anda çıkartmıştı.
   <br/>
   <br/>
   1991’de Kaiserslautern’i şampiyon yapınca Kohl bizzat arayıp tebrik etmişti beni. Çünkü bizim takımın bulunduğu eyaletten seçilmişti. Bundan 7-8 ay sonra 92’de İstanbul’a geldim G.Saray Teknik Direktörü olarak. O sıralar Almanya’da Solingen olayları meydana geldi. Ben de “Olayların bu noktaya gelmesinde ‘hükümet suçludur.” dedim. Aynı günlerde Helmuth Kohl, İstanbul’da bulunuyordu ve Dolmabahçe Sarayı’nda verdiği kahvaltıya beni ve eşimi de çağırmıştı. Eşim tam hazırlanmış evden çıkmak üzereyken Kohl’ün sekreteri aradı. Bizi listeden çıkartmıştı. Karım çok üzüldü. Aynı günün akşamı Sayın Süleyman Demirel bir yemek veriyordu ve beni de çağırdı. O yemeğe Kohl de geldi. Türklerin ev sahipliğinde kendisiyle tokalaştım. Ben hükümeti eleştirirken kafadan atmamıştım. Olaylarla ilgili Alman Konsolosluğu’ndan her gün bilgi alıyordum. Türklerin evleri kundaklanırken kafamı kuma sokamazdım. Ben buradaydım; Falco, Stump buradaydı. Biz caddeye çıkıyorduk.
   <br/>
   <br/>
   <br/>
   FELDKAMP KiMDiR?
   <br/>
   <br/>
   Karl Heinz Feldkamp 2 Haziran 1934 yılında Almanya’nın Ruhr Bölgesi’nde doğdu. Almanya’da futbolcu olarak sadece 3. lig ekibi Oberhausen’de oynadı. 1968 yılında aynı takımda antrenörlüğe başladı. 1971 yılında antrenörlüğe ara verdi. 76-78 yıllarında ise Arminia Bilefeld’i çalıştırdı. 1978-79 sezonunda Alman 1. lig ekibi Kaiserslautern’in başına geçti. 4 sezon görevde kaldıktan sonra sırasıyla Borussia Dortmund (1 sezon), A.Bielefeld (1 sezon) ve Uerdingen’i (3 sezon) çalıştırdı. 1987-88 sezonunda Eintracht Frankfurt’du durağı. 89-90 yılında Mısır takımı İsmailiye’yi çalıştırdı. Daha sonra yeniden Kaiserslautern’e geldi. 1992-94 sezonlarında ise G.Saray’ı çalıştırdı. 1999’da Beşiktaş’a antrenör oldu. Kalbi yüzünden görevini yarıda bıraktı.
   <br/>
   <br/>
   Başarıları: 1991 yılında Kaiserslautern’i  Almanya Şampiyonu yaptı. 1985’de B.Uerdingen’e, 1988’de Frankfurt’a ve 1990’da Kaiserslautern’a Almanya Kupası’nı kazandırdı. 1992-93 sezonunda G.Saray’ı lig şampiyonu yapan Feldkamp, Cim Bom’la Türkiye Kupası ve Cumhurbaşkanlığı Kupalarına da imza attı.
   <br/>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22526&yorum_id=1), [web.archive.org (arşiv bağlantısı)](http://web.archive.org/web/20070608020325/http://www.aksiyon.com.tr:80/detay.php?id=22526&yorum_id=1)
