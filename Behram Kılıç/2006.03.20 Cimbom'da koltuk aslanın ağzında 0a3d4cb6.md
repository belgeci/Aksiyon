# Cimbom’da koltuk aslanın ağzında

*Behram Kılıç 2006.03.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İlk yüz yılında 31 kişinin başkanlık yaptığı G.Saray ikinci yüzyılının ilk başkanını 25 Mart’ta seçecek. Zorlu başkanlık yarışında 6 aday var.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608080104im_/http://www.aksiyon.com.tr/resim/589/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Ali Sami Yen projesini bazı tasarruflarla birlikte 55 milyon dolara gerçekleştireceğiz. Stat yapımı 28 ayda bitecek. Galatasaray, 100. yılına süper bir statla girecek. 10 yıl sonra 300 milyon dolarlık bütçe oluşturacağız. 10 yılda 7 lig ve bir Şampiyonlar Ligi ile 3 Avrupa şampiyonluğunu kazanacağız. 10 yıl boyunca her yıl Şampiyonlar Ligi’nde en az son 8 takım arasında yer alacağız. Dünya çapında en az 3 yıldız bulundurarak dünya ve Avrupa basınının ilgisini devamlı üzerimizde bulunduracağız. G.Saraylıların gönlündeki teknik heyeti takımın başına getireceğiz. Mali ve idari yapımızı güçlendireceğiz. Ödeme ahlakına sahip bir anlayış getireceğiz. 26 milyon dolarlık kısa vadeli borçlarımızı hemen kapatacağız. İki yıl sonra kimsenin borçlardan bahsetmediği, sadece sportif başarılarıyla gündeme gelen bir kulüp olacağız. 2004’te yürürlüğe girecek olan UEFA kriterlerine uygun bir kulüp yapısı kuracağız. G.Saraylıyım diyen herkes ile iletişim kuracağız. G.Saray televizyon kanalını hayata geçireceğiz.’
   <br>
    <br>
     23 Mart 2002’de G.Saray’ın olağanüstü kongresinde başkanlığa seçilen Özhan Canaydın’ın seçimden önceki vaatleriydi bunlar. Kongrede rakibi Mehmet Cansun’a 751 oy fark atarak başkan seçildi; ama vaatlerinin neredeyse hiçbirini yerine getiremedi. 20 Mart 2004’teki olağan kongrede de başkanlığa aday oldu ve yine seçildi. Canaydın, vaatlerini sürdürmeye devam etti: “100. yılımızda tek hedef şampiyonluk. Taraftarımız hiç üzülmesin. Bunu gerçekleştirmek için var gücümüzle çalışacağız.”
     <br/>
     <br/>
     Yüzüncü yılda şampiyonluk gelmedi. Şampiyonluğu bırakın G.Saray Avrupa Kupaları’na bile katılamadı. 2002’de toplam 26 milyon dolarlık kısa vadeli borçlar 2006’da 237 milyon YTL’ye çıktı. Cim Bom, dünya çapındaki yıldızları transfer etmek bir yana, mevcut futbolcularına olan alacaklarını ödeyemez hale geldi. Hatta yardım kampanyalarına muhtaç oldu.
     <br/>
     <br/>
     25 Mart’ta yine seçim var. Son ana kadar çekilen olmazsa G.Saray’da 6 isim başkanlık için yarışacak. Adaylar arasında daha önce Mehmet Cansun’un 2 kez listesine giren Yiğit Şardan var. Şardan, bu ayın başında ATV’de yayınlanan Siyaset Meydanı’nda aday olmayacağını söylemesine rağmen kararından vazgeçerek aday oldu. Kıdemli başkan sıfatıyla anılan Alp Yalman da aday. Son seçimde 38 oy olan Yılmaz Tokgöz’ün yanı sıra 4 yıl boyunca Divan Başkanlığı görevini yürüten Semih Haznedaroğlu ile Canaydın’ın yönetiminde yer alan Turgay Kıran da diğer başkan adayları.
     <br/>
     <br/>
     G.Saray’a başkan olacak kişi Cim-Bom’un yüz yıllık tarihindeki en büyük borç ödemesinin altına da girecek. Yeni yönetimi sadece 2006 için 86 milyon 83 bin 313 YTL borç bekliyor. Toplam borç ise 237 milyon 917 milyon 897 YTL.
     <br/>
     <br/>
     Başkan adayları geçen hafta Divan Kurulu üyelerinin karşısına çıktı. Canaydın, bu kez hiç vaatte bulunmadı. Hatta bir sürü proje ve vaatle kürsüye gelen Yiğit Şardan’a, “Öyle vaatlerle yöneticilik olmuyor, burası şirket değil, dernekler statüsüne bağlı bir kulüp.” diyerek mesaj gönderdi. Alp Yalman, kulübün onca sorunu olmasına rağmen “Sosyal tesisler üyelerin emrinde değil. Benim bıraktığım G.Saray bu değil. Üyelerin oyun oynayacağı tesisler yok. Bunlar derhal yapılacak.” Vaadinde bulundu. 11 dakika süren konuşmasının son bölümünde Ali Sami Yen’i yapmak için kredilerin hazır olduğunu söyledi. Ancak kaynak göstermedi.
     <br/>
     <br/>
     Yılmaz Toköz, kürsüye çıkar çıkmaz “Hazırlıklı değilim.” dedi. 1966’da kulübün yüzme takımında olduğunu, yaklaşık 300 yarışa katıldığını, bu yarışlar içinde sadece bir kez o da takım arkadaşına yarış bıraktığını söyledi. “Bu seçimde de böyle yapar mıyım, arkamdan gelecek birine yarışı bırakır mıyım bilmiyorum.” diyerek salonda gülüşmelere sebep oldu. Toköz’ün konuşmasında somut bir programı yoktu; ama G.Saray adasına otel inşa edelim teklifi ilginçti: “Dubai’deki Burj El Arap gibi yelken biçiminde ama 3-4 katlı olsun. Onlara yaptıralım, para kazanalım.”
     <br/>
     <br/>
     Üçüncü olarak kürsüye gelen Semih Haznedaroğlu, başkan adaylığının aklından hiç geçmediğini söyledi. Adeta “Ne işim var burada?” der gibi kürsüye çıktı ve konuşmasının büyük bölümünü sıra arkadaşı Ünal Aysal’ın mektubuna ayırdı. Bu mektup alkış aldı. Zira Ünal Aysal, G.Saray’ın 23,5 milyon dolarlık hissesini elinde bulunduruyordu. Ve hep veren bir eldi. Haznedaroğlu bu elin küstürülmemesini, bu ele sahip çıkılmasını önerdi. Kendisi adına değil de Aysal adına konuşuyordu sanki.
     <br/>
     <br/>
     Son seçimde de aday olan ancak daha sonra Canaydın’ın listesine girerek adaylıktan çekilen Turgay Kıran, 4 aydır başkanlığa hazırlandığını, sorunların nasıl çözüleceği üzerinde düşündüğünü, çözümleri bulduğunu söyledi. Tek adamlık sisteminin bittiğini, artık katılımcı, şeffaf, hesap verebilen, geleneklere bağlı, yeniliklere açık bir yönetimin olması gerektiğini anlattı. Yapacağız, kuracağız gibi fiillerle biten cümleler kurdu ama nasıl yapacaklarını belirtmedi.
     <br/>
     <br/>
     Adaylar arasında en hazırı Yiğit Şardan’dı. Kendinden emindi. Ekibini 3 eksikle açıklaması, projelerini tek tek sıralaması salonda bulunan herkesin dikkatini çekti. Mevcut seçimin, G.Saray’ın ikinci yüzyılında gideceği istikameti belirleyecek bir seçim olacağını söyledi. “Benim tanınmama sorunum var” diyerek önce kendisini tanıttı. “43 yaşındayım. 19 yaşında çalışma hayatına atıldım. 24 yıl markalarla uğraştım. G.Saray’a mantık dışı bir sadakatle bağlıyım.” dedikten sonra artık değişimin kaçınılmaz olduğunu vurguladı. Bunun da mali ve yönetsel olması gerektiği kaydetti: “Ben proje ve hamle vaat ediyorum. G.Saray’ın haklarını korumayı vaat ediyorum. Kulüple futbolu ayıracağız. Halka arz ile kasaya 100 milyon dolar koyacağız. Ünal Aysal’ın elindeki hisseleri geri alacağız. G.Saray adası ve Kalamış’ı sponsorlar vasıtasıyla sembol haline getireceğiz. Her üç ayda bir denetleneceğiz. Geçmişle hesaplaşmayacağız.” Şardan ayrıca yönetim kurulu arkadaşlarını tek tek tanıttı. Boş bıraktığı 3 koltuğu ise muhtemel birleşmelere ayırdığını söyledi.
     <br/>
     <br/>
     Son konuşmacı başkan Özhan Canaydın’dı. Böylesine kritik bir dönemde 6 başkan adayı olmasının önemini vurguladı. Kendinden önce konuşan Şardan’ın salon üzerindeki etkisinin farkına vardığı için onu çocukluktan beri tanıdığını, burada projelerini açıklamasının hiçbir şeyi ifade etmediğini belirtti. Seçimin kritik bir hale geldiğini anladığı için daha önce pek yanaşmadığı ‘konsensüs lideri’ olmaya aday olduğunu da dile getirdi. Kısaca tek liste için savaşacağını söyledi. Konuşması boyunca sanki haftaya seçim olmayacak gibi rahattı.
     <br/>
     <br/>
     Konuşmalardan sonra yaşlı bir delege memnundu: “Galatasaray’a yakışır bir başkanlık seçimi oluyor. Yalan, karalama, iftira yok.” Divan’ın galibi hiç kuşkusuz Yiğit Şardan’dı. Seçime sayılı günler kala Canaydın’ın camianın önde gelen isimlerinden Adnan Polat ve Mustafa Sarıgül’ü arkasına alması yerinde bir hamleydi. Adnan Polat aktif olarak görev almayacağını açıkladı; ama Canaydın yönetimini dışardan var gücüyle destekleyeceğini belirtti.
     <br/>
     <br/>
     Şardan’ın listesinde daha önce seçim kaybetmiş ve kazanmış Mehmet Cansun gibi tecrübeli bir isim bulunuyor. Abdurrahim Albayrak’ın da listede olması büyük avantaj. Daha önce Cansun döneminde 8 ay yöneticilik yapan Şardan, sivri çıkışlarıyla dikkat çekmişti. Camiadaki ortak kanaat Canaydın’ın parasıyla, sağlığıyla, iyi niyetiyle elinden geleni yaptığı ama başaramadığı şeklinde. Ancak Canaydın delegeler üzerinde oldukça etkili. Seçime kadar Haznedaroğlu ve Alp Yalman’ın çekilme ihtimali var. Haznedaroğlu’nu yanına alan Ünal Aysal’ı da kazanacağı için çok büyük avantaj elde edecek. Yılmaz Toköz ise muhalif tavrını son ana kadar sürdürmekte kararlı.
     <br/>
     <br/>
     G.Saray’ı takip eden gazeteciler seçimde kimin galip geleceğini kestirmekte zorlanıyor. Osman Tamburacı, bu kadar çok adaylı seçim olursa Canaydın’ın avantajlı olacağını, zira kemikleşmiş oylara sahip olduğunu belirtiyor. Ahmet Çakır ise Şardan’ın hem listesindeki güçlü isimler hem de divandaki performansıyla çok mesafe katettiğini ancak seçimde kim ne derse desin 22 Mart’taki G.Saray-F.Bahçe kupa karşılaşmasının çok büyük rol oynayacağı görüşünde.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23610), [web.archive.org (arşiv bağlantısı)](http://web.archive.org/web/20070608080104/http://aksiyon.com.tr:80/detay.php?id=23610)
