# Bu kadar masrafa gerek var mıydı?

*Behram Kılıç 2011.08.01*

<font class="agenda2NewsSpot">
 <span lang="EN-GB">
  Artık Özge Yılmaz’ları sokakta değil, salonda keşfedelim. Organizasyon ve tesislerle değil, çıkardığımız sporcularla övünelim. Yerinde ve gerekli
 </span>
 <span>
  tesisler yapalım.
 </span>
</font>
<font class="newsDetail">
 <p>
  <p class="BasicParagraph">
   <span>
    Adı, Özge Yılmaz. Trab-zon’da geçen hafta sona eren 11. Avrupa Gençlik Olimpik Oyunları’nda (EYOF) Türkiye’ye disk atma branşında ve de oyunlarda ilk madalyayı kazandıran sporcu. Denize taş atarken keşfedildi. 16 yaşında, Hopa Atatürk Lisesi 4. sınıf öğrencisi. Genç atlet düğün salonunda idman yaparak oyunlara hazırlandı. Çünkü ilçesinde tesis yoktu. O aynı zamanda Artvin’in ilk milli atleti. Özge’nin hikâyesi kısaca böyle.
   </span>
  </p>
  <p class="2011yenimetin">
   <span>
    Ülkemizde birçok sporcunun buna benzer hikâyesi vardır. Bu hikâyelere bir son vermek için sporu yönetenler son yıllarda bir gayret içinde. Ancak bu gayreti gösterirken bazen maksadı aşan aşırılığa da kaçılmakta. Trabzon’da hem bu gayretleri hem de aşırılık diyebileceğimiz yanlışlıkları gördük.
   </span>
  </p>
  <p class="2011yenimetin">
   <span>
    Futbol ile yatıp kalkan bu güzide şehrimiz, 11.’si düzenlenen Avrupa Gençlik Oyunları’na ev sahipliği yaptı. 2009’dan beri yapılan hazırlıklar ve inşa edilen tesisler, bizzat Başbakan Erdoğan’ın ifadesi ile 500 milyon liraya mal oldu. Şehrin sahil kesimindeki hemen her ilçesine yeni tesisler yapıldı. Bu tesisler içerisinde öyleleri var ki görülmeye değer. 49 ülkeden gelen yaşları ortalama 14-17 yaş arasındaki 2 bin 500 sporcu, Trabzon’da mini bir olimpiyat havasında mücadele etti. Şehir insanının misafirleri ağırlamak için gösterdiği incelik de görülmeye değerdi. Buraya kadar her şey güzeldi.
   </span>
  </p>
  <p class="2011yenimetin">
   <span>
    Ama maalesef olumsuzluklar da vardı. Bu olumsuzlukların bir kısmı yıllardır Türk sporunun bildiğimiz sorunlarını içeriyordu. Bunun yanında 500 milyonluk pastadan pay almaktan başka amacı olmayan insanlar gördük Trabzon’da. Yapılan işleri olduğundan daha maliyetli ve büyük göstermeye, yalan yanlış bilgilerle kamuoyunu yanıltmaya çalışan...
   </span>
  </p>
  <p class="2011yenimetin">
   <span>
    İlk kez 1991’de düzenlenen EYOF’un tam açılımı Avrupa Gençlik Olimpik Festivali. Ancak ‘festival’in daha çok kültürel etkinlik çağrışımı yaptığını düşünen Trabzon’daki organizasyon yetkilileri, mini bir değişikliğe giderek ‘oyunlar’ kelimesini kullandı. Ama gerçekte bu bir festivaldi. Ve burada asıl amaç kaynaşmak, eğlenmek ve yarışmaktı. Üstelik yarışmalar neticesinde elde edilen derecelerin resmi bir geçerliliği yoktu.
   </span>
  </p>
  <p class="2011yenimetin">
   <span>
    EYOF’un Trabzon’da düzenlendiğine dair yurt içi ve yurt dışında yüksek bütçeli tanıtımlar yapıldı. Tanıtıma ayrılan net bütçeyi yetkililerden şeffaf bir şekilde öğrenemedik. Bu konuda bilgi almaya çalıştığımız isimlerden Genel Koordinatör Nihat Doker; tesisler, tanıtım ve organizasyon giderlerinin 230 milyon lira olduğunu söyledi. Bu üç kaleme ait giderleri ayrı ayrı söylememekte direndi.
   </span>
  </p>
  <p class="2011yenimetin">
   <span>
    Net olan bir gider de yaklaşık 70 milyon liraya mal olan ve 2 bin 800 kişinin kalabileceği şekilde inşa edilen Oyunlar Köyü idi. Burası belki de yer yüzünün en güzel köyüydü(!) Yetkililer, köydeki odaların 5 yıldızlı otel odalarını aratmayacak konfora sahip olduğunu söyledi.
   </span>
  </p>
  <p class="2011yenimetin">
   <span>
    Bir nevi paranın har vurulup harman savrulduğu bir durum söz konusuydu Trabzon’da. Başbakanın desteği suistimal edildi diyebiliriz. Kabul etmek gerekir ki övünç kaynağı olan tesisler yapıldı. Ancak içlerinde ‘buna ne gerek vardı’ diyebileceğimiz harcamalara da imza atıldı. Bunlardan biri de Türkiye’nin ilk açılır kapanır olimpik yüzme havuzuydu. 10 kulvarı bulunan havuzun çatısı için toplam 850 ton çelik kullanıldı. Çatıda açılır-kapanır 2 kanat vardı. Kanatlar her iki yana 4-5 dakikada açılıyor, 5-15 dakikada ise kapanıyordu. Görkemliydi. Havuzun 85 metre uzunluğundaki çatısının 36 metrelik kısmı açılabiliyordu. İşin uzmanlarından öğrendiğimiz kadarıyla üstü açık kapalı bir havuz yapmanın maliyeti üstü kapalı bir havuza göre 3 kattı. Trabzon yılın büyük bir bölümünü yağmur altında geçiren bir şehir. Böyle bir şehre üstü açılır kapalı bir havuz hangi düşünceyle yapıldı anlayamadık.
   </span>
  </p>
  <p class="2011yenimetin">
   <span>
    Oyunlar için Beşirli semtinde yapılan tenis kortları da bizleri bir hayli şaşırttı. Burada biri 4 bin 500 seyirci kapasiteli olmak üzere 13 açık kort ile 3 kapalı korttan oluşan toplam 16 kortluk tenis kompleksi meydana getirildi. Kortların 12 tanesi yol kenarına sıralanmıştı. Yolun bittiği yerde Karadeniz’in dalgaları sahile vuruyordu. Üstelik kortlar arasında seyircilerin girebileceği boşluklar yoktu. Seyircilerin birbirine paralel bu kortlardaki tenis müsabakalarını izlemesi neredeyse imkansızdı. Rüzgara açık bu kortların senenin 8-9 ayı kullanılması neredeyse imkansızdı. Tesis yapmak için musluğu sonuna kadar açan bir irade var ama bu iradenin altında maalesef geleceğe yönelik planlar yapamayan kadrolar yerleşmiş.
   </span>
  </p>
  <p class="2011yenimetin">
   <span>
    Yine de Trabzon, EYOF sayesinde birçok tesise kavuştu. Bu tesislerin birçoğunun kentin sporuna hizmet edeceğini düşünüyoruz. Bölge insanının futbolun yanında boks, judo, karate, tekvando gibi spor dallarına daha yatkın olduğu yapılan araştırmalarla ortaya konmuş. Bu açıdan bakıldığında çok amaçlı kullanılabilen salonlarda birçok branşta önemli sporcular yetiştirilebilir.
   </span>
  </p>
  <p class="2011yenimetin">
   <span>
    Yetiştirebilir ancak sporcu yetiştirmek için yetkililerin bir vizyonu var mı? Tam da bu noktada Türkiye artık uluslararası organizasyon düzenlemeyi, buna paralel olarak tesis yapmayı başarı olarak görmemeli. 2002’den beri iktidarda olan hükümetin bundan sonraki spor politikalarının ana unsurunu sporcu yetiştirmek oluşturmalı. Trabzon’da eline mikrofonu alan herkes “2020 Olimpiyatları’na talibiz” dedi. Ancak hiç kimseden “2020 Olimpiyatları’nda 30 madalya hedefliyoruz” gibi bir cümle duymadık. 2020’ye 9 yıl var. 9 yıldır iktidardaki hükümetten önümüzdeki 9 yıl için buna odaklanmasını bekliyoruz. 2005’te İzmir’de yapılan Üniversiad Oyunları’ndan sonra İzmir sporunda patlama bekliyorduk. Ama maalesef bu patlama olmadı. Aynı şey Trabzon’da yaşanmasın. İşte bu noktada yapılan yatırımların büyüklüğüyle övünme devrinin de artık geride kalması gerekiyor. EYOF gibi masrafı yüksek organizasyonlardan ziyade yeni dönemde hem ülkemizin daha çok tanıtılmasına katkı yapacak -tıpkı Dünya Basketbol Şampiyonası’nda olduğu gibi- hem de para kazanabileceğimiz organizasyonlara yönelmek lazım.
   </span>
  </p>
  <p class="2011yenimetin">
   <span>
    EYOF öncesi Genel Koordinatörlük yetkilileri son derece etkileyici açıklamalarda bulunuyorlardı. EYOF sayesinde Türkiye’nin ve Trabzon’un tanıtımı yapılacak, dünya basını Trabzon’a akacak, 10 bin turist gelecek, Uluslararası Olimpiyat Komitesi Başkanı Belçikalı Jacques Rogge (aynı zamanda EYOF’un kurucusu) ve onunla birlikte Avrupa’nın 30’a yakın olimpiyat komitesi başkanı Trabzon’a akın edecek gibi haberler okuduk. Maalesef bunların hiçbiri gerçekleşmedi. Bu tür haberlerle kamuoyunu yanıltanlar neyi amaçladı onu da merak etmiyor değiliz. Trabzon’a topu topu 37 yabancı gazeteci geldi. Ancak bu gazetecilerin içinde Avrupa’nın saygın gazetelerinde çalışan muhabirler yoktu. Bırakın 10 bin turisti, oyunları takip etmek için 10 turist bile gelmedi.
   </span>
  </p>
  <p class="2011yenimetin">
   <span>
    Yerli seyirci sayısı da maalesef beklenenin altındaydı. İlk gün Genel Koordinatör Nihat Doker’e ‘Tüm salonlarda ne kadar seyirci vardı?’ diye bir soru soruldu. Doker’in ‘Bütün salonlar doluydu, hatta bazıları biletli olduğu halde içeri giremedi’ cevabı basın mensuplarını şaşırttı. Tenis müsabakalarını izleyen bir arkadaşımız ‘Kortta sadece 5 kişi vardı’ diyordu. Erkek voleybol maçlarına giden bir başka arkadaşımız ‘Bin kişilik, salonda 50 kişi bile yoktu’ açıklamasında bulunuyordu. Bu sırada genel koordinatörün kulağına bir görevli eğildi ve ardından Doker, ‘Özür dilerim, ilk gün 9 bin 700 kişi müsabakaları izledi’ diyerek düzeltme yaptı. Bu düzeltme bile bizleri şaşırttı. Halk yüzme, biraz da basketbol müsabakalarına ilgi gösterdi. Arsin ve Of’ta bayan voleybol ve judo müsabakalarına da izleyici geldi. Ancak bunun dışında salonlar neredeyse boştu. Bunda Türk sporcularının genel itibariyle başarısız oluşlarının da etkisi vardı.
   </span>
  </p>
  <p class="2011yenimetin">
   <span>
    Trabzon’da ilk günden son güne kadar her şeyi olduğundan fazla gösterme gibi bir anlayış söz konusuydu. Bunu açılışta da gözlemledik. ‘Mükemmel, muhteşem, harikulade’ gibi sözlerle açılış gösterisi yerel basında kendisine yer buldu. Zaten Mustafa Erdoğan’ın sanat yönetmenliğini yaptığı oyunların açılış gösterisi için ‘Cumhuriyet tarihinin en büyük açılış gösterisi olacak’ deniyordu. Ancak bize göre, ortada sadece horon ve kolbastıyı Avni Aker’in bütününe yayan bir gösteri ve klasik havai fişek şenliği vardı. Basitti. Yani Anadolu Ateşi’nin daha önceki gösterilerini izleyen birine Avni Aker’deki organizasyon mükemmel gelemezdi.
   </span>
  </p>
  <p class="2011yenimetin">
   <span>
    Özetle; Özge Yılmaz’ları sokakta değil, salonda keşfedelim. Organizasyon ve tesislerle değil, çıkarttığımız sporcularla övünelim. Yerinde ve gerekli tesisler yapalım. Yaptığımız tesislerde de kendi çocuklarımıza spor yaptıralım.
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30073-38-bu-kadar-masrafa-gerek-var-miydi.html), [web.archive.org (arşiv bağlantısı)](http://web.archive.org/web/20120105043914/http://www.aksiyon.com.tr:80/aksiyon/haber-30073-38-bu-kadar-masrafa-gerek-var-miydi.html)
