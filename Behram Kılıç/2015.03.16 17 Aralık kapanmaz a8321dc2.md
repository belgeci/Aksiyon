# 17 Aralık kapanmaz

*Behram Kılıç 2015.03.16*

<div class="pNewsDetailMainContent" itemprop="articleBody">
 <p>
  İkİ genç gazetecİ Ahmet Dönmez ve Ufuk Köroğlu’nun kaleme aldığı “17 Aralık Sıfır Noktası” pİyasaya çıktı. Kİtabın yazarları, “Aslında yolsuzlukların ne kadar büyük olduğunu en İyİ AKP’lİler bİlİyor.” dİyor.
 </p>
 <p>
  Bu tür belgesel/yarı belgesel özellik taşıyan kitaplar genelde sıkıcı olur; ancak ‘17 Aralık Sıfır Noktası’ harika bir dille, güzel bir üslupla kaleme alınmış.” Bu sözler Zaman Gazetesi Genel Yayın Müdürü Ekrem Dumanlı’ya ait. Kitabın iki genç yazarı Ahmet Dönmez ve Ufuk Köroğlu’nu tebrik ediyordu Dumanlı. Zira bu ikili söz konusu çalışmada öyle anekdotlar naklediyorlar ki somut gerçeklerin soğuk yüzüyle insanı karşı karşıya bırakıyorlardı.
 </p>
 <p>
  17 Aralık yolsuzluk ve rüşvet operasyonunun AKP içerisinde nasıl yankılandığına dair çarpıcı bilgiler de vardı kitapta. Zaman Gazetesi Başbakanlık Muhabiri Ahmet Dönmez ve Millet Gazetesi İnternet Genel Yayın Yönetmeni Ufuk Köroğlu’nun kitabı, kapalı kapılar arkasında farklı, kamuoyu önünde farklı konuşulduğunu da gözler önüne seriyor. TBMM Başkanı Cemil Çiçek’in, fezlekeleri inceledikten sonra partinin hukukçu isimlerine, “Deliller çok sağlam, arkadaşlar buradan yırtamazlar.” çıkışını, dönemin Bilim Sanayi ve Teknoloji Bakanı Nihat Ergün’ün yolsuzlukla suçlanan 4 bakanı kastederek “Ben bu adamlarla aynı kabinede bulunmam. Ya onlar gidecek ya da ben...” dediğini öğreniyorduk kitaptan.
 </p>
 <p>
  Ahmet Dönmez ve Ufuk Köroğlu ile ‘17 Aralık sıfır noktası’ kitabı konuştuk. Kitap, 17 Aralık’ın hem emniyet hem de siyaset ayaklarını tüm çıplaklığı ile anlatıyor.
 </p>
 <p>
  <strong>
   -Operasyonu yapan polisler başlarına gelecekleri biliyorlar mıydı?
  </strong>
  <br>
   <strong>
    A.Dönmez:
   </strong>
   Biliyorlardı. Dönemin İstanbul Mali Şube Müdürü Yakub Saygılı, 17 Aralık’tan bir gün önce ekibini toplayıp bir konuşma yapıyor: “Arkadaşlar, büyük ihtimalle yarın bizi görevden alırlar. Emniyet teşkilatını dağıtırlar. Biz de 3 ay sonra cezaevine gireriz.” Ardından, “İsteyen eşyalarını toplayabilir.” diyor ve kendisi eşyalarını toplayıp odasını boşaltıyor. Sadece bu bile 17 Aralık’ın darbe girişimi olmadığının ispatıdır. Hiçbir darbeci, makamını, unvanını, gücünü, silahını peşin peşin terk ederek harekete geçmez. Bu operasyona ‘darbe girişimi’ demek, insan aklıyla alay etmektir .
   <br>
    <strong>
     U.Köroğlu:
    </strong>
    Bunu tahmin etmeleri hiç güç değildi. Çünkü Yakub Saygılı ve Nazmi Ardıç için Ankara’dan ve özellikle siyasi iradenin baskısıyla sürekli görevden alma talepleri geliyordu.
   </br>
  </br>
 </p>
 <p>
  <strong>
   -Polislerin operasyonla ilgili hatası var mıydı?
   <br>
    A.Dönmez:
   </br>
  </strong>
  Elbette vardı. Türkiye’yi olgun bir demokrasiye sahip, normal bir hukuk devleti sanmaları, egemenleri de hukuk karşısında eşit zannetmeleri bir hataydı! Erdoğan için iktidarı kaybetmenin ne manaya geldiğini bilmemeleri hataydı! Başta Yakub Saygılı ve Nazmi Ardıç olmak üzere bu polisler ve savcılar aslında madalya takılması gereken insanlar. Bir gün bu millet ve bu devlet onlardan özür dileyip kendilerine teşekkür edecek.
 </p>
 <p>
  <strong>
   -Polisler aylarca operasyonu sızdırmadılar. Bunu nasıl başardılar?
   <br>
    A.Dönmez:
   </br>
  </strong>
  Bir kere gizliliğe azami gayret ettiler. Mevzuata göre üstlerine bilgi verme zorunluluğu yoktu. Dönemin Mali Şube Müdürü Yakub Saygılı’nın teknik ve fiziki takip konusunda dünyaca ünlü bir polis olmasının operasyonun sızdırılmadan tamamlanmasında büyük payı vardı.
 </p>
 <p>
  <strong>
   -Yolsuzluk ve rüşvet bu kadar ayyuka çıkmasaydı bu operasyon yine de yapılır mıydı?
   <br/>
   U.Köroğlu:
  </strong>
  Hiç kuşkusuz ki yapılırdı. Sadece bu kadar ses getirmemiş olurdu.
 </p>
 <p>
  <strong>
   -17 Aralık öncesi Organize Suçlarla Mücadele Şube Müdürü Nazmi Ardıç, Mali Şube Müdürü Yakub Saygılı ile kendisinin yerlerine Hakan Sıralı ile Ömer Burak Aktaş’ın getirileceğini söylüyor. Bu iki ismin yerine Sıralı ve Aktaş’ın seçilmesinin sebebi neydi?
   <br/>
   A.Dönmez:
  </strong>
  AKP, zaten 7 Şubat’la birlikte istihbarat şubelerinde tasfiyeler yapmıştı. İstihbaratı kurtarılmış bölge olarak görüyordu. Mali Şube ve Organize’yi ise ele geçirememişti henüz. O yüzden eğer bir yolsuzluk operasyonu gelecekse bu iki şubeden geleceğini bildiği için de oralara kendisine yakın isimleri getirmek istiyordu.
  <br/>
  <strong>
   U.Köroğlu:
  </strong>
  Nitekim operasyondan hemen önce dinlemeye takılan bir telefon görüşmesi var. TÜRGEV’in en önemli yöneticilerinden biri Bakan Muammer Güler’i arayıp Hakan Sıralı’nın Mali Şube’ye getirilmesini istiyor. Bunu söylerken de “Bizim sözümüzden çıkmayacak bir arkadaş.” diyor.
 </p>
 <p>
  <strong>
   -17 Aralık operasyonunun zamanlaması eleştirildi. Seçim öncesi dendi. Sizce zamanlama manidar mıydı?
   <br/>
   A.Dönmez:
  </strong>
  Başta ben de bu operasyonun seçim ayarlı olduğunu düşünüyordum. Fakat dosyayı inceleyince, fezlekeyi okuyunca ve delilleri görünce fikrim tam tersi yönde değişti. Evet, düğmeye basılmıştı ama basanlar AKP’lilerdi. Eğer dönemin İçişleri Bakanı Muammer Güler, oğlu Barış ve Reza Zarrab soruşturmayı deşifre etmeye yönelik adımlar atmasa, Mali Şube Müdürü Saygılı ve Organize Şube Müdürü Nazmi Ardıç’ı görevlerinden aldırıp yerine ‘güvenilir’ müdürler atayabilmek için harekete geçmese operasyon kuvvetle muhtemel 17 Aralık’ta olmayacaktı. Muammer Güler, Reza’nın önüne yatayım, oğlumu kurtarayım derken emniyetin ayağına dolandı. Kendi eliyle operasyonu hızlandırdı.
  <br/>
  <strong>
   U.Köroğlu:
  </strong>
  Ayrıca Türkiye’de manidar olmayan bir zaman yok ki. Türkiye bir yıl içinde 3 önemli seçime gidiyordu zaten.
 </p>
 <p>
  <strong>
   -Kitapta çok önemli bir ayrıntı var: 7 Şubat 2012’deki MİT krizinin bu operasyona büyük etkisinin olduğu yönünde. 8 Şubat’ta Yakub Saygılı, Mali Suçlar’ın başına getiriliyor. Eğer 7 Şubat’taki MİT krizi olmasaydı, 17 Aralık meydana gelmezdi diyebilir miyiz?
   <br/>
   A.Dönmez:
  </strong>
  Muhal üzerinden somut bir vakayı analiz edemeyiz bence. Fakat bu olayın 17 Aralık’a çok büyük etkisi olduğu muhakkak. 7 Şubat MİT krizinin ardından hükümet, ‘cemaatçi’ oldukları iddiasıyla bazı polis müdürlerini görevden almıştı. İşte o sırada Ömer Köse’nin yerine de Yakub Saygılı Mali Şube Müdürü yapılmıştı. Saygılı’nın becerileri bize onsuz bir 17 Aralık’ın hiç de kolay olmayacağını söylüyor.
  <br/>
  <strong>
   U.Köroğlu:
  </strong>
  7 Şubat 2012 olmasaydı bile Temmuz ayında Yakub Saygılı yine Mali Şube Müdürü olacaktı. Sadece müdürlük makamına gelişi biraz erkene çekildi.
 </p>
 <p>
  <strong>
   -17 Aralık’ın aktörü Reza Zarrab’ı biraz anlatır mısınız? Kimdir? 28 yaşında bir çocuk mudur?
   <br/>
   A.Dönmez:
  </strong>
  Emniyet İstihbarat Şube’nin Ekim 2012 tarihli raporuna göre uluslararası şüpheli para transferleriyle uğraşan, İranlı üst düzey devlet yetkilileriyle irtibatlı bir isim. İran’da Devrim Muhafızları’na yakınlığıyla bilinen ekonomist Dr. Fuad Sadeghi ise Zarrab’ın İran istihbaratı ve Devrim Muhafızları’yla irtibatlı olduğunu söylüyor. Sizce sıradan biri veya 28 yaşında bir çocuk mu?
 </p>
 <p>
  <img alt="" src="http://web.archive.org/web/20150731160113im_/http://medya.aksiyon.com.tr//aksiyon/2015/03/17/566370.jpg "/>
 </p>
 <p>
  <strong>
   -Reza 22 yaşında takibe giriyor. 28 yaşındayken de operasyon yapılıyor. Sizce bu geç kalınmış bir süreç değil mi?
   <br/>
   A.Dönmez:
  </strong>
  Kesinlikle geç kalınmış bir operasyon. Bunda, 2007’den 2012’ye kadar devletin mali suçlarla mücadele birimlerinin birbirinden kopuk hareket etmesi, ortaya çıkan parçaları birleştirip anlamlı bir bütün hâline getirerek analiz etmede yetersiz kalması ve Zarrab’ın kurduğu sistemin anlaşılamamasının büyük rolü var. İşte Yakub Saygılı ve ekibinin önemi de bu noktada ortaya çıkıyor.  Böyle bir operasyon için temiz bir çalışma ekibinizin olması gerekiyor. Ve elbette bu yapıyı çözebilecek bir beyne ihtiyaç var. Yakub Saygılı bu anlamda biçilmiş kaftandı.
 </p>
 <p>
  <strong>
   -Zarrab, 2007’de nasıl radara yakalanıyor?
   <br/>
   A.Dönmez:
  </strong>
  Kapıkule Gümrüğü’nde bir TIR’a yapılan operasyonda 202 kilogram uyuşturucu yakalanıyor. O sırada operasyonun başında dönemin Edirne Emniyet Müdürü Hanefi Avcı var. İstanbul Cumhuriyet Başsavcılığı’nın talebiyle yapılan dinleme sonucu, bu uyuşturucu kaçakçılığının bir ucu Kapalıçarşı’daki Durak Döviz’e çıkıyor. Bu döviz şirketi de Reza Zarrab ve Happani’ye ait.
  <br/>
  <strong>
   U.Köroğlu:
  </strong>
  Zarrab aslında sadece emniyetin değil MİT’in de radarındaydı. Zaten bunu da 17 Aralık operasyonundan 8 ay önce MİT’in dönemin Başbakanı Recep Tayyip Erdoğan’a gönderdiği bilgi notundan öğreniyoruz.
 </p>
 <p>
  <strong>
   -Erdoğan, Zarrab konusunda MİT tarafından uyarıldığı hâlde operasyondan sonra onun için neden ‘hayırsever iş adamı’ diyor?
   <br/>
   A.Dönmez:
  </strong>
  Çünkü Erdoğan, Zarrab’ın faaliyetlerinden haberdardı. Özellikle Halkbank üzerinden İran’ın doğalgaz ve petrol parasının ödenmesi ile altın ticareti etrafında şekillenen sistem onun bilgisi dâhilinde yürüyordu. Zarrab’ın mahkeme kararı ile dinlenen telefon görüşmelerinde bu net olarak görünüyor.
 </p>
 <p>
  <strong>
   -Zarrab ile Zafer Çağlayan’ın yolları nasıl kesişiyor?
   <br/>
   U.Köroğlu:
  </strong>
  2012’de İran’la Halkbank üzerinden yeni bir sistemin kurulmasıyla.
 </p>
 <p>
  <strong>
   -Tapelerde Muammer Güler’in İçişleri Bakanı olduğunun açıklanmasının hemen ardından Reza Zarrab’ın ‘gücümüze güç katarız’ cümlesi var. Reza nasıl bu kadar emin olabiliyor?
   <br/>
   A.Dönmez:
  </strong>
  Güler’in akrabası olan kendi adamı Rüçhan Bayar’dan bilgi alıyor. ‘Kafa dengi mi?’ diye soruyor. O da olumlu cevap veriyor. Burada ‘kafa dengi’nden kasıt malum.
 </p>
 <p>
  <strong>
   -‘Ayakkabı kutularını polisler koydu’ dediler, sonra o kutulardaki paraları faiziyle geri aldılar. Suçlananların ilk anlardaki tepkileri sizce acemice miydi?
   <br/>
   A.Dönmez:
  </strong>
  Evet, suçüstü yakalanmanın verdiği şaşkınlıkla insan aklıyla alay eden savunmalar yaptılar. Fakat bu, avukatlar aracılığıyla dışarıdan verilmiş bir akıl olabilir mi, olabilir. Burada şaşırtıcı olan, hiç de azımsanmayacak bir çoğunluğun bu argümana inanmış olmasıdır.
  <br/>
  <strong>
   U.Köroğlu:
  </strong>
  Soruşturmanın en trajikomik yalanı buydu. Baskın yapılan ve paraların bulunduğu evler sıradan insanlara ait değil. Ayrıca İstanbul’un en lüks rezidanslarından birisinden bahsediyoruz.
 </p>
 <p>
  <strong>
   -Şahıslar arasında rüşvet nasıl alınıp veriliyordu?
   <br/>
   A.Dönmez:
  </strong>
  Genellikle paralar elden teslim ediliyordu. Zarrab’ın yanında çalışan kuryeler var. Paralar bir ayakkabı kutusuna veya çikolata kutusuna konuluyor, sonra da adrese ulaştırılıyordu. Polis, hemen hemen bütün para teslimatlarını hem fiziki takiple hem de teknik takiple kayıt altına almıştı.
 </p>
 <p>
  <strong>
   -Muhalefet yolsuzluk üzerinden siyaset yapmasına rağmen yolsuzluğu ortaya çıkartan polislere neredeyse hiç sahip çıkmadı. Özellikle MHP’nin tutumunu nasıl değerlendiriyorsunuz?
   <br/>
   A.Dönmez:
  </strong>
  Cumhuriyet tarihinin en büyük yolsuzluk ve rüşvet soruşturması patlamış, başbakanın evinden bir günde 1 milyar dolar sıfırlandığına dair iddialar ve ses kayıtları konuşuluyor, dış politika tamamen iflas etmiş, sosyal gerilim had safhada, hukuk askıya alınmış, emniyet teşkilatı iğdiş edilmiş, Türkiye hızla totaliter bir rejime doğru yuvarlanıyor… Fakat boş kaleye bile topu yuvarlamaktan aciz bir muhalefet var.
  <br/>
  <strong>
   U.Köroğlu:
  </strong>
  Burada CHP’nin bazı milletvekillerine hak teslimi yapmak gerekiyor. Mahmut Tanal, Erdal Aksünger ve Sezgin Tanrıkulu gerek polislere yönelik algı operasyonlarında, gerekse Meclis’te verdikleri soru önergeleriyle hukuksuzluğun karşısında durmaya çalıştı. MHP sanırım bu süreçte herkesi çok şaşırttı. Bu, iktidar motivasyonlarının olmadığını gösteriyor.
 </p>
 <p>
  <img alt="&quot;Bize göre 17 Aralık operasyonunun en önemli iki kahramanı Yakup Saygılı ve Nazmi Ardıç'tır.&quot;" src="http://web.archive.org/web/20150731160113im_/http://medya.aksiyon.com.tr//aksiyon/2015/03/17/566369.jpg "/>
 </p>
 <p>
  <strong>
   -AK Partililer aslında yolsuzluk iddialarına çok şaşırmıyor. Bazı şeyleri biliniyor muydu?
   <br/>
   A.Dönmez:
  </strong>
  Aslında ne kadar büyük yolsuzluklar olduğunu en iyi AKP’liler biliyor. 17 Aralık’ın ne kadar gerçek olduğunu, sıfırlama tapesinin ne kadar sahih olduğunu çok iyi biliyorlar. Birebir görüşmelerde samimi kanaatlerini alın, ‘Erdoğan’ın sıfırlama konuşması montaj’ diyen bir tane AKP’li bulamazsınız. Fakat o tarihten sonra herkes ağzına bir fermuar çekti. İki değil, üç maymunu oynadılar.
 </p>
 <p>
  <strong>
   -Nihat Ergün ve Hayati Yazıcı’nın bu süreçte dik duruş sergilediklerini görüyoruz. Ergün ‘Ya onlar istifa eder ya ben’ diyor. Yazıcı ‘Paralel devlet’ masalına inanmıyor. Bu iki bakanın görevden alınmalarının sebebi bu dik duruşları mı?
   <br/>
   A.Dönmez:
  </strong>
  Kesinlikle.
 </p>
 <p>
  <strong>
   -AKP’li vekillerin çoğunluğu bunca yolsuzluk iddialarının üzerinin örtülmesinden neden rahatsız olmuyor?
   <br/>
   A.Dönmez:
  </strong>
  Genelleme yapmak istemem ama herkesin bir hesabı vardı. Kiminin bakanlık beklentisi, kiminin bir dönem daha seçilme hayali, kiminin yandaş medyada linç edilme korkusu, kiminin aldığı veya alacağı ihaleler, kiminin mahalleden kovulma ve yalnız kalma endişesi, kiminin biriktirdiği nefreti tavır alamamalarında rol oynamış olabilir.
 </p>
 <p>
  <strong>
   -“Ne yaptıysam Başbakan’ın talimatıyla yaptım.” diyen Erdoğan Bayraktar neden geri adım attı?
   <br/>
   A.Dönmez:
  </strong>
  Buna hem mecbur kaldı hem mecbur bırakıldı. Bayraktar, Erdoğan’ın sır küpü değil, sır ambarı. İstanbul Belediyesi’nden beri her şeyi bilen isimlerden biri.
 </p>
 <p>
  <strong>
   -17 Aralık günü ‘Yolsuzluk varsa üzeri kapatılamaz, yargı sürecine saygılı olunmalı’ diyen Abdullah Gül, sonrasında sessizliğe gömülüyor. Neden?
   <br/>
   A.Dönmez:
  </strong>
  Gül’ün temel stratejisi şuydu; aslında Erdoğan ve AKP kurmaylarının yaptıklarını tasvip etmiyor ama bu tabanı da karşısına almak istemiyordu. Çünkü tekrar siyasete dönme niyetindeydi. Yine AKP’nin üzerine oturduğu bu muhafazakâr taban üzerinde siyaset yapacaktı. Erdoğan kaptanlığındaki AKP hükümetinin freni patlamış bir kamyon gibi eninde sonunda duvara toslayacağını düşünüyordu. O zaman da yıpranmamış bir isim olarak kendisine ihtiyaç duyulacak ve ‘Gel bizi kurtar, başımıza geç’ denilecekti. Fakat bunun için AKP tabanıyla kavga etmemiş olması gerekiyordu. Kısacası son derece pragmatik ve oportünist bir tavırdı bu. Kendisine göre ise reel-politik.
 </p>
 <p>
  <strong>
   -Kitaptan öğrendiğimiz kadarıyla Reza ve adamları artık öyle bir hâle geliyorlar ki neredeyse basit bir evraka bile ihtiyaç duymayacak iş yapıyorlar. Mesela Gana’dan getirilen 65 milyon dolarlık altın olayı buna bir örnek.
   <br/>
   A.Dönmez:
  </strong>
  Bu Gana olayı tam bir rezalettir. Aslında bugünlerde ‘devlet de devlet’ diye höykürenlerin kadim devleti nasıl da paçavraya çevirdiğinin, nasıl da ayağa düşürdüğünün, hatta ortada devlet diye bir şey bırakmadığının ispatıdır. Utanç vericidir.
 </p>
 <p>
  <strong>
   -Kamuoyunun 1,5 ton olarak bildiği (kayıtlardaki 1208 kilo) altına yönelik soruşturmaya Bakırköy Cumhuriyet Savcılığı’nın bilirkişi raporuna rağmen takipsizlik kararı vermesi de çok enteresan bir olay.
   <br/>
   U.Köroğlu:
  </strong>
  Diyoruz ya tam bir rezalet diye. Gana’nın bile sorumluları cezalandırdığı bir hadisede bizim ülkemiz, sayısız delile rağmen takipsizlik kararı verebildi. Herhalde emir büyük yerdendi.
 </p>
 <p>
  <strong>
   -İnsan kitabı okurken şu hisse de kapılıyor: İyi ki 17 Aralık’ta operasyon başladı. Yoksa 3-4 değil, belki de kabinedeki birçok bakan Zarrab’ın ağına takılacaktı.
   <br/>
   A.Dönmez:
  </strong>
  Zaten Zarrab’ın adamlarından Rüçhan Bayar, bir telefon konuşmasında “Abi, bu gidişle kabinenin yarısı bize kefil olacak!” diye gülüyor. Durum bu kadar vahim.
 </p>
 <p>
  <strong>
   -Gaziantep’e sürülen memur Teoman’ı da hatırladık kitap sayesinde.
   <br/>
   A.Dönmez:
  </strong>
  Bu örnek bile Türkiye’nin hem devlet hem de toplum yapısının ne kadar dejenere olduğunun göstergesidir. Görevini yapıp rüşveti reddeden memurun kahraman olduğu bir ülke burası.
 </p>
 <p>
  <strong>
   -Size göre yolsuzluk soruşturmasında adı geçen insanlar bir gün yargılanır mı?
   <br/>
   A.Dönmez:
  </strong>
  Hiç kuşkusuz evet. Sadece onların değil, sonrasında sayısız kanunsuzluğa, hukuksuzluğa, zorbalığa, suça, kumpasa, iftiraya, hakarete imza atanların da bağımsız yargı önünde hesap vereceklerini düşünüyorum.
  <br/>
  <strong>
   U.Köroğlu:
  </strong>
  Milyarlarca dolarlık bir yolsuzluk soruşturmasından bahsediyoruz. Ülkeye elbette hukuk yeniden dönecek ve bu isimler adil yargı önünde hesap verecek.
 </p>
 <p>
  <strong>
   -Erdoğan, bazı ses kayıtlarını kabul etti. Adli Tıp da dinlemelerin montaj olmadığını açıkladı. Bu dava kapanır mı size göre?
   <br/>
   A.Dönmez-U.Köroğlu:
  </strong>
  Mümkün değil.
 </p>
 <p>
  <strong>
   -17 Aralık operasyonunun kahramanları size göre kimdir?
   <br/>
   A.Dönmez:
  </strong>
  Bence ilk sırada Yakub Saygılı gelir. Nazmi Ardıç, savcılar Celal Kara, Zekeriya Öz, mali ve organize şube polisleri, MASAK, Rus gümrüğü ve Muammer Güler.
  <br/>
  <strong>
   U.Köroğlu:
  </strong>
  Bence de Saygılı... Yolsuzluğa bulaşmayan bir ekip kurdu. Böyle bir ekip olmasaydı bu operasyonu yapmak mümkün olmazdı. Keza Nazmi Ardıç ve elbette Celal Kara... Ve hatta siyasi iradeden beklentiye girmeseydi İstanbul Emniyet Müdürü Hüseyin Çapkın da bu listede olabilirdi. Yakub Saygılı ile ilgili şunu da belirtmek gerekiyor. Türkbank ihalesi nedeniyle Mesut Yılmaz hükümetinin düşmesinde Kaçakçılık ve Organiza Suçlarla Mücadele Şube Müdürlüğü’nün raporu etkindi. Raporun altında imzası olan isimlerden birisi de o zaman genç bir komiser olan Yakub Saygılı’ydı. 17 Aralık gibi tabiri caizse cam gibi berrak delilleri olan operasyon ise darbe olarak nitelenebiliyor. Demek ki 28 Şubat döneminde bile hukuk gücün tesirine bu kadar girmemişti.
 </p>
 <p>
  <strong>
   -Hâlen cezaevinde bulunan Yakub Saygılı, ‘17 Aralık sabahından beri ben zaten özgür bir insanım’ diyor. Bugün dışarıda olan Reza’lar, Süleyman’lar, bakan çocukları ve diğerleri sizce özgür mü?
   <br/>
   A.Dönmez:
  </strong>
  Bilemiyoruz tabii. Bu biraz da kişinin kendi karakteri ve asaletiyle ilgili… Birçoğunun vicdan azabı çekmesi, geceleri rahat uyuyamaması veya kâbuslar görmesi olağan olan. En azından ben şunu biliyorum. Reza Zarrab belki de 17 Aralık’a en fazla sevinen isimlerden biridir. Şaka değil, gerçek bir bilgi bu. Çünkü rüşvet vermekten bıkmış artık. Ankara’da konuşulanlara bakılırsa yakın çevresine, “Oh be kurtuldum, nihayet yakamdan düştüler.” dediği iddia ediliyor.
  <br/>
  <strong>
   U.Köroğlu:
  </strong>
  Zarrab operasyonun ardından tutukluluk günlerinde dışarıya sürekli ‘Ben neden içerideyim, rüşvet verdiklerim dışarıda’ serzenişlerinde bulunuyordu. Hatta yine rivayetlere göre tahliye edilmemesi hâlinde konuşma resti bile çekmişti.
 </p>
 <p>
  <strong>
   “Erdoğan’a bir daha soru sorma” dediler
  </strong>
 </p>
 <p>
  <strong>
   -Ahmet Bey, 11 Şubat 2014’te Erdoğan’a üç soru sordunuz. Sorularınızın birine ‘Müddei iddiasını ispatla mükelleftir’ diye cevap verdi. Sonra Hizmet Hareketi ile ilgili hâlen ispat edilmeyi bekleyen bir sürü iddia ortaya attı. Bu çelişki değil mi?
  </strong>
  <br/>
  Eğer Erdoğan’ın cümleleri ile yaptıkları arasındaki çelişkileri konuşmaya kalkarsak inanın birkaç ciltlik kitap olur. Erdoğan için sadece o an var; dün ve yarın yok. O an ona hangi argüman, hangi çıkış, hangi müttefik, hangi düşman, hangi söylem gerekliyse onu kullanıyor. İhtiyaç hâli ortadan kalktıktan sonra o söylemlerin de o ittifakların da pek bir önemi yok.
 </p>
 <p>
  <strong>
   -O sorulardan sonra neler yaşadınız?
  </strong>
  <br/>
  Erdoğan’a hakaret davası açtım. Bu nedenle Başbakanlık yetkilileri Başbakanlık muhabirliğini bırakmam için baskı yaptı. ‘Bırakmayacaksan da artık Başbakan’a soru sorma, uzaktan takip et’ denildi. Bir daha da bana mikrofon verilmedi. Sorusu olan arkadaşlar da sıkı bir süzgece tabi tutuldu.
 </p>
 <p>
  <strong>
   -Cemaate yapılan onca hukuksuzluğa ses çıkartılmamasını nasıl yorumluyorsunuz?
  </strong>
  <br/>
  Bu, üzerine kitaplar yazılacak bir sosyolojik vakıa. Türkiye, etnik, mezhepsel ve ideolojik açıdan küçük küçük cemaatlere bölünmüş durumda. Kimse kimsenin felaketine üzülmüyor. Tam tersine seviniyor. Bilgiyle, fikirle, vicdanla değil, inançlarla, sembollerle, önyargılarla hareket ediliyor. Bu tarafın söyledikleri diğer tarafın kulaklarından içeri girmiyor.
 </p>
</div>


Kaynak: [www.aksiyon.com.tr](http://www.aksiyon.com.tr/roportaj/17-aralik-kapanmaz_550175), [web.archive.org (arşiv bağlantısı)](http://web.archive.org/web/20150731160113/http://www.aksiyon.com.tr/roportaj/17-aralik-kapanmaz_550175)
