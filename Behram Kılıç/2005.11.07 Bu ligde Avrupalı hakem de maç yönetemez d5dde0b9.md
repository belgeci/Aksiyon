# Bu ligde Avrupalı hakem de maç yönetemez

*Behram Kılıç 2005.11.07*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117132318im_/http://www.aksiyon.com.tr/resim/570/66.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Gözlemciler ve Temsilciler Kurulu Başkanlığını 1,5 yıldır Ömer Üründül yürütüyor. O göreve geldikten sonra hakem notları önem kazanmaya, temsilcilerin raporları dikkate alınmaya başlandı. Hakem notları ne anlama geliyor peki? Kurul nasıl çalışıyor? Ömer Üründül, hakemlerle ilgili ne düşünüyor?
 </font>
 <p>
  <font class="content">
   Artık hakem notları merakla bekleniyor. Federasyon üyelerinden futbolculara, kulüp başkanlarından sokaktaki futbol tutkunlarına kadar herkes hakem notlarını bekliyor. En çok merak edenler ise şüphesiz hakemler; çünkü notlar onların ileriki haftalardaki yol haritasını çiziyor. Bir de temsilcilerin maç raporları merakla bekleniyor. Bir futbol takımının sahası kapanacak mı kapanmayacak mı sorusundan, alınacak para cezasına kadar maçlarla ilgili bütün soruların cevabı bu raporlarda gizli. Bu gelişmede hiç kuşkusuz, 1,5 yıl önce Gözlemciler ve Temsilciler Kurulu başkanlığına getirilen Ömer Üründül’ün katkısı büyük.
   <br>
    <br>
     Levent Bıçakçı’nın federasyon başkanı olmasıyla göreve gelen Üründül, kısa zamanda kamuoyundaki güvenilirliğini başında bulunduğu kuruma da yansıtmayı başardı. “Başkan Bıçakçı, Türkiye’de temsilcilik görevinin hiçbir ağırlığının olmadığını, gözlemcilerin sıkıntılarını giderebilmek için kurulacak yeni kurulun da başına geçmemi istedi. İşlerim müsait değildi ama ‘bu kadar eleştiriyoruz, bakalım biz ne yapacağız’ diyerek taşın altına elimizi soktuk.” diyor Üründül. Başlangıçta iki zorlukla karşılaşır. İlki, temsilcinin hiçbir önemi yoktur. İkincisi de gözlemcilerin kanun gereği Merkez Hakem Komitesi’ne bağlı olmasıdır: “Sadece onları atamakla görevliydik. Eğitimlerine karışmayacaktık. Dolayısıyla ne istediğimizi onlara anlatma fırsatı bulamayacaktık.” Ancak bu sene durum düzelir. Geldikleri günlerde şeref tribününe dahi alınmayan temsilci ve gözlemcilere bir mevki kazandırılır.
     <br/>
     <br/>
     Bir hakeme bir gözlemci
     <br/>
     <br/>
     Birinci ligdeki 35 gözlemcinin hepsi hakem kökenli. İyi bir gözlemcin dikkatli, yetenekli, yüksek konsantrasyonlu olmalı ve müsabakayı izlerken doğru yerde durmalı. Gözlemci raporunun en büyük amacı hakem performansını açıkça ortaya koymak. Ayrıca, genç ve yetenekli hakemlerin ortaya çıkmasına yardımcı olmak. Bir hakemin gözlemci tarafından değerlendirilmesinde fizik kondisyon, pozisyonlar içinde yer alma, hareketlilik, kişilik, diğer hakemlerle işbirliği, oyuncuların ve teknik heyetin maç içindeki hareketlerinin kontrolü, oyun kurallarının uygulanması ve yorumlanması gibi unsurlar dikkate alınıyor. Bu değerlendirmeler ışığında gözlemcilerin verdiği notlar, hakemlerin müsabaka ile ilgili genel performanslarını yansıtırken; onların o müsabakadaki hatalarını  ortaya çıkarıyor.
     <br/>
     <br/>
     Gözlemci notlarında gelen eleştirilerden en önemlisi hakem-gözlemci dostluğu, ikili ilişkiler ve araya girenlerin hatırı oluyordu. Bir de gözlemcilerin, hakem kararlarını sadece kurallara göre (doğru-yanlış şeklinde) değerlendirmeleriydi. Bu şekilde yapılan gözlemler neticesinde “genç ve tecrübesiz” olarak kabul edilen hakemlerin not ortalaması bazen, “iyi ve deneyimli” kabul edilen hakemlerden daha yüksek oluyordu. Üründül ve ekibi ilk olarak hakem gözlemci dostluğunu en aza indirirdi. “Bir gözlemcinin sezon boyunca bir hakemin maçına sadece bir kere gitmesini sağladık. Eskiden gözlemci bir hakemin üç dört maçına giderdi.” diyor Üründül.
     <br/>
     <br/>
     Bu sene eğitimlerini de üzerine aldıkları gözlemcilere ısrarla, “Hakem sadece verdiği kararların doğruluğu açısından değil, olayları önleyebilirliği açısından da gözlenmelidir.” dediklerini belirten Üründül, bu yaklaşımla ilgili olarak şöyle bir örnek veriyor: “İki rakip oyuncunun, ikili mücadele sonrası oyun durduğunda göğüs göğüse geldiklerini düşünelim. Bu pozisyon için birinci hakem kişiliği ve deneyimi ile olabilecekleri kavrayarak atik davranmış, durumu sezmiş ve hemen iki oyuncunun arasına girerek muhtemel kartları önlemiştir. Oyuncuları yatıştırarak sorunu karta gerek kalmadan çözmüştür. İkinci hakem ise durum karşısında donuk kalmış, olaya sonradan müdahale ederek kartlarını kullanmıştır. Kartlar kurallara uygundur. Bu örnekten hareketle, hakem, sadece verdiği kararların kurallara uygunluğu açısından değerlendirilirse, birinci ve ikinci hakemin gözlemci notları aynı olacaktır. Pek çok eksiği olan ikinci hakem de birinci hakem gibi müsabakalara sık çıkacaktır. Gerçekte her ikisi arasında çok büyük bir fark olduğu açıktır.”
     <br/>
     <br/>
     Ömer Üründül, gözlemcilerin görevleri ile ilgili her geçen gün iyiye gittiğini, ev sahibi takımların ya da 4 büyüklerin eskisi kadar korunmadığını dile getiriyor. Ona göre toplum ise gözlemcilerin ne yaptığının ve hakemleri nasıl değerlendirdiğinin henüz farkında değil: “Mesela bir maç düşünün. Hakem çok iyi yönetti. Ancak 90 dakika içinde çaldığı bir penaltıda hata yaptı. UEFA diyor ki penaltı takdir hakkıdır. Değerlendirmede çok fazla rol oynamaz. Bizde ise bir hakem penaltıyı yanlış vermişse vay haline. Puanlar açıklandığında da bu hakem bu puanı nasıl alır diye herkes ayağa kalkıyor. Metin Tokat’ın Rize-F.Bahçe maçında verdiği kararlar. Nobre’nin elini görmemesi çok doğal. UEFA diyor ki pozisyonun görünebilirliği önemli. Burada hakemin notunu kıs ama hakemi çok fazla yargılama.”
     <br/>
     <br/>
     Üründül, gözlemcilerin hakemlere verdiği puanları da kamuoyunun yanlış değerlendirdiğini kaydediyor. “Notları çok iyi bilmek lazım. Diyorlar ki bu hakem 6,9 alır mı? Bu not çok kötü. Cezaya giriyor. 5-6 hafta dinleniyor hakem. 7-7,4 iyi bir performans değil. Bunlar çok önemli. 7,5 üzerinde vazifesini yapmış oluyor. 8’in üzerinde not almışsa iyi maç yönetmiştir o hakem.” diyor.
     <br/>
     <br/>
     Sadece yanlış yapan hakemler mi cezalandırılıyor? Bu soruya hayır diye cevap veriyor Üründül: “Biz kurul olarak 4 büyük takımın maçlarını izliyoruz. Hakem hocası Doğan Babacan da bizim izleyemediğimiz diğer maçların yanı sıra ikinci ligdeki maçları da kasetten izleyerek bizleri bilgilendiriyor. Kurul olarak bazı gözlemcilerimize ceza verdik. Burada isim vermeyeceğim ama geçen yıl sezon sonuna kadar bir daha maç vermediğimiz gözlemciler var.” Türkiye’de hakemlik yapmanın kolay olmadığını hatırlatarak, “Üzerlerinde medya, yönetici, taraftar baskısı var. Bu şartlar olduğu sürece en iyi seviyeye gelmeleri kolay değil. Maça rahat çıkamıyorlar. Avrupa’da ise hakem kral. Bizim hakemlerin hepsi orada maç yönetir. Zaten dışarı çıktıklarında iyi maçlar çıkartıyorlar. Aldıkları puanlar yüksek. Orada her türlü güvence var. Türkiye’de inanın zoru başarıyorlar. Avrupa’lı hakem bu şartlarda burada hiç maç yönetemez. Biz de hata hep art niyet olarak yorumlanıyor. Sıkıntı da oradan başlıyor.” diyor.
     <br/>
     <br/>
     Üründül, müsabaka temsilcileri hakkında da bilgi veriyor.  Son 1,5 yılda takımlarımızın daha çok ceza aldıklarına dikkat çeken Üründül, temsilcilerin henüz istedikleri kıvama gelmediğini belirtiyor. “Herşeye rağmen bir mesafe katettik. Mesela D.Bakırspor biz gelmeden önce saha kapama cezası almıyordu. Bizim dönemimizde iki üç kez sahaları kapandı.”
     <br/>
     <br/>
     Bir temsilcinin görevi futbol maçının müsabaka kurallarına uygun bir şekilde gerçekleşmesini sağlamak. Temsilci yeterli önlemler alınmadığı takdirde maçı erteleyebiliyor. 112 tane temsilci var. Temsilciler bilgisayar kullanabilen, futbola ilgi duyan kişiler arasından seçiliyor. Üründül, bu sezon başından beri temsilcilerin özellikle üniversite mezunu olmalarına dikkat ediyor. Müsabakalarda iki temsilci görev alıyor. Bunun sebebi bir temsilcinin maçta olabilecek olayların hepsini bulunduğu yerden görememesi. Temsilcilerin biri tribünde diğeri de soyunma odaları ve pistte dolaşıyor. Bu sezon her maç öncesi eşgüdüm toplantısı yapılıyor. Bu toplantıya iki temsilcinin yanı sıra, 4. hakem, iki kulüp yöneticisi, stad müdürü ve maçın en yüksek rütbeli güvenlik amiri katılıyor.
     <br/>
     <br/>
     Sahadaki iki temsilciden kıdemli olanı her türlü saha olaylarını tespit ve kayıt etmenin yanı sıra, tribün olaylarını, küfürlü tezahüratları, sahaya atılan yabancı cisimleri raporuna yazıyor. Pistte ve koridorlarda görev yapan kıdemsiz temsilci ise saha kenarında yetkisiz insanların bulunmamasını sağlamaktan, reklam panolarının doğru yerleştirilip yerleştirilmediğine kadar her şeyi kontrol ediyor. Her iki temsilci de ayrı ayrı rapor dolduruyor. Rapor, müsabakanın organizasyon ayrıntısı, oyuncuların ve seyircilerin davranışları ve zihniyetleri, statü ve talimatlara uygunluğunun denetlenmesi ile ilgili detayları içeriyor. İki temsilci de raporlarında olayın yaşandığı yerin, kronolojik sırasından, sonuçlarına kadar her türlü ayrıntıyı tek tek yazıyor. Temsilciler hakemlerin performansı ile ilgili yorum yapmıyor. Ancak istisnai olarak hakemin görmediği topsuz alanda oluşan ihraçlık durumları rapor ediyor.
     <br/>
     <br/>
     Üründül, temsilcilerinden istedikleri en önemli şeyin, “sahada olan biteni maç ayrımı yapmadan, tarafsız bir şekilde rapor etmesidir.” diyor. Bugüne kadar bunu yapamayan 7 temsilci ile yollarını ayırdıklarını kaydediyor. “Kulüpler onlara asla baskı yapamaz. Bilakis yardımcı oluyorlar.” diye konuşuyor.
     <br/>
     <br/>
     HAKEM NOTLARININ ANLAMI
     <br/>
     <br/>
     9,0 - 10	Mükemmel performans 	( eksiksiz )
     <br/>
     8,5 - 8,9	Çok iyi 	( çok beğenilen performans )
     <br/>
     8,0 - 8,4	İyi 	( verimli performans )
     <br/>
     7,5 - 7,9	Tatmin edici 	( geliştirilmesi gereken noktalar var )
     <br/>
     7,0 - 7,4	Vasat performans 	( beklentilerin altında )
     <br/>
     6,0 - 6,9	Zayıf performans 	( oldukça yetersiz )
     <br/>
     5,0 - 5,9	Çok zayıf performans     	( kabul edilemez )
     <br/>
     <br/>
     DEĞERLENDİRME REFERANSLARI:
     <br/>
     <br/>
     Eğer hakem hatalı bir karar ve/veya kontrol kaybı nedeniyle maçın sonucunu etkilemişse, notu 7,5’tan fazla olmamalıdır.
     <br/>
     <br/>
     8,0’dan düşük bir not verilmesi halinde, gözlemci bir veya daha fazla sayıda geliştirilmesi gereken nokta belirtmelidir.
     <br/>
     <br/>
     8,0 - 8,4 arasındaki bir not, hakemin maçı standart beklentilere uygun bir şekilde, yani verimli bir performans ortaya koyarak yönettiği anlamına gelir. Çünkü hakemlerden beklenen maçı “İYİ” yönetmeleridir.
     <br/>
     <br/>
     8,4’ten yüksek bir not verilmesi için, hakemin zor ve kritik anlarda doğru kararlar vermiş olması gerekir. 8,4’ün üzerinde bir not verilmesi halinde, gözlemci özellikle belirgin olumlu noktalar belirtmelidir.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22793&yorum_id=1), [web.archive.org (arşiv bağlantısı)](http://web.archive.org/web/20060117132318/http://www.aksiyon.com.tr:80/detay.php?id=22793&yorum_id=1)
