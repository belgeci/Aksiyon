# Futbol, eşimin kumasıydı

*Behram Kılıç Bilinmeyen-tarih*

<div>
 <font>
  <img border="0" height="1" src="/web/20050317021645im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050317021645im_/http://www.aksiyon.com.tr/resim/526/64.jpg" vspace="5"/>
  </p>
 </font>
 <font class="content">
  Bir koltukta bir kaç karpuzu beraber taşımayı başaran bir isim Halit Kıvanç. Emekliliği kendine yetiremeyen Kıvanç’la geçmişten günümüze yolculuk yaptık.“Hanımın sesi bu. Galiba beni arıyor. Kusura bakma.” diyerek apar topar ayrıldı yanımızdan...
 </font>
 <br/>
 <p>
  <font class="content">
   Hem de görüşmenin tam ortasında. Giderken de seslendi: “Üç gündür odaya hapsettim kadını, yarın devam ederiz olmaz mı?” Elbette olurdu. Karşımızdaki bir duayendi netice itibariyle...
   <br>
    <br>
     Halit Kıvanç’tan bahsediyoruz. Türkiye Spor Yazarları Derneği’nin geçtiğimiz hafta Denizli’de düzenlediği seminerde beraberdik. Kâh dinleyici kâh konuşmacı olarak bütün oturumlarda yer aldı. 80 yaşında olmasına rağmen sesi hâlâ dinçti, tıpkı bedeni gibi... Eşinin sesini duyduğu anda gösterdiği ani refleks, bu gerçeğin şahidi çünkü...
     <br>
      <br>
       Birkaç nesil onun hâlâ hafızalarda olan “golllll” nidalarıyla büyüdü. Allah vergisi sesi, kültürü, bilgi birikimi ve beyefendiliği ile örnek oldu, arkadan gelenlere. Bir koltukta birden fazla karpuz taşımayı başaran Halit Kıvanç’la spikerlikten futbola, magazinden gazeteciliğe kadar birçok konuyu konuştuk.
       <br/>
       <br/>
       -Gazeteciliğe nasıl başladınız?
       <br/>
       <br/>
       Hukuk Fakültesi’nde okuyordum. Fakültenin Guguk adlı dergisi çıkıyordu. O dergiye birkaç yazı verdim. Sonra mizah tarafım öne çıktı. Akbaba dergisine yazı göndermeye başladım. Ama futbola çok düşkündüm. Bir gün kendimi haftalık “Şut” dergisinde buldum. Bir yandan eğitimime de devam ediyordum. Okul bittikten sonra yargıç adaylığına başvurdum. O zamanlar Batman’ın şimdi Siirt’in Kozluk İlçesi’ne tayinin çıktı dediler. Kalktık gittik. Belli bir yerden sonra 13 saat eşek sırtında yolculuk ederek kasabaya ulaştım. Bu olay beni çok etkiledi. Mahrumiyet bölgesiydi. Ancak birkaç ay çalıştım. İstanbul’da, çalıştığım gazeteden daha çok para alıyordum. Doğu’da yapamayacağımı anladım. Belki gazetecilikten aldığım paranın 8-10 katını verseydi devlet, kalırdım. Paranın yüzü sıcaktır. Bu sıkıntıyla yargıçlık yapılmaz dedim. İstifa ederek İstanbul’a döndüm ve gazeteciliği kendime meslek olarak seçtim.
       <br/>
       <br/>
       -Papa ile görüşen ilk Türk gazeteci oldunuz...
       <br/>
       <br/>
       Evet. Türkiye Ekspres Gazetesi’nin sayesinde oldu. 630 lira cep harçlığıyla beni İtalya’ya gönderdiler. O zaman orada 4 Türk futbolcu oynuyordu. İki Bülent, Lefter ve Şükrü. Onlarla röportaj yaptım. Üç buçuk ay kaldığım bu ülkede Papa ile de görüşen ilk Türk gazeteci oldum.
       <br/>
       <br/>
       -Mikrofonla tanışmanız nasıl oldu?
       <br/>
       <br/>
       Milliyet’te çalıştığım yıllardı. O zamanlar Milliyet’in spor sayfası hep ilklere imza atıyordu. Aynı tarihlerde kendimi mikrofon başında buldum. 2005’te mikrofonla tanışmamın 50. yılı olacak.
       <br/>
       <br/>
       -Bir koltukta birden fazla karpuzu nasıl taşıdınız?
       <br/>
       <br/>
       Hiçbir zaman bir işi diğerine tercih etmedim. Hem futbol spikerliği yaptım, hem yazı yazdım, hem yarışma sundum, hem sahne sunuculuğunda bulundum. Yaptığım işin heyecanını kaybetmedim. İşime aşkla bağlıyım. Ne iş yaptıysam o işe aşkla bağlıyım. Ancak belli bir süre sonra Milliyet’teki sorumlu görevlerimi bıraktım. Günlük yazıdan ziyade kitap yazmaya ağırlık verdim. Geçtiğimiz günlerde 26. kitabım çıktı.
       <br/>
       <br/>
       -Emekliyim, kenara çekileyim dediğiniz hiç oldu mu?
       <br/>
       <br/>
       Emekliyim diye kenara çekilmeyi hem istemiyorum, hem kendime yediremiyorum. Hâlâ ilk gün gibi bazı haberleri arşivlerim. Hiç ölmeyecek gibi çalışmaya devam ediyorum.
       <br/>
       <br/>
       -Türk basınında yıllar içinde neler değişti?
       <br/>
       <br/>
       Bizim dönemimizde farklı gazeteler ve onların farklı sahipleri vardı. Şimdi ise birçok gazete bir holdinge bağlı. Bugün bazı haberler veya bazı köşe yazarlarının yazıları holding patronuna hizmet ediyor. Patrona zarar veren haberler görmezden geliniyor. Bunun yanında bugün çok sayıda köşe yazarı var. Köşe yazarı demek, deneyim demek, olgunluk demek. Şimdi pekala 25 yaşındaki bir hanım kızımız köşe yazabiliyor. Köşe yazarı sayısını fazla buluyorum, bazıları sırf yazı yazmak için yazıyor.
       <br/>
       <br/>
       -Gazeteler tirajlarını bir türlü artıramıyor. Bunu neye bağlıyorsunuz?
       <br/>
       <br/>
       Bizim zamanımızda, biz olayı nakleden gazetecilerdik. Duyuran kişilerdik. Televizyon çıktıktan sonra olay akşam evlerimize girmeye başladı. Şimdi vatandaş olayı izledikten sonra gazetede yorum ve ayrıntı arar hale geldi. Televizyon yokken yazdığımız bir maç yazısı nefes nefese okunurdu. Televizyonun olduğu bu devirde gazetecilik yapmak çok zor. Aya inen insanı canlı seyrettikten sonra dünyada artık gizli kalmadı. Gazeteler de bakılıp geçilen bir araç oldu.
       <br/>
       <br/>
       -Gazetelerin plazalara taşınması halkla arasında bir kopukluk oluşturdu mu?
       <br/>
       <br/>
       Taşınmayla ilgili görmüyorum ben bunu. Gazetelerin içeriği değişti. Baştan aşağı köşe yazarları doldu. O içerik halktan kopardı. Bunda televizyonun da etkisi çok büyük oldu. İnsanlar eskiden bir olay olduğu zaman ertesi gün gazeteler ne yazacak diye merakla beklerdi.
       <br/>
       <br/>
       -Türk basınının bugün Abdi İpekçi’ye veya Namık Sevik’e ihtiyacı var mı?
       <br/>
       <br/>
       Hiçbir zaman hiç kimse vazgeçilmez değildir. Ben arkadaş olarak onları arıyorum. Bazı insanları bazı mesleklerde arıyoruz. Sanatçılar içerisinde öyle sesler var ki arıyoruz, tiyatrocular içerisinde öyle oyuncular var ki arıyoruz.
       <br/>
       <br/>
       -Maç spikerliğini bir jübile ile bırakmıştınız...
       <br/>
       <br/>
       1983’te Trabzon-F.Bahçe arasında oynanan ve Trabzon’un 2-0 kazandığı Cumhurbaşkanlığı Kupası maçıyla maç spikerliğini bıraktım. Ancak futbol yazmayı bırakmadım. 1,5 saat maç anlatmak insanı yoruyordu.
       <br/>
       <br/>
       -Beğendiğiniz maç spikerleri var mı?
       <br/>
       <br/>
       Spiker ismi vermem.
       <br/>
       <br/>
       -Bugünün spikerlerinde eleştirdiğiniz yanlar peki?
       <br/>
       <br/>
       Benim eleştirdiğim husus şu: Bir maçın 90 dakikası aynı heyecan içinde geçmez. Oyun canlandığı zaman, topla birlikte spikerin de hızlanması lazım. Televizyonda görüneni anlatmak hatalı. Zaten izleyici onu görüyor. Televizyon sunucusu seyircinin görmediğini anlatacak. Maçı anlatan spikerin çok bilmişlik yapmasına, çok yorumda bulunmasına da karşıyım.
       <br/>
       <br/>
       -Bazı mankenlerin ya da sanatçıların sunuculuk yapmaları sizi kızdırıyor mu?
       <br/>
       <br/>
       Bir insan iyi şarkıcı, sinema yıldızı, manken, tiyatrocu olabilir ama bu onun aynı zamanda iyi sunucu olacağı anlamına gelmez. Açık söyleyeyim yarım saatte bir mankeni sunucu yapıyorlar. Sunucu ağzıyla konuşur, açılan göğsüyle, bacağıyla ya da poposuyla değil.
       <br/>
       <br/>
       -Magazin programları hakkındaki düşünceleriniz?
       <br/>
       <br/>
       Magazin programı var mı? Doğru dürüst bir tane magazin programı gösteremezsiniz bana. Gündüzleri kocasından dayak yiyen kadın bilmem ne. Televizyonda kavgalar. Pazar akşamları futbol programları da öyle oldu. Semra Hanım mı ne çıktı. Seyretmediğim için çok mutluyum. Televizyon ekranları kirlendi. Diziler birbirinin kopyası oldu.
       <br/>
       <br/>
       -Sahne sunuculuğunuz da var. Sanatçılar heyecanlanıyor muydu sahneye çıkmadan önce?
       <br/>
       <br/>
       Bir kısmı heyecanlanıyordu. Bir kısmı korkuyordu.
       <br/>
       <br/>
       -Birçok maç anlattınız, içlerinden unutamadıklarınız...
       <br/>
       <br/>
       1966 İngiltere-Almanya Dünya Kupası final maçının benim için ayrı önemi vardır. Geç başvurduğumuz için bize spiker kulübesi vermediler. Ben organizasyon komitesinden basın tribünü için bir bilet bir de telefon istedim. “Ne o, yoksa telefonla mı maç anlatacaksın.” diye alay ettiler. “Evet” karşılığını verince şaşırdılar. Maçın normal süresi 2-2 bitti. Uzatmalar derken yaklaşık 2,5 saat telefonla maç anlattım. Türkiye radyolarında anlatılan ilk Dünya Kupası final maçıydı. Ertesi gün bana Dünya Kupası tarihinde telefonla maç anlatan ilk spiker siz oldunuz dediler.
       <br/>
       <br/>
       -Pele ile olan dostluğunuza değinelim isterseniz...
       <br/>
       <br/>
       Ben Pele ile 1958 Dünya Kupası’nda tanıştım. Brezilya Milli Takım kampına gitmiştik. Herkes o zamanki takımın ünlü oyuncularıyla görüşüyor. Ben ise kenarda çekingen duran bir çocuğa yaklaştım. Takımdan bir yetkili, “Bu çocuk bizim ülkemizde boş şişelerle top oynar, o şişeler taşa çarparak pile, pile diye ses çıkartır. Bu yüzden kendisine Pele derler. Şimdi yedek ama ilerde çok büyük futbolcu olacak.” dedi. Sonra da bizi tanıştırdı. O sayede Pele ile röportaj yapan ilk yabancı gazeteci oldum. Yıllar sonra 1970 Dünya Kupası’nda herkesin bin 500, 2 bin dolar ödeyerek röportaj yaptığı Pele beni görünce, “Benim Türk dostum para ödemeyecek.” diyerek bana sarıldı.
       <br/>
       <br/>
       -Peki bu durumda Maradona mı Pele mi bir numara diye sorsak...
       <br/>
       <br/>
       Benim için Maradona herhangi bir futbolcudur. Kalbimde her zaman Pele bir numaradır. Onun dışında Metyus diye bir oyuncu vardı. İnanılmazdı.
       <br/>
       <br/>
       -Maradona’ya haksızlık yapmıyor musunuz?
       <br/>
       <br/>
       Hayır, o benim ilk 5’imde bile yok. Çok lüzumsuz şeyler yaptı. Eroin kullandı mesela. Bana göre, bir oyuncu önce ahlâklı olmalı. Bu yüzden Pele bir numara.
       <br/>
       <br/>
       -Türkiye’den unutamadığınız oyuncular...
       <br/>
       <br/>
       Her kulüpten oyuncular var. Ayrım yapmak istemem. Baba Hakkı’lı, Şeref Görkey’li, Şükrü Gülesin’li Beşiktaş büyük takımdı. Gündüz Kılıç, Metin Oktay büyük oyunculardı. Küçük Fikret’i, Büyük Fikret’i unutmak mümkün değil.
       <br/>
       <br/>
       -Bir de 1960 ihtilalinde anlattığınız bir maç var Türkiye’de...
       <br/>
       <br/>
       27 Mayıs ihtilali oldu. Radyoda hiç canlı yayın yok. İskoçya ile milli maç var. Beni iki subay maç öncesi İstanbul’dan aldı, Ankara’ya götürdü. Stadyumda tribünde yanıma iki subay oturdu. İki asker de ellerinde silahlarla nöbetteydi. İskoçya’yı 4-2 yendik. Devlet radyosunda konuşuyordum. Bir ters hareket yapmayayım diye önlem almışlardı.
       <br/>
       <br/>
       -Birçok insanın elinden tutarak gazeteci veya spiker olmasında katkıda bulundunuz.
       <br/>
       <br/>
       Böyle bir iddiada bulunmuyorum. Ama biraz yeteneği olduğuna inandığım kişiye şans yolu açmışımdır.
       <br/>
       <br/>
       -Bugünün gazetecilerine ve spikerlerine tavsiyeleriniz...
       <br/>
       <br/>
       Bir kere işlerini çok sevmeleri lazım. Aşkla bağlanmaları lazım. Daha iyi olmak için kendilerini yetiştirmeleri lazım. Ben maç anlatırken önümdeki notlar neredeyse bir kitaba eşdeğerdi.
       <br/>
       <br/>
       -Spor muhabirlerine de bir şeyler söylemek ister misiniz?
       <br/>
       <br/>
       Bir spor muhabirinin tarafsız olması çok önemli. Bir kulübün renklerine âşık olabilirsiniz ama bu aşkınızı yaptığınız işe karıştırmayacaksınız. Maddi koşullar sebebiyle kimseye boyun eğmesinler. Bir kulüp yöneticisinden ufak da olsa menfaat beklemesinler. Ben kaç yıldır bu işin içindeyim, herhangi bir yöneticiden bir bilet dahi istememişimdir.
       <br/>
       <br/>
       -Eskiden el ele kol kola maçlara gidilirdi.
       <br/>
       <br/>
       Evet öyleydi. F.Bahçeliler, G.Saraylılar beraber maça giderdi. Maçtan sonra yenilen takımın taraftarları diğerlerine içecekler ısmarlardı. Ama şimdi öyle değil. Bir düşmanlık oldu maalesef.
       <br/>
       <br/>
       -Futbol yüzünden eşinizi ihmal ettiğiniz oldu mu?
       <br/>
       <br/>
       Futbol onun kumasıdır. Mikrofona geçtiğim yıl eşimle evlendiğim yıldı. Elli sene oldu. Cumartesi, pazar maç olmuştur, turnuvalar olmuştur hep ondan ayrı kalmışımdır. Zaten o da “Futbol, evde benim rakibim olmuştur.” der. Belki başka meslekten olan biriyle evlenseydim futbolu sevebilirdim diye söylenir.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19333), [web.archive.org (arşiv bağlantısı)](http://web.archive.org/web/20050317021645/http://www.aksiyon.com.tr:80/detay.php?id=19333)
