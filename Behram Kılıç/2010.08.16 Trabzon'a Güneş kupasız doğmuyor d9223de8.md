# Trabzon’a Güneş, kupasız doğmuyor

*Behram Kılıç 2010.08.16*

<font class="agenda2NewsSpot">
 1967’de kurulan Trabzonspor, bugüne kadar 27 büyük kupa kazandı. 24’ünde Şenol Güneş’in eli vardı. Güneş için en değerli kupa, teknik direktörlük göreviyle henüz kazanamadığı lig şampiyonluğu…
</font>
<font class="newsDetail">
 <p>
  <p class="MsoNormal">
   ‘Ne futbol oynayacak bir sahamız vardı ne de topumuz… Ama bu imkânlara sahip olanlardan daha güçlü bir yanımız vardı o yıllarda; düşlerimiz…” Bu sözler, ‘Fırtına, İhtilal, Efsane: Trabzonspor’ kitabının 61. sayfasından alındı. Dikkat edin, sayfa 61... Bu rakam aynı zamanda Trabzon’un plakası. Ve bu sözler, o sayfada ilk şampiyonluğun hikâyesini anlatan Şenol Güneş’e ait.
  </p>
  <p class="MsoNormal">
   Güneş devam ediyor: “Birinci Lig’e çıktığımız 74-75 sezonunda Türkiye Kupası’nda finale kadar yükselmiştik. Finalde rakibimiz Beşiktaş’tı. İlk maçı Trabzon’da 1-0 kazanmıştık. Ne var ki İstanbul’da 2-0 yenilip kupanın ışıltısını gülüşümüze yansıtamadık. Diyebilirim ki bir sezon sonra lig şampiyonluğuna giden yol, bizim için o maçın bitiş düğünüyle başlamıştır. Hepimiz çok hırslanmıştık çünkü. O gün yaşadığımız üzüntü, bizi mutluluğa götüren ilk adım oldu. 1975-76 sezonu... Hocamız, Ahmet Suat Özyazıcı’ydı. Takım büyük bir özveriyle çalışıyordu. Tüm futbolcu arkadaşların yüzü üretime dönüktü. Hiçbirimiz ortaya konan başarıdan kendi adına bir şey almayı düşünmüyordu. Doğru dürüst bir idman sahamız yoktu, sahil yolunda, asfaltın kenarında koşardık. O şartlarda attığımız her adımda, lig şampiyonluğu kupasını Trabzon’a taşıdığımızı düşlerdik. Şampiyonluğu İstanbul dışına taşımayı çok istiyorduk. Ve biz F.Bahçe’yle Trabzon’da oynayacaktık. Dönüm noktası olan bu maçı 1-0 kazandık ve liderliği lig sonuna kadar bırakmamak üzere ele geçirdik. Evet, sonunda şampiyonluk kupasının ışıltısı, gülümseyen yüzümüze yansımıştı.”
  </p>
  <p class="MsoNormal">
   İlk şampiyonluğun ardından Trabzonspor 5 kez daha mutlu sona ulaştı. Bunun yanında 7 kez Cumhurbaşkanlığı, 8 kez Türkiye Kupası, 5 defa Başbakanlık Kupası ve son olarak da Süper Kupa’yı kazandı. Karadeniz temsilcisinin elde etti 27 kupanın 24’ünde Şenol Güneş vardı. Bir oyuncunun, bir teknik adamın kaderi bir kulüple bu kadar mı kesişir?
  </p>
  <p class="MsoNormal">
   Geçen hafta kazanılan Süper Kupa’dan sonra Şenol Güneş’i aradığımızda kendisine bu istatistikleri hatırlattık, “Trabzonspor 27 kupa kazandı, 24’ünde siz varsınız. Bu konuda bize neler söylemek istersiniz?” diye sorduk. İlk tepkisi ‘Sahi mi?’ oldu. 24 kupada bizzat rol aldığından haberi yoktu. Şaşkınlığının ardından “İnanır mısın” dedi, “Süper Kupa’dan hemen sonra Ahmet Suat hocamla konuşuyorduk. Bana ‘Şenol’ dedi, ‘Biliyor musun, bu kulüpte en fazla kupayı kazanan hoca sensin.’ Ama rakam söylemedi. Ben de kendisine ‘Hocam, senin aldığın 4 kupadan (Ahmet Suat Özyazıcı, Trabzonspor’a 4 şampiyonluk yaşattı) birini alsam, başka bir şey istemem.’ diye cevap verdim.”
  </p>
  <p class="MsoNormal">
   Şenol Güneş, Trabzonspor forması giydiği 1972-1987 yılları arasında 18 kupa kazandı. Bordo-Mavili takımı çalıştırdığı 4 değişik dönemde ise Karadeniz ekibi 6 kupaya uzandı. Güneş, sadece 3 kupada yoktu. Bu rakamlara 2. Lig şampiyonluğu, Donanma Kupası, Kıbrıs Barış Kupası gibi kupalar dâhil değil.
  </p>
  <p class="MsoNormal">
   Güneş’e ‘Hangisi en değerliydi?’ diye soruyoruz. “Ben geriye dönüp bakmam.” diyor: “Sen söyleyene kadar bu kadar kupada rolümün olduğunu dahi bilmiyordum.” diye ekleyip devam ediyor: “Ama şunu söyleyeyim. Trabzonspor’un parlak bir dönemi oldu. Çoğu kupalarda birçok arkadaşımızla birlikteydik. Teknik direktörlükte de biraz şanslıydım. Çünkü çok gidip geldim. Şu an benim için hangi kupa daha değerliydi sorusuna vereceğim cevap değil, yeni bir kupa kazanmak çok daha önemli.”
  </p>
  <p class="MsoNormal">
   Aslında Güneş’in kaderiydi bu. Zira Trabzonspor 1967’de kurulmuştu. O da 1967’de lisansına kavuşmuştu. Formasını giydiği ilk takım Erdoğduspor’du ve bu takımda ilk oynadığı maç Trabzonspor’a karşıydı. Trabzon Lisesi’nde oynarken de Trabzonspor’la hazırlık maçı oynamıştı. Kaderinde en önemli kilometre taşlarında hep Trabzonspor vardı. Kupaların hikâyelerine girmek istemiyor Şenol Güneş. “Kupalar alınabilir.” diyor. “Ama doğru işler yapmak, topluma örnek olmak çok daha önemli.” diye de ekliyor.
  </p>
  <p class="MsoNormal">
   <span>
   </span>
   Bu mini söyleşimizde onun en büyük hayalini de öğreniyoruz: Teknik direktörlüğünü yaptığı Trabzonspor’la lig şampiyonluğu kazanmak ve bu takımı Avrupa’da ses getiren düzeye çıkarmak…
  </p>
  <p class="MsoNormal">
  </p>
  <p class="MsoNormal">
  </p>
  <p class="MsoNormal">
   Trabzonspor’un Güneş’li kupaları
  </p>
  <p class="MsoNormal">
  </p>
  <p class="MsoNormal">
   <span>
   </span>
   6 kez Türkiye 1. Lig şampiyonluğu (1975-1976, 1976-1977, 1978-1979, 1979-1980, 1980-1981, 1983-1984)
  </p>
  <p class="MsoNormal">
   <span>
   </span>
   5 kez Türkiye Kupası şampiyonluğu (1976-1977, 1977-1978, 1983-1984, 1994-1995, 2009-2010)
  </p>
  <p class="MsoNormal">
   <span>
   </span>
   7 kez Cumhurbaşkanlığı Kupası şampiyonluğu (1975-1976, 1976-1977, 1977-1978, 1978-1979, 1979-1980, 1982-1983, 1994-1995)
  </p>
  <p class="MsoNormal">
   <span>
   </span>
   5 kez Başbakanlık Kupası şampiyonluğu (1975-1976, 1977-1978, 1984-1985, 1993-1994,
  </p>
  <p class="MsoNormal">
   1995-1996)
  </p>
  <p class="MsoNormal">
   <span>
   </span>
   1 Kez Süper Kupa şampiyonluğu (2010)
  </p>
  <p class="MsoNormal">
   <span>
   </span>
  </p>
  <p class="MsoNormal">
   Trabzonspor’un Güneş’siz kupaları
  </p>
  <p class="MsoNormal">
  </p>
  <p class="MsoNormal">
   <span>
   </span>
   3 kez Türkiye Kupası şampiyonluğu (1991-1992, 2002-2003, 2003-2004)
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=27365), [web.archive.org (arşiv bağlantısı)](http://web.archive.org/web/20100819072450/http://www.aksiyon.com.tr:80/aksiyon/newsDetail_getNewsById.action?newsId=27365)
