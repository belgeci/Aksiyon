# İki direk arasında rol kesiyor

*Behram Kılıç 2006.05.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Amatör küme takımlarından Merkezefendi’nin kalesini reklam, dizi ve sinema oyuncusu Fatih Hürkan’ın koruduğunu biliyor muydunuz?
      <br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060719042304im_/http://www.aksiyon.com.tr/resim/599/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Saç siyah. Boy 1.87. Beden 42-52. Göz Ela. Ayak 42. İşte size Merkezefendi Spor Kulübü'nün kalecisi Fatih Hürkan. Reklam, dizi ve sinema oyuncusu Fatih Hürkan'ın futbol sahalarımızda da rol yaptığını, pardon top koşturduğunu biliyor muydunuz?
   <br>
    <br>
     İstanbul 2. Amatör Ligi'nde geçtiğimiz hafta şampiyonluğa ulaşan Merkezefendispor'u diğer takımlardan ayıran en önemli özelliği kulüp yapısı, tesisleri ve profesyonel anlayışının yanı sıra kalecisiydi. Takımın kalesini, bugüne kadar yüzlerce reklâm filminde boy gösteren, dizi ve sinemalarda karşımıza çıkan Fatih Hürkan koruyor.
     <br/>
     <br/>
     Geçen yıl ATV'de Osman Yağmurdereli'nin yapımcılığını üstlendiği, başrollerinde Nurgül Yeşilçay ve Hande Ataizi'nin yer aldığı Melekler Adası dizisinde Tamer adlı kiralık katil karakteriyle ilgi toplayan Fatih Hürkan, hem bu dizinin tekrar gösterimleriyle hem de halen oynamaya devam eden 'Asla Unutma' dizisiyle evlerimize konuk olmaya devam ediyor. Bir yandan dizi, reklâm çalışmalarını sürdüren Fatih Hürkan bir yandan da takımı Merkezefendi'nin şampiyonluğa ulaşmasında pay sahibi oldu.
     <br/>
     <br/>
     Futbola 15 yaşında İstanbul Yayla İdmanyurdu'nda başlayan Fatih, daha sonra İstanbulspor altyapısına transfer olur. İstanbul'dan özel hayatında yaşadığı problemlerden dolayı ayrılmak zorunda kalır ve Samsunspor'un kendisine yaptığı teklifi kabul ederek bu şehre gider. O yıllar takımı Rumen hoca Gigi Multescu çalıştırmaktadır. Ancak İstanbul'da bıraktığını düşündüğü problemler burada da kendini bulur. Sezon başı hazırlık kamplarının bitmesine yakın hiç kimseye haber vermeden Samsun'dan da ayrılır. Tam bu sırada dönemin Altay Teknik Direktörü Raşit Çetiner onunla temasa geçer. Ancak Samsunspor Başkanı İsmail Uyanık şehri terk ettiği için kendisine kızgındır. Ve Uyanık'ın Raşit Çetiner'le olan diyaloğu, Raşit hocayı bu transferden soğutur. O da hazır İzmir'e gelmişken Aliağaspor'da futbol hayatını devam ettirmeye karar verir. Sezon sonu bir arkadaşının tavsiyesiyle doğruca İsviçre'nin 2. Lig ekiplerinden FC Hiwil'e gider. Bu takımda 2 sene kalecilik yapar. Beklentilerine cevap vermediği gerekçesiyle 1996'da futbolu bırakır.
     <br/>
     <br/>
     Fatih Hürkan'ın futbolu bıraktıktan sonra başlayacak oyunculuk serüveni de bu döneme rastlar. "TRT'de çalışan bir yönetmen vardı. Adını şimdi hatırlamıyorum. Beni gördü. Boyun ve tipin çok iyi, sende iş var diyerek bir reklâmda rol verdi. O gün bugündür bu camianın içindeyim."
     <br/>
     <br/>
     1999'da Best Model yarışmasının 2.si Fatih Hürkan bugüne kadar 108 reklâm filminde rol aldı. Bu alanda belki de bir rekora sahip. Dizi film oyunculuğuna ise başrolünde Emrah'ın oynadığı Unutabilsem'le başladı. Geçen yıl Kanal D'de yer alan Bulut Bey'de ise kendisi başroldeydi. Baba, Melekler Adası, Sihirli Annem, Asla Unutma, Hasret, Kirve, Sensiz Olmuyor, Ayrı Dünyalar gibi dizilerde oynayan Fatih; Gölge Ekibi, Kahpe Bizans, Aşk Tutsağı, Kıyamet gibi sinema filmlerinde de rol aldı.
     <br/>
     <br/>
     Fatih Hürkan'ın Merkezefendi kulübüyle tekrar buluşması da ilginç. "Futbolu bıraktıktan sonra, özellikle son zamanlarda kilo almaya başlamıştım. Spor yapmam gerekiyordu. Merkezefendi kulübünün başkanı Necdet Bey'i tanıyordum. Onunla bir sohbette dertleşirken bana 'istersen bizim takımda futbol oyna' dedi. Sonra Merkezefendi'ye geldik. Sahası suni çimdi, hani toprak olsa oynamazdım. Tesisler iyiydi. Bir amatör kulübe göre şartlar fena sayılmazdı. Futbolu da özlemiştim. İki hazırlık maçına çıktım. Hoca da beğendi. Ondan sonra da futbola döndük." RAKİPLER BENİMLE
     <br/>
     <br/>
     FOTOĞRAF ÇEKTİRİYOR
     <br/>
     <br/>
     Fatih Hürkan futbola döner ama  daha 3. hafta başparmağı kırılır. 11 hafta takımdan uzak kalır. Bu arada Merkezefendi ligde zirveye yerleşir. Sakatlığı geçtikten sonra tekrar sahalarla buluşan Fatih'in de oynadığı son haftalar kıran kırana geçer. Ve geçen hafta mutlu sona ulaşılır.
     <br/>
     <br/>
     Ekranlara sık sık çıkan biri olarak sahalara dönen Fatih'in başından ilginç olaylar da geçer. "Maçlara çıkmadan rakip futbolcular benimle fotoğraf çektirip benden imza alıyor. Hakemler, polisler, taraftarlar alaka gösteriyor. Üzerimdeki formalar isteniyor. Son birkaç aydır yıldız futbolcuymuşum gibi hissettim kendimi." diyor.
     <br/>
     <br/>
     Tabii madalyonun bir de öbür tarafı var: "Sakat olduğum dönemlerde takımın maçlarını izlemeye gidiyordum. Rakip forvetler ceza sahasına bile girmekte zorlanıyordu. Ama ben kaleye geçince işler değişti. Forvetler daha bir şevkle karşımıza çıkmaya başladı. Bana gol atmak için var güçleriyle koşturuyorlar. Senin anlayacağın rakip forvet için ekstra bir güç oluyorum." Fatih, rakiplerin tüm çabalarına rağmen oynadığı 5 maçta kalesinde sadece 2 gol gördü.
     <br/>
     <br/>
     Peki, sahalarda futbolcular iyi rol yapıyor mu? Bu soruya 'valla ben forvet olsam her saniye penaltı yaptırırdım' diye cevap veriyor Fatih Hürkan. Yani arkadaşlarının iyi rol yapamadığını söylüyor. Hatta bir antrenmanda yaşadıklarını da bizimle paylaşıyor. Frikik çalışması yapıyorlardır. Hocaları rakibi temsilen bir baraj kurdurur. "Bizden 2 arkadaş barajın içinde yer alıyor. Rol gereği barajdakilerden biri atışı kullanacak olanla o an söz dalaşına girecek, rakip bunlar ne yapıyor düşüncesine kapılacak ve topun başındaki arkadaşımız topu sağa aktararak, hazırlıksız yakalanan baraj ve kaleci ne olduğunu anlayamadan golü yiyecekti." Ama barajda yer alan arkadaşları iyi rol kesemez. Hoca pozisyonu durdurur ve Fatih'e "Ya Fatih sen geç şu baraja da rol nasıl yapılıyor bir göster" der. "Pozisyonu tekrar çalışıyoruz. Ben atışı kullanacak arkadaşa öyle bir bağırdım, öyle kızdım ki çocuk bir an ciddi olduğumu zannederek korktu ve topu yan taraftakinin önüne atmak şöyle dursun ne oluyoruz der gibi yüzüme baktı."
     <br/>
     <br/>
     Fatih Hürkan'ın kalbinde Merkezefendi'nin yeri ayrı. "Hayatımda bu kadar ahlâklı, terbiyeli, düzgün futbolcuları bir arada görmedim." diye konuşan 35 yaşındaki kaleci, yönetiminden çaycısına kadar birbirine son derece saygılı insanlarla bir arada bulunmaktan dolayı oldukça mutlu. Hem oyunculuğu hem de futbolu çok sevdiğini dile getiren Fatih Hürkan, her iki işte de yeteneğin ön plana çıktığını, iki işin de zor olduğunu, futbolun farklı olarak fiziksel yeterlilikler istediğini anlatıyor. Şampiyon oldukları günü unutamayan Fatih son söz olarak 'Böyle giderse seneye de buradayım' diyor.
     <br/>
     <br/>
     EFENDİ EFENDİ ŞAMPİYON OLDULAR
     <br/>
     <br/>
     Fatih Hürkan'ın kalecilik yaptığı Merkezefendi, ismiyle müsemma bir kulüp. Meşhur âlimlerden mesir macununu bulan Merkezefendi'nin kabrinin bulunduğu bu semtin takımı, bir amatör kümede olmayacak profesyonel bir anlayışla yönetiliyor. Kulüp ikinci başkanı Mehmet Sönmez, yegâne amaçlarının Merkezefendi'nin ismine layık olabilmek olduğunu söylüyor. 17 yaşına kadar bu semtte yaşayan Sönmez, çevrede bulunan gençleri kötü alışkanlıklardan kurtarmak için çabaladıklarını, kulüpte sporun yanında gençleri eğitmeye yönelik faaliyetler de yaptıklarını belirtiyor. İkinci Başkan, "İsmimiz Merkezefendi ise onun şahsiyetine, ahlâkına, karakterine uygun bir takım olmak zorundayız. Çocuklarımıza onu tanıttırmak zorundayız. 3-4 ayda 300'e yakın çocuğu futbol okuluna kaydettik. Hedefimiz seneye 1000 çocuğa ulaşmak. Eğer bunu yaparsak kendimizi şampiyonluktan daha başarılı göreceğiz." diye konuşuyor. Amatör kulüplerde bu kadar çocuğa hizmet vermenin zorluğuna değinen Sönmez, "Biz gençlerden para talep etmiyoruz. Amacımız çocuklarımızı topluma kazandırmak. Bunun için cebimizden fedakârlık yapıyoruz." diyor.
     <br/>
     <br/>
     Merkezefendi'nin bir başka özelliği de kulübün Başbakan Recep Tayyip Erdoğan'ın talimatıyla kurulması. Sönmez bu durumu şöyle açıklıyor: "2 sene önce Tayyip bey Merkezefendi Şenlikleri için semtimize gelmişti. Camiden çıkışta biz kendisine 'takımımızın amatör kümede oynaması için gerekli lisansı yok, ilgilenebilir misiniz' dedik. Yanında bulunan yardımcısı ve spor bakanımız M.Ali Şahin'e bunu iletti. Ardından da Futbol Federasyonu yetkilileri bizimle yakından ilgilendi. O gün bugündür bize hem semtte hem de ligde Erdoğan'ın takımı olarak bakılıyor." Mehmet Sönmez, amaçlarının 2 sene içinde Süper Amatör kümeye çıkmak ve başbakanın huzuruna giderek ona bu müjdeyi vermek olduğunu belirtiyor.
     <br/>
     <br/>
     Merkezefendispor kulübünde arkadaşını tenkit eden, birbirinin arkasından konuşan, rakibe saygısızlık yapan, ahlak dışı bir hareket sebebiyle kırmızı kart gören oyuncuya taviz verilmiyor.
     <br/>
     <br/>
     Merkezefendi kulübü futbolun yanında yüzme, basketbol, tenis, atletizm, satranç şubelerini de bu yaz hayata geçirecek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24398), [web.archive.org (arşiv bağlantısı)](http://web.archive.org/web/20060719042304/http://www.aksiyon.com.tr:80/detay.php?id=24398)
