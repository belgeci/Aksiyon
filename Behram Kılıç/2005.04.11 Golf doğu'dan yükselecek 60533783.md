# Golf doğu’dan yükselecek

*Behram Kılıç 2005.04.11*

<div bgcolor="#FFFEF6">
 <font>
  <img border="0" height="1" src="/web/20060106032026im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106032026im_/http://www.aksiyon.com.tr/resim/540/66.jpg" vspace="5"/>
  </p>
 </font>
 <font class="content">
  Yıllardır zengin sporu  olarak bilinen golf Anadolu’ya yayılıyor. Federasyon 9 ilde ilkokullara yönelik bir proje başlattı. Eylem planı başarılı olursa Türkiye’de yeni golfçüler yetişecek. Artık Ağrı Dağı eteklerinde de golf oynanabilecek.
 </font>
 <p>
  <font class="content">
   Zil sesiyle birlikte dışarı fırlar öğrenciler. Cıvıl cıvıl sesler, sınıfı değil bahçeyi doldurmaktadır şimdi. Hem de kara kışa rağmen. Ancak, öğrencileri bir sürpriz beklemektedir. Okul bahçesinde ellerinde bugüne kadar görmedikleri cinsten sopalar tutan birileri vardır. Kavga etmeye gelmişe benzemiyorlardır; ama yine de öğrenciler ne olur ne olmaz diyerek duraksar. Şen şakrak sesler kesilir. Bahçeyi sükûnet kaplar.
   <br>
    <br>
     Sessizliği yabancılardan biri bozar. Cebinden çıkardığı küçük topu minik bir tümseğin üzerine yerleştirir, elindeki sopayla hafifçe vurur. Sonra gözüne kestirdiği bir çocuğu yanına çağırır: “Gel, sen de aynısını yap bakalım.” İlk başta çocuk şaşırır; ama denileni yapmaktan da geri durmaz. Bu sırada, öğrencilerden biri, yanıbaşındaki şık giyimli bir beyefendiye yaklaşarak usulca sorar: “Topa iyi vuran nereye gidiyor?”
     <br/>
     <br/>
     Bu anlatılanlar, Ağrı’nın merkeze bağlı Kuva-i Milliye İlköğretim Okulu’nun bahçesinde yaşandı. Golf Federasyonu Başkanı Ahmet Ağaoğlu, Gençlik Spor Genel Müdürlüğü’nün de desteğiyle Ardahan, Erzurum, Ağrı, Gaziantep, Şanlıurfa, Kütahya, Alanya, Edirne ve Konya’da seçilen pilot okullarda yüzlerce öğrenciye golf eğitimi vermek için harekete geçti. Amaç, zengin sporu olarak bilinen golfü geniş halk kitleleriyle buluşturmak ve bu spora yatkın gençleri erken yaşta keşfetmek. Hazırlanan proje çerçevesinde federasyon, belirlediği illerdeki pilot okullarda 8-14 yaşınları arasındaki öğrencilere antrenörler vasıtasıyla ders vermeye başladı.
     <br/>
     <br/>
     Ahmet Ağaoğlu, başlatılan çalışmaları yerinde görmek için Golf Federasyonu Yönetim Kurulu Üyesi Murat Afşar’la birlikte Ağrı ve Ardahan’a gitti. Projenin bir yıldır kafasında olduğunu belirten Ağaoğlu, “Herkes golf zengin sporudur diyor. Bana göre gönlü zengin olanların sporu bu, cebi zengin olanların değil. Hem zengin çocuğundan müsabık golfçü kolay kolay çıkmaz. Milli Takım’daki sporcularımızın biri hariç hepsi köy çocuğu. Onlar golfü kendilerine bir çıkış yolu olarak gördü. Golfçü günde 6-8 saat arasında antrenman yapar. 8 saat antrenmana hiçbir zengin çocuğu katlanamaz.” diyor.
     <br/>
     <br/>
     Ahmet Ağaoğlu, 35 yaşındaki bir golfçünün bir yılda öğrendiğini 8-14 yaş grubundaki çocukların eğer başlarında iyi bir hoca varsa iki-üç haftada öğrenebileceklerini iddia ediyor. Bir çocuktaki golf yeteneğinin basit bir hareket yaparken bile kendisini belli edeceğini kaydederek, “Bizim de amacımız bunu yakalamak. 100 çocuk içinden iki, üç tane milli olabilecek seviyede sporcu çıkartırsak kendimizi başarılı sayacağız. Onun dışında bu sporu bölgeye yaymak, o çocuklara fırsat vermek bizim için büyük olay.” diyor.
     <br/>
     <br/>
     Projenin bölgeye faydası da olacak. Federasyon Ağrı ve Ardahan’da golf sahası yapılması için harekete geçti. Bu amaçla Ağrı Dağı eteklerinde 1500 dönümlük bir alan belirlendi. Ardahan’da da 500 dönümlük bir arazinin tetkikleri yapıldı. Ahmet Ağaoğlu, bir aksilik çıkmaz ise bu iki arazide sun’i çim kullanmadan golf sahası yapılacağını söylüyor. Üstelik 2006 Türkiye Amatör Golf Şampiyonası’nı Ağrı’da düzenlemeyi hedeflediklerini belirterek, “Bu bölgelerde dört dörtlük sahalar yapmak mümkün değil. Biz de İngiltere ve İskoçya’da çok sayıda örneği olan tabii golf sahaları inşa edeceğiz. Böylelikle Ağrı Dağı’nı görmek için buraya gelen turistlerin dağın eteğinde golf oynamaları da sağlanabilecek.” görüşünü dile getiriyor.
     <br/>
     <br/>
     Pilot bölge seçilen illerde üçer ilköğretim okulu belirlenmiş durumda. Ağrı, Erzurum, Ardahan, Gaziantep ve Şanlıurfa’da çalışmalar başladı. Federasyonun elindeki en tecrübeli hocalardan Aytekin Akyürek Ağrı’da, Onur Demir ise Ardahan’da yaklaşık 1 aydır öğrencilere ders veriyor. Ağrı’daki çalışmaların gayet iyi gittiğini belirten Aytekin Akyürek, “Başlangıçta öğrenciler golfü çelik çomak oyununa benzetti. Daha sonra bu sporun farklı olduğunu anladılar ve çok sevdiler. Şimdi hepsi birbiriyle yarışıyor.” diyor. Üç okuldaki kız-erkek tüm öğrencilerin eğitim almak istediklerini; ancak malzemenin sınırlı olduğunu ifade eden Akyürek, “Burada tek başıma çalışıyorum. İlkin tüm öğrencilere ders verdim. Daha sonra ise içlerinden dersi iyi dinleyeni, topa iyi vuranı, sopayı iyi tutanı tercih ettim. Onlarla yola devam edeceğim.” diyor.
     <br/>
     <br/>
     Golf hocaları, yanlarında getirdikleri kitapları, dergileri, topları, fileleri, sopaları öğrencilere dağıtıyor; hatta başarılı olanlara karne bile veriyorlar. Ardahan’da eğitime devam eden Onur Demir’in ilk izlenimleri ise olumsuz; “İki okulda 17 öğrenciye ders veriyorum. Şu an bir okulu daha gündemime aldım. Orada da seçme yapacağım. Ancak aileler sorun çıkarıyor. Bazı öğrenciler iki üç gün geliyor, ondan sonra gelmiyor. Beden Eğitimi öğretmenleri de ilk günler yardımcı olmuştu; ancak sonra ilgi göstermemeye başladılar.”
     <br/>
     <br/>
     Onur Demir her şeye rağmen iki ay daha Ardahan’da kalacağını söylüyor. Bir başka golf hocası Özgür Bike de Urfa ve G.Antep’te derslere devam ediyor. Başlatılan bu projenin amacına ulaşması için yeterli antrenör sayısının da sağlanması gerekiyor. Bu amaçla federasyon 25 Nisan’da 10 gün sürecek antrenörlük kursu açacak. Kursa 70’e yakın Beden Eğitimi öğretmeninin katılması bekleniyor.
     <br/>
     <br/>
     Dünyanın en çok kazanan sporcusu golfçü Tiger Woods. Yılda 100 milyon dolar kazanıyor. Belki ileride Türkiye’nin en zengin sporcusu Doğu Anadolu illerinde yetişmiş bir golfçü olur. Kimbilir?
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20835), [web.archive.org (arşiv bağlantısı)](http://web.archive.org/web/20060106032026/http://www.aksiyon.com.tr:80/detay.php?id=20835)
