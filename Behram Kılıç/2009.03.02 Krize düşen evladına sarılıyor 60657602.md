# Krize düşen evladına sarılıyor

*Behram Kılıç 2009.03.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Süper Lig’de kendi sahasında Kocaelispor’a farklı yenilen G.Saray, Bülent Korkmaz’a emanet edildi. Kulüp bünyesinden yetişen oyunculara takımların emanet edilmesi yeni değil. Ancak başarılı olan evlatların sayısı çok az.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090316110418im_/http://www.aksiyon.com.tr/resim/743/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090316110418/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090316110418/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090316110418oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090316110418oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Turkcell Süper Lig’in en istikrarlı yanı ne biliyor musunuz? Antrenör kıyımı… Sonuç kötü mü, hocayı kovun gitsin. Ama yanlış transferler yapıldı. Olsun, biz yaptık. Hem neresi yanlış? Yönetim içinde birlik beraberlik yok. Kim demiş? Kısacası, tek suçlu vardır, o da hocadır. Ama forvet penaltı atamıyor. Hoca suçlu. Ama adam kendi kalesine gol attı. Olsun, hoca suçlu. Sevgili okurlar konumuz hocaların kovulması değil. Konumuz kovulan hocalardan sonra kulüplerin kendi bağrından çıkan teknik direktörlere sarılması.
   <br>
    <br>
     Bu teknik direktörlerin ortak özellikleri ne biliyor musunuz? Yıllarca o kulübe hizmet etmişlerdir. Hep hayallerinde, futbolu bıraktıkları bu kulübü çalıştırmak vardır. Doğal olarak az paraya çalışırlar. Kovulduklarında tazminat almazlar. Zamanından önce kulübün kapısından içeri girdikleri için zamanından önce kapı dışarı edilirler.
     <br>
      <br/>
      Galatasaray, sezon başında transfer ettiği Alman teknik adam Mchael Skibbe ile yollarını ayırdı. Evet, küme düşme hattındaki Kocaelispor’a mağlup olmak ağırdı; ama bugün tecrübesiz diye nitelendirdiğiniz bir hocayı sezon başında takımın başına neden getirdiniz? Ki sizler yılların yöneticilerisiniz. Başkan Adnan Polat’ın açıklaması şöyleydi: “Kewell, Baros ve Lincoln gibi yıldızları idare edemedi.” Peki, Bülent Korkmaz bu yıldızları idare edebilecek tecrübeye sahip mi?
      <br/>
      <br/>
      Evet, Galatasaray, Alman teknik adam Skibbe’nin görevine son verdikten sonra, futbolu Sarı-Kırmızılı takımda bırakan, bıraktığı dönemde aranıp bulunamayan, bulunamadığı için kendisine jübile dahi yapılamayan Bülent Korkmaz’ı göreve getirdi. Bülent Korkmaz için G.Saray erken mesai mi olur, bugünden kestirmek zor. Hatta “Terim mi olacak, Rıza Çalımbay mı?” diyenler de var. Terim, 4 yıl A Millî Takım’da çalıştıktan sonra G.Saray teknik direktörü olmuştu. Yani bayağı bir tecrübe edindikten sonra... Bülent Korkmaz ise antrenörlüğe G.Birliği’nde Mesut Bakkal’ın yardımcısı olarak başladı. Daha sonra sezon ortasında Kayseri Erciyesspor’un başına geçti. İyi futbol oynattığı Erciyes, Türkiye Kupası’nda finale yükseldi; ancak kısa süredeki bu performans, Kayseri ekibinin kümede kalmasına yetmedi. Bülent Korkmaz daha sonra G.Birliği ve Bursa gibi takımlarda kısa süreli görevlerde bulundu. Şimdi onun için zor bir süreç başladı. İlk maçı Bordeaux’a karşıydı. Son dakika golüyle Cim-Bom 4-3 kazandı ve UEFA’da tur atladı. Bakalım sonrası ne olacak?
      <br/>
      <br/>
      Geçmişte de buna benzer örnekler var. Fatih Terim’in Galatasaray’da uzun yıllar futbol oynadıktan sonra teknik direktör olarak Florya’dan içeri girmesi ve yakaladığı başarı, diğer büyük takımlarımızın iştahını kabarttı. Onlar da kendi Fatih Terim’lerini oluşturmak için bir dönem kulüpte yıldız seviyesinde bulunan eski oyunculara teknik direktör olarak görev verdi. Bu kulüplerimizden hiç kuşkusuz en başta geleni Fenerbahçe.
      <br/>
      <br/>
      Sarı-Lacivertli kulüp, tarihinin en önemli oyuncularından Rıdvan Dilmen’i 4 Haziran 1999 tarihinde takımın başına getirdi. Dilmen; Sergen, Alpay, Ogün, Abdullah gibi kaliteli oyuncuların yer aldığı takımda sadece 5 hafta görevde kalabildi. Onun gönderilmesinde, ligde aldığı neticelerden ziyade, Fenerbahçe’nin UEFA Kupası’nda MTK Budapeşte ile yaptığı ve 0-0’ın rövanşında Kadıköy’de rakibine 2-0 mağlup olduğu maçın rolü büyüktü.
      <br/>
      <br/>
      Sarı-Lacivertliler daha sonra Oğuz Çetin ile şanslarını denedi. Kulüpten Ali Şen’in göndermesiyle hiç de istemediği bir şekilde ayrılan Oğuz Çetin, Aziz Yıldırım tarafından önce Werner Lorant’ın yardımcısı olarak görevlendirildi. Çetin, Lorant’ın işine son verildiği 2002-03 sezonunun 17. haftasında takımın başına getirildi. Ne var ki alınan başarısız sonuçlardan dolayı o da sezonu tamamlayamayacaktı. 26. haftada görevden alındı. Tam 10 karşılaşmada takımın başında kaldı. Ve teknik direktör olma hakkını ne yazık ki iyi kullanamadı. Daha önce bir takım çalıştırmamıştı ve böylesine bir takıma erken gelmişti.
      <br/>
      <br/>
      F.Bahçe, eski futbolcularından Turhan Sofuoğlu’na da görev verdi. Sofuoğlu, 14 Ocak-20 Haziran 2000 tarihleri arasında çalıştırdığı takımda başarılı oldu. Ancak yönetim, kendi evladı olduğundan olsa gerek, onunla göreve devam etmedi.
      <br/>
      <br/>
      Evlatlara sarılan takımlardan biri de Beşiktaş’tı. Rıza Çalımbay, kulübün içinden çıkmış, yıllarca kaptanlığını yapmış ve sayısız kupa kaldırmıştı. Üstelik stajını çeşitli Anadolu takımlarında tamamlamıştı. Atom Karınca, futbol oynadığı dönemde Beşiktaş A Takımı’nda 16 sezonda 494 lig maçı oynadı ve toplam 41 gol kaydetti. 16 sezonda 6 lig, 3 Türkiye Kupası, 4 Cumhurbaşkanlığı Kupası, 1 Başbakanlık Kupası ve 6 TSYD Kupası kazanan Rıza Çalımbay, 1996 Temmuz’unda jübile yaparak aktif futbola Beşiktaş’ta veda etti.
      <br/>
      <br/>
      ‘HOCAMIZIN ARKASINDAYIZ’ DEDİ
      <br/>
      <br/>
      Futbolu bıraktıktan sonra İngiltere’ye teknik direktörlük kurslarına giden Rıza Çalımbay, daha sonra Türkiye’ye dönerek Christoph Daum’un yardımcı antrenörü olarak 2000-01 sezonunda Beşiktaş’ta ilk teknik hocalık görevine başladı. Ardından Daum ile anlaşamayarak Göztepe’nin başına teknik direktör olarak geçen Çalımbay, Göztepe’yi ligde 8. yaptı, daha sonra Denizlispor ve Çaykur Rizespor'da görevler aldı. Özellikle Denizlispor’la UEFA Kupası’nda hatırı sayılır sonuçlar elde etti.
      <br/>
      <br/>
      Yıldırım Demirören’in başkan olmasından sonra dünyaca ünlü yabancıları takımın başına getiren ancak onları kısa sürede yüksek tazminatlar ödeyerek kovan Beşiktaş, bir ara rotayı kendi evlatlarına çevirdi. Bu evlatlardan ilki Rıza Çalımbay’dı. 2004-05 sezonunun ortasında İspanyol Vicente Del Bosque’nin görevine son veren Beşiktaş, Çalımbay’ı takımın başına getirdi. Çalımbay, o sırada Çaykur Rizespor’u çalıştırıyordu. Karadeniz temsilcisinin yöneticilerinden izin alarak Beşiktaş’ın başına geçmişti. Sanki bu fırsat bir daha hiç gelmeyecekmiş gibi acele etmişti. Ancak Çalımbay’la sezonun özellikle ikinci yarısında iyi sonuçlar alan Beşiktaş, bu yarının lideri oldu. Ligi ise şampiyon bitiremedi.
      <br/>
      <br/>
      Beşiktaş, sonraki sezona da Rıza hocayla başladı. 2005-06 sezonunun 9. haftasında ise onun görevine son verildi. Üstelik Başkan Yıldırım Demirören, ‘Hocamızın arkasındayız’ dedikten sadece birkaç gün sonra onu kapı dışarı etmişti.
      <br/>
      <br/>
      Yıldırım Demirören’in değirmeninde öğütülen evlatlardan biri de Ertuğrul Sağlam oldu. Beşiktaş’ta 1994-2000 yılları arasında futbolcu olarak görev yapan, gol kralı olan, şampiyonluk yaşayan Ertuğrul Sağlam, Samsunspor ve Kayserispor’u başarılı bir şekilde çalıştırdıktan sonra 2007-08 sezonunda yine Demirören tarafından Beşiktaş’ın başına getirildi. Ertuğrul ile 2010 yılına kadar geçerli olmak üzere uzun vadeli bir sözleşme imzalandı. Demirören, Jean Tigana’nın görevden ayrılmasının ardından, yarışmayı seven, vizyonu ve hedefleri olan, Beşiktaş ile Türk futbolunu tanıyan bir hoca istediğini ifade ediyor ve “Bu vasıflara uyan, Beşiktaşlı duruşuyla emek verdiği sürede tüm camianın gönlünü kazanmış, hedefleriyle genç kadromuzu daha iyi yerlere taşıyacağına inandığımız Ertuğrul Sağlam’da karar kıldık.” diyordu.
      <br/>
      <br/>
      Sonra da “Burada yönetim kurulu, camia ve basın olarak hocamızın sonuna kadar arkasında durmalıyız. En genç başkan, en genç yönetim ve en genç hocayla, bu sinerjiyle hedeflerimize adım adım ilerleyeceğimize inanıyoruz.” cümlelerini sarf ediyordu. Ertuğrul’a o günden sonra bizzat yönetim içinden muhalefet edenler oldu. Hoca hem iç hem de dıştakilerle uğraşıyordu.
      <br/>
      <br/>
      Ertuğrul Sağlam, ilk sezonunda ligi averajla 3. sırada tamamladı. İkinci sezonunun 6. haftasında ise istifa etti. İstifa ettiğinde Beşiktaş ligde 2. sırada bulunuyordu. Sağlam, Beşiktaş’ta 492 gün görevde kaldı. Onun döneminde Beşiktaş oynadığı 61 resmî maçın 38’ini kazandı. 15’inde ise sahadan mağlup ayrıldı.
      <br/>
      <br/>
      Beşiktaş, 1984’te futbolu bırakan eski kalecisi Rasim Kara’ya da görev verdi. Teknik direktörlük kariyerine Antalyaspor’da başlayan, daha sonra A Millî Takım’da Fatih Terim ile birlikte Sepp Piontek'in yardımcılığını üstlenen, yine millî takımda Fatih Terim'le de çalışan Kara, 1996-97 sezonunda Beşiktaş’ta teknik direktörlük görevine getirildi. Siyah-Beyazlı takım onun çalıştırdığı dönemde şampiyonluğu son haftaya kadar kovalamış, ligi ikinci bitirmiş, lig tarihinin en yüksek gol sayısına ulaşmış ve Avrupa kupalarındaki en başarılı sezonlarından birini yaşamıştı. Buna rağmen Beşiktaş sezon sonunda Kara’nın görevine son verdi.
      <br/>
      <br/>
      Terim’den ummadığı başarı yakalayan Galatasaray, bir başka evladı Hagi’ye de görev verdi. Dünya futbolunun yıldızlarından Hagi, Terim’in başında olduğu dönemde Galatasaray’ın elde ettiği başarılarda futbolcu olarak başrollerdeydi. Galatasaray’da 5 sezon futbol oynadı. Bir UEFA Kupası, bir de Süper Kupa kaldırdı. Hagi, futbolu bıraktıktan sonra teknik direktörlüğe başladı. Türkiye’de ilk Bursaspor’u çalıştırdı. Burada başarılı olamadı. 2003-04 sezonunun ikinci yarısında, yani 22 Mart’ta G.Saray’ı çalıştıran Fatih Terim’in istifasıyla Sarı-Kırmızılı takımın başına getirildi. Terim’in enkaz hâlinde bıraktığı Galatasaray, Hagi’yle sezonu ancak 6. sırada tamamladı. Hagi, diğer sezonda ise Fenerbahçe ile çekişti. İstanbul’da Denizlispor ile oynanan maçtaki puan kaybından sonra ise istifa etti.
      <br/>
      <br/>
      Zaman zaman Anadolu takımları da İstanbul takımları gibi evlatlarına görev verdi. Onlar da zor zamanları tercih etti. Örneğin Sakaryaspor, bu takımlardan biriydi. Yeşil-Siyahlı kulüp, 2003-04 sezonunda uzun yıllar bu takımda futbol oynayan Şaban Yıldırım’ı teknik direktörlüğe getirdi. Yıldırım, o sezon 2. Lig’den aldığı Sakaryaspor’u Süper Lig’e çıkarttı. Ancak bu başarı onun işine son verilmesiyle ödüllendirildi! Ne var ki Sakaryaspor, 2004-05 sezonunda ligde kötü sonuçlar alınca bir kez daha Şaban hocaya takımı emanet etti. Ancak bu sefer iş işten geçmişti. Şaban hoca oynattığı futbolla otoritelerden tam not aldı, lakin takımın küme düşmesine engel olamadı.
      <br/>
      <br/>
      Futbolu bırakır bırakmaz eski oyuncusuna görev veren bir takımımız da Ankaragücü. Sarı-Lacivertli takımda uzun yıllar futbol oynayan Hakan Kutlu, zor zamanlarda eşofmanı sırtına geçiren evlatlardan biri. Ankaragücü’nden başka bir takımda oynamayan Kutlu, futbolu bırakır bırakmaz bu takımda menajer oldu. 2007-08 sezonunda Alman teknik adam Hans Peter Briegel’in 9. hafta sonunda görevden alınmasının ardından teknik direktör olarak göreve başlayan Hakan Kutlu, bu ilk deneyiminde Sarı-Lacivertli takımın başında üst üste 37 resmî maçta sahaya çıktı. Ve 2008’in ekim ayında görevinden istifa etti. Onun yerine takımın başına Ünal Karaman getirildi. Karaman’ın bu sezonun 14. haftasında istifa etmesinden sonra Ankaragücü yönetimi bir kez daha görevi Hakan Kutlu’ya emanet etti.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32506), [web.archive.org (arşiv bağlantısı)](http://web.archive.org/web/20090316110418/http://www.aksiyon.com.tr:80/detay.php?id=32506)
