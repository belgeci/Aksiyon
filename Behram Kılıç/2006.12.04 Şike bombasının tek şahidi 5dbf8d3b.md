# Şike bombasının tek şahidi

*Behram Kılıç 2006.12.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Cihan Oskay’ın iddiaları futbol camiasına bomba gibi düştü; ancak inkâr edildi. Onu doğrulayan tek isim ise Petrol Ofisi Spor Kulübü Başkanı Şahin Ulu oldu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070623224635im_/http://www.aksiyon.com.tr/resim/626/44.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Burada hedef  Fenerbahçe değil. Yıllardır demiyor musunuz, şike varsa biri çıksın anlatsın diye. İşte o biri benim. Ben kötü insan olabilirim; ama konu ben değilim. Sunduklarımdan dolayı insanlar yan yola girmesin. Türk futbolu bu olayla yüzleşmek zorundaydı. Hep birini bekliyorlardı. Bu biri benim. Maalesef ve maalesef yaptığım işi tasvip etmiyorum. Burada hikâye anlatmıyorum. Masal anlatmıyorum. Beni kınayın. Fenerbahçeli olarak kendimi de kınıyorum. Ama beni bir kenara bırakın. Benim anlattıklarımın fazlası yoktur, eksiği vardır. Türk futbolunun durumunu ortaya koyuyorum. Ben ortaya delil koyuyorum. Bundan sonra konuşmayacağım.”
   <br>
    <br>
     Geçen pazartesi akşamı 5 saat süren canlı yayınla yıllarca konuşulacak bir gündeme imza attı Star Televizyonu’ndaki Telegol programı. “Türk futbolunda asrın olayı” şeklinde günlerce tanıtımı yapılan programa bir dönem Fenerbahçe Başkanı Aziz Yıldırım’ın yakınında bulunmuş Cihan Oskay isimli ‘itirafçı’ konuk edildi. Oskay, Aziz Yıldırım’ın kendisini kullanarak Galatasaray-Trabzon maçı için bazı Trazonsporlu oyunculara 250 bin dolar teklif ettiğini, Samsunspor-Fenerbahçe müsabakası için ise Samsun’a 150 bin dolar gönderdiğini iddia etti.
     <br/>
     <br/>
     KOMPLO MU, ŞİKE Mİ?
     <br/>
     <br/>
     2000-2001 sezonunda şampiyonluk son haftaya kalmıştı. Fenerbahçe Galatasaray’ın üç puan önünde son haftaya lider giriyordu. Sarı-Lacivertli takımın şampiyon olmaması için yenilmesi, Galatasaray’ın da en az 3 farkla Trabzon’u yenmesi gerekiyordu. Cihan Oskay, Aziz Yıldırım’dan aldığı talimatla o dönem Trabzon’da oynayan Oktay Derelioğlu’yu kullanarak Trabzon kanadını, Orduspor Başkanı Mustafa Çebi vasıtasıyla da Samsun kanadını hallettiğini iddia etti.
     <br/>
     <br/>
     Oskay bu iddiaları için 5 yıl beklemişti. İşleri kötüydü, hayattan hiçbir umudu kalmamıştı, çeşitli kişi ve kurumlarla sorunları vardı. Ama bunların önemi yoktu. Zaten şikenin bizzat içinde bulunan kişinin çok da düzgün bir karakter barındırmasını kim bekleyebilirdi? Nitekim Oskay da programda sürekli “Beni bırakın, anlattıklarımla ilgilenin” diye bas bas bağırıyordu. Açıklamaları gündeme bomba gibi düştü. Öyle ki sokaktaki vatandaş Papa’nın Türkiye ziyaretini değil, bu iddiaları konuşuyordu.
     <br/>
     <br/>
     En büyük tepki Fenerbahçe camiasından geldi. Aziz Yıldırım ve arkadaşları Fenerbahçe’ye komplo düzenlendiğini söyledi. Program esnasında ise Cihan Oskay’ın tek tek suçladığı isimler televizyona bağlanıyor, kendilerini savunuyorlardı. Ancak bir problem vardı. Cihan Oskay, televizyona çıkmadan önce Aziz Yıldırım hariç suçladığı tüm isimlerle telefon görüşmesi yapmış ve bu görüşmeleri banda almıştı.
     <br/>
     <br/>
     Programa bağlanarak sert eleştiriler yönelttikten sonra telefonu kapatan Fenerbahçe Asbaşkanı Şekip Mosturoğlu’nun iddiasına göre de Fenerbahçe’ye komplo kurulmuş, Başkan Aziz Yıldırım’a söz hakkı verilmemişti. Oysa Serhat Ulueren, programdan 4 saat önce Yıldırım’ı programa davet etmişti. Aziz Yıldırım ise daha sonra yayınlanan demecinde bu olayın Futbol Federasyonu’nun bir komplosu olduğunu savundu.
     <br/>
     <br/>
     Ne ilginçtir ki Telegol ile aynı saatlerde yayınlanan ATV’deki Santra programında ise Ahmet Çakar, Cihan Oskay’ın 2 ay önce kendisine geldiğini, para karşılığı programa çıkmak istediğini; ancak kendisinin bu teklifi kabul etmediğini dile getiriyordu. Aziz Yıldırım, Federasyon seçimleri ve derbi maçı öncesi böyle bir yayının yapılmasını komplo olarak değerlendiriyordu. Bu iddiaların doğruluğunu ise kanıtlamıyordu. Ahmet Çakar’ın Cihan Oskay’ı iki ay önce programa aldığını düşünürsek, bu iddialar havada kalıyordu. Çünkü iki ay önce ne Federasyon seçimleri için şu anki durum vardı ne de oynanacak bir derbi.
     <br/>
     <br/>
     Pazartesi gecesi programa katılan herkes olayı inkar ediyordu; ama bir kişi hariç. Petrol Ofisi Spor Kulübü Başkanı Şahin Ulu, görgü tanığı olarak programa bağlandı. Çünkü o yıllarda Sergen’in menajerliğini yapan Şahin Ulu, Cihan Oskay’ın bu futbolcuyla ilgili söylediği “Galatasaray’a transferi vardı, 50 bin dolar istedi” gibi iddialara karşı geliyordu. İşte Şahin Ulu’nun gözden kaçan açıklamaları: “Cihan Bey Trabzon’u aradığında, Oktay’la konuştuğunda ben o zaman Trabzon’daydım, Sergen’in yanındaydım. Ben, Tamer, Sergen oturuyorduk. İçeri Oktay girdi. Oktay, Cihan Bey’in aradığını söyleyerek Sergen’e dedi ki Galatasaray maçında iyi oynarsanız 250 bin dolar para gelecek. O zaman Sergen Galatasaray’a transfer olmamıştı. O maçtan önce Beşiktaş’la işi bitmişti. Sonra iş değişti. O maçtan bir hafta sonra Galatasaray’a gitti. Trabzon’u terk ettikten bir gün sonra Galatasaray’a imza attı. Maçta oynamamasının sebebi de sakatlığıydı.
     <br/>
     <br/>
     Sergen, Oktay’a şu cevabı verdi: ‘Oktay, 250 bin doları kime dağıtacaksın? Ben oynarsam 250 bin dolar artı üzerine para alırım’ dedi. Sergen o 250 bin doları reddetti. Oynamayacağını da söyledi. Orda Aziz Yıldırım’ın lafı da geçmedi. Cihan Bey’in adı geçti. Oktay’ın söylediği buydu. Cihan Bey aradı dedi. Tamer de şahittir, Sergen de şahittir. Trabzon’daki tesislerde kendi odasında konuşulan konu bu şekilde geçti. O gün Sergen’in transfer görüşmesi olmadı. Cihan Bey’i doğruluyorum. Ancak bir şey daha sormak istiyorum kendisine, çok güzel bir şeyi itiraf ettiniz; ama acaba Aziz Yıldırım’ın kongre için imza toplamaya başladığı bir dönemden dolayı birileri mi doldurdu sizi?”
     <br/>
     <br/>
     Şahin Ulu’nun görgü tanığı olarak bu açıklamaları bugüne kadar medyanın da gözünden kaçtı. Ondan birkaç dakika sonra programa bağlanan Oktay ise Ulu’yu ‘kahramanlığa soyunmakla’ suçladı.
     <br/>
     <br/>
     ALİ ŞEN: OLMADI CİHAN!
     <br/>
     <br/>
     Program ilerledikçe Cihan Oskay’ın kartlarını bir bir ortaya döktüğü görüldü. Mustafa Çebi ve Mustafa Çebi’nin oğlu Tamer ile yapılan görüşmeler, Oktay’ın kayınbiraderi Murat ile olan telefon konuşmaları da bir hayli net ifadelerdi. Futbolcular Oktay ve Tamer’le yaptığı konuşmalarda o kadar başarılı olamasa da Mustafa Çebi ve oğlu Tamer Çebi ile yaptığı konuşmalarda daha net amacına ulaştı. Canlı yayına gecenin ilerleyen saatlerinde bağlanan Mustafa Çebi, programdan önce Cihan Oskay ile yaptığı konuşmanın tam tersi açıklamalarda bulundu. Böyle bir para alışverişi içinde olmadığını iddia etti. Tamer Çebi de, Oskay’ın telefon kaydında “150 bin dolarlık şampiyonluğu” yalanlamıyordu.
     <br/>
     <br/>
     Uzun süren pazartesi gecesinin finalinde ise eski başkanlardan Ali Şen vardı. Şen’in özetle söylediği, “Olmadı Cihan”dı.
     <br/>
     <br/>
     Çarşamba günü Fenerbahçe Başkanı Aziz Yıldırım ve Türkiye’de bulunan yönetim kurulu üyeleri beraber bir basın toplantısı düzenledi. Toplantıda çok net ve karşı açıklamalarla haklarında iddia edilenleri bertaraf edecek açıklamalar yapması beklenen Fenerbahçe cephesinden çok güçlü karşı atak gelmedi. Futbol Federasyonu’nu suçlayıcı açıklamalar, Cihan Oskay’ın kişiliğine yönelik eleştiriler vardı. Yıldırım, Futbol Federasyonu yerine devletin bir an önce bu olayı soruşturması gerektiğini kaydetti. Cihan Oskay’a bir şey olursa kendisinin suçlanacağından dem vurdu.
     <br/>
     <br/>
     O gün, ‘basın açıklamasıdır’ denerek, basın mensuplarının soru sorulmasına dahi izin verilmedi. Başkan Aziz Yıldırım, delil olmadan Fenerbahçe’ye yönelik iddialar ortaya atan Cihan Oskay’ın yaptığını yapıyor, kanıtsız bir şekilde Futbol Federasyonu’nu suçluyordu. Futbol Federasyonu da kendilerine karşı disiplin suçu işleyenler hakkında işlem yapılacağını açıkladı. İddialar karşısında Devlet Bakanı ve Başbakan Yardımcısı Mehmet Ali Şahin ise topu taca atmakla yetindi. Bakan Şahin, denetim yetkisini gerek görmesi halinde kullanacağını açıkladı.
     <br/>
     <br/>
     AZİZ YILDIRIM’A ULUSOY’LU ZİYARET
     <br/>
     <br/>
     Bir başka dikkat çeken nokta ise Ali Şen’in ortaya attığı “Aziz Yıldırım’a, başta Haluk Ulusoy ve kulüpler Birliği Başkanı Özhan Canaydın önderliğinde tüm kulüplerin geçmiş olsun ziyaretine gitmesi” fikri. Şen’e göre Yıldırım; Ulusoy ve Canaydın’ın kendisine gelmesine sıcak bakıyor. Bugüne kadar en büyük kavgasını Ulusoy ile veren Yıldırım’ın, bu ismin geçmiş olsun ziyaretine sıcak bakması ilginç.
     <br/>
     <br/>
     Şimdi ne olacak? Samsun Cumhuriyet Savcılığı olayla ilgili soruşturma başlattı. Savcılığın soruşturma yetkileri Federasyon’unkinden daha kapsamlı. Futbol Federasyonu Hukuk Kurulu da olayı araştırıyor; ancak Federasyon’un telefon dinleme gibi bir yetkisi yok. Hukuk kurulundan gelecek rapor doğrultusunda gerekli görülürse bir soruşturma komisyonu kurularak süreç başlatılacak.
     <br/>
     <br/>
     Kendisinin kullanıldığını düşündüğü için 5 yıl sonra ortaya çıkarak ‘itiraflarda’ bulunan Cihan Oskay’ın iddiaları sonrası futbolda kapsamlı bir ‘temiz eller’ operasyonu yapılıp yapılmayacağı hâlâ merak ediliyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26081), [web.archive.org (arşiv bağlantısı)](http://web.archive.org/web/20070623224635/http://www.aksiyon.com.tr:80/detay.php?id=26081)
