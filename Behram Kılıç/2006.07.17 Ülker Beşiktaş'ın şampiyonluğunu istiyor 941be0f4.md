# Ülker Beşiktaş’ın şampiyonluğunu istiyor

*Behram Kılıç 2006.07.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Basketbol şubesini kapattıktan sonra Türk sporuna desteğini artıran Ülker, 4 büyükler için sponsorluk stratejisini Aksiyon’a açıkladı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070623224539im_/http://www.aksiyon.com.tr/resim/606/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Beşiktaş, Arjantinli futbolcu Matias Emilio Delgado ile 3 yıllık sözleşme imzaladığında Türk futbol tarihinde bir ilk gerçekleşiyordu. İsviçre Ligi takımlarından Basel’de oynayan Arjantinli futbolcu Delgado’nun 29 Haziran’da BJK Nevzat Demir Tesisleri’ndeki imza töreninde masada oyuncunun ve Beşiktaşlı yöneticilerin yanı sıra Ülker Kurumsal İletişim Koordinatörü Ali Doğan da oturmuştu.
   <br>
    <br>
     O gün Beşiktaş İkinci Başkanı Murat Aksu şöyle demişti: “Bugün Türk spor tarihinde bir ilki gerçekleştirdik. Sponsor desteğiyle bir futbol takımı futbolcu aldı. Bundan dolayı Ülker ve Cola Turka’ya teşekkür ediyorum.” Aksu’dan sonra sözü Ülkerspor Kurumsal İletişim Koordinatörü Ali Doğan alıyordu. Böylesi görülmemişti. “Bu yıl Türk spor tarihinde devrim yaptık. Sponsorluğun çapını değiştirdik. Değişimin, dönüşümün öncülüğünü yaptık. Ülker Grubu, bundan sonra da Türk sporunun daha ileriye gitmesi için destek verecek.”
     <br/>
     <br/>
     Yıllardır Türkiye’de basketbol denince akla gelin takımlardan biriydi Ülker. Öyle ki bu takımımız Efes ile birlikte hem lige ambargo koyuyor hem de Avrupa’nın en prestijli organizasyonu EuroLig’de ülkemizi temsil ediyordu. Geçtiğimiz yılın şampiyonu da Ülkerspor’du. Her şey çok iyi giderken basketbol camiası bomba gibi bir haberle sarsıldı. Ülker ligden çekilme kararı almıştı.
     <br/>
     <br/>
     Bu karar basketbolseverleri üzse de G.Saray, Beşiktaş, Fenerbahçe gibi kulüplerimizi sevince boğdu. Zira Ülker Grubu basketbol takımına ayırdığı yıllık bütçeyi yaptığı sponsorluk anlaşmalarıyla bu kulüplerimize kaydırdı. Beşiktaş’la ana sponsorluk anlaşmasına imza atan grup, G.Saray, F.Bahçe ve Trabzonspor’la co-sponsorluklar yaptı. Basketbolda da geçen yıl salonlarda G.Saray Cafe Crown, Beşiktaş Cola Turka’ya bu yıl Fenerbahçe Ülkerspor eklendi.
     <br/>
     <br/>
     Ülker Basketbol Takımı’nın başkanlığını yapan, bu yıl ise takımın kapanmasıyla Ülker Grubu’nda yeni oluşturulan Kurumsal İletişim Koordinatörlüğü’ne getirilen Ali Doğan’la grubun bundan sonra izleyecekleri stratejiyi, yapılan sponsorluk anlaşmalarındaki amacı konuştuk.
     <br/>
     <br/>
     “Biz bu işe bir günde karar vermedik.” diyerek giriyor söze Ali Doğan. “Üç yıldan beri çalışıyoruz. Kısmet bugüneymiş.” diye ekliyor. Bugünlere gelmelerindeki en önemli sebebi ise basketbol camiasında yıllardır dile getirilen ‘lig Ülker ve Efes’in antrenman sahası oldu’ söylemlerine bağlıyor. “Basketbola kulüp takımları yeterli yatırım yapmıyordu. Neredeyse neticesi belli bir ligdi. Salonlar boşalmıştı. Tat-tuz kalmamıştı. Avrupa’da maç yapıyoruz, fabrikalardaki işçilerimizi salonlara getiriyoruz. Baktık bu böyle olmuyor. Çekilme kararı aldık. Bunun için üç yıldan beri çalışıyorduk. Ama somut adımlar bu yıl gerçekleşti.”
     <br/>
     <br/>
     ŞİMDİ ASIL İŞİMİZE DÖNDÜK
     <br/>
     <br/>
     Grubun asıl işinin üretim olduğunu anlatan Doğan, “Biz buradan elde ettiğimizi de bu ülkenin eğitimine, sağlığına, sanatına, kültürüne, sporuna aktarmanın doğru olduğuna inanıyoruz. Spor kaynak aktaracağımız alanlardan biri. Biz asıl işimize döndük. Bütün Avrupa’nın yaptığı şekilde sponsorluklar yapmaya başladık.”
     <br/>
     <br/>
     Ülker olarak basketbol için yılda yaklaşık 10-12 milyon dolar bütçe ayırdıklarını dile getiren Doğan, “Biz bu kaynağı bir kulübe devretmeyi doğru bulmadık. Asıl amacımız Türk sporuna hizmetti. Herkese yatırım yapmak da zordu. Biz dedik ki taraftarı bol olan, ülkemizi yurtdışında da başarıyla temsil edebilecek büyük takımlarımıza katkı sağlayacak sponsorluklar yapalım.”
     <br/>
     <br/>
     Sanılanın aksine Ülkerspor’un kapısına kilit vurmadıklarını dile getiren Ali Doğan, bundan sonra okullara yöneleceklerini, eğitime önem vereceklerini, yaz spor okullarına destek vereceklerini, bilişim okulları açmayı hedeflediklerini belirtiyor. Sponsorlukların nihai hedefini gençlere sahip çıkmak, spor kulüpleri arasındaki rekabeti artırmak ve Türk sporunun dışarıda daha iyi temsil edilmesine imkan sağlamak olarak belirten Ali Doğan, “Biz öncülük yapıyoruz. İnşallah başka gruplar da, şirketler de bizim açtığımız bu yoldan ilerler. Buradan spor kulüplerine de sesleniyoruz. Sponsorlarınızı hoş tutun, onlara değer verin ki, sponsorlarınızın sayısı daha da artsın.”
     <br/>
     <br/>
     Ülker’in mevcut basketbol takımıyla ligde daha iyi bir reklâm yaptığını ama insanların kafasında Ülker’in destek verdiği kulüplerle yarışmasının etik olmadığı şeklinde birtakım haksız düşünceler belirdiğini kaydeden Doğan, “Hem bu düşüncelerin de önüne geçtik. Asıl işimize döndük. Sporu da profesyonel kulüplere bıraktık.” diyor.
     <br/>
     <br/>
     Ali Doğan, başkanı olduğu Ülker’in basketbol camiasından çekilmesiyle içinde bir burukluk hissediyor muydu şeklindeki soruya ise, “Hayır. Şu an çok daha heyecanlıyım. Daha mutluyum. Dediğim gibi Ülker’i kapatmadık. Ülker, okullaşma ve eğitimle beraber hayatını devam ettirecek. Bizi çok daha tatmin edecek bir alana kaydık. Daha genişledik. Daha büyüdük. Ligde yine varız. Beşiktaş’la, G.Saray’la, Fenerbahçe ile varız.” şeklinde cevap veriyor.
     <br/>
     <br/>
     Önümüzdeki sezon Fenerbahçe’nin basketbol liginde Fenerbahçe Ülker ismiyle mücadele edecek olmasıyla ilgili olarak kafalardaki soru işaretlerini gideren Ali Doğan, “Bu şundan kaynaklandı. Bizim Ülker olarak Eurolig’le 4 yılık anlaşmamız var. O ismimizi devam ettirmek istedik. Bunu Türk basketbolu için istedik. Fenerbahçe de Fenerbahçe Ülker olarak ligde yer almayı kabul etti. Yoksa burada Fenerbahçe’ye özel bir ayırım yok.” diyor.
     <br/>
     <br/>
     Futbola sadece bu sezon yatırım yapmadıklarını belirten Ali Doğan, bugüne kadar 77 Anadolu kulübüne destek verdiklerini dile getirerek, üç büyüklerle yaptıkları sponsorluk anlaşmalarının kendilerinin Türk sporuna olan desteğini fark etmeyenlerce yeni bir olay gibi algılandığını belirtiyor. “Biz kimseye bağış yapmıyoruz. Bu ticarî bir olay. Bu kulüplerimizle görüşüyoruz. Bize reklâm alanları buluyorlar. Reklâm için ayırdığımız paranın bir kısmını spora kaydırıyoruz. Sporu vesile yaparak reklâm yapmaya çalışıyoruz.”
     <br/>
     <br/>
     “BU SENE BEŞİKTAŞLIYIZ”
     <br/>
     <br/>
     Beşiktaş’ın aldığı Delgado’nun satılması halinde Ülkerspor’un da bu oyuncu üzerinde hakkının bulunduğunu anlatan Doğan, “Beşiktaş’la ana sponsoruz. G.Saray, F.Bahçe, Trabzon’da ise formaların kolundayız. Ana sponsor olduğumuz kulüp bize diyor ki ‘ben şu sporcuyu almak istiyorum, bize yardımcı olur musunuz’ Biz de kabul ettik. Bu oyuncu için gerekli anlaşmalara imza attık.” Ali Doğan bu transferde birinci derecede sorumluluğun Beşiktaş’a ait olduğunu dile getiriyor ve bugüne kadar basına yansımayan bir ayrıntıyı aktarıyor. Meğer Ülker Grubu da Delgado’yu araştırmış. “Bu işe para veriyoruz. Bu yüzden Delgado’yu biz de araştırdık. Baktık geçen yıl 32 maçta 20’nin üzerinde gol atmış. UEFA’da 8 golü var. Genç, Beşiktaş’ın ahlâkî yapısına uygun. Bunları göz önüne alarak bu transfer için gerekli fedakârlıkları yaptık.” diyor. Doğan, futbolcu hakkında bizzat kendisinin bilgi alışverişinde bulunduğunu, birkaç menajerler de görüşme yaptığını belirtiyor.
     <br/>
     <br/>
     Delgado’nun satılması durumunda Ülker’in haklarının bulunduğunu dile getiren Ali Doğan, “Bu oyuncu sezon sonu yüksek bir meblağa satıldı. Satıştan kâr beklemiyoruz; ama masrafımızı alırız. Üstünü de Beşiktaş’a bağışlarız.”
     <br/>
     <br/>
     4 büyük takıma sponsorluk yapan Ülker Grubu önümüzdeki sezon hangi takımın şampiyon olmasını istiyor? Ali Doğan kendisinin ve Sabri Ülker’in Beşiktaşlı, Murat Bey’in Fenerbahçeli, Ali Bey’in de G.Saraylı olduğunu; ama grubun bu sene ana sponsor oldukları Beşiktaş’ın başarılı olmasını isteyeceğini düşünüyor. “Beşiktaş başarılı olursa biz başarılı oluruz.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24797), [web.archive.org (arşiv bağlantısı)](http://web.archive.org/web/20070623224539/http://www.aksiyon.com.tr:80/detay.php?id=24797)
