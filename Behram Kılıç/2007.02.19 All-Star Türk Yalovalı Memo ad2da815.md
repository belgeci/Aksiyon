# All-Star Türk Yalovalı Memo

*Behram Kılıç 2007.02.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      NBA'deki gururumuz Mehmet Okur, isminin önüne bir 'yıldız' ekledi. NBA'de şampiyonluk yaşayan ilk Türk basketbolcu All-Star'a da seçilen ilk Türk oldu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070622014208im_/http://www.aksiyon.com.tr/resim/637/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Mehmet Okur, Utah Jazz'ın, New York Knicks karşısında 104-102 galip geldiği karşılaşmada sergilediği başarılı performansla, taraftarlardan büyük alkış aldı. Mehmet Okur, NBA Batı Konferansı'nda haftanın en iyi oyuncusu seçildi. Mehmet Okur, 29 sayı ve 12 ribauntla 'double-double' yaparak takımına galibiyeti getirdi. Mehmet Okur, Utah Jazz'ın Washington Wizards'a 114-111 yenildiği maçta 38 sayı atarak kariyer rekorunu kırdı.
   <br>
    <br>
     NBA'den her hafta Mehmet Okur ile ilgili haberler ajanslara düşüyordu. Ama en güzeli bu hafta geleniydi. Haber kısaca şöyleydi: Ve Mehmet Okur, bu sezon Utah'ta gösterdiği üstün performansın ödülünü aldı. NBA Başkanı David Stern, Batı Karması'nda sakatlanan Allen Iverson'ın yerine Okur'u All-Star Takımı'na seçti. Mehmet Okur NBA'de All-Star maçına seçilen ilk Türk oyuncu olarak tarihe geçti.
     <br/>
     <br/>
     Amerikan Basketbol Ligi yani kısa adıyla NBA bir zamanlar bu topraklarda basketbol oynayan çocukların rüyasında bile yer almazdı. Orası yeni dünyaya aitti. Ulaşılmazdı ve orada oynayanlar gerçek efsaneydi. Bırakın Türkleri, Avrupalılar için bile bu böyleydi. Sonra zaman değişti. Türkiye de değişti. 1998'de bir rüya gerçeğe döndü. Mirsad Türkcan, Houston Rockets tarafından 18. sırada "draft" edildi. Türk basketbol severler draft'ın ne olduğunu öğrendi. İlk kez bir Türk basketbolcu NBA'deydi. 2000 yılında Sacramento Kings, 'Hidayet Türkoğlu'na kapılarını açtı. Daha sonra Hido, NBA'de play-off oynayan ilk Türk oyuncu olarak tarihe geçti. 2001'de sıra Mehmet Okur'a gelmişti. Yalovalı Memo, Detroit Pistons için terleyecekti. 2003-2004 sezonunda bir ilk daha gerçekleşti. Memo, Pistons ile şampiyonluğa ulaştı. İlk kez bir Türk basketbolcunun oynadığı takım NBA şampiyonu oluyordu.
     <br/>
     <br/>
     Türk basketbolcular için NBA adeta keşfedilmemiş uzayın derinliklerini andırıyordu. Ve orada daha çok ilkler vardı. 2006-2007 sezonunun devam ettiği şu günlerde o ilklerden en önemlisi gerçekleşti. Utah Jazz'da forma giyen Mehmet Okur, All-Star karmasına seçilen ilk Türk basketbolcuydu.
     <br/>
     <br/>
     Abdullah Bey ve Nimet Hanım'ın tek oğulları Mehmet Okur, 26 Mayıs 1979'da Yalova'da doğdu. Baba tarafından ataları Bosna-Hersek'e dayanıyor. Anne tarafı ise biraz karışık. Annesinin babası Kafkasyalı, annesi ise Ukraynalı. Anneannesinin Nazi işgalinde esir düştüğü bile kayıtlarda yer alıyor. Dedesi ise Akdeniz Olimpiyatları'nda güreş dalında madalya alan bir sporcu.
     <br/>
     <br/>
     Baba Abdullah Okur, Yalova Belediyesi'nde çalışan bir memurdur. Nimet Hanım ise ev hanımı. 1970'ler aile için yokluk dönemleridir. Mehmet doğduğunda boyu 63 cm'dir. Bu anormal bir durumdur. Küçükken birtakım hastalıklar geçirir. Önce bronşit olur. Sonra astıma yakalandığı anlaşılır. Annesinin ihtimamıyla bu rahatsızlıkları atlatmayı başarır.
     <br/>
     <br/>
     Eğitime başladığı yıllarda okulla arası pek iyi değildir. Günlerini atari salonlarında geçirir. Babası belki 'zorluğunu görür ve okumaya heves eder' diye onu çay bahçesinde işe koyar. Ancak bu Mehmet'e pek tesir etmez. O aynı zamanda uzun boyunun da avantajıyla kaleci olarak Yalova Acar Spor kulübünün altyapısına da girmiştir. Zamanla boyu kaleci standartlarının da üzerine çıkar. O dönemde TRT yeni yeni NBA maçlarını göstermeye başlamıştır. Mehmet, televizyon başında öğrendiklerini sokakta uygulamaya koyulur. Bir gün Orhangazi Göktaş fabrikaları basketbol antrenörü Ahmet Bey'in dikkatini çeker. Mehmet'te potansiyel olduğunu fark ederek ona kendi takımında idmanlara çıkması için teklifte bulunur.
     <br/>
     <br/>
     Mehmet'in yaşı 14, boyu ise 1,92 cm olduğu bu dönemde babası da ona destek verir. Hatta oğluna daha iyi bir takım aramaya başlar. Teyzesinin oğlu Cevat'ın araya girmesiyle Oyak Renault takımının genel menajeri Atilla Bey'i ziyaret ederler. Orada Mehmet'e büyük ilgi gösterilir. Artık Oyak Renault'nun altyapı oyuncuları için kurduğu yurtta kalmaya başlar. İlk antrenörü yıldızlar kategorisinde İsmail Doğrutekin'dir. A Takım antrenörü Mete Babaoğlu'nun Mehmet'i fark etmesi uzun sürmez.
     <br/>
     <br/>
     O sezon takımı küme düşer. Bir sonraki sezon 17 yaşındaki Mehmet'in de katkısıyla yeniden birinci lige çıkar. Basketbol oynamaya sadece 4 yıl önce başlamış 18 yaşındaki bir çocuk için oldukça iyi bir performans sergileyen Mehmet o sezon aldığı kısıtlı dakikalarda 4,4 sayı ve 3,3 ribaund ortalamalarını tutturur. 1998-99 sezonunda Tofaş'a transfer olur. Mehmet maç başına 12,4 dakika alır. O sezon Tofaş, Türkiye Kupası, Lig ve Cumhurbaşkanlığı Kupası'nı müzesine götürür.
     <br/>
     <br/>
     Hedeflerini daha da büyüten Mehmet, o yaz ABD'de basketbol kamplarına katılmaya karar verir. Döndüğünde takımı için 1999-2000 sezonu da bir öncekinden farklı değildir. Bursa ekibi yine kupaları toplar. Sezon bitince yine ABD'ye gider. Bu kez amacı NBA seçmelerine katılmaktır. Sonra bu kararından, "en azından bir sezon ilk beş oynama tecrübesi yaşayayım" diyerek vazgeçer. Tofaş kulübünün basketbol şubesini kapatmasının ardından Efes'e transfer olur.
     <br/>
     <br/>
     Efes Pilsen'de Final-Four heyecanı yaşar ve takımının 3. olmasına az da olsa emek verir. Sezon bittiğinde yine ABD'dedir. NBA'de seçmeleri kazanamayacağını düşündüğü ve Türkiye'ye dönmeye hazırlandığı bir sırada Detroit Pistons'ın uluslararası yetenek avcısı Tony Ronzone onu özel bir idmana tâbi tutar. Bu idmanda Pistons'lu yöneticileri büyüler. Aynı günün akşamı New York'taki ünlü Madison Square Garden Salonu'nda 38. sıradan Pistons'ın seçtiği oyuncudur. Detroit'in Mehmet ile sözleşme imzalama arzusu onun biraz daha tecrübe isteğine takılır. Yeniden Türkiye'ye döner.
     <br/>
     <br/>
     Efes Pilsen'de son sezonunda 13,5 sayı; 8,5 ribaund; 1,5 asist ve 1,0 top çalma ortalamalarına ulaşır. Mehmet için artık NBA zamanı gelmiştir. Yıldız basketbolcu, Detroit Pistons ile 2 yıllık ve 2,1 milyon dolar değerinde bir kontrat imzalar. NBA'deki ilk sezonunda 72 maçta sahada kalır. Ve maç başına 6,9 sayı üretir.
     <br/>
     <br/>
     2003-04 sezonunda ise Detroit Pistons ile NBA şampiyonluğunu yaşayarak bu ligde şampiyonluk gören ilk Türk oyuncu olarak tarihe geçer.
     <br/>
     <br/>
     Kontratı sona erdiğinde devreye Utah Jazz girer. 2004-2005 sezonu başında Utah Jazz ile 50 milyon dolar bedelle 6 yıllık kontrat imzalayarak Batı'nın yolunu tutar. Başlarda zorlansa da zamanla kendini bulur.
     <br/>
     <br/>
     Mehmet Okur, bu sezon Utah'ın başarısı için büyük özveride bulundu. Takım içindeki rolünü değiştirdi. Pivot pozisyonuna geçti. Arkadaşlarına daha çok yardımcı oldu. Derken All Star serüveni başladı. Memo, Batı karması için ilk açıklanan isimlerin içinde yoktu. Batı karmasına çağrılan takım arkadaşı Boozer ve Yao Ming'in sakatlığına rağmen bu oyuncuların yerlerine de Mehmet tercih edilmedi. Mehmet için kapı tam kapanırken Phoenix'ten Steve Nash ve Denver'dan Allen Iverson'ın sakatlıkları geldi. NBA Başkanı David Stern de bu oyuncuların yerine Seattle'dan Ray Allen'la birlikte Mehmet'i All-Star karmasına çağırdı.
     <br/>
     <br/>
     Sevinçli haberi, Utah Menajeri Kevin O'Connor'ın telefonuyla alan Okur, ilk iş olarak eşi Yeliz'i, daha sonra  annesi Nimet Hanım'ı aradı. Annesi haberi alır almaz kurban kesti. Eşi heyecandan konuşamadı. Bu yıl 56'ncısı düzenlenen All-Star, Memo'nun kariyerinde yeni bir başlangıç. Ondan daha çok ilkler bekliyoruz.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26797), [web.archive.org (arşiv bağlantısı)](http://web.archive.org/web/20070622014208/http://www.aksiyon.com.tr:80/detay.php?id=26797)
