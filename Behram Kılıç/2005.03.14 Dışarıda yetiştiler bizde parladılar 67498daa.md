# Dışarıda yetiştiler bizde parladılar

*Behram Kılıç 2005.03.14*

<div bgcolor="#FFFEF6">
 <font>
  <img border="0" height="1" src="/web/20060106032532im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106032532im_/http://www.aksiyon.com.tr/resim/536/72.jpg" vspace="5"/>
  </p>
 </font>
 <font class="content">
  Türkiye Süper Ligi’nde devre arasında iki transfer gündeme bomba gibi düştü. Birincisi, F.Bahçe’nin Fransız yıldız Anelka’yı transfer etmesi. Diğeri de G.Saray’ın adı sanı pek de duyulmayan bir başka Fransız futbolcu F.Ribery’i kadrosuna katmasıydı. Ribery, Türkiye’ye geldiği ilk haftalarda sakatlığı sebebiyle forma giyemedi. Anelka ise antrenmansızdı. Aradan zaman geçti. Ribery iyileşti, sahalara döndü. Anelka da Türkiye’ye alışmaya başladı.
 </font>
 <p>
  <font class="content">
   Anelka yıldız futbolcuydu, 1983 doğumlu Franck Ribery ise yıldız adayı. Bu oyuncu Süper Lig’de Beşiktaş ile oynanan derbi maçında gösterdiği performansla ‘yıldız adayı’ olmaktan çıkarak ‘yıldız’ oldu. G.Saray sezon sonuna kadar 5 milyon Euro ödemesi halinde 3 yıllığına Ribery’nin sahibi olacak. Cim-Bom’lu yöneticiler şimdiden bu oyuncuyu almak isteyen kulübün bonservis bedeli olarak 10 milyon Euro’yu gözden çıkartması gerektiğini belirtiyor.
   <br>
    <br>
     Bu pek de yabancısı olmadığımız bir durumdu. Zira Türkiye Birinci Süper Ligi alt yapılarını yurtdışında alan yabancı futbolculara özellikle 90’lı yıllardan sonra yıldız payesi kazandıran bir ligdi. Görünen o ki Ribery de kariyerinin en önemli basamaklarına Türkiye’den başlayacak.
     <br/>
     <br/>
     1990’lı yıllardan sonra, futbol piyasasında pek isim yapmadıkları halde Türkiye’ye gelen, burada gösterdikleri performansla Avrupa’nın önemli takımlarında futbol oynayan oyuncuların başında Şota, Lima, Geremi, Adrian İlie, Vugrinec, Baliç, Boliç, Rony Johnsen, Fridel, Filipescu gibi isimler geliyor.
     <br/>
     <br/>
     Şota, Trabzonspor’da gol kralı olduktan sonra kendisini Ajax’ta buldu. Buradan G.Rangers’e giden Gürcü oyuncu halen bu takımda forma giyiyor. Şota’nın kardeşi Arçil ise Trabzonspor’dan yine Hollanda’nın Roda takımına transfer olmuştu.
     <br/>
     <br/>
     Bugün yıldızlar topluluğu Chelsea’nin formasını giyen Geremi de kariyerine Türkiye’de başladı. Siyahi oyuncu Afrika’dan ucuz futbolcular getiren G.Birliği’nde kendisini gösterdi. Önce İspanya’nın Real Madrid takımına gitti. Burada Şampiyonlar Ligi’nde başarılar yaşadı. Ardından da İngiltere’nin Chelsea takımına transfer olan Geremi bu takımda zaman zaman forma buluyor.
     <br/>
     <br/>
     Adrian İlie de Türkiye’yi sıçrama taşı olarak kullanan futbolculardan. Romen oyuncu 1996-98 yıllarında forma giydiği G.Saray’da 30 maçta 12 gol atmasına rağmen İspanya’nın Valencia takımına transfer oldu. Futbol hayatının en parlak günlerini İspanya’da geçiren İlie geçtiğimiz sezonun devre arasında bir kez daha Türkiye’ye döndü. Yeni adresi Beşiktaş’ta ise pek bir varlık gösteremedi.
     <br/>
     <br/>
     Birinci Lig’in yıldızlaştırarak Avrupa’ya gönderdiği oyunculardan biri de G.Antep’te forma giyen Lima oldu. Bu oyuncuyu İtalya’nın Roma takımı kadrosuna kattı. Lima, G.Saray’ın 2 sezon önce Roma ile oynadığı maçta Sarı-Kırmızılı futbolcularla kavga eden oyunculardan biriydi.
     <br/>
     <br/>
     Trabzon’da forma giyen Vugrinec, Bordo-Mavili takımdan İtalya’nın Lecce ekibine, F.Bahçe’de oynayan Boliç, İspanya’nın Villareal takımına, yine G.Saray’da oynayan Filipescu İspanya’nın Real Betis takımına, Bursa ve F.Bahçe’de kendini gösteren Baliç, İspanya’nın ve dünyanın sayılı takımlarından Real Madrid’e, Beşiktaş’ta 1995-96 yılında forma giyen Norveçli Rony Johnsen İngiltere’nin Mancshester United takımına, G.Saray’da forma giyen ABD’li kaleci Fridel İngiltere’ye giden Türkiye Ligi’nin yetiştirdiği diğer yıldız oyuncular.
     <br/>
     <br/>
     Ligimiz, bu sezon Ribery’nin dışında Türkiye’de 4. sezonunu yaşayan F.Bahçeli Aurelio, 2 sezonunu geçiren Trabzonspor’lu Yattara ve yine devre arasında Bordo-Mavili takımın Polanya’nın Wisla Krakov takımından transfer ettiği M.Szymkowiak’ı da ‘yıldız’ payesi takarak Avrupa’ya ihraç edecek gibi.
     <br/>
     <br/>
     Trabzonspor Başkanı Özkan Sümer’in Brezilya’dan çok ucuza getirttiği Aurelio, geçen sezon F.Bahçe’ye transfer oldu. Burada da çok iyi maçlar çıkartarak, takım arkadaşı Alex de Souza’nın da önerisiyle Brezilya Milli Takım heyeti tarafından yakın takibe alındı. Yattara da Trabzonspor’un ucuza mal ettiği ismi duyulmayan bir futbolcuydu. Takım kaptanı Fatih Tekke’nin “Kendisine bakarsa Real Madrid’de oynar.” dediği Yattara’nın kıvrak çalımları futbolseverleri adeta büyülüyor. Trabzon’un devre arası transferi Szymkowiak da ligimizi sıçrama taşı olarak görenlerden.
     <br/>
     <br/>
     Ligimiz 1990’lı yıllardan sonra ülkemize sıradan futbolcular olarak gelen, Türkiye’de gösterdikleri performansla dikkatleri çekip Avrupa’nın kalburüstü liglerine giden oyuncular yetiştirdi. Peki bu dönemde ne kadar yerli futbolcuyu ihraç edebildik? Onca Türk futbolcunun oynadığı ligde toplam sayı yabancılardan daha az. Bunda G.Saray dışındaki takımlarımızın kadrolarında süreklilik sağlayamamalarını sebep olarak gösterebiliriz.
     <br/>
     <br/>
     G.Saray, Fatih Terim’le beraber 90’lı yılların ikinci yarısında Süper Lig’e damgasını vurdu. Bu dönemde Terim’in çalıştırdığı Sarı-Kırmızılı takım arka arkaya 4 kez şampiyon oldu. 2000 yılında da UEFA Kupası’nı alarak Avrupalıların Türkiye Ligi’ne iyice sağladı. G.Saray’ın UEFA Kupası kadrosunda yer alan Arif, Okan, Emre, Hakan Şükür, Hakan Ünsal, Ümit Davala bir çırpıda Avrupa’nın yolunu tuttu. Bu oyuncularla aynı dönemde Nihat ve Alpay da kapağı Avrupa’ya attı.
     <br/>
     <br/>
     İlk giden Hakan Şükür oldu
     <br/>
     <br/>
     A Milli Futbol Takımımızın Şenol Güneş yönetiminde katıldığı 2002 Dünya Kupası kadrosunda yer alan Okan, Emre, Nihat, Alpay, Tugay, Hakan Ünsal, Ümit Davala, Hakan Şükür, Hakan Ünsal Avrupa’da top koşturan oyuncularımızdı. Böylece bir dönem Şükrü, Lefter, Can Bartu’ları Avrupa’ya gönderen Türkiye, yıllar sonra bir başka jenerasyonu da Avrupa kantarına çıkartmayı başardı.
     <br/>
     <br/>
     Avrupa’ya 90’lı yıllarda giden ilk Türk futbolcusu Hakan Şükür’dü. Hakan’ın 1995 yılındaki Torino macerası parlak geçmedi. Daha sonra ligimizde 220 gol atarak büyük bir başarı gösteren Trabzonspor’lu Hami Mandıralı Almanya’nın yolunu tuttu. Hami ertesi yıl Türkiye’ye döndü.
     <br/>
     <br/>
     Hakan, 2000-2001 sezonunda bir kez daha İtalya’daydı. Yıldız oyuncumuz İnter ve kiralık oynadığı Parma takımlarında arzuladığı performansı gösteremedi. Buradan İngiltere’nin B.Rovers takımına geçen Hakan, 2 sezon önce G.Saray’a geri geldi.
     <br/>
     <br/>
     Avrupa’ya giden Türk oyuncular içerisinde en başarılısı hiç kuşkusuz Beşiktaş’lı Nihat Kahveci. Nihat, bugüne kadar Real Sociedad takımında oynadığı 100 maçta 51 gol atarak ulaşılması güç bir başarı elde etti.
     <br/>
     <br/>
     17 yaşında dünyanın en iyi 100 genç futbolcusundan biri seçilen Emre Belözoğlu ise 2001 yılında transfer olduğu İtalya’nın İnter takımında yaşadığı sakatlıklara rağmen, İtalyan basınında adından sıkça söz ettirdi. Emre ile aynı sezon İnter’e transfer olan Okan daha az forma giydi.
     <br/>
     <br/>
     Ümit Davala da İtalya yolunu tutan Türk yıldızlarındandı. Terim’in Milan’a aldırdığı Ümit burada kendini gösteremedi. Ve Almanya’nın Werder Bremen takımına gitti. Uzun yıllar G.Saray’da top koşturan Tugay Kerimoğlu, Beşiktaş ve F.Bahçe’de forma giyen Alpay Özalan Avrupa yollarına çıkan futbolcularımızdan. 2002 Dünya Kupası’nda dikkatleri çeken Rüştü de Barcelona’ya transfer oldu. Bakalım bundan sonra Avrupa’ya göndereceğimiz yerli oyuncu sayısı yabancıların sayısını geçecek mi?
     <br/>
     <br/>
     AVRUPA’YA GİDEN YABANCI YILDIZLAR
     <br/>
     <br/>
     Futbolcu	Türkiye’deki takımı	Gittiği takım
     <br/>
     Geremi		G.Birliği		R.Madrid, Chelsea
     <br/>
     Baliç		F.Bahçe		R.Madrid
     <br/>
     Şota		Trabzon		Ajax, G.Rangers
     <br/>
     Vugrinec 	Trabzon		Lecce
     <br/>
     Lima		G.Antep		Roma
     <br/>
     Boliç		G.S-F.B		Villareal
     <br/>
     R.Johnsen	Beşiktaş		M.United
     <br/>
     Adrian İlie	G.Saray		Valencia, Beşiktaş
     <br/>
     Brad Friedel	G.Saray		B.Rovers
     <br/>
     İ.Filipescu	G.Saray		R.Betis
     <br/>
     <br/>
     AVRUPA’YA GİDEN TÜRK YILDIZLAR
     <br/>
     <br/>
     Futbolcu	Türkiye’deki takımı	Gittiği takım
     <br/>
     Hakan		G.Saray		Torino, İnter, Parma, B.Rovers
     <br/>
     Nihat		Beşiktaş		R.Sociedad
     <br/>
     Emre		G.Saray		İnter
     <br/>
     Okan		G.Saray		İnter, Parma
     <br/>
     Tugay		G.Saray		G.Rangers, B.Rovers
     <br/>
     Alpay		BJK, F.Bahçe	Aston Villa
     <br/>
     Ümit Davala 	G.Saray		Milan, Werder Bremen
     <br/>
     Rüştü		F.Bahçe		Barcelona
     <br/>
     Hakan Ünsal	G.Saray		B.Rovers
     <br/>
     Hami		Trabzon		Schalke
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20293), [web.archive.org (arşiv bağlantısı)](http://web.archive.org/web/20060106032532/http://www.aksiyon.com.tr:80/detay.php?id=20293)
