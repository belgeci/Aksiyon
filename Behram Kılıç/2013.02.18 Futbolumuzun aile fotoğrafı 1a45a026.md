# Futbolumuzun aile fotoğrafı

*Behram Kılıç 2013.02.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ertuğrul Sağlam ve Şenol Güneş’in istifalarından sonra Yılmaz Vural isyan etti: “Kulüpleri, futbolun içinden gelenler yönetmeli.” Biz de Türk futbolunu yönetenlerin hem meslek hem sicillerine baktık.
  </font>
 </div>
 <div id="newsText">
  <font class="detail-text">
   <p>
    “Futbol, asla sadece futbol değildir.” sözünün vücut bulmasına sebep olan belki de kulüpleri yönetenler dense yeridir. 80 ve 90’lı yıllarda yönetimlerde mafya hâkimdi. Daha doğrusu yöneticilerin mafyayla ilişkileri şampiyonluklarda belirleyici rol oynuyordu. 2000’lerde, AK Parti’nin iktidarıyla birlikte mafyaya darbe vuruldu. Hâl böyle olunca futbol kulüplerini yönetenlerin mafyayla ilişkileri kesildi. Bu sefer kanunsuz işleri yapan bizzat yöneticilerin kendileri oldu. Bugün ülkemizde temiz futboldan söz edenlerin sayısı bir elin parmaklarını geçmiyor. Temiz yöneticilerin varlığından bahsedenlerin sayısı da aynen öyle.
    <p>
     Futbol temiz olmayınca feryat figan da hiç dinmiyor. Geçen günlere Bursaspor’un hocası Ertuğrul Sağlam ve Trabzonspor’un teknik patronu Şenol Güneş’in istifaları damgasını vurdu. En az istifalar kadar önemli bir olay daha vardı, Yılmaz Vural’ın isyanı: “Yıllardır maymun gibi birilerine hizmet ediyoruz. Kulüpleri futbolun içinden gelenler yönetsin. Güçlüden yana olan bu sistem son bulsun.”
     <p>
      Fotoğraf böyle olunca futbolu yönetenler de işi eline yüzüne bulaştırıyor. Güneş’in de Sağlam’ın da istifalarında iş bilmez, saha içine karışan yönetimlerin rolü var. Bugünün kulüplerinde, har vurup harman savuran, işi profesyonel kadrolara bırakmamakta direnen, kulüpleri borç batağında yüzdürüp yarı yolda bırakan, hatta batıran yönetimler söz sahibi. Kulübü kullanarak ihale peşinde koşan, nüfuz elde eden ve en kötüsü bununla da yetinmeyip birtakım yasa dışı işlere karışan yöneticiler var. En acısı da şike, teşvik gibi işlere bulaşarak takımının adını lekeleyen yöneticiler mevcut.
      <p>
       Sadece Süper Lig kulüplerini yöneten başkanların sicillerine baktık. ‘Balık baştan kokar’ çünkü. Kaçı futbolun içinden geliyordu? Kaçı herhangi bir suça bulaşmamıştı? Ne kadar temizlerdi?
       <p>
        Bildiğiniz gibi Futbol Federasyonu Başkanlığı’nı Yıldırım Demirören yürütüyor. Ansızın Beşiktaş Başkanlığı’nı bırakarak o koltuğa oturmuştu. Başkanlığı bıraktı; çünkü siyah-beyazlı kulüp onun döneminde UEFA’ya ‘Futbol kulüplerine ve futbolculara borcum yoktur’ belgesi verdi. Ama bu  belge gerçek değildi. UEFA affetmedi ve Beşiktaş 1 yıl Avrupa kupalarından men edildi. UEFA’ya sahte belge veren kulübün başkanı da ülkemizde federasyon başkanı oldu.
        <p>
         <strong>
          Sicili kabarık başkanlar
         </strong>
         <p>
          Fenerbahçe Başkanı Aziz Yıldırım’ın karnesi epey kırık notlarla dolu. Geçen yıl, şikenin yanında, askerî hastanede muayeneye kendisi yerine yeğeni Osman Yalçın’ı gönderdiği, böylelikle 2 Kasım 1983’te ‘çürük raporu’ aldığı iddia edildi. Alınan raporlar doğrultusunda askerî heyet, Yıldırım’a 4 Kasım 1983’te ‘askerliğe elverişli değildir’ raporu verdi. Ama yıllar sonra Yıldırım’a ‘resmî evrakta sahtecilik’, ‘askerî kanuna muhalefet’ ve ‘rüşvet’ suçlarından kamu davası açıldı. Yıldırım bu iddiaları boşa çıkarmak yerine âdeta insanların kafasındaki kuşkuları artırırcasına şikeden dolayı hapishanede bulunduğu sırada ‘bedelli askerlik’ hakkından yararlandı. Yıldırım’ın örgüt kurmak, şike yapmak ve teşvik vermekten de toplam 6 yıl 3 ay hapis cezasına çarptırıldığını ve kararın Yargıtay aşamasında olduğunu belirtelim.
          <p>
           Sivasspor Başkanı Mecnun Odyakmaz da şikeden ceza alanlardan. Odyakmaz, tarihî dava sonunda 1 yıl 6 ay 22 gün ceza aldı. Odyakmaz’ın ayrıca ‘Aziz Yıldırım liderliğindeki örgüte yardım etmek’ suçundan 10 ay hapisle cezalandırılmasına karar verildi. Bu ceza ertelendi. Odyakmaz, 2008’de sonuçlanan Sedat Peker’in 14 yıla yakın ceza aldığı Kelebek Operasyonu davasında da tutuksuz yargılananlar arasındaydı. Dava sonunda mahkeme kendisine 1 yıl 15 gün hapis cezası verdi.
           <p>
            Trabzonspor Başkanı Sadri Şener şike davasından gözaltına alındı, beraat etti. Simge İnşaat’ın sahibi Şener, 2007 yılında, TMSF’ye devredilen bankalara 134 milyon TL ile en büyük borcu olan kişilerden biriydi. TMSF, Sadri Şener’in bazı gayrimenkullerini değerlerinin çok altında fiyatlarla elden çıkardığını tespit etmiş, ayrıca o yıllarda Şener’in yatına da el koymuştu.
            <p>
             İstifa eden Ertuğrul Sağlam ile zaman zaman fikir ayrılıkları olduğunu açıklayan Bursaspor Başkanı İbrahim Yazıcı iki kez karakola çağrıldı. Birinde isim benzerliği yüzünden 6 saat sorgulandı, diğerinde ise 4 gün tutuklu kaldı. Haziran 2011’de Bursaspor Kulübü’ndeki yolsuzluk iddialarıyla ilgili; Yazıcı ile birlikte 35 sanık hakkında dava açıldı. Yazıcı, kulübe verdiği borç senedi karşılığında temlik koydurduğu gelirleri kendi hesabına yatırmasıyla ilgili tutuklandı. Üstelik milyonlarca liralık bu işlemler kulübün muhasebe defterlerine de işlenmemişti. Savcılık, Bursaspor Başkanı İbrahim Yazıcı ve diğer isimler hakkında 12 ile 36’şar yıl hapis cezası talep etti. Dava devam ediyor. Hemen belirtelim, Yazıcı’ya dava açan savcının görev yeri değiştirildi.
             <p>
              <strong>
               ‘Biri çıkıp sistemi değiştirsin’
              </strong>
              <p>
               Bir başka yolsuzluk dosyası Gaziantep-spor’da yaşandı. Nisan 2012’de G.Antep-spor’un 12 milyon TL’sini kendi şirketine aktardığı iddiasıyla gözaltına alınan kulüp başkanı İbrahim Kızıl’ın da aralarında bulunduğu 15 kişi tutuklandı. Kızıl, hazirana kadar hapiste kaldı. 16 Haziran 2012’deki duruşmada serbest bırakıldı. Bu duruşmayı Kulüpler Birliği Başkanı Halil Ünal ile birlikte bazı kulüp başkanları da takip etti. 15 zanlı hâlen tutuksuz yargılanıyor.
               <p>
                Şike Davası’nın merkezindeki takımlardan biri Eskişehirspor’du. F.Bahçe maçında şike yapmak, Trabzon maçında ise F.Bahçe’den teşvik almakla suçlanan Eskişehir’in başkanlığını 2008’den beri Halil Ünal yapıyor. Aslen Gaziantepli olan Ünal’ın otomotiv şirketi 1992’den bu yana Eskişehir’de faaliyet gösteriyor. Ünal, hâlen Kulüpler Birliği Başkanlığı’nı da yürütüyor.
                <p>
                 1978’den beri Gençlerbirliği’nin başkanlığı yapan İlhan Cavcav -kendi beyanına göre- sadece iki kez şike teklifi ile karşılaşmış. Cavcav bu teklifleri de kabul etmemiş. Onun haberi olmadan da kulüpte kimseye şike teklifi yapılamazmış. Cavcav, kulübün eski futbolcularından Cafer Aydın’ın, “Soyunma odasına çuvalla para geldi.” açıklamalarını gözden kaçırmış olmalı.
                 <p>
                  Başkanlığını nakliyeci Ali Kahramanlı’nın yaptığı Mersin İdman Yurdu da şike iddianamesinde adı geçen 8 takımdan biriydi. Mersin’in Bank Asya 1. Lig’de mücadele ettiği günlerde Giresunspor ile oynadığı ve 4-1 kazandığı maçta ‘şike’ yaptığı iddialarının odağında kulübün ikinci başkanı Bekir Acar’ın ismi vardı.
                  <p>
                   4 Ocak 2012’de Elazığspor Başkanı olan Selçuk Cengiz Öztürk hakkında pek bilgi sahibi değiliz. Süper Lig’e çıkmasından sonra ilk icraatı şikeden ceza alan Bülent Uygun’u takımın başına getirmesi olmuştu.
                   <p>
                    Hukuk mezunu Galatasaray Başkanı Ünal Aysal’ın Unit grubu çatısı altında 23 şirketi var. 1999 yılında Süleyman Demirel tarafından Türkiye’yi yurtdışında başarıyla temsil eden iş adamı olduğu gerekçesiyle ‘yüksek liyakat madalyası’ ile ödüllendirilen Aysal hakkında da çeşitli iddialar var. Avukat Nejlan Yıldız, geçen kasım ayında Aysal’ı ‘nitelikli dolandırıcılık’ ve ‘borsada manipülasyon’ suçlamasıyla mahkemeye verdi. Yıldız, dilekçesinde, Aysal’ın 26 Ağustos-12 Aralık 2011 tarihleri arasındaki dört aylık dönemde kulübe ait 802 bin 456 adet hisse satışı yapmasının yasa dışı olduğunu iddia ediyordu. Aysal, 2004 yılında da G.Saray hisselerini elinde bulunduran Amerikan AIG şirketinden, Sarı-Kırmızılılara ait yüzde 21’lik hisseyi 23,5 milyon dolara almış, bu hisseleri 37 milyon dolara fonlara satıp kâr elde etmesiyle de gündeme gelmişti.
                    <p>
                     Kasımpaşa Başkanı Zafer Yıldırım, Orjin Grup ortaklarından. Deri ve tekstil kökenli grup, son yıllarda gayrimenkul projeleriyle öne çıkıyor. Haziran 2011’de Karabükspor’un başkanlığına seçilen Nevzat Şahin iş adamı ve doğma büyüme Karabüklü. Orduspor Başkanı Nedim Türkmen yeminli mali müşavir. Kayserispor Başkanı Recep Mamur sanayici. İstanbul Büyükşehir Belediyespor’un başkanı, şike iddianamesinde adı geçen eski başkan Göksel Gümüşdağ’ın istifasından sonra koltuğa oturan Çağatay Kalkancı. 74 doğumlu Kalkancı endüstri mühendisi. Küçük bir şehrin takımı olmalarına rağmen Süper Lig’e çıkmayı başaran Akhisar Belediyespor’un başkanı inşaat sektöründe faaliyet gösteren, inşaat mühendisi Hüseyin Eryüksel. Beşiktaş Başkanı Fikret Orman da inşaat mühendisi.
                     <p>
                      Süper Lig’de Antalyaspor Başkanı Hasan Akıncıoğlu gibi isimler de kulüp başkanlığı yapıyor. İlk, orta ve lise eğitimini Antalya’da tamamlayan Akıncıoğlu, İngiltere’de West of England Üniversitesi Turizm İşletmeciliği bölümünü bitirdi. Deniz işletmeciliği üzerine master yaptı. Beyefendi kişiliği ile tanıdığımız Akıncıoğlu’nun bugüne kadar adı herhangi bir yasa dışı olaya karışmadı. Görevde bulunduğu kısa süre içinde Antalyaspor’u borçsuz, UEFA ve FIFA’nın finansal kriterlerine uygun bir kulüp hâline getirdi. Akıncıoğlu geçen ay, “Biz anonim şirketiz. Bağış kabul etmiyoruz. Yardımlarınızı Kızılay’a yapın.” çıkışıyla da dikkat çekmişti. Hocası Mehmet Özdilek’in işine karıştığını da duyan olmadı.
                      <p>
                       <strong>
                        Son sözü Yılmaz Vural’a verelim:
                       </strong>
                       “Rezalet bir durum var. Gördüklerimi anlatsam inanın nefret edersiniz. Güçlüden yana sistem olmaz. Birisi çıkıp sistemi dağıtıyorum demediği sürece hiçbir şey düzelmeyecek.”
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=34894), [web.archive.org (arşiv bağlantısı)](http://web.archive.org/web/20130302042718/http://www.aksiyon.com.tr:80/aksiyon/newsDetail_getNewsById.action?newsId=34894)
