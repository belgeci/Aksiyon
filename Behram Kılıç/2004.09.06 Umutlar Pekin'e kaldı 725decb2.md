# Umutlar Pekin'e kaldı

*Behram Kılıç 2004.09.06*

<div bgcolor="#FFFEF6">
 <font>
  <img border="0" height="1" src="/web/20051102123127im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051102123127im_/http://www.aksiyon.com.tr/resim/509/64.jpg" vspace="5"/>
  </p>
 </font>
 <font class="content">
  Atina’da yapılan Olimpiyat Oyunları’nda Türk sporu 10 branşta 66 sporcuyla temsil edildi. Türkiye, toplam 10 madalya aldı. Bu rakam, 4 yıl önce Sydney’de elde edilen madalyaların tam iki katı. Eğer, 4 yıl önceki proje hayata geçirilseydi bu rakam daha da fazla olabilirdi.
 </font>
 <p>
  <font class="content">
   2000 yılında, olimpiyatlara aday bir ülke olarak gittiği Sydney’den başarısız bir şekilde dönmüştü Türkiye... En çok madalya beklediği güreş, halter, boks ve okçulukta hayal kırıklığına uğramış, bütün sporların anası denilen atletizmde ithal sporculara rağmen bir varlık gösterememiş, sonuçta üç altın ve iki bronz madalyayla yetinmek zorunda kalmıştı. Hemen ardından kollar sıvanmış ve dönemin spordan sorumlu Devlet Bakanı Fikret Ünlü önderliğinde, çeşitli üniversite temsilcilerinin katılımıyla düzenlenen sporu ve sporcuyu geliştirmeye yönelik yeni projelerin tespiti ile ilgili değerlendirme toplantısı yapılmıştı.
   <br>
    <br>
     Toplantıda Marmara Üniversitesi Beden Eğitimi ve Spor Yüksekokulu dışındaki hiçbir üniversite, Türk sporunun nasıl ilerleyeceği konusunda somut bir öneri getirememişti. Marmara Üniversitesi ise ‘Olimpiyatlar İçin Sporcu Kaynağı Projesi’ni ortaya koymuştu. Devlet Bakanlığı ile İstanbul Olimpiyat Hazırlık Düzenleme Kurulu projeyi destekleme kararı almış, pilot bölge olarak Burhan Felek Spor Salonu’nun yer aldığı Üsküdar seçilmişti. Proje çerçevesinde 8-14 yaş grubundaki 5 bin 18 çocuk fiziki gelişim ve uygunluk testlerinden geçirilmişti. Testlerde atletizme yatkın olan yüz çocuk belirlenmiş ve bunlar olimpiyatta dereceye girecek şekilde yetiştirilmeye başlanmıştı.
     <br/>
     <br/>
     Spor denilince skor anlaşılıyor
     <br/>
     <br/>
     “Bir kavak ağacına ne kadar güzel bakarsanız bakın ondan mobilya yapamazsınız. Gençlerimizi bulup uygun olduğu spora kanalize etmek gerekir” diyen dönemin Spor Bakanı Fikret Ünlü, bu projeyi yurt çapına da yaymayı amaçlamıştı. Ama maalesef bu gerçekleşmedi. Proje Üsküdar’da hapsoldu kaldı. O gün bugündür ne atı aldık, ne de Üsküdar’ı geçtik.
     <br/>
     <br/>
     Projeyi hazırlayanların başında Marmara Üniversitesi öğretim üyeleri Prof. Dr. Sami Mengütay, Yrd. Doç. Dr. Ali Demir, Yrd. Doç. Dr. Fehim Coşan vardı. Bugün aynı üniversitenin spor okulu müdürü olan Sami Mengütay ile söz konusu projenin akıbetini, 28 branşın sadece onunda, o da 66 sporcuyla boy gösterdiğimiz Atina Olimpiyatları’nı ve bu gerçekler ışığında Türk sporunun geleceğini konuştuk.
     <br/>
     <br/>
     Söze geçmişten beri ortaya konulan spor politikalarına ve işleyişine bakarak giren Mengütay, ‘1946 yılından beri beş tane spor şûrası yapıldı. Her şûrada çok güzel şeyler ortaya kondu. Ama bugün hâlâ sporda arayışlar sürüyor. Herşey insan faktörüne bağlı. Eğitimli, işinin ehli olan kadrolar başa getirilmediği sürece ne kadar kanun değiştirirseniz değiştirin, yine de başarı gelmez” diyor. Türkiye’de ‘spor’ denilince akla ‘skor’ geldiğini hatırlatan Mengütay’a göre, kazanılan madalyalar ön plana çıkartılarak büyük bir hata yapılıyor: “Kitle sporunun topluma yaygınlaştırılması konusunda gerekli adımlar atılamadı. Bugün çağdaş ülkelerde 5-25 yaş arası nüfusun hepsinin spor yaptığı kabul ediliyor. Futbolu çıkartırsak Türkiye’de lisanslı sporcu sayısı 200 bine ulaşmaz. Bu şartlar altında olimpiyatlarda nasıl başarı bekleyeceksiniz ki?”
     <br/>
     <br/>
     1999’da yapılan spor şûrasında dönemin bakanı Fikret Ünlü’nün “Çökmeye yüz tutmuş, verimsizlik ve çözümsüzlük barındıran bu yapıyı değiştirmeliyiz. Teşkilatı daha çağdaş bir yapıya kavuşturmak zorundayız” sözlerini hatırlatan Mengütay, bu ifadeleri o güne kadar sporda hak ettiğimiz bir başarı elde edemeyişimizin bir özeti şeklinde nitelendiriyor. Spordaki bu yapı değişmeliydi. Mengütay, Fikret Ünlü’nün ilk adımı attığını kaydediyor. O dönemde bütün üniversitelerin katıldığı seminerler, sempozyumlar düzenlendiğini, üniversitelerden sporu geliştirmek için projeler istendiğini anlatıyor: “Bizim üniversitenin ortaya koyduğu proje çok beğenildi. Bakan destekleme sözü verdi. Hatta projeyi Türkiye çapında yayacaklarını kaydetti. Fakat bunu gerçekleştiremedi. Çünkü üst düzeydeki bürokratların yönlendirmesine kurban gitti.”
     <br/>
     <br/>
     Bakan ve genel müdür gerçekçi
     <br/>
     <br/>
     O yıllarda Üsküdar bölgesinde 5 bin çocuğun özelliklerini tespit ettiklerini, pilot spor dalı olarak atletizme yönlendirdiklerini, bir kulüp kurduklarını, kulübün kısa sürede Türkiye şampiyonları çıkarttığını, çocukların defalarca rekorlar kırdığını; hatta Burcu Şentürk adlı atletin liseler arasında dünya şampiyonu olduğunu anlatıyor Sami Mengütay. Ülkemizde başarılı olanlara karşı, neden ben başarılı değilim de o başarılı, şeklinde engelleme politikaları sebebiyle projenin asıl amacına ulaşamadığını ifade ediyor.
     <br/>
     <br/>
     Bugünkü Spor Bakanı Mehmet Ali Şahin’den ile Gençlik ve Spor Genel Müdürü Mehmet Atalay’dan ümitli olduğunu söyleyen Mengütay, “İkisi de gayet gerçekçi. 1948 yılından beri en çok madalya aldığımız bu olimpiyatı başarı olarak görmediler” diye konuşuyor. Peki, bundan sonra ne yapılması gerekiyor? Ona göre, öncelikli olarak iki temel hedef olmalı: “Birincisi sporun milli eğitimin esas temaları içerisinde yer alması sağlanmalı. İkincisi de sporun geniş kitleler için yapılmasına zemin hazırlanmalı.”
     <br/>
     <br/>
     Bölgelerin özelliklerine sporcu yetiştirme
     <br/>
     <br/>
     2008’de yapılacak Pekin Olimpiyatları için şimdiden kolları sıvayan spor bakanının ve teşkilatın başarılı olmaları için ilkokul sıralarındaki çocuklara ulaşmaları gerektiğinin altını çizerek, “İki saat beden eğitimi yapmakla bu işler olmaz. Haftada en az üç gün çocuklara spor yapma ortamının sağlanması gerekir. Onlara sporun faydasını anlatmak lazım. Politikacılar kısa dönemdeki başarıyı değil, kalıcı uzun vadedeki başarıyı hedeflemeliler” diye konuşuyor.
     <br/>
     <br/>
     Sami Mengütay, her bölgedeki çocukların fiziksel uygunluk testlerinin ortaya çıkarılmasını, bileşik antrenman programlarının uygulanmasını, çok yönlü spor faaliyetlerini içine alan bir temel spor politikasının ortaya konulduğu bir eğitime yer verilmesini öneriyor. Daha sonra yetenekli çocukların performans sporuna yönlendirilmesi, o spor dalına göre testlerin yapılması, ihtisas kulüpleri kurularak özel oluşturulan spor okullarında da 8 yıllık eğitimlerine devam etmelerinin sağlanmasıyla Türk sporunun geleceğinin kurtulacağını iddia ediyor. 1990’lı yılların sonunda Bolu’da kurulan ve bu yöntemi başarıyla uygulayan Cimnastik Çalışma Merkezi’nin Suat Çelen ve rahmetli Murat Çambaş gibi sporcular yetiştirdiğini hatırlatıyor.
     <br/>
     <br/>
     Spor branşlarında Türkiye’nin bölgelere göre başarı durumlarının da belirlenmesinin önemine dikkat çeken Mengütay’a göre, çocuklar İstanbul’da basketbol ve voleybola, Tokat’ta ve K.Maraş’ta güreşe, doğuda mesafeye ilişkin branşlara, kuzeyde judoya, orta Anadolu’da halter gibi branşlara yönlendirilebilir. Türk çocuklarının genetik ve fiziksel yapıları, yetenek ve becerileriyle birçok ulusun üstünde özelliğe sahip olduğunu anlatan Mengütay, “Pratik zekaları da çok fazla. Performansa yönelik ortaya koyduğu becerilerde de büyük bir aşama kaydediyorlar. Bunu değerlendirmeliyiz. Düşünsenize Eşref Apak otoparkta çalıştı ve olimpiyat üçüncüsü oldu” diyor.
     <br/>
     <br/>
     Sporda bilimin önemini dile getiren Sami Mengütay, “Gayret, azim gerekiyor. Ama en üst basamakta yer almak için spor biliminin diğer bilim dallarıyla da işbirliği içinde olması kaçınılmaz bir hal aldı. Beslenme uzmanlarından, psikologlardan, fizyoterapistlerden kısaca tüm diğer yardımcı bilim alanlarından destek alınması şart oldu” diyor.
     <br/>
     <br/>
     Ne Bakan M. Ali Şahin ne de Gençlik Spor Genel Müdürü Mehmet Atalay Türk sporunun bugün bulunduğu konumdan memnun. Sıcağı sıcağına yaptıkları açıklamalarla bizlere bir bakıma 4 yıl öncesini hatırlattılar. Dört yıl sonra Pekin’de ülkemizi bir sporcu ordusu temsil ederse de dün atılan tohumların meyveleri yarın alınmış olur...
     <br/>
     <br/>
     GENÇLİK SPOR GENEL MÜDÜRÜ MEHMET ATALAY:
     <br/>
     ARTIK KİMSE KOLTUĞA YAPIŞIP KALMAYACAK
     <br/>
     <br/>
     İsteseydik Atina’da alınan 10 madalyayı başarı olarak sunardık. Ama bunu yapmadık. Popülist davranmadık. Hedefimizi koyduk: Sporda Almanya, İngiltere, Rusya gibi olmak. 2008 yılında Pekin’de yapılacak olimpiyatlarda 28 branşın 20’sinde yer almayı, en az 150 sporcuyla olimpiyatlara katılmayı ve madalya sayısını da 30’a çıkartmayı hedefliyoruz. Bu döneme kadar da ülkemizdeki lisanslı sporcu sayısını 10 milyona çıkartmak bir başka gayemiz.
     <br/>
     <br/>
     Bundan sonra federasyon başkanlarına performans kriterleri getireceğiz. Seçilen başkan lisanslı sporcu sayısını bizim istediğimiz sayıya çekecek, ulusal ve uluslararası yarışmalardan dereceler getirecek. Sporculara tesis ve teknik imkan sağlayacak. İlk yılda hedefini tutturamayanı görevden alacağız. Artık kimse koltuğa yapışıp kalamayacak.
     <br/>
     <br/>
     Spor liseleri kuracağız. Uşak, Malatya ve Erzurum’da spor liseleri açılıyor. Okullarda başarılı olan öğrencileri bu liselere kaydıracağız. Beden eğitimi derslerini 4 saate çıkartmak için Milli Eğitim Bakanlığı ile görüşmeler sürüyor. İlkokul 1’den itibaren eğitim alacak gençler, 5. sınıftan sonra kabiliyetlerine göre branşlaşacaklar. Sponsorluk yasasını herkese anlatacağız. Bu sayede yarım kalmış spor tesislerini bitireceğiz. Bunun için şu an 1 katrilyon liraya ihtiyaç var. Urfa Stadı’ndan tutun da Antalya’daki yüzme havuzuna kadar bir sürü tesis yarım bırakılmış durumda.
     <br/>
     <br/>
     Dünyaca ünlü antrenörleri sporcularımızı eğitmeleri için Türkiye’ye getireceğiz. Eğer hoca gelmiyorsa biz sporcularımızı yurtdışına göndereceğiz.
     <br/>
     <br/>
     <br/>
     BAŞBAKAN YARDIMCISI VE SPORDAN SORUMLU DEVLET BAKANI
     <br/>
     MEHMET ALİ ŞAHİN:
     <br/>
     OLİMPİYATLARDA BAŞARILI OLAMADIK
     <br/>
     <br/>
     Türkiye olarak olimpiyatlarda başarılı olamadık. Eksiklerimizi de net bir şekilde gördük. “Dünyada sporda neredeyiz?” sorusunun cevabını aldığımızı düşünüyorum. Kazandığımız 10 madalya bir başarıdır; ama milletimizin beklentisi bu değildir. Böyle bir organizasyona olimpik federasyonların tamamıyla katılmalıydık. Ancak 10 branşta mücadele edebildik. Atina’da ortaya çıkan sonucu iyi değerlendirmek ve yeniden bir yapılanma içine girmek zorundayız. Sydney’de 5 madalya alan Türk sporu, Atina’dan 10 madalyayla dönüyor. Bu nisbi bir  başarı olarak gözükebilir. Bu sonucu abartırsak hedeflerimizi yakalamakta zorlanırız. Her şeyde olduğu gibi sporda da gerçekçi olmak gerekir. Oyunlardaki madalya tablosu, ülkelerin gelişmişlik düzeyini de sergiliyor. Biz atletizmde tek madalya kazandık. Öncelikle ülkemizde atletizmi geliştirmeli, her dalda ve her branşta başarılı atletler yetiştirmeliyiz. Atletizmde başarılı olamayan ülkeler, olimpiyatta da başarılı olmuş sayılmaz. Güreşte altın madalyasız dönüyoruz. Artık babadan kalma güreş bitmiştir. Güreş sporunu yeniden ele almamız gerekiyor. Masa başında olmak başka, işin içinde olmak başka. Atina’ya gitmem iyi oldu. Oyunlarla ilgili birçok şeyi yerinde gördüm.
     <br/>
     <br/>
     2004 ATİNA’DA BRANŞLARA GÖRE BAŞARILI ÜLKELER
     <br/>
     <br/>
     Halter:         Çin
     <br/>
     Güreş:         Rusya (Erkekler),
     <br/>
     Japonya (Bayanlar)
     <br/>
     Atletizm:         ABD, Rusya
     <br/>
     Futbol:         Arjantin (Erkekler),
     <br/>
     ABD (Bayanlar)
     <br/>
     Eskrim:         İtalya ve Fransa
     <br/>
     <br/>
     Voleybol:         Brezilya (Erkekler),
     <br/>
     Çin (Bayanlar)
     <br/>
     Çim hokeyi:         Avustralya (Erkekler),
     <br/>
     Almanya (Bayanlar)
     <br/>
     Bisiklet:         Avustralya
     <br/>
     Binicilik:         Almanya
     <br/>
     Atlama:         Çin
     <br/>
     Atıcılık:         Çin ve Rusya
     <br/>
     Kano ve Kayak:         Almanya
     <br/>
     Boks:         Küba
     <br/>
     Softbol:         ABD
     <br/>
     Badminton:         Çin ve G.Kore
     <br/>
     Beyzbol:         Küba
     <br/>
     Tenis:         Şili ve Çin
     <br/>
     Yüzme:         ABD
     <br/>
     Hentbol:        Hırvatistan (Erkekler),
     <br/>
     Danimarka (Bayanlar)
     <br/>
     Basketbol:         Arjantin (Erkekler),
     <br/>
     ABD (Bayanlar)
     <br/>
     Kürek:         Romanya
     <br/>
     Cimnastik:         Romanya
     <br/>
     Yelken:         İngiltere
     <br/>
     Teakvando:         Tayvan
     <br/>
     Triatlon:         Yeni Zelanda ve Avustralya
     <br/>
     Judo:         Japonya
     <br/>
     Okçuluk:         G.Kore
     <br/>
     Not: Modern pentatlonda madalyalar dağıldı.
     <br/>
    </br>
   </br>
  </font>
  <br/>
  <!------------  GOOGLE EN ALT - INCLUDE ---------->
  <br/>
  <!---
//-->
  <script type="text/javascript">
   <!--
google_ad_client = "pub-2582130858061452";
google_alternate_color = "FFFEF6";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFEF6";
google_color_bg = "FFFEF6";
google_color_link = "1B4CA9";
google_color_url = "DA1E48";
google_color_text = "000000";
//-->
  </script>
  <script src="http://web.archive.org/web/20051102123127js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=15114), [web.archive.org (arşiv bağlantısı)](http://web.archive.org/web/20051102123127/http://aksiyon.com.tr:80/detay.php?id=15114)
