# Futbolun üç kralı

*Behram Kılıç 2014.03.31*

<div class="pNewsDetailMainContent ctx_content" itemprop="articleBody">
 <p>
  Rekorlar, goller, asistler,
  <br/>
  kupalar, zaferler ve saymakla bitmeyen başarılar. Dünya futbolunun üç yıldızı Messi, Ronaldo ve İbrahimoviç, kazandıkları paralarla da tarihe geçti. Onca rekor kırmalarına rağmen hâlâ yapacak çok
  <br/>
  işleri var.
 </p>
 <p>
  O
 </p>
 <p>
  nların yeşil sahada benzeri yok. Rakipleri de… Rekorlar, goller, asistler, kupalar, zaferler onlardan soruluyor. Dünya futbolunun üç yıldızı kazandıkları paralarla da gündemden düşmüyor. Kahramanlarımızdan ilki Lionel Messi. Birçok futbolsevere göre dünyanın gelmiş geçmiş en iyi futbolcusu olmayı çoktan hak etti. Ama hâlâ bir Dünya Kupası kaldıramadığı için şöhretli eski futbolcular, özellikle de Pele ona bu payeyi vermede cimri davranıyor. Oynarken efsane olmayı başaran kahramanlarımızdan diğeri Christiano Ronaldo. Messi ile aynı dönemde oynaması hem avantajı hem dezavantajı. Zira Portekizli’nin rekorlarını bir adım ileriye taşıyan isim o. Messi aynı zamanda Portekizli’nin yeni rekorlar kırması için geçmek zorunda olduğu en önemli oyuncu. Üçüncü kahramanımız ise Zlatan İbrahimoviç. Boşnak asıllı İsveçli oyuncu tekvandoda siyah-kuşak sahibi olmanın avantajıyla birbirinden güzel goller atıyor.
  <p>
   Üç oyuncu da hem bulundukları liglerde hem kariyerlerinde neredeyse her hafta yeni bir rekora imza atıyor. Hatta bazen işi abartıyorlar. Mesela geçen hafta oynanan Real Madrid-Barcelona (3-4) maçında 3 gole imza atan Messi, aynı anda iki rekor kırdı. Arjantinli oyuncu, El Clasico tarihinde en fazla gol atan futbolcu oldu. El Clasico’da 21 gole ulaşan Messi, 18 golle Alfredo Di Stefano’ya ait rekoru tarihe gömdü. Messi ayrıca La Liga’da en fazla gol atan futbolcularda 2. sıraya yükseldi. La Liga tarihinde en çok gol atan futbolcular sıralamasında 234 golle Hugo Sanchez 3’üncü sırada. 237 golle 2. sıradaki Messi’nin en golcü olması için yeni hedefi 251 gollü Athletic Bilbao’nun eski oyuncusu Telmo Zarra’yı geçmek.
  </p>
  <p>
   İNSANLIĞIN ORTAK MERAKI: MESSİ HANGİ GEZEGENDEN?
   <p>
    Arda Turan, Aksiyon’a verdiği röportajda “Ronaldo inanılmaz oyuncu, büyük donanımlara sahip. Bence en iyisi.” demişti. Ama Messi’yi kategori dışında tutmuştu. Zira Arda’ya göre Messi bu dünyadan değildi ve bu dünyadan olmayan bir oyuncuyu dünyalı oyuncularla eş tutmak olmazdı. Beşiktaşlı Fernandes de ona katılmıştı: “Messi bu dünyadan değil. 100 yıl da antrenman yapsanız onun seviyesine gelemezsiniz.”
    <p>
     Henüz 11 yaşındayken büyüme hormonu eksikliği görülen Messi’nin aylık 900 Euro tutan tedavi masraflarını top koşturduğu Arjantin kulübü River Plate ödemeyince devreye giren Barcelona dünyanın en yetenekli oyuncusuna kucak açtığının farkında değildi. Doktorların, babası Jorge’ye, “Oğlunuz inanılmaz yeteneklere sahip; ancak hormon eksikliği var. Büyüme hormonlarıyla ilgili bir problem bu. Hesaplarımıza göre boyu 1.40’ı geçmez.” demelerine aldırış etmeyen Katalan ekibi bu oyuncuyu altyapısına almış, burada uygulanan özel tedavi ile de Messi’nin boyu 1.69’a kadar uzamıştı. İşte o süreci atlatmayı başaran Messi, 26 yaşını geride bıraktığı şu günlerde bir futbolcunun hayal edebileceği tüm başarıları, ülkesi Arjantin’i dünyanın bir numarası yapmak dışında, tattı.
     <p>
      16 Aralık 2003’te Barcelona’nın Porto ile yaptığı özel maçın 76. dakikasında ilk defa Barca forması giyen, 16 Ekim 2004’te Barcelona’nın Esyanyol ile oynadığı lig maçının 83. dakikasında Deco’nun yerine sahaya dâhil olarak ilk La Liga tecrübesini yaşayan, 1 Mayıs 2005’te La Liga’daki ilk golünü Albacete’ye atan Messi rekor üstüne rekor kırmaya devam ediyor. O, bir yıl içerisinde La Liga, Copa del Rey, UEFA Süper Kupası, FIFA Dünya Kulüpler Kupası, İspanya Süper Kupası, UEFA Şampiyonlar Ligi olmak üzere altı farklı kulvarda gol ve asistlere imza atan ilk oyuncu. La Liga tarihinde bir sezonda 50 golü rakip filelere gönderen ilk isim. Onu bu rekoru kırmaya zorlayan isim ise Ronaldo. Zira Portekizli 2010-11 sezonunda 34 maçta 40 golle rekor kırarak Messi’yi kamçılamıştı. Messi, bir sezon sonra 37 maçta 50 gol kaydederek onu geride bıraktı. O sezon ligdeki 38 maçın tamamında oynayan Ronaldo ise 46 gol attı. La Liga’da bir sezonda sekiz hat-trick yapan ilk futbolcu da Messi. FIFA Ballon d’Or ödülünü dört kez üst üste kazanan ilk oyuncu olan Messi, 2011-12 sezonunda tüm turnuvalar dâhil attığı 73 golle bir sezonda en çok gol atan futbolcu da olmayı başardı. Bu alanda eski rekor Archie Stark’a aitti. İskoçyalı futbolcu 1924-25 sezonunda 70 gol atmıştı. Şampiyonlar Ligi’nde dört sezon arka arkaya gol kralı olan ilk futbolcu da Messi. Yıldız oyuncu, 13 Mart 2014 gecesi Barca’nın 2-1 kazandığı Manchester City maçında fileleri havalandırarak toplam 67 kez ile Şampiyonlar Ligi’nde bir kulüp forması altında en çok gol kaydeden oyuncu unvanının da sahibi oldu. Eski rekor 66 golle Real Madrid’li Raul’e aitti. Messi, aynı zamanda Barca’nın Leverkusen’e karşı kazandığı 7-1’lik maçta beş gol atarak bir Şampiyonlar Ligi maçında en fazla gol atan futbolcu oldu. Yabancı oyuncular arasında Barcelona formasını 268 kez giyerek bu alanda Cocu’ya ait 205 maçlık rekoru da çoktan geride bıraktı. Katalan formasıyla bugüne kadar oynadığı tüm maçlarda 347 gol atan Messi, bu alanda da zirvede yer alıyor. Onun burada sayamadığımız daha bir sürü rekoru ve başarısı var. “Rekorlar kırmayı ve kulüp tarihine geçmeyi seviyorum.” diyen Arjantinli bunlara yenilerini eklemeye devam edecek.
      <p>
       CV’sindeki tek eksik, bir Dünya Kupası. Önünde Şampiyonlar Ligi’nde en çok gol atan oyuncu olma unvanına sahip olma hedefi var. Zira bu alanda rekor 71 golle yine Raul’e ait. Onun dışında Arjantin Millî Takımı’nda en çok gol atan oyuncu unvanını da ele geçirmek (80 maçta 39 gol attı), İspanya’da en fazla gol atan oyuncu olmak da onun önümüzdeki arzuları arasında. Değeri paha biçilemeyen oyuncu yıllık kazancı ile de dudak uçuklatıyor. Sözleşme, forma satışları, reklam ve sponsorluklardan yılda yaklaşık 35 milyon Euro kazanıyor.
      </p>
      <p>
       <strong>
        MESSİ’DEN ARDA KALANLAR RONALDO’DAN SORULUR
       </strong>
       <p>
        Hikâye söyle: Christiano Ronaldo, takım arkadaşı Albert Fantrau ile 18 yaşaltında Portekiz forması giymektedir. Bir maçı Sporting Lizbon menajeri takip etmeye gelir. O maçta millî oyunculardan hangisi daha fazla gol atarsa onu kendi takımına transfer edecektir. Gerisini Ronaldo’dan dinleyelim: “Maçı 3-0 kazandık. İlk golü attım. Albert ise ikinci golü. Üçüncü golde ise ben dâhil herkesi etkileyen bir olay yaşandı. Albert kaleciyi geçmişti, ben de yanındaydım. Albert’in tek yapması gereken topu boş kaleye göndermekti ama o bana pas verdi. Maçtan sonra neden böyle yaptığını sorduğumda ise ‘Sen benden daha iyisin’ diye cevap verdi.”
        <p>
         Ronaldo, o maçtan sonra Sporting altyapısına girdi. Albert mi? O futbolu bırakıp işsiz kaldı ama Ronaldo onun bu pasını hiç unutmadı. Şöhrete ulaştıktan sonra Albert’e büyük bir ev, güzel bir araba ve ailenin ihtiyaçlarını karşılayacak bolca para verdi.
         <p>
          5 Şubat 1985’te doğan Portekizli’nin tam adı Cristiano Ronaldo dos Santos Averio. Sporting Lizbon forması giyerken Alex Ferguson’un dikkatini çekti. Ferguson, 2003’te onu Manchester United’a kazandırıp hiç tereddüt etmeden George Best, Bryan Robson, Eric Cantona, David Beckham gibi efsanelerin numarası 7’yi verdi: “Manchester United’a geldiğimde bana hangi numaralı formayı giymek istediğimi sordu. 28 dedim. Ama Ferguson ‘Hayır, 7 numarayı giyeceksin’ dedi. Böyle bir şerefe erişmeye mecbur bırakıldım.”
          <p>
           2003’ten 2009’a kadar Manchester United’da oynadı. İngiltere’de Yılın Futbolcusu ve Yılın Genç Futbolcusu ödüllerini kazandı. 2007-08 sezonunda toplam 41 gol atarak George Best’in bir sezonda en çok gol atan kanat oyuncusu rekorunu kırdı. Ligde 31 golle kral oldu. Aynı sezon Premier Lig şampiyonluğunu yaşadı. Dünyada yılın futbolcusu seçildi. 2008-09 sezonunun sonunda Real Madrid’e transfer oldu. Eğer İngiltere’de kalsaydı bu performansıyla Premier Lig’in tüm rekorlarını tarihe gömebilirdi ama o İspanya’yı tercih etti. Messi olmasaydı La Liga’da da tüm rekorları kırabilirdi. Hâlen La Liga tarihinin en golcü 14. futbolcusu ve bir sezonda en fazla gol atan 2. oyuncusu. Hâlen Şampiyonlar Ligi’nde de en çok gol atan 3. oyuncu. 89 maçta 64 golü var. Raul ve Messi’nin arkasından geliyor. Messi’yi 2012-13 sezonunda birçok alanda geride bırakmayı başardı. Dünyada yılın oyuncusu seçildi. İspanya’da da yılın en iyi yabancısı...
           <p>
            Ronaldo, 2008-09 sezonunun bitmesiyle 94 milyon Euro karşılığında Real Madrid’e gitti. Dünyanın en pahalı oyuncusu artık oydu. Madrid ekibinde sıra dışı rekorlar kırdı. Bunlardan biri daha imza attığı gün yaşandı. Taraftarlara açık törende 80 binden fazla taraftar stada akın ederek bu olaya tanıklık etti. Böylece 1984’te Maradona’nın Napoli’deki transfer töreni için stada gelen 75 bin kişilik rekor kırılmış oldu. Ronaldo, 2010-11’de müthiş bir sezon geçirdi. 54 resmî maça çıkan oyuncu 53 gol atmayı başardı ve Real Madrid tarihinde bir sezonda en fazla gol atan oyuncu olmayı başardı. Saymakla bitmeyen rekorlarından en ilginç olanı, geçen şubatta oynadıkları Atletico Madrid maçındakiydi. Real Madrid forması altında çıktığı maçların sadece 17. dakikasında gol atamayan Cristiano, Atletico ile oynanan Kral Kupası müsabakasının 17. dakikasında penaltı vuruşunu gole çevirerek 90 dakikanın her dakikasında gol atma başarısını gösteren ilk oyuncu oldu. Bu sezon ligde 27 gole ulaşan Ronaldo, bir başka rekoru daha kırdı. La Liga tarihinde üst üste 5 sezon 25 gole ulaşan ilk futbolcu oldu. Daha önce Hugo Sanchez, dört sezon üst üste 25 golü geçmişti.
            <p>
             O, millî takımda da rekorları tarihe gömdü. Martın başında Kamerun’a 2 gol atarak Portekiz Millî Takımı’ndaki gol sayısını 49’a çıkardı. Eski rekor 47 golle Pedro Pauleta’ya aitti. Millî formayı 110 kez giyen Ronaldo, hâlen 127 kez ile Luis Figo’ya ait, Portekiz millî formasını en fazla giyen futbolcu rekorunu da kırmak istiyor.
            </p>
            <p>
             <strong>
              FANTASTİK GOLLERİN USTASI: İBRACADABRA
             </strong>
             <p>
              Mart ayı o kadar bereketliydi ki bir rekor da Zlatan İbrahimoviç’ten geldi. Boşnak asıllı oyuncu, Paris Saint Germain formasıyla 29 lig maçında 25, Şampiyonlar Ligi’nde 10, Federasyon Kupası’nda 5 gol atarak kulüp tarihinde bir sezonda en fazla gol atan oyuncu rekorunu kırdı. Unvan 1977-78 sezonunda 39 gole imza atan Arjantinli Carlos Bianchi’ye aitti.
              <p>
               Babası Boşnak, annesi Hırvat olan ama İsveç’te doğup büyüyen oyuncu kariyerine 1990’da Malmö’de başladı. Tekvandoda siyah kuşak sahibi İbrahimoviç, sonrasında dünyanın sayılı takımlarında futbol oynadı. Oynamakla kalmadı, kendisine ödenen bonservis bedelleriyle de rekor üstüne rekorlar kırdı. Ronald Koeman’in isteğiyle Ajax’a 8,2 milyon Euro’ya geçti. 2004’te 16 milyon Euro’ya İtalya’nın Juventus takımına transfer oldu. 2006’da Juventus şikeden küme düşürülünce İnter’e geçti. İnter bonservisine 24,8 milyon Euro ödedi. 2008-09 sezonunda İtalya’da gol kralı oldu. Sezon sonunda 69,5 milyon Euro’ya Barcelona’daydı. Burada Messi ile beraber oynasa da teknik direktör Pep Guardiola ile anlaşamayınca kiralık olarak Milan’a gitti. Sezon sonu ise Milan onun bonservisine 24 milyon Euro ödedi. 2012-13 sezonunda 21 milyon Euro’ya Fransa’nın yolunu tuttu. Bugüne kadar Avrupa kulüpleri bu oyuncuya 163,5 milyon Euro bonservis bedeli ödedi. Bu yönüyle de dünyada en çok bonservis bedeli ödenen futbolcu oldu. İbracadabra lakaplı oyuncu İsveç’te 8 kez yılın oyuncusu seçildi. Fransa’da ilk sezonunda şampiyonluk yaşadı. 3 Ekim 1981 doğumlu oyuncuyu özel kılan bir durum da Şampiyonlar Ligi’nde 6 farklı takım formasıyla gol atan tek oyuncu olması.
              </p>
              <hr/>
              <p>
               <strong>
                Üç yıldızın kazandığı kupalar
               </strong>
              </p>
              <p>
               <strong>
               </strong>
               <strong>
                Lionel Messi:
               </strong>
               FIFA 20 Yaş Altı Dünya Kupası 2005 (Arjantin U20) İspanya Kral Kupası 2009, 2012 (Barcelona) İspanya Ligi 2005, 2006, 2009, 2010, 2011, 2013 (Barcelona) İspanya Süper Kupası 2005, 2006, 2009, 2010, 2011, 2013 (Barcelona) Kulüpler Dünya Kupası 2009, 2010, 2012 (Barcelona) Olimpiyat Oyunları 2008 (Arjantin) Şampiyonlar Ligi 2006, 2009, 2011 (Barcelona) UEFA Avrupa Süper Kupası 2009, 2011 (Barcelona)
              </p>
              <p>
               <strong>
                Cristiano Ronaldo:
               </strong>
               Community Shield 2003, 2007, 2008 (Manchester United) FA Cup 2004 (Manchester United) İngiltere Premier Ligi 2007, 2008, 2009 (Manchester United) İspanya Kral Kupası 2011 (Real Madrid) İspanya Ligi 2012 (Real Madrid) İspanya Süper Kupası 2012 (Real Madrid) Kulüpler Dünya Kupası 2008, 2009 (Manchester United) Lig Kupası 2006, 2009 (Manchester United) Şampiyonlar Ligi 2008 (Manchester United)
              </p>
              <p>
               <strong>
                Zlatan Ibrahimovic:
               </strong>
               Fransa Ligi 2013 (Paris Saint-Germain) Hollanda Ligi 2002, 2004 (Ajax) İspanya Ligi 2010, 2011 (Barcelona) İspanya Süper Kupası 2009, 2010 (Barcelona) İtalya Ligi 2007, 2008, 2009 (İnter) 2011 (Milan) İtalya Süper Kupası 2006, 2008 (İnter), 2011 (Milan) Kulüpler Dünya Kupası 2009, 2010 (Barcelona) Şampiyonlar Kupası 2013 (Paris Saint-Germain) Şampiyonlar Ligi 2011 (Barcelona) UEFA Avrupa Süper Kupası 2009 (Barcelona)
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/dosyalar/futbolun-uc-krali_538149), [web.archive.org (arşiv bağlantısı)](http://web.archive.org/web/20160108014108/http://www.aksiyon.com.tr:80/dosyalar/futbolun-uc-krali_538149)
