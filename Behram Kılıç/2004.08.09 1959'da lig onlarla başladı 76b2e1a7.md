# 1959'da lig onlarla başladı

*Behram Kılıç 2004.08.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Birinci Futbol Ligi’nin ilk sezonunda onlar vardı. Yıllar her birini bir yana savurdu. Aradan tam 45 yıl geçti. Aksiyon ‘efsane futbolcuları’ bir kez daha yeşil sahada buluşturdu.
      <br>
       “Nereden aklınıza geldi beni aramak?” diyordu, telefonun ucundaki ses... Heyecanla karışık bir burukluk hissediliyordu, ses tonunda... Bir zamanların efsane futbolcularından biriydi kendisi. Birden afalladım. Kelimeler o an uçup gitti hafızamdan.
       <br>
        Sahi, nereden aklıma gelmişti onları aramak? Benimkisi bir “vefa” gösterisi miydi, yoksa topkeyûn vefasızlığımızı gün yüzüne çıkartmak mı? Ya da hızla değişen dünyamızda kaybettiğimiz bazı değerlerimizi göndermeler yaparak hatırlatmak mı? Belki de hiçbiri değildi bunların...
       </br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070822230107im_/http://www.aksiyon.com.tr/resim/505/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   “Nereden aklınıza geldi beni aramak?” sorusuna muhatap kalışımızın arkasındaki bize ait düşünce, sadece farklı bir haber çıkartmak niyetiydi belki. Kim bilir?
   <br/>
   <br/>
   Meşin yuvarlağın peşindeki ilkler
   <br/>
   <br/>
   Neden sonra kendimi toparladım. “Suat abi ben düşünmüştüm ki” diyebildim ancak... Düşünmüştüm ki, yeni bir sezon daha başlıyor. Lig artık yaşlanmaya başladı. Bu ligin çilesini ilk çekenler, meşin yuvarlağı ilk tekmeleyenler, yani sizler bugün nerelerdeydiniz? Sizlerin ağzından geçmişe gidebilir, o günleri yaşayabilir, bugünlerle ilgili eleştirilerinizi öğrenebilirdim. Evet Suat abi, bir de sizi hatırlamaktı amacım.
   <br/>
   <br/>
   “Peki canım ne istiyorsun benden?” dedi büyük usta. “1959’da, yani ligin ilk kurulduğu yıl oynayan Fenerli, Beşiktaşlı ve Galatasaraylı futbolcuları bir araya getirmeyi düşünüyoruz, siz de gelir misiniz?” diye cevapladım sorusunu... “Seve seve” dedi, “seve seve”...
   <br/>
   <br/>
   Evet, yaklaşık on gün devam etti bu telefon trafiği. 21 Şubat 1959 yılında başlayan Türkiye Birinci Futbol Ligi’nin ilk oyuncularına ulaşmak, o dönemin büyük yıldızlarını bir araya getirmek, efsaneleri toplamak şüphesiz kolay olmadı. Her ulaştığım isimden sonra ayrı bir heyecan duyuyor, her “seve seve gelirim” cevabı karşısında havalara sıçrıyordum. Ama üzülmüyor da değildim...
   <br/>
   <br/>
   Ergun dedim, öldü dediler
   <br/>
   <br/>
   İsfendiyar Açıksöz’le konuştuğumda bana G.Saray’ın o yılki kadrosunu bir çırpıda sayıverdi. Sonra “Ben gelemeyeceğim” dedi. Yanına davet etti. Bu sefer “seve seve” deme sırası bendeydi. Sonra az önce saydığı kadrodaki isimleri bir kez de ben tekrarladım. Şimdi ne yapıyorlardı, ondan öğrenmek istedim. “Ergun” dedim, “O öldü” diye bir ses geldi karşıdan... “Ahmet”, “O da öldü” dedi. Sesi bir hayli hüzünlenmişti İsfendiyar abinin. Sonra “Sen Cengiz’i bul, o sana G.Saraylıların hepsinin nerede olduğunu söyler” diye tembihledi.
   <br/>
   <br/>
   Hepsini davet etmek istiyordum; çünkü birini davet etmemek diğerine haksızlık olacaktı. O dönem oynayıp da aramadığım birkaç oyuncu kalmıştı geriye üç büyük takımdan. Başlangıçta 3—4 oyuncuyla bir araya gelmeyi düşünürken, sayının 15—16’lara ulaşması karşısında heyecanlandım. Bu büyük buluşmayı bir an evvel gerçekleştirmek için sabırsızlanmaya başlamıştım.
   <br/>
   <br/>
   Vefa olmaz ise İnönü olur
   <br/>
   <br/>
   Buluşma yeri için ilk önce Vefa Stadı’nı düşündük. Belki adından, belki de dünün futbolcularını Şükrü Saracoğlu ve Ali Sami Yen gibi iki ayrı sembol haline gelmiş stada gelmeleri için ikna edemeyeceğimden dolayı. İnönü aklımdaydı, lakin çalışmalar sebebiyle orası uygun değildi.
   <br/>
   <br/>
   Artık buluşma yeri Vefa görünüyordu. Lakin, bugün G.Saray Genel Sekreteri olan Cengiz Özyalçın, “İnönü’den vazgeçme” dedi. “Bizi oradan başka bir yerde de bir araya getirme” diye ekledi. Onlar için İnönü, dünün Dolmabahçe Stadı’ydı çünkü. Birçoğu, orada topun peşinde koşmuştu yıllar boyunca...
   <br/>
   <br/>
   F.Bahçeli eski futbolculara ulaşmada İsmail Kurt ve Cemil Turan’ın yardımları oldu. Beşiktaşlı futbolculara da efsane kaptanları Nazmi Bilge sayesinde ulaşabildik. Beşiktaş’taki bir lokale davet ederek, “Bizim dönemin futbolcularını orada bulabilirsin” dedi. Münir Altay ve Bahattin Baydar oradaydı. Bahattin abi baştan uyarmayı ihmal etmedi;  “Bak, stada kimseyi sokmuyorlar. Resmi izin almayı unutma” diye.
   <br/>
   <br/>
   İyi ki de uyarmıştı. Beşiktaş İkinci Başkanı Murat Aksu, günler süren telefon trafiğinin ardından zoraki izin verdi. Buluşmadan iki gün önce stada gidip, çalışmaların son durumunu yerinden takip ettik. Zemine çim serilmeye başlanmıştı. Bu görüntü fazlasıyla sevindirdi bizi...
   <br/>
   <br/>
   Buluşma zamanı geldi çattı
   <br/>
   <br/>
   Artık geriye bir tek, yer ve zamanı tespit edip muhataplarımıza bildirmek kalmıştı; “Sizleri, 3 Ağustos 2004’te, saat 15:00’te eski adıyla Dolmabahçe, sonraki ismiyle İnönü Stadı’nda bekliyoruz.”
   <br/>
   <br/>
   Tam 45 yıl sonra, Türkiye Birinci Futbol Ligi’nin temeline ilk harcı koyanlar İnönü Stadı’nda bir araya gelecekti. Dile kolay, hem de 15 efsane futbolcu. İçlerinden bazıları gelemedi çeşitli sebeplerden dolayı; üzüntülerini bildirdiler.
   <br/>
   <br/>
   Saat 15:00’te Dolmabahçe Stadı’nın deniz tarafındaki kale arkasında 45 yıl öncesinin büyük oyuncuları birer birer görünmeye başladı. G.Saraylı Suat Mamat, Cengiz Özyalçın, Saim Tayşengil ve Dursun Ali Baran göründü ilk olarak. Beşiktaşlı “Küçük Ahmet” namlı Ahmet Özacar ve F.Bahçeli Yüksel Gündüz izledi onları. Sonra, Beşiktaşlı Nazmi Bilge, Bahattin Baydar ve Münir Altay takip etti diğerlerini... 9 kişi olmuşlardı. Yılların hasretiyle birbirlerine sarıldı dünün futbolcuları, bugünün ihtiyar delikanlıları. Ardından beş on dakikalık gecikmeyle Turgay Şeren göründü uzaktan. Geride bir tek F.Bahçeli Puşkaş lakaplı Ergun Öztuna kalmıştı... “Puşkaş” Avşa adasından geliyordu ve yoldaydı.
   <br/>
   <br/>
   Fenerbahçeli “Mikro” lakaplı Mustafa Güven, Nedim Günar ve Necdet Çoruh, buluşma saatinden az önce gelemeyeceklerini bildirdiler. Her gün Fulya’da antrenmana çıkan Beşiktaşlı Necmi Mutlu ise kendisine geç haber verdiğimiz için Tekirdağ’daki programını iptal edemedi ve buluşmaya katılamadı.
   <br/>
   <br/>
   Bir tarihi yaşıyoruz şimdi
   <br/>
   <br/>
   Gelenleri Stad Müdürü Turgut Akhan karşıladı ve odasında ağırladı. Herkesin heyecanlı olduğu gözlerinden okunuyordu. Turgut Akhan, “Bir tarih şu an yaşananlar. Yeni müdürü olduğum stadyumda eski büyüklerimizle bir aradayız. O kadar mutluyum ki, anlatamam” diyordu. Onun bu sözleri yaşananları özetliyordu adeta. Foto muhabirlerimiz ise her anı görüntüleme telaşındaydı; her sarılışın, her göz göze gelişin ayrı bir anlamı vardı çünkü.
   <br/>
   <br/>
   Yeşil çimlere ayak basmak üzere odadan ayrıldılar birer birer... Beşiktaş’ın ikinci başkanı Murat Aksu’nun verdiği talimat doğrultusunda adeta el üstünde tutuluyordu hepsi... Kapılar ardına kadar açılıyor, bir tarih ağır ağır stadyumun içine doğru yol alıyordu. Tribünler bomboştu, ama o kadar heyecanlıydılar ki, sanki stadda binlerce seyirci onları bekliyormuş gibi tir tir titriyorlardı. Soyunma odalarını görünce başladılar, “Bizim zamanımızda böyle soyunma odaları, böyle duşlar, böyle dolaplar ne gezerdi” demeye.
   <br/>
   <br/>
   Formaları giyip çıktılar sahaya
   <br/>
   <br/>
   Sahaya çıkmaya ramak kala koridorda yürürken Saim Tayşengil, “Futbolu bıraktıktan sonra hiç gelmedim bu stada” diye fısıldadı usulca... Suat Mamat, çim sahaya ilk basanlardandı. “Bu ne güzellik, bu ne hafiflik” diyor, Cengiz Özyalçın da “İnsanın yatası geliyor” diyerek onu tasdik ediyordu.
   <br/>
   <br/>
   Bu sırada Puşkaş Ergun geldi. Şöyle bir stadı süzdü. Sonra hızlı adımlarla bize doğru yöneldi. Beşiktaşlı Nazmi Bilge ile kucaklaştı; Suat Mamat’la gücünü sınadı, Cengiz Özyalçın’a sıkı sıkı sarıldı, takım arkadaşı Yüksel Gündüz’ü gözleriyle süzdü.
   <br/>
   <br/>
   Onlara bir sürpriz hazırlamıştık. Sevdikleri renklerle bezeli formaları verdik kendilerine. Birer birer giydiler ve 45 sene sonra hepsi İnönü Stadı’na takımlarının formalarıyla bir kez daha çıktılar. İnönü’nün trübünleri boştu. Fakat, yıllar sonra yeniden sahaya çıkan onbiri alkışlayan birileri vardı sanki. Çocuklar gibi sevinmişlerdi. Mutluydular. Bu sırada, Suat Mamat’ın ağzından şu cümleler döküldü: “Böyle bir formamız hiç bir zaman olmamıştı.”
   <br/>
   <br/>
   Efsane 11 İnönü’de
   <br/>
   <br/>
   Sahaya efsane bir 11 çıkmıştı. Kalede Turgay Şeren vardı. Adeta bir takım olmuşlardı. Objektiflerin karşısına geçip poz verdiler. Omuz omuza kenetlendiler, yılların hasretini eritmek istercesine... Sonra orada bulunan herkes bu tarihi karenin içine girmek için birbirleriyle yarıştı adeta... Bu anı bir daha yakalamak mümkün olmayabilirdi.
   <br/>
   <br/>
   Kimi hastaydı, kimi uzaktan gelmişti, kiminin işi vardı. Onları fazla yormak olmazdı. Fotoğraf çekiminin ardından tekrar müdürün odasına çıkıldı topluca... Burada kendilerine kulüplerinin tarihini anlatan kitaplar hediye ettik. Sayfaları büyük bir heyecanla karıştırdılar. Kendilerini görünce mutlu oldular. Ergun Öztuna, “Benim resmimi koymuşlar, hatırlanmak ne kadar güzel” dedi, hafiften duygulanarak...
   <br/>
   <br/>
   Şampiyon kim muhabbeti
   <br/>
   <br/>
   Sonra koyu bir sohbet başladı aralarında. Eskiler yâd edildi, vefat edenlere rahmet okundu, hasta olanlara şifa dilendi. Laf döndü dolaştı, ligin ilk şampiyonu Beşiktaş mı yoksa Fenerbahçe mi tartışması başladı. Resmi kayıtlar şampiyonun F.Bahçe olduğunu söylüyordu. Bu görüşe yalnızca, F.Bahçeli Yüksel Gündüz’le G.Saraylı Cengiz Özyalçın katılıyordu. Diğerleri ise ilk şampiyon takımın Beşiktaş olduğunu savunuyordu. Onlara göre F.Bahçe’nin “biz şampiyonuz dediği maçlar” Federasyon Kupası maçlarıydı. Üstelik F.Bahçeli Ergun Öztuna da “Beşiktaş şampiyon” diyordu.
   <br/>
   <br/>
   Aralarında tatlı tatlı atıştılar. Anılarını tazelediler. Sonra birer birer evlerinin yolunu tuttular. Bu sefer baştaki sahnelerin tam tersi vardı. Her gidenin arkasından bir hüzün kaplıyordu odayı. Kala kala Ergun Öztuna kaldı geriye; çünkü o en geç gelen kişiydi. Gözyaşları arasında onunla da vedalaştık. Dönüp dönüp böyle bir buluşmayı gerçekleştirdiğimiz için teşekkür etti.
   <br/>
   <br/>
   Sonra o da gitti. Sanki iki saat değil, upuzun bir 45 yıl yaşamıştık İnönü’de... Bir rüyaydı sanki... Tarihi bir buluşma olmuş, tarihe mal olmuş efsane futbolcular sahaya çıkmış, 90 dakikanın sonunda stadı terk etmişlerdi. Onlar gitmişti, ama hatıraları hep vardı ve bundan sonra da var olacaktı...
   <br/>
   <br/>
   İLK ŞAMPİYON BJK MI YOKSA FB Mİ?
   <br/>
   <br/>
   Türkiye Birinci Futbol Ligi, 1958–59 sezonunda mahalli lig maçları bittikten sonra İstanbul’dan ilk sekiz, Ankara ve İzmir’den ilk dört takımın iştirakleriyle 1959’da ilk kez düzenlendi. İlk ligde 16 takım, sekizerli iki grup halinde deplasmanlı maç yaparak birbirleriyle karşılaştı. Statü gereği grupların birincileri çifte final maçıyla bir araya geldi ve ilk şampiyon ortaya çıktı.
   <br/>
   <br/>
   Kırmızı grubun birincisi G.Saray ile Beyaz grubun lideri F.Bahçe Türkiye şampiyonluğu için finalde karşı karşıya geldi. 10 Haziran 1959’da İnönü Stadı’nda yapılan ilk maçın 37. dakikasında Metin Oktay, muhteşem bir vuruşla Özcan Arkoç’u avladı. Taçsız kuralın şutu ağları deldi. Hakem Yugoslav Markoviç’in gol kararının ardından Metin’in vuruşu efsane oldu. Ancak bu karşılaşmadan 4 gün sonra yine İnönü Stadı’nda oynanan rövanş maçında F.Bahçe rakibini 4–0 yenerek, Türkiye Ligi’nin ilk şampiyonu oldu. Ancak, efsane futbolcular aynı kanaatte değil. İşte onların görüşleri:
   <br/>
   <br/>
   Yüksel Gündüz:  1959’da ilk şampiyon biz olduk. Hatta G.Saray’a karşı 4–0 kazandığımız maçın ilk golünü de ben attım.
   <br/>
   <br/>
   Münir Altay:  Milli Lig’in ilk şampiyonu Beşiktaş’tır. Yanılıyorsun.
   <br/>
   <br/>
   Yüksel Gündüz:  (Elindeki kitabı gösteriyor) Bak kitapta aynısını yazıyor. Fener şampiyon.
   <br/>
   <br/>
   Ahmet Özacar: Boşver kitabı. Biz oynadık o sezon. Bilmiyor muyuz yani...
   <br/>
   <br/>
   Cengiz Özyalçın: Yüksel doğru söylüyor ve ilk şampiyon F.Bahçe. O şampiyonluk maçıydı.
   <br/>
   <br/>
   Saim Tayşengil: Hayır. Metin’in gol attığı o karşılaşma kupa maçıydı.
   <br/>
   <br/>
   Bahattin Baydar: F.Bahçe’nin şampiyonluğu bölgesel ligde olabilir.
   <br/>
   <br/>
   Cengiz Özyalçın:  Olur mu bölgesel lig. Ankara, İzmir takımları vardı bizim grupta. Lig maçıydı. Hatta Fener yenilmiyordu. 66. maçında kaybetti diye yazıyordu gazeteler.
   <br/>
   <br/>
   Ergun Öztuna: Cengiz yanlış hatırlıyor. Ben sakattım. Çok iyi biliyorum. Kupa maçıydı.
   <br/>
   <br/>
   Nazmi Bilge: Yaşlandınız çocuklar. İlk şampiyon Beşiktaş’tı. Nasıl hatırlamıyor sunuz? Size şampiyon takımı sayarım şimdi.
   <br/>
   <br/>
   Saim Tayşengil: Hiç unutmuyorum, Metin topu ters köşeye atmıştı. Orta hakem yan hakemine bakmış, o gol diye işaret edince gelip fileleri kontrol ettikten sonra gol vermişti. O maç kupa maçıydı.
   <br/>
   <br/>
   Suat Mamat:  Türkiye ligleri kuruldu. İlk Beşiktaş şampiyon oldu.
   <br/>
   <br/>
   Yüksel Gündüz: Peki siz bilirsiniz. Ama öyle değildi.
   <br/>
   <br/>
   Ergun: Fenerbahçe’ye
   <br/>
   <br/>
   ayaklarımı verdim
   <br/>
   <br/>
   İyi ki bu zamanda oynamamışım. Geçmişi daha çok özlüyorum.
   <br/>
   <br/>
   Bugün oynasaydım, televolelerin daimi konuğu olurdum belki de. Büyük konuşmamak lazım. Bizim zamanımızda yoktu bu tür yerler. Benim üzüntüm Türk futboluna istediğim gibi damga vuramamak.
   <br/>
   <br/>
   Yöneticilere kızıyorum; eşimden ailemden uzak kalıyorum, diyorlar. F.Bahçe yöneticisi olmasaydın seni kim tanırdı. Bir de bu taraftan bak olaya.
   <br/>
   <br/>
   F.Bahçe bana şöhret verdi; ama ben de F.Bahçe’ye ayaklarımı verdim. Mazi ile yaşanmaz diyorlar ama inan mazi ipek bir pelerine benziyor. Adeta, yürüdükçe arkandan geliyor.
   <br/>
   <br/>
   Suat: Şimdiki toplara
   <br/>
   <br/>
   bayılıyorum
   <br/>
   <br/>
   Oyunda görevimi yapardım. Sonra da seyirciyi tatmin etmek için oynardım. Basket salonlarında az mı röveşata çalıştım.
   <br/>
   <br/>
   Şimdiki toplara bayılıyorum. O topları kaleden kaleye gönderirim. Sinek gibi toplar.
   <br/>
   <br/>
   Yağışlı havada top olmuş 4 kilo. Çamuru emmiş, suyu emmiş. Turgay (Şeren) abinin degajına bir kafa vururdun. 10 saniye hiç bir şey göremezdin sahada. Beynin sarsılırdı.
   <br/>
   <br/>
   Cengiz: Maçtan önce
   <br/>
   <br/>
   tetanos aşısı yaparlardı
   <br/>
   <br/>
   Turgay (Şeren) abi o yağlanmış deli topu 18’in üzerine yolluyor oyunun 70. dakikasında. Saha çamurlaşmış, top kaygan. Şimdi topu mu götüreceksin, adamla mı mücadele edeceksin, topa mı vuracaksın?
   <br/>
   <br/>
   At yarışı oluyordu maçtan önce sahada. O yarıştan sonra bize tetanos aşısı yapıyorlardı hasta olmayalım diye.
   <br/>
   <br/>
   Geçmişte Can Bartu, Metin Oktay’ın jübile maçında G.Saray forması giydi. Metin de Fener forması. Öyle hoşgörü vardı o dönemler. Şimdi öyle mi?
   <br/>
   <br/>
   11 EFSANE FUTBOLCUYLA HASBİHÂL
   <br/>
   <br/>
   Puşkaş lakabı nereden geliyor?
   <br/>
   <br/>
   Ergun Öztuna: İnan tam olarak hatırlamıyorum. Ama Macarlarla İzmir’de, İzmir karması olarak bir maç oynadık. Bizimle tek kale basket maçı yaptılar. Daha sonra Puşkaş’a gazeteciler sormuş; iyi oynayan var mıydı, diye. O da “Ergun” diye bir çocuk var, onu beğendim demiş. Onun beğenmesi benim F.B’ye transfer olmamı sağladı. İsmimiz de ondan sonra “Puşkaş Ergun” kaldı.
   <br/>
   <br/>
   Sizler için bugün oynayamazlardı diyorlar?
   <br/>
   <br/>
   Nazmi Bilge: Allah yeteneği verdikten sonra dün de oynarsın bugün de. Bizim tek eksiğimiz fizik kondisyondu.
   <br/>
   <br/>
   1954 Dünya Kupası sizce neleri hatırlıyor?
   <br/>
   <br/>
   Suat Mamat: İsviçre’de ilk maçı Almanlarla oynadık. Biz hep toprak sahada oynadığımız için çim sahada zorlandık. Ve yenildik. G. Kore maçında ise rakibimiz futbol oynamasını bilmiyordu. O zaman şimdiki gibi ilgi, prim falan da yoktu. Birer saat hediye ettiler bize.
   <br/>
   <br/>
   O zamanlar deplasmanlara nasıl gidilirdi?
   <br/>
   <br/>
   Bahattin Baydar: Ankara’ya trenle giderdik. Hem rahat oluyordu hem de bol bol muhabbet ediyorduk. İzmir’e genellikle uçak ve vapurla gidilirdi.
   <br/>
   <br/>
   Spor medyasını nasıl değerlendiriyorsunuz?
   <br/>
   <br/>
   Ahmet Özacar: Futbolcuyu yerden yere vuruyor bugünün gazetecileri. Bizim zamanımızda Kahraman (Bapçum) abiler, İslam (Çupi) abiler, Necmi Tanyolaç’lar vardı. Onlar ne güzel insanlardı.
   <br/>
   <br/>
   Şimdiki takım kaptanlarını beğeniyor musunuz?
   <br/>
   <br/>
   Nazmi Bilge: Şimdiki kaptanlar yazı tura kaptanı. Ben futbolcuların peşinden koşardım. Hayatımda hiç meyhaneye gitmedim. Ama arkadaşlarımı kontrol için o ortamlara gittiğim oldu.
   <br/>
   <br/>
   Ligde F.Bahçe’nin ilk golünü siz mi attınız?
   <br/>
   <br/>
   Ergun Öztuna: Evet, ilk golü ben atmışım. Bunu çok sonra öğrendim. Bu golün çıktığı gazeteyi getirdiler bana. Liglerin ilk golünü atan “Ergun” diye yazıyordu. Top gidiyor, kaleci de uçuyor, ama nafile. Kime atmışım, hatırlamıyorum. 45 sene oldu yani.
   <br/>
   <br/>
   F.Bahçe’ye o üç golü nasıl attınız?
   <br/>
   <br/>
   Ahmet Özacar: Bir pazar günü F.Bahçe ile maçımız var. Ben kendimi çok yorgun hissediyordum. Yağmur yağmış saha ağırlaşmıştı. Ancak hocamız Şeref Görkey, “Çık sahada dur” dedi. Maçta F.Bahçe 1–0 öne geçti. On dakika sonra bir penaltı kazandık. Penaltıcımız Şenol sakatlandığı için penaltıyı benim atmamı istedi. Kalede Özcan vardı. Benim F.Bahçe’ye karşı da hiç golüm yoktu. Sol üst köşeye vurdum, gol oldu. 2 dakika sonra bir orta geldi. 18 içinden bir kafa vurdum o da direğe çarparak filelere gitti. 2 dakika sonra ortadan daldım bir şut attım, o da ağlardaydı. O golden sonra arkadaşlara döndüm dedim ki ‘Çocuklar topu bana atın. Bugün her vurduğum gol oluyor”.
   <br/>
   <br/>
   O dönemin hakemleri nasıldı?
   <br/>
   <br/>
   Suat Mamat: Hepsi beyefendiydi. Zaten o zamanlar Türkiye’ye yabancı hakemler gelirdi, İtalya’dan, Yugoslavya’dan, Almanya’dan... Biz onlara hürmet ederdik, onlar da bize...
   <br/>
   <br/>
   Bugünün oyuncularını döneminizle kıyaslarsak...
   <br/>
   <br/>
   Suat Mamat: Bu odadaki oyuncular şimdi oynamış olsalardı, yöneticiler onlara verecek para bulamazdı. Bugünün oyuncuları aldıkları paraya layık futbol oynayamıyorlar bana göre. Biz çamurun içinde oynuyorduk. Dört takla atıp kalkmak bizde yoktu.
   <br/>
   <br/>
   Eskiden tribüne forma atmak var mıydı?
   <br/>
   <br/>
   Yüksel Gündüz: Bizim devrimiz, yokluk devriydi. Bir gol attığında formayı tutup tribünlere atmak yoktu. Böyle yapmak demek haftaya giyecek forma bulamamak demekti.
   <br/>
   <br/>
   İnönü Stadı ilk yapıldığında neler hissetmiştiniz?
   <br/>
   <br/>
   Turgay Şeren: Bizler İnönü Stadı’nın yapıldığına çok sevinmiştik. İtalyan bir mimar yapmıştı. Az seyirci alıyordu; ama böyle bir stadda oynamak için can atıyorduk. Ali Sami Yen ve Şeref Stadı’nda oynuyorduk. Oralar toprak sahaydı. Bu yüzden çok sakatlandık.
   <br/>
   <br/>
   O dönemin seyircilerini nasıldı?
   <br/>
   <br/>
   Dursun Ali Baran: O zamanlar stadda G.Saraylı, Fenerli, Beşiktaşlı yan yana otururdu; aileleriyle beraber. Kimse kimseye bir şey söylemezdi. “Karınca Şevki” çıkar bayrağı dikerdi. Seyirciler alkışlardı. Şimdi maçlara gitmeye korkuyoruz inan.
   <br/>
   <br/>
   Futbolcuların gece hayatı var mıydı?
   <br/>
   <br/>
   Saim Tayşengil: Gece hayatını bilmezdik. Beykoz’da otururdum. Köprü yok. Son vapur yarımdaydı. Ona yetişmek zorundaydım.
   <br/>
   <br/>
   Avrupa’da unutamadığınız bir maç var mı?
   <br/>
   <br/>
   Münir Altay: İspanya’da R.Madrid’le oynuyorduk. Bizi 2–0 yendiler. 2. golde Varol’un eline vurmuşlardı. Orta hakem önce faul verdi. Sonra tüm Real’li oyuncular üzerine koşunca gol dedi. Orta sahada Di Stefano, B.Ahmet’i itti. Ben de Di Stefano’ya müdahale ettim. Hakem ikimizi de dışarı attı. Sonra çok üzüldüm, o büyük oyuncuyu İstanbul seyircisine izlettiremediğim için.
   <br/>
   <br/>
   MAÇTAN ÖNCE VE SONRA SU İÇMEK YASAKTI
   <br/>
   <br/>
   Dursun Ali Baran: Maçtan önce ve maçtan iki saat sonra su içmek yasaktı. Nedeni yok. Yasaktı.
   <br/>
   <br/>
   Metin Oktay’ın aldığı para 9 bin liraydı o zamanlar. Şimdi ayağını topa vuran ömür boyu yetecek para kazanıyor.
   <br/>
   <br/>
   Yüksel Gündüz: Bir futbolcu menisküs olunca futbol hayatı biterdi. Artık onu hiç kimse transfer etmek istemezdi.
   <br/>
   <br/>
   Nazmi Bilge: Kendini bilirsen yıllar sonra da aynı itibarı görürsün. Şöhreti hazmetmek gerekir.
   <br/>
   <br/>
   Saim Tayşengil: Haftada iki gün idman yapardık. Salı ve perşembe. Ne idman ama. Çıkardık sahaya iki tur koşardık. Ondan sonra biraz ağırlık. Cumartesi pazar günü de arka arkaya iki maç.
   <br/>
   <br/>
   Kan revan içinde kalırdı  yaklarımız. Ayakkabılarımızın altında kocaman delikler vardı. Rum Dinyepos çivilerdi ayakkabıları.
   <br/>
   <br/>
   Münir Altay: O zaman böyle para yoktu. Şimdi paraya koşuyor millet.
   <br/>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14001), [web.archive.org (arşiv bağlantısı)](http://web.archive.org/web/20070822230107/http://www.aksiyon.com.tr:80/detay.php?id=14001)
