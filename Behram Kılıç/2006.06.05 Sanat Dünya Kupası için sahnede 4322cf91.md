# Sanat, Dünya Kupası için sahnede

*Behram Kılıç 2006.06.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dünya Kupası daha başlamadan diğer kupalara fark attı. İlk kez futbolu sanatla buluşturan organizasyonun amacı ‘sanatsal araçlarla kupaya heyecan katmak.’
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070405004612im_/http://www.aksiyon.com.tr/resim/600/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   2006 Dünya Kupası daha şimdiden bugüne kadar yapılan tüm Dünya Kupaları’ndan farklı bir duruş sergileyerek tarihe geçti. Ev sahibi Almanya bu kupada ilk kez futbol sadece spordan ibaret değildir felsefesiyle hareket ederek, kültür ve sanat etkenlekleriyle de 2006 Dünya Kupası’na farklı bir tat, farklı bir perspektif getirmeyi başardı.
   <br>
    <br>
     Dünyada ilk kez bir futbol şampiyonası başlama vuruşundan aylar önce düzenlenen sanat ve kültür etkinlikleriyle futbolun sadece sahada oynanan bir oyun olmadığına vurgu yapıyor. Sanatsal araçlarla Dünya Kupası’nın heyecanını artırmak isteyen Alman hükümeti ve Organizasyon Komitesi, bu amaçla ‘sanat ve kültür programını’ hayata geçirdi. Resmî kültür ve sanat programının yelpazesi ve kapsama alanı bir hayli geniş. Şu ana kadar edebiyattan dansa, tiyatrodan canlı performansa, müzikten kitlesel etkinlik ve festivallere, sinemadan televizyona kadar pek çok alanda futbol ve sanatı çok farklı yönlerden kesiştiren eserler ortaya çıktı bile. Almanya’nın yanı sıra 120 ülkede de etkinlikler devam ediyor.
     <br/>
     <br/>
     Resmî kültür ve sanat programında 48 proje yer alıyor. Bu projeler dünyanın çeşitli ülkelerinden birbirleriyle yarışan toplam 400 proje arasından seçildi. Mesela Brezilyalı ünlü koreograf Deborah Colker’in projesinin içeriğinde Almanya’yla Brezilya’nın sahadaki dansı ele alınıyor. Bu dans gösterisinde, Deborah’ın Rio De Janario’daki ünlü stadyumun adı olan Maracana ismini verdiği grubu sahneyi bir stadyuma ve izleyici sıralarını da tribünlere çeviriyor. Fauller, voleler ve futbolun vücut dilinin diğer hareketleri dansçılar tarafından yorumlanıyor. Maracana’nın galası 25 Ocak’ta Hamburg’da yapıldı. Grup sırasıyla Köln, Berlin, Frankfurt ve uluslararası pek çok sahnede gösterilerine devam ediyor.
     <br/>
     <br/>
     Kültür ve sanat programlarının beyni ve direktörü Avusturyalı Andre Heller. Görevini sanatsal etkinliklerle dünya kupası heyecanını artırmak, aynı zamanda ara tonları ortaya çıkarmak ve konuya eleştirel yaklaşabilmek olarak açıklayan Heller, tüm dünyada heyecan oluşturan bir futbol şöleni ve kültürel değeri yüksek bir program için en yetenekli kişileri devreye sokmayı amaçladığını dile getiriyor.
     <br/>
     <br/>
     Heller, program dâhilinde futbolla sanatın bir çelişki barındırmadığını gözler önüne serdiklerini; dünyanın farklı ülkelerinden farklı akımlar içeren projeleri hayata geçiren sanatçıların futbol fenomenini överek ya da eleştirerek espriyle ya da alaycılıkla, bazen abartılı bazen de minimalist tavırlarla ele aldıklarını kaydediyor.
     <br/>
     <br/>
     Kültür ve sanat programı çerçevesinde 2 Temmuz Pazar günü Berlin Alman Senfoni Orkestrası ücretsiz açık hava konseri verecek. O pazar maç yok. Yine program dâhilinde 8 büyük şehirdeki edebiyat buluşma merkezlerinin oluşturduğu ortak girişim, Dünya Kupası eleme turlarına katılan ülkelerin tanınmış yazarlarını davet ettiği şiirli bir futbol programı hazırladı. Genç moda tasarımcılarıysa ‘Catwalk with ball’ sloganıyla New Fanwear, Elements of the Game ya da Ballroom Fashion gibi isimler verdikleri koleksiyonlarını önemli moda fuarlarında sergileyecekler. 550 tasarım böylelikle moda ile futbolu buluşturacak. Reggie yıldızı Robert Wilson mayıs ayı sonunda Unter den Linden Devlet Operasıyla beraber ‘Soccersongs’ müzik projesini sahneye koydu. ‘Meşin yuvarlağın halleri’ sergisine ise 20 ulustan 74 sanatçı katıldı. Sergi Ekim 2005’ten Ocak 2006’ya kadar Berlin Martin Gropius binasında ziyaretçilerle buluştu.
     <br/>
     <br/>
     Kültür sanat programının en tanınmış projesiyse, ‘Futbol Küresi-FIFA Dünya Kupası 2006’. Aralık 2003’ten beri 12 Alman kentini turlayan 20 metre yüksekliğinde taşınabilir bir sergi alanı olan Futbol Küresi’nin futbol topuyla dünyanın formunu birleştiren tasarımı, tüm dünyayı saran heyecan ile bu sporun ulusları birleştiren etkisi arasındaki etkileşimi simgeliyor. Gündüzleri bir sergi alanı olan kürede futbol teması çerçevesinde kült objeler sergileniyor. Oliver Kahn’ın kaleci eldiveni, Zidane imzalı krampon, 1954 Dünya Kupası’nda kullanılan top bu eserlerden bazıları. Küre her akşam tanınmış futbol yıldızlarını, siyasetçileri, şairleri, müzisyenleri, oyuncuları, bilim insanlarını bir araya getiriyor. Bu arada Nisan’da açılan ve Kasım ayına kadar gezilebilecek Hamburg’daki Etnografya Müzesi’nde ise futbolla ilgili daha başka eserler de sergileniyor. Yurtdışında Alman dilini ve kültürünü tanıtma yönünde çalışmalar yapan Goethe Enstitüsü de kendi girişimleriyle futbol heyecanına katkı sağlıyor. 80 ülkedeki 144 Goethe Enstitüsü’nde düzenlenen fotoğraf sergisi ‘Bir dünya dili futbol’ ismini taşıyor. Entegrasyon konusuna eğilen tiyatro grubu RambaZamba’nın piyesi ise ‘Tek kalple futbol eksik kalır’ adını taşıyor. Yine ‘spordaki tiyatro Dünya Kupası’ adı altında 15 uluslararası tiyatro ekibi Haziran ve Temmuz aylarında doğaçlama oyun yarışmasında sahnede karşı karşıya gelecek. Seyirciler oylarıyla o akşamın galibini belirleyecek.
     <br/>
     <br/>
     Kültür ve sanat programının giderleri de yine kupanın getireceği gelirlerden elde ediliyor. Organizasyon Komitesi kupa için hatıra niteliğinde Kültür ve Dünya Kupası paraları bastı. Bu paralardan 15,55 gram ağırlığında 28 milimetre çapındaki altın parlaklığında yapılanı 100 avrodan satılıyor ve dünyadaki koleksiyonerlerin ilgisini çekiyor. Kupa için toplam 5 hatıra parası çıkartıldı. Diğer 4 çeşitte 10 avroluk gümüş para var. Bu paraların satılmasından 30 milyon avro gelir elde edilmesi planlanıyor. Bu para da sanat ve kültür programlarına aktarılıyor.
     <br/>
     <br/>
     DÜNYA KUPASI’NI BİR TÜRK KORUYOR
     <br/>
     <br/>
     Dünya Kupası 36 cm yüksekliğinde ve 4970 gram ağırlığında. 18 ayar altından yapılma kupanın kaidesinde kıymetli bir diğer maden olan malahit’ten iki çelenk bulunuyor. Kupanın üzerinde şampiyon ülkelerin isimlerinin yazılabileceği 17 yer var. Brezilya 1958, 1962, 1970’te şu andaki kupanın selefi Jules Rimet Kupası’nı 3 kez kazanıp ebediyen müzesine götürdü. Yeni kupa 70’lerin başında İtalyan heykeltıraş Silvio Gazzaniga’ya yaptırıldı. Franz Beckenbauer Alman milli takımının kaptanı olarak bu kupayı kaldıran ilk kişi oldu. Kupa artık 3 kez kazanılsa da FİFA’nın mülkiyetinde. Kupayı Frankfurt’ta bir güvenlik şirketinde şeflik yapan Ayhan Güvercin isimli Türk koruyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24452), [web.archive.org (arşiv bağlantısı)](http://web.archive.org/web/20070405004612/http://aksiyon.com.tr:80/detay.php?id=24452)
