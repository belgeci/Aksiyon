# Bu kampüste ‘dumana dur de’

*Behram Kılıç 2011.04.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tüm üniversitelerin kampüslerinde sigara içilmemesi için bir proje başlatıldı. ‘Dumansız kampüs’ denilen projenin amacı üniversite gençliğine yasak kelimesini dayatmadan sigarayı bıraktırmak.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     ‘Hayatımın en verimli çağında çevremdekilere daha yakın olabilmek, onlara olan sevgimi dumansız bir şekilde verebilmek, benim gibi yaşayan ve düşünen insanlara daha iyi örnek olabilmek, maddi ve manevi kendime daha saygılı davranabilmek, sevdiklerimi ve sevenlerimi bir daha üzmemek için, sigarayı içmeyeceğime/bırakacağıma söz veriyorum’.
    </p>
    <p class="MsoNormal">
     Ne güzel bir söz değil mi? Keşke tüm sigara içenler bu sözü verebilse. Aynı zamanda bu sözler bir sözleşmenin metni. Türkiye Ulusal Öğrenci Konseyi’nin geçen ay başlattığı ‘dumansız kampüs’ projesine ait bir sözleşme bu.
    </p>
    <p class="MsoNormal">
     19 Mayıs 2008’de Sağlık Bakanlığı’nın sigara içenlere getirdiği bazı yasaklar yurt çapında geniş yankı bulmuştu. Tüm kamu binalarında, toplu taşıma araçlarında kısaca kapalı mekânlarda sigara içilmesi yasaklanıyordu. Sağlık Bakanlığı daha sonra ‘dumansız hava sahası’ adıyla bir dizi reklamla yasaktan ziyade sigaranın zararlarını öne çıkararak kamuoyunu daha duyarlı olmaya çağırdı.
    </p>
    <p class="MsoNormal">
     İşte bu noktada Türkiye Ulusal Öğrenci Konseyi de dumansız hava sahasına destek vermek amacıyla bir araya gelerek yurt çapındaki tüm üniversitelerin kampüslerinde sigara içilmemesi için bir proje başlattı. Adına ‘dumansız kampüs’ dedikleri bu projede amaç yasak kelimesine karşı alerjisi bulunan üniversite öğrencilerini sigara bıraktırma konusunda ikna etme, onları sigaranın zararları hakkında bilgilendirme ve en önemlisi de toplumsal bir fayda oluşturmaktı. Geçtiğimiz mart ayının ortalarında her üniversitenin bünyesinde ‘dumansız kampüs platformu’ oluşturuldu. Tamamen gönüllü öğrencilerden oluşan bu platform Türkiye çapında hemen hemen her üniversitede etkinliklere başladı. Bu etkinlikler “Dünya Tütünsüz Günü” olarak kutlanılan 31 Mayıs’a kadar devam edecek. Projeye Sağlık Bakanlığı ve YÖK de destek veriyor. Bakanlık hafta içinde İstanbul’da düzenlenecek bir lansmanla projeyi kamuoyuna duyuracak.
    </p>
    <p class="MsoNormal">
     3 D yani ‘dumana dur de’ sloganıyla yola çıkan projenin detaylarını Türkiye Ulusal Öğrenci Konseyi denetleme kurulu üyesi aynı zamanda ‘dumansız kampüs’ projesinin koordinatörü Nihat Buğra Ağaoğlu ile konuştuk. Şu ana kadar 102 üniversite içinde etkinlikler düzenlediklerini anlatan Ağaoğlu, 7 bin 963 kişinin de ‘dumansız kampüs sözleşmesi’ni imzaladığını söylüyor. Sözleşmeyi imzalayanların yüzde 30’u bayan. Sözleşmenin sonunda içmeyeceğime/bırakacağıma kelimeleri bulunuyor. İçmeyeceğim, kampüste sigara içmemeyi ifade ediyor. Ama Nihat Buğra ve arkadaşlarını en çok ‘sigarayı bırakacağım’ diyenler mutlu ediyor. 7 bin 963 kişiden 1092’si sigarayı bırakacağını taahhüt etmiş. Projenin henüz bir ayı bile dolmadan bu rakama ulaşmak oldukça sevindirici.
    </p>
    <p class="MsoNormal">
     102 üniversite içinde Sakarya ve Abant İzzet Baysal üniversiteleri bir adım öne çıkıyor. Bu üniversitelerin rektörlükleri projeye büyük destek veriyor. Gönüllü etkinlikler düzenleyen öğrenciler de hummalı bir çalışma içinde.
    </p>
    <p class="MsoNormal">
     Türkiye’de her yıl 112 bin insan erken yaşlarda sigaraya bağlı hastalıklardan dolayı hayata gözlerini yumuyor. Yani her gün bir uçak düşüyor, içinde 300 gencecik yolcusu bulunan 6 otobüs uçuruma yuvarlanıyor. Bu korkunç gerçeğe dikkat çekmek isteyen ve gençlere sigarayı bıraktırmayı hedefleyen proje kapsamında üniversitelerde ‘Sigara İçen Giremez’ adıyla bir dizi konserler de düzenlenecek. Üniversitelerin bahar şenliklerinde yapılacak konsere öğrenciler bilet almak yerine sigara paketlerini ve çakmaklarını kutulara atarak girecek. Bunun yanında sigaranın zararlarını anlatan karikatür yarışması, kısa film yarışması, projeye katılanlara ücretsiz diş muayenesi, en havalı kampüs yarışması, sigara ve zararları temalı konferans ve söyleşiler 31 Mayıs’a kadar yapılacak etkinliklerden bazıları.
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Fatih KANSOY, 27 April 2011, 00:50
> Ülkemde böylesine orijinal ve gençlik için  fevkalade önemli projelerin uygulanabilirliğini görmek gurur verici. Bu projenin mutfağında yer alan başta Buğra Ağaoğlu olmak üzere tüm arkadaşlara Londra`dan gönülden teşekkür ediyorum.Ayrıca burada herkese bu projeden daha doğrusu uygulamadan bahsedeceğ...

Kaynak: [www.aksiyon.com.tr](http://www.aksiyon.com.tr:80/aksiyon/haber-29239-bu-kampuste-dumana-dur-de.html), [web.archive.org (arşiv bağlantısı)](http://web.archive.org/web/20121227180250/http://www.aksiyon.com.tr:80/aksiyon/haber-29239-bu-kampuste-dumana-dur-de.html)
