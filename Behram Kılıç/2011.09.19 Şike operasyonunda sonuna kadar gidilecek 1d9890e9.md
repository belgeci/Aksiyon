# Şike operasyonunda sonuna kadar gidilecek

*Behram Kılıç 2011.09.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şike operasyonunun öznesinin F.Bahçe olmadığını söyleyen Gençlik ve Spor  Bakanı Suat Kılıç, yeni şiddet yasasını şu an değiştirmenin siyasi  riskleri olduğunu vurguluyor.
  </font>
 </div>
 <div id="newsText">
  <font class="detail-text">
   <p>
    Samsun Milletvekili Suat Kılıç, 61. Hükümet’in en genç bakanı. 1972 doğumlu. Başbakan Erdoğan, ona Gençlik ve Spor Bakanlığı’nı uygun gördü. Profesyonel sporla tanışıklığı yok. Ama sağlıklı yaşamak için haftada 4 gün, asgari 1 saat fitness yapıyor. Ona göre, herhangi bir branşla profesyonel düzeyde uğraşmak Gençlik ve Spor Bakanlığı için gerek ve yeter şart değil.
    <p>
     Bakanlığında birkaç ayı geride bırakan Suat Kılıç ile daha çok Türk futbolunun temel problemlerini konuştuk. Şike operasyonuna da değindik.
     <p>
      -Kulüpler, Dernekler Yasası’na göre yönetiliyor. Size göre bu yönetim tarzı değiştirilmeli mi?
      <p>
       Futbol Federasyonu özerk bir yapıdadır. Kulüplere ve federasyona kanun dayatmayız. Ama kendileri, kulüplerin sevk ve idaresine ilişkin mevcut mevzuatın yetersiz olduğu talebiyle -bir hazırlık yapmak suretiyle- bize gelirlerse bir değerlendirme içine girebiliriz. Dernekler Yasası’na göre hükümlerin yetersiz olduğunu onlar belirlemeli. Neyin kötü, neyin iyi olduğunu da onlar belirlemeli ve ona göre bize gelip talepte bulunmalılar.
       <p>
        -Süper Lig’deki kulüplerin başkanları, son şiddet yasasını okumadıklarını, hükümlerinin ağır olduğunu ve değiştirilmesi gerektiğini dile getirdi. Yasanın değiştirilmesi ile ilgili taleplerini size iletirlerse, ne yaparsınız?
        <p>
         Kulüpler Birliği’nden bu yönde gelecek bir talebi sadece AK Parti olarak pozitif veya negatif bir değerlendirmenin içine çekmeyiz. Böylesi bir talep aynı zamanda siyasi riskleri olan bir talep olacaktır. Bundan memnun olan taraftar kesimleri olacaktır, gayrimemnun kesimler olacaktır. Dolayısıyla kulüplerin kendi arzuları olan bir kanunu yine onların arzuları istikametinde değiştirmeye soyunup farklı taraftar kesimlerinin husumetine adres olmayız. Ben hükümetimi de, kendi parti grubumu da, TBMM’deki milletvekili arkadaşlarımı da böylesine bir husumetin adresi hâline getirmem. Ama ne zaman ki Kulüpler Birliği veya TFF diğer siyasi partilerle de değerlendirmeler yapmak suretiyle böylesi bir talebin futbolun ortak talebi olduğuna tüm kesimleri inandırır ve ikna eder, o noktada biz de üstümüze düşenin ne olduğunu değerlendiririz.
         <p>
          -Kulüplerin mali yapılarını denetim altına almayı düşünüyor musunuz?
          <p>
           Kulüplerin mali yapıları ile ilgili denetim, federasyonundur. Bir kulüp mali yapısını iyi yönetirse iyi transfer yapar. Borçlarını zamanında öder, bütçesini iyi yönetirse yol alır. Kulüplerin bütçelerini yönetmek gibi bir yükümlülük benim bakanlığımda yok. Burada iş bizim değil, TFF ile UEFA’nındır. UEFA’nın da bu noktada finansal fair-play’e geçiş süreci başladı. UEFA’nın bu uygulamayı tavizsiz şekilde sürdürmesi lazım. Kulüpleri, gelirleri giderlerini karşılayan kulüpler hâline getirmesi lazım. Yöneticilerin kulüplere borç yazdırma döneminin artık limitlerinin ortaya konması lazım. UEFA finansal fair-play uygulamasını yürürlüğe koyarsa kulüplerin borçları-alacakları gözükecek. İyi yönetilen kulüp devam edecek, kötü yönetilen hesap verecek. Doğru olan da budur, devletin kontrolü değildir.
           <p>
            -Şike operasyonunu ilk duyduğunuzda şaşırdınız mı?
            <p>
             Hukuk devletinde hiçbir operasyona şaşırmam. İşin içinde savcı varsa, polis varsa; operasyon, sağlıklı ve hukuk zeminine uygun, kanuna göre yürütülüyorsa şaşırmam. Tam tersi huzur duyarım. Başından itibaren söyledim, futbolda şike soruşturmasının hedefi herhangi bir takım değil, Türk futbolundaki iddialardır. Özne kaybedilirse, yüklem arzu edilen yere gitmez. Soruşturmanın başında maalesef Türkiye’de özne kaydırıldı. Özne F.Bahçe hâline getirildi. F.Bahçe öznesi üzerinden gidilirse yanlış yapılmış olur. Operasyonun öznesi, Türk futboluna yönelik iddialardır. Eğer doğru özne üzerinden gidilirse gittiği yere kadar gidilir, temizlik sağlanıncaya kadar devam eder. Ama özne şaşırtılırsa adres karartılır. Türkiye’de geçmişte bazı operasyonlarda bu yaşandı. Ama bizim dönemimizde biz müdahale etmedik, siyasi bir müdahale olmadı, hukuk dışından da bir müdahale söz konusu değil. Tamamen hukukun içinde, savcının talimatlarıyla operasyon devam ediyor. Soruşturma üzerinde şu an gizlilik kararı var. Karar kalktıktan sonra herkes belgeleri daha açık bir şekilde görecek. Gidildiği yere kadar gidecektir, adresinde ne olursa olsun gidilecektir. Bu konuda futbolseverler en ufak bir kaygıya kapılmasın. Operasyonun öznesi şiddet ve şike iddialarıdır, herhangi bir camia değildir.
             <p>
              -Federasyonun 3 Temmuz’dan bu yana aldığı kararları nasıl değerlendiriyorsunuz?
              <p>
               Federasyonun süreç yönetimine ilişkin kararları eleştirilebilir. Esasında kararlardan ziyade kararlar dışındaki açıklamaları eleştirilebilir. Bu süreçte federasyon çok karar almadı, çok açıklama yaptı. Ama spor medyasının da takdimiyle federasyonun açıklamaları futbolseverler ve taraftarlar tarafından karar gibi algılandı. Demek ki bu gibi kritik süreçlerde çok fazla açıklama yapmamak lazım. Bakanlığımın ilk gününde konu bana danışıldığında ‘Bundan sonra konuşacak olan yargı ve federasyondur’ dedim. ‘Yargı ve federasyon mikrofonlara konuşmayacak, kararları ile konuşacak’ dedim. Eğer buna özen gösterilmiş olsaydı şu anki pek çok tereddüt zihinlerde oluşmayacaktı. Bence sorun burada. O nedenle federasyonun kararları üzerinde değil, açıklamaları üzerinde bu kadar açıklama yapılmamalıydı şeklinde benim de bir itirazım var.
               <p>
                -Bakanlığınız döneminde stadyumlarda küfür sona erecek mi?
                <p>
                 Biz bakanlık olarak stadyumlarda küfür hadisesinin tümden sona ermesini istiyoruz. Küfürle ilgili yeni kanundaki talimatlar tavizsiz uygulanacak. Taraftarın küfür konusundaki özensizliği kesinlikle takımlara ve yönetimlere maliyet çıkaracak. Taraftar takımına temiz bir dille sahip çıkmaya mecburdur. Hakemler küfürle yola gelmez, rakipler küfürle dizginlenmez. Temiz bir dil tribünlere hâkim olacak. Takımını gerçekten seven taraftar kitlesinin, tribünlere gelen küfürlü taraftar kitlesini temiz sloganlarla susturması lazım. Eğer bayanları, çocukları tribünlere getiremezsek yapılan yeni statlardaki koltukların dolması mümkün değildir. Eğer seyirci tribünlere gelmezse bunun maliyetini tuttuğumuz takımlar ödeyecek.
                 <p>
                  -Başbakan’ın seçimden önce yeni statlarla ilgili vaatleri vardı. Bu statlar nasıl olacak?
                  <p>
                   İllerin nüfusu, takımların taraftar ortalamaları gibi kriterleri göz önüne almak suretiyle, seçimden önce Sayın Başbakanımızın söz verdiği illerimizde stadyumların inşasını gerçekleştireceğiz. Stadyumu olan ama bakım onarım gerektiren illerimizin de statlarını hızlı bir şekilde gözden geçireceğiz. Sayın Başbakanımızın stadyum sözü verdiği iller ince elenip sık dokunarak belirlenmiştir. Bu illere yapılacak stadyumların oturma kapasitesini belirli kriterler içinde belirleyeceğiz. Kriterlerden bazıları; bu ilin takımı son on sezonunu kaç seyirci ortalamasıyla tamamladı, bu şehrin futbola ilgisi nedir, toplam nüfusu nedir gibi sayısal kriter oluşturacak. İlin ihtiyacından büyük stadyum yapmayacağız.
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=41B44CDDD6BA47571DD57B0975117476?newsId=30523), [web.archive.org (arşiv bağlantısı)](http://web.archive.org/web/20140726163149/http://aksiyon.com.tr:80/aksiyon/newsDetail_getNewsById.action;jsessionid=41B44CDDD6BA47571DD57B0975117476?newsId=30523)
