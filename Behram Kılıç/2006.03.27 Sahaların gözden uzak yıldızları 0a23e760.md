# Sahaların gözden uzak yıldızları

*Behram Kılıç 2006.03.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Boliç'ler, Abdullah'lar, Aygün'ler, Tarık'lar, Yasin'ler. Bir zamanlar Süper Lig'de şampiyonluklar yaşayan nice futbolcu şimdi nerede?
  </font>
 </div>
 <div id="newsText">
  <font class="detail-text">
   Onlar bir zamanlar 4 büyüklerde şampiyonluk için ter döküyorlardı. Attıkları gollerle, paslarla ya da çalımlarla milyonlarca seyircinin yüreğini ağzına getirirlerdi. Taraftarlara imza dağıtmaktan, fotoğraf çektirmekten, forma vermekten yorulurlardı. A Milli Takım'da, Şampiyonlar Ligi'nde kısaca hep zirvede yaşadılar futbol heyecanını. Ancak onlar bugün memleketin dört bir köşesine dağılmış durumda. Unutulmuş, gözden ırak bir vaziyette. Ama hâlâ yeşil çim üzerindeler ve ekmek parası için top koşturuyorlar.
   <br/>
   <br/>
   Onlardan bazıları halinden memnun. Kimi ise futbolun onlara verdiği şansı zamanında değerlendirememenin üzüntüsü içinde. Galatasaray'ın Roma ile oynadığı maçta İtalyan ekibine 2 gol atan Mustafa Kocabey, Trabzonspor'un unutulmaz Aston Villa zaferinin mimarı Orhan Kaynak, Beşiktaş'ta Sergen'in veliahdı gösterilen Yasin Sülün, hem Galatasaray'da hem de F.Bahçe'de şampiyonluk yaşayan Elvir Boliç ve daha pek çok ünlü oyuncu mazide kalan o günlerin çok çok uzağında ikinci ve üçüncü ligde top koşturuyor şimdi. Mustafa Kocabey, bugün üçüncü lig ekiplerinden Etimesgut Şekerspor'da futbol oynuyor. 1992 yılında Okan Buruk ile birlikte Galatasaray'da parlayan, attığı birbirinden güzel gollerle Fransızların ünlü oyuncusu Papen'e benzetilen Mustafa Kocabey'i Şekerspor'a, Galatasaray'da birlikte çalıştığı kulüp menajeri Adnan Sezgin getirdi. Altyapısında yetiştiği, profesyonel olarak 2 yıl oynadığı Galatasaray'dan ayrıldıktan sonra çeşitli takımların formasıyla toplam 226 gol atan ve 55 kez Genç Milli Takım forması giyen Mustafa, bugün 32 yaşında. Rahmetli Metin Oktay'ın 'benden sonra gelecek en önemli oyunculardan biri olacak, yeter ki arkası kollansın' dediği, en yüksekten en aşağıya kadar tüm takımlarda forma giyen Mustafa'nın konuyla ilgili görüşleri şöyle: "Futbol her yerde futbol. Ancak üstten aşağı indikçe mücadele daha çok artıyor. Üçüncü ligde oyuncular karşılarında Mustafa Kocabey'i görünce daha çok hırslanıyor. 1.Lig'de oynamak, gol atmak daha kolaydı. Burada az paralara felaket mücadele var." O hâlâ Galatasaray'ı özlüyor, "Galatasaray'dan saçma sapan bir şekilde koparıldım. Ama her gittiğim yerde ayakta kalmayı başardım." diyor.
   <br/>
   <br/>
   Şekerspor'da Mustafa'nın dışında A Milli Takım'a kadar yükselen eski Trabzonsporlu Osman Özköylü ile Kocaelispor'da yıllarca kaptanlık yapan Nuri Çolak da top koşturuyor. Galatasaray'da 2 şampiyonluk yaşayan Kocabey, Cumhurbaşkanlığı Kupası'nda rakip Beşiktaş'a daha 1. dakikada gol atarak tarihe geçmişti. Maçı Galatasaray 2-0 kazanmıştı.
   <br/>
   <br/>
   12 yaşında Beşiktaş'ın altyapısına giren Yasin Sülün ise bu takımda 15 yıl top oynadı ve şampiyonluklar yaşadı. Bugün 2. Lig takımlarından Altay'da ter döküyor. Siyah-Beyazlı takıma olan özlemini ise, "Şu anda yedek kulübesinde otursam, Ümraniye'de yatıp kalksam, sadece antrenmanlara katılmak şartıyla bile Beşiktaş'a dönerim." sözleriyle dile getiriyor. Süper Lig'de hem Trabzonspor hem Galatasaray formaları giyen Saffet Akyüz de Altay'da ter döküyor.   Trabzon'a Leekens döneminde giden Saffet, Bordo-Mavili takımdan Şenol Güneş'in forvette K.Orhan'ı tercih etmesi sebebiyle ayrılmak zorunda kaldı. Galatasaray'da askerliğine denk gelen ve takımın UEFA Kupası'nı kazandığı 1999-2000 sezonu onun için çok kötü geçti. "Galatasaray'da oynamakta zorlandım. O zaman Fatih hocadan, başka takıma transfer olmak için izin aldım ve kulüpten ayrıldım." diyen Saffet, diğer arkadaşlarından farklı olarak büyük takımlardan ayrıldığı için o kadar pişman değil. "Benim açımdan önemli olan faydalı olmak. Şehirler, takımlar Türkiye'nin. Ayrılışlarımın çoğu huzurlu bir ortam bulmak içindi." Ona göre uzun bir süre aynı takımda oynamak iyi değil. Ama bir sezonda üç takım değiştirmek de hoş değil. İkinci ligde top koşturan yıldız oyunculardan biri de 1994-95 yılında Aston Villa'ya 89. dakikada attığı gol ile Trabzonspor tarihine geçen Orhan Kaynak. Trabzonspor'dan 95-96 sezonunda rekor bir ücretle ayrılarak Beşiktaş'a transfer olan Orhan şimdilerde Kocaelispor'da kaptanlık yapıyor. O dönemin Beşiktaş teknik direktörü Chrisptoph Daum'un büyük ümitlerle transfer ettiği Orhan, Siyah-Beyazlı takımda tutunamamıştı.
   <br/>
   <br/>
   F.Bahçe'de 3 şampiyonluk yaşayan ve Ümit Milli Takım'da kalecilik yapan Recep Biler ise şu an ikinci lig takımlarından Karşıyaka'da kiralık oynuyor. "Sonuçta geri döneceğimi bilmek beni burada huzurlu kılıyor." diyen Recep'e göre ikinci ligde oynamak, hele bu maddi imkânlarla çok zor.
   <br/>
   <br/>
   Kendisini, "Ben çok sevimli bir deliyim." diye tarif eden futbolumuzun Evliya Çelebi'si Cafer Aydın ise şu sıralar Eskişehirspor'da top koşturuyor. Trabzonspor'da kısa bir süre forma giyen Cafer'in yeni takımında yine eski Trabzonsporlu oyuncular Erhan Namlı ile Çetin Güner de oynuyor. Erhan Namlı'nın bir süre Galatasaray'da da bulunduğunu hatırlatalım.
   <br/>
   <br/>
   F.Bahçe'de oynadığı yıllarda Rıdvan Dilmen, Tanju Çolak, Aykut Kocaman, Daniel Atkinson gibi birbirinden ünlü oyunculara gol pasları veren, bu takımda şampiyonluk yaşayan Aygün Taşkıran şimdilerde İzmir'in ikinci ligdeki temsilcilerinden Bucaspor'da forma giyiyor. "Tekrar dünyaya gelsem kesinlikle futbolcu olmam, öğretmen olurdum." diyen Aygün, 1992'de 40 genç oyuncu içerisinden Fenerbahçe A takımına seçilen iki yetenekten biriydi. F.Bahçe'den Televole programlarına kendisini kaptırdığı için ayrıldığını dile getiren Aygün, "O dönemde yeni yeni başlayan bu programlar için idmanlarda espri yapıyordum. Davranışlarım yöneticiler tarafından yapmacık olarak algılandı ve bana kapı gösterildi." diyerek pişmanlığını dile getiriyor.
   <br/>
   <br/>
   İkinci ligde 4 büyüklerde yer alan oyunculara en çok kucak açan takımlara bakıldığında Kocaeli, Altay, Antalya, Eskişehir, Yozgat ve İstanbulspor'un öne çıktığı görülüyor. Antalyaspor'un kadrosunda daha önce Süper Lig'de oynamış 9 futbolcu bulunuyor. Bu oyunculardan Hasan Özer, Kaan Dobra, Suat Usta, Ümit Aydın 4 büyüklerde ter döktü. Takımın teknik direktörlüğünü de Yılmaz Vural yapıyor. Vural, yıllarca Süper Lig'de oynamış oyuncuların tecrübelerinden yararlandığını söylüyor.  İstanbulspor'u diğerlerinden ayıran kadrosunda daha önce 1. Lig'de birçok şampiyonluk yaşayan çok sayıda futbolcu barındırması. Bunlardan biri hem Galatasaray'da hem de F.Bahçe'de birer şampiyonluk sevincine ortak olan Elvir Boliç. Yine bu takımda forma giyen Uche, F.Bahçe formasıyla 2 kez, Abdullah Ercan ise 1 kez şampiyonluk yaşadı. İstanbulspor'un bir başka futbolcusu Bekir Gür ise 1996-97 yılında Galatasaray formasıyla şampiyonluk gördü.
   <br/>
   <br/>
   Şu an ikinci ligde oynayıp geçmişte Süper Lig'de şampiyonluk yaşayan futbolcular bunlarla sınırlı değil. Galatasaray'da şampiyonluk yaşayan Alp Türk Telekom'da; Cihat Kasımpaşa'da, Beşiktaş'ta şampiyonluk gören Ali Eren Beşerler Altay'da, Serdar Topraktepe Bursaspor'da, Kaan Dobra Antalya'da, Tunç Turan Kip Elazığ'da, Bayram Bektaş Kocaeli'de oynuyor. 2000-2001 sezonunda F.Bahçe'nin şampiyonluğuna katkı sağlayan Ogün Temizkanoğlu A.Sebat'ın kadrosunda yer alıyor. Geçtiğimiz aylarda doping kullandığı tespit edilen Tarık Daşgün de F.Bahçe'de şampiyonluk sevinci yaşayan oyunculardan. Tarık'ın lisansı Yozgatspor'da bulunuyor. Bu oyuncu cezalı olduğu için futbol oynamıyor. Tarık'la aynı sezon F.Bahçe'de şampiyonluk tadan Serkan Reçber ise şu an Bakırköyspor'da top koşturuyor.
   <br/>
   <br/>
   Sonuç olarak ikinci lig tüm alt kategorileriyle birlikte bir zamanlar Süper Lig'de şampiyonluklar yaşayan, geleceğin futbolcusu olarak gösterilen, anlık parlayıp sönen nice futbolcuya ev sahipliği yapıyor. Hem de gözlerden ve gönüllerden uzak bir şekilde.
   <br/>
   (Katkıda bulunan Mustafa Yüksel)
   <br/>
   <br/>
   4 BÜYÜKLERDEN 2.LİG'DE DÜŞEN FUTBOLCULAR
   <br/>
   <br/>
   Futbolcu	Oynadığı büyük takım	Şimdiki takımı
   <br/>
   <br/>
   Recep Biler	                F.Bahçe 	Karşıyaka
   <br/>
   <br/>
   Mehmet Kahriman	Trabzon	Kocaeli
   <br/>
   <br/>
   Bayram Bektaş	Trabzon-Beşiktaş	Kocaeli
   <br/>
   <br/>
   Ali Şen Kandil 	Trabzon	Kocaeli
   <br/>
   <br/>
   Orhan Kaynak	Trabzon-Beşiktaş	Kocaeli
   <br/>
   <br/>
   Fazlı Ulusoy	Beşiktaş 	Altay
   <br/>
   <br/>
   Saffet Akyüz	Trabzon-G.Saray	Altay
   <br/>
   <br/>
   Yasin Sülün	Beşiktaş	Altay
   <br/>
   <br/>
   Ali Eren Beşerler	Beşiktaş	Altay
   <br/>
   <br/>
   Aygün Taşkıran	F.Bahçe	Bucaspor
   <br/>
   <br/>
   Serkan Reçber	F.Bahçe	Bakırköyspor
   <br/>
   <br/>
   Cafer Aydın	Trabzon	Eskişehir
   <br/>
   <br/>
   Erhan Namlı	Trabzon-G.Saray	Eskişehir
   <br/>
   <br/>
   Çetin Güner	Trabzon	Eskişehir
   <br/>
   <br/>
   Ogün Temizkanoğlu	Trabzon-F.Bahçe	A.Sebat
   <br/>
   <br/>
   Hasan Sönmez	Trabzon	A.Sebat
   <br/>
   <br/>
   Tarık Daşgün	F.Bahçe	Yozgat( cezalı)
   <br/>
   <br/>
   Emre Aygün	Trabzon	Yozgat
   <br/>
   <br/>
   Muzaffer Bilazer	Trabzon	Elazığ
   <br/>
   <br/>
   Serkan Kılıç	Trabzon	Elazığ
   <br/>
   <br/>
   Turan Tunç Kip	Beşiktaş	Elazığ
   <br/>
   <br/>
   Selim Özer	Trabzon	Mersin İ.Yurdu
   <br/>
   <br/>
   Mehmet Zengin	Trabzon	Mersin İ.Yurdu
   <br/>
   <br/>
   Alp Küçükvardar	Galatasaray	Türk Telekom
   <br/>
   <br/>
   Murat Bölükbaş	Trabzon	Sakarya
   <br/>
   <br/>
   Serdar Topraktepe	Beşiktaş	Bursa
   <br/>
   <br/>
   Hasan Özer	Trabzon	Antalya
   <br/>
   <br/>
   Suat Usta	               Galatasaray	 Antalya
   <br/>
   <br/>
   Ümit Aydın	                Beşiktaş	Antalya
   <br/>
   <br/>
   Kaan Dobra	Beşiktaş	Antalya
   <br/>
   <br/>
   Bekir Gür	               Galatasaray	 İstanbulspor
   <br/>
   <br/>
   Deniz Uygar (Uche)	F.Bahçe	İstanbulspor
   <br/>
   <br/>
   Abdullah Ercan	Trabzon-F.Bahçe	İstanbulspor
   <br/>
   <br/>
   Elvir Boliç	                G.Saray-F.Bahçe	İstanbulspor
   <br/>
   <br/>
   Cihat Arslan	Galatasaray	Kasımpaşa
   <br/>
   <br/>
   Mustafa Kocabey	Galatasaray	E.Şekerspor (3.Lig)
   <br/>
   <br/>
   Osman Özköylü	Trabzon	               E.Şekerspor (3.Lig)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=AC40444E1AA797C066FCFC4FB67137B9?newsId=12341), [web.archive.org (arşiv bağlantısı)](http://web.archive.org/web/20140129051844/http://www.aksiyon.com.tr:80/aksiyon/newsDetail_getNewsById.action;jsessionid=AC40444E1AA797C066FCFC4FB67137B9?newsId=12341)
