# Kana kan devri bitiyor

*Behram Kılıç 2005.07.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      17 Ağustos depremiyle imajı sarsılan Kızılay, kan merkezlerini aktif hale getiriyor. Kızılay Başkanı Tekin Küçükali bundan sonra hastanelerin kan ihtiyacını kendilerinin karşılayacağını söyledi. Uygulama hastane kapılarında kan bekleyen vatandaşın bu çilesine son verecek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607200017im_/http://www.aksiyon.com.tr/resim/552/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kızılay Türkiye’nin en eski kurumlarından biri. Özellikle son yıllarda yolsuzluklarıyla, deprem anındaki çaresizlikleriyle, partilerin paylaşamadığı bir kurum olmasıyla, sık sık kongreye gitmesiyle gündeme geldi. Her şeye rağmen Türk halkı yardım konusunda en çok Kızılay’a güveniyor hâlâ. Son tsunami felaketinde Kızılay’ın hesabına tam 2 milyon 580 bin kişi para yatırmış. İçerde yaşananlara rağmen Kızılay uluslararası yardım kuruluşları içinde de ilk beşteki yerini koruyor. Geçtiğimiz nisanda yapılan kongrede Kızılay Başkanlığı’na bir dönem Trabzonspor’da yöneticilik yapan Tekin Küçükali getirildi. Çiçeği burnunda başkan tartışmaların ortasındaki kurumu Aksiyon’a anlattı.
   <br>
    <br>
     -Kızılay için nasıl bir vizyon düşünüyorsunuz?
     <br/>
     <br/>
     Günün şartlarına uymamız, teknolojiyle beraber koşmamız lâzım. Bu noktada biraz geride kalmışız. Onu üzerimizden atmaya çalışıyoruz. Mesela insanlarımız bize bağışta bulunuyor. Battaniye, çadır veriyor. İnsanlar yardımda bulundukları malzemelerin nerede ve nasıl harcandığını bilmek ister. Bu onların doğal hakkı. Bundan sonra her bağışı numaralandırıp bilgisayara aktaracağız. O numaralar sayesinde depolarımızdan çıkan malı gittiği yere kadar takip edeceğiz. Mesela geçenlerde Bingöl Karlıova’da 4 köy depremden hasar gördü. Oraya gönderdiğimiz çadır, battaniyeleri kim bize bağışlamış, bunu web sayfamızdan görebiliriz.
     <br/>
     <br/>
     -Elinizdeki malzemeyi tasnif konusunda bir eksiklik mi vardı?
     <br/>
     <br/>
     Hangi depomuzda ne var, ne yok bilmemiz lâzım. Bunlar henüz yapılamamış. Bir yazılım programı geliştiriyoruz. Tıp merkezlerimiz felaket anında nasıl daha iyi hizmet verebilirler düşüncesiyle kuruluyor. Felaket anında ayakta tedaviyi sahipleniyoruz. Biz kamuya hizmet getiriyoruz ama kamu bize para vermiyor. Devletten hiçbir yatırım almıyoruz. Hükümetin bu noktada desteğini bekliyoruz.
     <br/>
     <br/>
     -Niye maddi destek?
     <br/>
     <br/>
     Bingöl depremi küçük bir deprem. Bize maliyeti 1,5 trilyon. Bu kadar parayı veren kaç tane insan var. Yardım geliyor ama bir kalemde gidiyor. Çorum’da 126 hane yandı. Bize maliyeti 900 milyar.
     <br/>
     <br/>
     -Devlet size nasıl  yardım edebilir?
     <br/>
     <br/>
     Yardım derken, al şu parayı senin olsun değil. Örneğin, şans oyunlarından bize pay versinler. Siz bağışçı olarak Kızılay’a para veriyorsunuz. Vergisi ödenmiş parayı veriyorsunuz. Ama biz sizden aldığımız o parayla alışveriş yaparken devlet bizden bir kez daha KDV kesiyor. Biz bu KDV’nin kaldırılmasını istiyoruz.
     <br/>
     <br/>
     -Kızılay’ın bir sürü taşınmazı var. Onları değerlendirmeyi düşünüyor musunuz?
     <br/>
     <br/>
     Doğru, Kızılay’ın mal varlığı çok fazla. Bütçesi de çok iyi. Ama üzerine daha fazla koymayalım mı? Mal varlığımız daha iyi olsun istiyoruz. Dünyada operasyon gücü ilk beş içinde değil de ilk sırada olalım istiyoruz. Taşınmazlarımızın hepsini değil de bir kısmını değerlendirmeyi düşünüyoruz. Örneğin, vatandaşın bağışladığı fıstık, zeytin bahçesi, bir sürü depomuz var. İstanbul Cevizli’deki arsamız üzerinde konut inşa ederek satmayı ya da kiralamayı planlıyoruz.
     <br/>
     <br/>
     -Kızılay’a karşı bir güvensizlik var mı?
     <br/>
     <br/>
     Tsunami felaketi için Kızılay bir bağış kampanyası başlatmıştı. Bağış kampanyasına tam 2 milyon 580 bin insan iştirak etti. 18 milyon dolar civarında para toplandı. Rakam çok büyük, katılım çok yüksek. Halkımız kindar değil. 1999 depreminde eksiklerimiz oldu. Bu doğru ama böyle bir felaketi uzun yıllar yaşamadık. Tabii ki bazı ihmaller olmuştur. Ama bu ihmalin arkasına sığınamayız. O gün bugün çalışıyoruz. Gördüğümüz eksiklikleri tamamlıyoruz.
     <br/>
     <br/>
     -Kızılay isminin en fazla tartışıldığı konulardan biri ‘kan’ alımıyla ilgili spekülasyonlar...
     <br/>
     <br/>
     Bundan sonra kana kan devri bitti. 15 Haziran’da Sağlık ve Maliye bakanlıkları ile üzerinde çok uzun zamandır çalıştığımız bir protokol imzaladık. Artık bundan sonra kana kan işi olmayacak. Çünkü kan gönüllü işidir. Kan parayla alınmaz, satılmaz. Kan vermek çok önemli ve çok mukaddes bir vazifedir. Siz kan vererek insanlara sıkıntılı anında yardımcı oluyorsunuz. Adam, elinde reçete geliyor Kızılay’ın önüne; “Doktor kan istiyor.” diyor. Biz de veriyoruz eline. Halbuki toza toprağa bulaşabilir. Bir sürü riski var. Bundan sonra vatandaş ihtiyacı olan kanı Kızılay’a gelerek isteyemeyecek. Artık kanı biz ameliyatı yapan hastaneye aracısız vereceğiz.
     <br/>
     <br/>
     -Nasıl olacak bu?
     <br/>
     <br/>
     Bir hastanede haftada kaç ameliyat olacağı aşağı yukarı belli. Ameliyat olacak hastaların acil dışındakilerinin kan grubu da belli. İnternet vasıtasıyla hastaneler bizimle irtibata geçecek. Ne kadar kan istediğini bildirecek. Biz de o kanı onlara ameliyattan önce üstelik ayrıştırarak temin edeceğiz. Hasta yakınları da böylece kan bulma derdinden kurtulacak.
     <br/>
     <br/>
     -Peki siz bu kadar kanı nasıl toplayacaksınız?
     <br/>
     <br/>
     Şu anda kan ihtiyacının yaklaşık yüzde 45’ini Kızılay sağlıyor. 6 ay içinde tamamına talibiz. Bundan sonra kan toplama işini mahallelere kadar yayacağız. Muhtardan, belediyelerden yardım alacağız. Gönüllü sayısını artıracağız. Kan vermek isteyenin ayağına biz gideceğiz. Kan simsarlığı da bu şekilde ortadan kalkacak.
     <br/>
     <br/>
     -Ya aksama olursa?
     <br/>
     <br/>
     Bunlar bir günde olacak diye bir şey yok. Ama başbakanın bize talimatı var. Kan sorununu çözmemizi istiyor. Biz de bunu en iyi bu şekilde çözeceğimize inanıyoruz.
     <br/>
     <br/>
     -Türk Silahlı Kuvvetleri ile de işbirliği yapacak mısınız?
     <br/>
     <br/>
     Bu iş için henüz onların kapısını çalmadık. Bugüne kadar askerlerle çok iyi münasebetlerimiz var. Ortak yatırımlarımız var. Esas olan gönüllülerin tespiti. Biz gönüllüyü bulduk mu onu takip etmeyi sürdüreceğiz.
     <br/>
     <br/>
     -Kızılay tıp merkezleri’nden para kazanıyor musunuz?
     <br/>
     <br/>
     Bazılarından kazanıyoruz. O parayı da kazanmadığımız yerlerin açığında kullanıyoruz. Bizim tıp merkezlerini açmamızın sebebi, bir felaket anında mevcut hastanelerin yeterli olmayacağı düşüncesiyle ayakta tedaviyi gerçekleştirerek diğer hastanelerin yükünü hafifletmek.
     <br/>
     <br/>
     -Ameliyat yapacak hastane de açacak mısınız?
     <br/>
     <br/>
     Konya Şubemiz harika bir hastane yapıyor. 50 yataklı. Ameliyat da olacak. Ama bu bizim birinci derecedeki işimiz değil.
     <br/>
     <br/>
     -Ahmet Mete Işıkara’yı danışman yaptınız...
     <br/>
     <br/>
     Ahmet Mete Işıkara hocamız Türkiye’nin yetiştirmiş olduğu iyi bir bilim adamı. Depremi hem teorik hem de pratik olarak çok iyi biliyor. Dolayısıyla onun tecrübesi bize yol gösterecek. Bunun yanında sanat danışmanı olarak Osman Yağmurdereli’yi de ekibimize kattık.
     <br/>
     <br/>
     -Geçtiğimiz günlerde Kızılay’ın Ermeni cemaatine yardım ettiğini açıkladınız.
     <br/>
     <br/>
     Ermeni cemaati Türk Kızılayı’ndan yardım istemiş. Türk Kızılayı da onlara hem nakdî, hem aynî, hem de sıhhî yardımda bulunmuş. Bu belgeler bizim kayıtlarımızda var. Biz hiçbir ayrım yapmadık Kızılay olarak. Orada soykırımı olmadığının bir vesikasıdır bu olay.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22063), [web.archive.org (arşiv bağlantısı)](http://web.archive.org/web/20070607200017/http://www.aksiyon.com.tr:80/detay.php?id=22063)
