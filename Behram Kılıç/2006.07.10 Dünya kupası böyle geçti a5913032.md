# Dünya kupası böyle geçti

*Behram Kılıç 2006.07.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Brezilya hayal kırıklığı yaşattı. Ronaldinho, gol atamadı. Ronaldo, tarihe geçti. Zidane, futbolu finalle bıraktı. Kırmızı kartlar havada uçuştu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070623142839im_/http://www.aksiyon.com.tr/resim/605/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   2006 Dünya Kupası daha başlamadan herkesin üzerinde hemfikir olduğu konu kupayı Brezilya’nın kazanacağıydı. Öyle ki kupa öncesi yıldızlar topluluğu sambacılara yan bakılmıyordu. Süper starları Ronaldinho da kupanın yıldızı olmaya adaydı. Ama futbol bu. Hiçbir şey önceden kestirilemiyor. Brezilya çeyrek finalde kupaya veda etti. Hem de yaş haddinden emekliye ayrılacak futbolculardan kurulu Fransa’ya karşı. Ronaldinho da bir gol dahi atamadan kupayı tamamladı. Ama sambacılar için tek teselli vardı. 14 golle Gerd Müller’e ait dünya kupalarında en çok gol atan oyuncu unvanını Ronaldo bir gol fazlasıyla eline geçirdi.
   <br>
    <br>
     Güvenlik önlemlerinin çok üst düzeyde alındığı bir dünya kupasıydı bu. Stadların modernizasyonu görülmeye değerdi. Biletler günler öncesinden tükenmişti. Almanya kupaya kültürel boyut da eklemişti. Franz Beckenbauer ve arkadaşları başarılı bir organizasyona imza attı. Kupa notlarına bakıldığı zaman Arjantin ve Hollanda ile aynı grupta yer alan Fildişi Sahilleri’nin kaliteli oyununa rağmen ilk turda elenmesi, kupaya ilk kez katılan Angola’nın iyi oyunu, Ekvador’un finallere gelene kadar çok başarılı maçlar çıkartan Polonya’nın önünde ikinci tura çıkması beklenmedik hadiselerdi.
     <br/>
     <br/>
     İkinci turda ise sıra dışı bir sürpriz yaşanmadı. Ancak 4 kırmızı 16 sarı kartın çıktığı Portekiz-Hollanda maçı dünya kupaları tarihinin en çok kart gösterilen müsabakasıydı. Bu maç sonrasında 2002 Dünya Kupası’nda oynanan 16 sarı, 2 kırmızı kartın çıktığı Almanya-Kamerun maçı da değerini yitirdi. Portekiz-Hollanda maçının Rus hakemi Valentin Ivanov da dünya kupası finalleri tarihinin bir maçta en çok kart gösteren hakemi oldu. İkinci turda İtalya’nın son dakikada Avustralya’yı penaltıyla elemesi, İsviçre’nin elemeler dâhil oynadığı 4 maçta hiç gol yemeden elenmesi dikkat çeken diğer unsurlardı.
     <br/>
     <br/>
     Grupta iyi maçlar çıkartamayan Brezilya, mücadeleci futboluyla göz dolduran Gana’yı 3-0 gibi net skorla eleyerek yine grup maçlarında tutuk bir görüntü çizen ancak ikinci turda İspanya’yı Zidane’nın yıldızlaştığı maçta 3-1 yenerek saf dışı bırakan Fransa çeyrek finalde birbirlerine rakip olacaklardı. İki takım 1998’de finalde yaptıkları karşılaşmadan sonra bir kez daha kozlarını paylaşacaktı. Brezilya 1998’de 3-0 kaybettiği müsabakadan sonra oynadığı tüm dünya Kupası maçlarını kazanmıştı. Frankfurt’ta oynanan çeyrek final maçında Fransa adına 57. dakikada Zidane’ın soldan yaptığı ortaya arka direkteki Henry’nin vurmasıyla golü buldu ve maçı 1-0 kazandı. Kupa boyunca bekleneni veremeyen Ronaldinho’ya maçtan sonra ülkesi Brezilya’da tepkiler vardı. Öyle ki Brezilyalı fanatikler Ronaldinho’nun heykelini bile yerle bir edeceklerdi.
     <br/>
     <br/>
     Berlin’de oynanan çeyrek finalin bir başka maçında ise Almanya-Arjantin’i 37 yaşındaki kaleci Lehmann’ın yıldızlaştığı maçta penaltı atışları sonucu eledi. Arjantin Teknik Direktörünün bu maçta Mesci ve Tevez gibi iki genç silahını kullanmaması eleştirilere yol açtı. Maradona’nın ‘veliahdım’ dediği Mesci, grup maçlarında oldukça iyi oyun çıkartmıştı. Uzun süredir uluslararası müsabakalarda bekleneni veremeyen İngiltere ise Rooney’in kırmızı kart görmesiyle 10 kişi kaldığı Portekiz karşısında mücadele yönünden oldukça iyi bir maç çıkarttı. Penaltılara kalan maçta Portekiz İngiltere’yi saf dışı bıraktı. Portekiz kalecisi Ricardo, İngiltere’den Frank Lampard, Steven Gerrad ve Jamie Carragher’in penaltılarını kurtarmayı başardı. İtalya ise Türkiye ile dünya kupası elemelerinde aynı grupta yer alan Ukrayna’yı çeyrek finalde 3-0 gibi net bir skorla geçerken zorlanmadı.
     <br/>
     <br/>
     Yarı finalde ise Almanya-İtalya’ya 90 dakikası golsüz biten maçın uzatma dakikalarının bitmesine 2 dakika kala teslim oldu. İtalya 118. dakikada Grosso, 120. dakikada ise Del Piero’nun golleriyle zorlu rakibini eledi. Portekiz ise Fransa karşısında Zidane’ın penaltısına teslim oldu. Dergimiz baskıya hazırlandığında Zidane ya da Cannavaro’dan birisi kupayı kollarında çoktan kaldırmıştı.
     <br/>
     <br/>
     Dünya kupasını kısa özeti böyleydi. Ancak kupada yaşanan birbirinden ilginç notlar da yok değildi. Hakemler (üçüncülük ve final maçı hariç) toplam 336 sarı kart ve 27 kırmızı kart gösterdi. 2002 Dünya Kupası’nda 270 sarı, 17 kırmızı kart gösterilmişti. Hatta hakemler işi öyle abarttılar ki İngiliz hakem Graham Poll, Hırvatistan-Avustralya maçında, sahalarda ender görülen bir kural hatasına imza attı. İngiliz hakem, iki kez sarı kart gösterdiği Hırvat Simunic’i oyundan atmayı unuttu ve aynı oyuncuya maçta üçüncü sarı kartı çıkarttı. Simunic’e ilk sarı kartı 62’de gösteren Poll, 90’da ikinciyi çıkardı, ancak kırmızı kartı vermedi. Oyuna devam eden Simunic, 90+3’te bir kez daha sarı kart ve ardından kırmızı kart gördü. Brezilya Milli Takımı’nda en çok milli olan futbolcu kaptan Kafu, gördüğü 6 sarı kartla dünya kupaları tarihinde en fazla kart gören oyuncu oldu.
     <br/>
     <br/>
     Kupanın renkli görüntülerinden biri de dünyaca ünlü Arjantinli eski futbolcu Diego Armando Maradona’ydı. Arjantin’in tüm maçlarını locada değil de taraftarlar arasında izleyen Maradona, bir tek Arjantin-Almanya maçını statta izleyemedi. Yanında getirdiği arkadaşlarından birinin maça girmesine izin verilmeyince Maradona stadı terk etti. Arjantin de bu maçı kaybetti.
     <br/>
     <br/>
     İngiltere’nin Portekiz’e elendiği maçtan sonra ise Beckham takım kaptanlığını bıraktığını açıkladı. Yarı finalde İtalya’ya elenen Almanya Milli Takımı’nda, futbolcular ve teknik yöneticilere 100’er bin avro prim verildi. ‘Dünya Kupası Ölümleri Gözlemcisi’ (World Cup Death Watch) adlı internet sitesi Almanya’da oynanan maçlar sebebiyle 50 kişinin öldüğünü duyurdu. Çin, 11 ölümle listede ilk sırada yer aldı. Ölümler genelde çatıda antenle oynamaktan, kalp krizi geçirmekten meydana geldi. Kamboçya’da ise ilginç  bir olay yaşandı. 40 bin Budist’in futbol maçlarını seyretmesine izin veren Budistlerin başı Non Nget eleştirilere, “Teknoloji çok gelişti, onları maç seyretmeyin diye engelleyemeyiz ancak maç seyrederken bağırmaları, aşırı tezahürat etmeleri, iddiaya girmeleri yasak. Kurala uymayan Budistlikten atılır.” diye cevap verecekti.
     <br/>
     <br/>
     Kupada yaşanan tartışmalardan birisi de FIFA Başkanı Sepp Blatter’in ülkesi İsviçre’nin kollanılıp kollanmadığıydı. Bu iddia ilk olarak Fransa’dan geldi. Fransa Teknik Direktörü Raynold Domenech, FIFA’nın İsviçre’yi desteklediğini öne sürdü. Fransız teknik adam, Togo’lu Adebayor’ın düşürüldüğü pozisyonda İsviçre aleyhine penaltı çalınması gerektiğini söyledi. ABD, Avustralya ve Fildişi Sahili gibi takımlar da kritik kararların aleyhlerine çalındığı ve sarı kartlar konusunda kendilerine daha acımasız olunduğu konusunu sık sık dile getirdi. Fildişi Sahili’nin Fransız hocası Henri Michel, “Hakemlerin büyük takımları kayırıyor olması beni çok rahatsız ediyor.” açıklamasıyla dikkatleri çekti.
     <br/>
     <br/>
     Dünya kupasının en iyi genç oyuncusu Almanya’dan Lukas Podolski oldu. FIFA tarafından dünya kupası için düzenlenen internet sitesinde yapılan anket sonuçlarına göre ise taraftarlar Ekvadorlu Luis Valencia’yı ilk sıraya çıkarttı. Valencia’yı Portekizli Cristiano Ronaldo ve Arjantinli Lionel Messi takip etti.
     <br/>
     <br/>
     Üzülenleri ve sevinenleriyle bir dünya kupası daha geride kaldı. Meşin yuvarlak tat vermemesine rağmen bir ay boyunca dünyayı meşgul etti. Dünya bir sonraki kupada Güney Afrika’da buluşmak üzere vedalaştı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24750), [web.archive.org (arşiv bağlantısı)](http://web.archive.org/web/20070623142839/http://www.aksiyon.com.tr:80/detay.php?id=24750)
