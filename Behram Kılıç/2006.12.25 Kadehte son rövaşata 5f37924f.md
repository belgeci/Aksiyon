# Kadehte son rövaşata

*Behram Kılıç 2006.12.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Alkol, sporcuların hayatını da zehir ediyor. Bazı sporcular bu yüzden küçüldükçe küçülürken, spor ile alkolün aynı karede olması ilginç bir kara mizah örneği sergiliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070301200142im_/http://www.aksiyon.com.tr/resim/629/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İnsanlığın olduğu gibi futbolcuların da baş düşmanı alkol, uyuşturucu ve sigara. Dünyada birçok sporcunun hayatı bu üçlünün esiri oluyor. Bilinenin aksine futbolcuların büyük bir kısmı sigara kullanıyor. Ancak sigara performansı düşürse de oyuncunun hayatını altüst etmiyor. Bu görev alkol ve uyuşturucunun. Alkol kullanan ünlü oyuncuların birer birer futboldan koptuklarına dair haberlere sık sık rastlıyoruz. Kokain, esrar, eroin gibi uyuşturucu maddeler kullanan oyuncuların sayısı da az değil. Bu dosyada yıldız futbolcuların alkol ve uyuşturucu yüzünden kararan hayatları üzerinde duracağız. Dünyanın en büyük futbolcularının pişmanlıklarına ve samimi itiraflarına tanık olacağız.
   <br>
    <br>
     ALKOL HAYATLARI KARARTIYOR
     <br/>
     <br/>
     Alkolün yendiği futbolcular listesinde hiç kuşkusuz ilk sırayı unutulmaz oyuncu George Best alıyor. Kasım 2005’te alkol komasından kurtulamayarak hayata veda eden Best’in hayatı ibret verici. 22 Kasım 1946’da Kuzey İrlanda’nın başkenti Belfast’ta doğan George Best, futbol tarihinin en yeteneklileri arasında kendine yer edindi. Premier Lig takımlarından Manchester United’in 1963 ve 1974 yılları arasında formasını giyen, 1968’de Avrupa’da “yılın futbolcusu” seçilen, Pele ve Maradona’dan bile daha iyi futbolcu olduğu iddia edilen Best, kumara, kadın tutkusuna ve alkole yenik düştü. Manchester United formasını 466 defa sırtına geçiren Best, takımı adına toplam 178 gol atarak taraftarın sahadaki vazgeçilmezleri arasında yer aldı.
     <br/>
     <br/>
     Ne var ki yıldız oyuncunun parlaması ve sahalardan uzaklaşması da aynı hızla oldu. Bir Chelsea maçı öncesi antrenmana geç kaldığı için önce kadrodan çıkarıldı, devamsızlığı ve alkol bağımlılığı artınca 1974 yılında 27 yaşındayken Manchester United’tan kovuldu. Sonraki 10 yıl çeşitli takımlarda oynadı ve 1983’te 37 yaşında iken kariyerine nokta koydu. Pele onun için “Gördüğüm en iyi futbolcuydu” diyor. Maradona da “George Best. O benim idolümdü” diyerek hayranlığını belirtiyor. Best, 1984’te alkollüyken araba kullanmak ve polise kaba davranmaktan dolayı suçlu bulundu ve kefaleti ödeyemediğinden 3 ay hapis yattı. Sonraki yıllarda alkollü olduğu için çeşitli vukuatlar yaşayan Best, şunu söyleyecekti: “Hayatımdaki her şeyi çalımladım, alkol hariç.”
     <br/>
     <br/>
     Mart 2000’de, karaciğerinde alkole bağlı ciddi bir rahatsızlık ortaya çıktı. Temmuz 2002’de kendisine karaciğer nakledildi. 1 Ekim 2005, grip belirtileriyle gittiği Özel Cromwell Hastanesi’nde karaciğer naklinden sonra kullandığı ilaçların yan etkisinden dolayı oluşan karaciğer iltihabı ve iç kanama nedeniyle yoğun bakıma alındı. 27 Ekim 2005 gazeteler Best’in durumunun kötüleştiğini ve ölmek üzere olduğunu yazdı. Best sevdiklerine elveda mesajlarını yollamaya başlamıştı. 20 Kasım 2005 tarihinde News of the World adlı gazete, Best’in hastane yatağında fotoğrafını yayımladı ve altına son mesajı olarak “Benim gibi ölmeyin” dediğini yazdı. 25 Kasım 2005 akciğer enfeksiyonu ve organ yetmezliğinden dolayı 59 yaşında hayata gözlerini yumdu. Ölümünden sonra adına para bastırılan Best’in cenazesine 100 bin kişi katıldı.
     <br/>
     <br/>
     Alkole teslim olan bir başka ünlü isim ise Brezilya’nın yetiştirdiği en etkili oyunculardan Manuel Francisco dos Santos yani herkesin bildiği adıyla Garrincha. 1933’te doğan Brezilyalı oyuncu 1983’te alkol komasından öldü. İlk gençliğinde tekstil fabrikasında çalışmaya başlayan Garrincha, 19 yaşındayken Botafogo Kulübü’nün seçmelerini kazandı ve ilk maçında 3 gol attı. Uzun bir süre profesyonel dünyaya adım atamamasının sebebi kendi rehaveti ve tembelliğiydi. Bazen de mental açıdan yeterli bulunmamıştı. Garrincha’nın zekâsının marangoz olmak için bile yeterli olmadığı söylenir. Milli takım kariyeri ise başarılarla doludur. 60 kez milli takım formasını giyen Garrincha bu forma altında tek bir yenilgi gördü.
     <br/>
     <br/>
     Tüm zamanların en iyi top sürücüsü olarak kabul edilen Garrincha’nın futbol hayatı 1966 yılında kendi kullandığı otomobilin kaza yapması sonucu kayınvalidesinin hayatını kaybetmesiyle değişti. Bu olayın etkisiyle intihara teşebbüs etti. Yaşadığı depresyondan asla kurtulamadı. Onu hayata bağlayan futboldan da koptuğu bu dönemde kendini alkole verdi. Yardım etmek isteyen eşi bir süre sonra dayanamadı ve onu terk etti. Artık vücudu iflas etmişti. 19 Ocak 1983 tarihinde alkol koması sebebiyle hastaneye kaldırıldı. Ama komadan çıkamadı ve 20 Ocak 1983 tarihinde sabaha karşı Rio de Janeiro’da öldü.
     <br/>
     <br/>
     YARAMAZ ÇOCUK GAZZA
     <br/>
     <br/>
     Alkole esir olan bir başka futbolcu İngilizlerin yetiştirdiği ender yıldızlar arasında gösterilen Paul John Gascoigne’dir. İngiltere milli formasını 57 maçta giyen yıldız oyuncu takımı adına 10 gol attı. Gazza, 1990 İtalya Dünya Kupası’nda İngiltere’yi yarı finale çıkartan takımın en önemli üyelerinden biri olarak ün yapmıştı. 1985 yılında Newcastle’da başlayan futbol hayatını çeşitli takımlarda sürdüren Gascoigne, 1998 yılında transfer olduğu Middlesbrogh’dan alkol probleminden dolayı kovuldu. Ardından Everton’a transfer olan İngilizlerin yaramaz çocuğu alkol problemini çözmek için rehabilitasyon merkezine başvurdu. Alkolden kurtulamadığı için futboldan kopan Gazza, teknik direktörlük denemesinde de başarılı olamadı.
     <br/>
     <br/>
     Gascoigne, 2005’te İngiliz futbol tarihinin en eski takımlarından amatör Kettering Town’un başına geçti. ‘Alkol problemimi hallettim’ diyerek hayatına yepyeni bir başlangıç yaptığını iddia etmesine rağmen, bu takımdan da alkolle vedalaşamadığı için kovuldu. Kettering Başkanı Imraan Ladak onu kovma gerekçesini şöyle açıklayacaktı: “Gascoigne, alkolün etkisi altında. Bu yüzden görevini yerine getirecek durumda değil. Bunu her maç öncesi ve sonrasında, idmanlarda ve toplantılarda da yapıyor. 39 gündür görevde ve 37 kez alkol düşkünlüğü yüzünden başımız derde girdi. Artık yeter”. Gazza ise “Alkollü olduğumu kabul ediyorum. Bir duble brandy aldım. Ama bu, dört şişe viski içebilen biri için fazla sayılmaz.” diyerek sefaletini dile getirecekti.
     <br/>
     <br/>
     İngiltere’de alkole boyun eğen oyunculardan biri de 1995 yazında Nottingham Forest’ten 8,5 milyon pound karşılında Liverpool’a transfer olan İngiliz yıldız Stan Collymore’du. Başarılı bir forvet oyuncusu iken o da alkol, kadın ve gece hayatına kendisini kaptırdı. Bir dönemin yıldızı hızlı gece hayatından kurtulamadı ve sahalardan 27 yaşında ayrıldı. 5 yıl süren bir tedavi döneminden sonra 32 yaşında tekrar futbola dönmek istedi ama onun bu pişmanlığına kucak açan takım olmadı. Geçmişinden dolayı büyük üzüntü duyduğunu açıklayan Collymore, “Şayet yeniden futbolcu olsam hayatıma çok dikkat ederdim.” diyor.
     <br/>
     <br/>
     ALKOL ORTEGA'YA DA FUTBOLU BIRAKTIRDI
     <br/>
     <br/>
     Bir dönem Fenerbahçe’de de forma giyen Arjantinlilerin ünlü futbolcusu Ariel Ortega da alkol bağımlığı sebebiyle futbolu bırakanlardan. Son olarak River Plate takımının formasını giyen 33 yaşındaki Ortega, alkolik olduğunu doğrulayarak, “Kendimden ve ailemden utanıyorum, bana yardımcı olun, çocuklarım var, normal bir hayat yaşamak istiyorum.” açıklamaları ışığında tedavi amaçlı hastaneye yattı. Ortega, Maradona’dan sonra Arjantin’de 10 numaralı formayı giyen ilk futbolcu unvanına sahipti.
     <br/>
     <br/>
     Alkolün futbolcuları bu kadar alaşağı etmesinin sebebi yani sportif performans üzerindeki yan ve olumsuz etkileri uzun yıllar araştırıldı ve çok iyi bir şekilde ortaya döküldü. Alkolün etkisi kişiden kişiye değişse de az miktarlarda alkol alımı dahi performansı olumsuz etkiliyor. Alkolün futbolcu üzerindeki kötü etkilerinden bazıları şöyle: muhakeme bozukluğu, reaksiyon zamanında azalma, görme-karar verme ve uygulama zamanında azalma, koordinasyon bozukluğu, doğrulukta azalma, dengede zayıflık, kan şekeri düşüklüğü, vücut ısı dengesinde bozulma, idrarla sıvı kaybında artış, yeniden toparlanma zamanında uzama, bağımlılık, kalp-karaciğer gibi ana organlarda hasar, vitamin-mineral eksilmesi ve vücut yağ oranında artış.
     <br/>
     <br/>
     YA TARAFTARLAR
     <br/>
     <br/>
     Futbolcuların bazıları alkolik peki ya taraftarların durumu ne? Türkiye’de ve dünyada durum pek iç açıcı değil. 23 Nisan 2006 tarihinde İstanbul İnönü Stadı’nda oynanan Beşiktaş-Konyaspor karşılaşmasında 238 taraftar arasında yapılan ankete göre, maça alkollü gelenlerin oranı yüzde 18,9 uyuşturucu alarak gelenlerin oranı ise yüzde 0,4.
     <br/>
     <br/>
     İngiltere’de 2006 Mayıs ayında İngiliz Sussex Üniversitesi’nin 18-21 yaş grubu arasında yaptığı “Erkeklik ve Sağlık” başlıklı araştırmada ise maç seyrederken bira içen erkekler, yeterince erkek olup da kendileri sahada top koşturamadıklarından, bunu telafi etmek için kendilerini alkole kaptırıyorlar sonucu çıkmış. Araştırma sonucunda gençler erkekliği üç kriterle değerlendirmiş: kadın, alkol ve spor. Gerçek bir erkek olmak için de bu üç alanda başarı göstermek gerektiğine inanıyorlar. Bu üç alandan birinde başarılı olamayan, diğer iki alanda aşırıya kaçarak gediğini kapatmaya çalışıyor.
     <br/>
     <br/>
     KOKAİNCİ MARADONA
     <br/>
     <br/>
     Futbol dünyasında uyuşturucu kullananların sayısı da az değil. Hemen akla Alman Milli Takımı’nın başına getirilmesi düşünülen, o sıradaki takımı B.Leverkusen’den kokain kullandığı için kovulan Christoph Daum geliyor. Onun dışında tüm zamanların en iyi futbolcularından biri olarak kabul edilen Maradona’yı da yeşil çimenden bu alışkanlığı kopardı. 1991 yılında İtalya’da Napoli takımının formasını giydiği sırada rutin bir doping kontrolünde kokain kullandığı ortaya çıkan Maradona, Arjantin’e dönüşünde de uyuşturucu bulundurduğu gerekçesiyle göz altına alınmıştı. Gözaltı günlerinde evinin önünde bekleyen gazetecilere saldıran Maradona, artık çalımlarıyla değil olaylarıyla manşetlere çıkmaya başlamıştı.
     <br/>
     <br/>
     Bir süre futbola ara veren Maradona 1993 yılında İspanya’nın Sevilla takımına transfer oldu. Ancak 1994 Dünya Kupası’nda yasak madde kullandığı tespit edilen Maradona şampiyonadan men edildi ve 15 ay ceza aldı. 15 aylık süre zarfında Deportivo Mandiyu ve Racing Clup’da teknik direktörlük yapan Maradona, cezasının bitmesiyle 1995 yılında yuvam dediği Boca Juniors’a oyuncu olarak döndü. 2 sezon Boca’da oynayan Maradona kariyerini kemiren kokain alışkanlığından kurtulamayınca 37 yaşında aktif futboldan koptu.
     <br/>
     <br/>
     Futbolu bıraktıktan sonra sağlık problemleri yaşayan Maradona, uyuşturucuya bağlı olarak kalbinden geçirdiği rahatsızlığın ardından Küba’da 22 aylık bir tedavi gördü. Nitekim bir açıklamasında, “Kendi bedenime karşı saygısız olsam da işime devamlı saygılıydım; bu yüzden de dünyanın en iyisi benim.” diyecekti.
     <br/>
     <br/>
     Doksanlı yılların ortalarında Türk futbolunda fırtına gibi esen ve dönemin en yüksek bonservis bedeliyle F.Bahçe’nin transfer ettiği Tarık Daşgün’ün de yeşil sahalara vedası hüzünlü oldu. Yükselişi gibi futbol arenasından silinişi de ibret vesikası olan Tarık, son olarak formasını giydiği Y.Yozgatspor’un 13 Kasım 2005’te oynadığı Antalya maçında sahadaki onbirinden biriydi. Tarık, o gün yapılan kontrolde dopingli çıktı. Tarık’ın yakalanmasına neden olan madde ‘esrar’dı.
     <br/>
     <br/>
     Gençlerbirliği’nin yetiştirdiği en önemli yeteneklerden biri olan Tarık Daşgün 1994-95’te ortaya koyduğu futbolla üç büyüklerin transfer listesinde ilk sıraya yerleşmişti. Genç oyuncu çabukluğu, futbol zekası ve topa hakimiyetiyle kısa sürede yıldızlaştı ve Fenerbahçe’ye transfer oldu. 22 yaşında Türk futbolunun yeni yıldızı olarak vizyona çıkan Tarık’ın gelgitlerle dolu macerası da bu imzayla başladı. Sarı-lacivertli kulüpteki ikinci sezonunda şampiyonluk yaşayan genç futbolcunun performansı gün geçtikçe sönmeye başladı. Teknik direktörleri ile yıldızı barışmayan Tarık, kulübeye her alınışında suçu hocalarına yükledi. 1997’de dönemin F.Bahçe Teknik Direktörü Otto Bariç ‘iflah olmaz’ futbolcunun F.Bahçe macerasına son noktayı koydu.
     <br/>
     <br/>
     Sonrasında birçok takımda forma giyen Tarık’ın düzensiz, düşüncesiz ve hoyratça harcanan hayatına bu kez korkunç bir illet bulaştı. Başrole esrar oturdu. Futbol Federasyonu görevlilerinin Antalya maçından sonra çektiği doping testi kurasında Tarık’ın adı çıktı. Tarık Daşgün iddiaya göre idrar örneği vermeden önce yanındakilere, “Esrar bu kontrolde çıkar mı?” diye sordu. İki yıl müsabakalardan men cezası alan Tarık 32 yaşında futboldan kopmak zorunda kaldı.
     <br/>
     <br/>
     MASUM GÖRÜNÜMLÜ DÜŞMAN: SİGARA
     <br/>
     <br/>
     Bazı futbolcuların kullandığı bir başka zararlı madde de sigara. Bazı iddialara göre Türkiye’de 1990’larda sigara içen futbolcuların oranı yüzde 80’lerdeydi. Bugün bu oran düştüyse de sigara içen oyuncu sayısı hiç de az değil. İngiltere’de 1559 futbolcu üzerinde yapılan bir araştırmada, oyuncuların yüzde 20’sinin sigara kullandığı ortaya çıkmıştı.
     <br/>
     <br/>
     Sigara hem performansı bozuyor, hem de kandaki kırmızı hücrelerin oksijen bağlantısını engelleyip dayanıklılığı azaltıyor. İçerdiği maddelerin bir düzinesi kanser yapıcı. Nikotin, adrenalin salgılanmasına yol açıyor. Aslında bu durum maç ve antrenmanda istenilen bir şey ancak sigara yoluyla olunca aşırı yorgunluk baş gösteriyor, ayrıca vücudun yenilenmesi engelleniyor. Sosyal boyutunda ise ünlü sporcuların sigara kullanımı, onu örnek alanları da olumsuz etkiliyor.
     <br/>
     <br/>
     FIFA ve UEFA sigara içen futbolcu ve teknik adamların gençlere ve futbolseverlere kötü örnek olduğunu düşünerek son yıllarda bu konuda birçok çalışmaya imza attı. FIFA yedek kulübelerinde sigara içen teknik direktörleri ve yardımcı antrenörleri mercek altına alırken, UEFA’da anti-sigara kampanyalarına futbolcuları da dahil ederek, sigaranın futbol üzerinde oluşturduğu kötü imajı silmeyi hedefliyor.
     <br/>
     <br/>
     (Katkıda bulunan Bayram Kaya)
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26244), [web.archive.org (arşiv bağlantısı)](http://web.archive.org/web/20070301200142/http://www.aksiyon.com.tr:80/detay.php?id=26244)
