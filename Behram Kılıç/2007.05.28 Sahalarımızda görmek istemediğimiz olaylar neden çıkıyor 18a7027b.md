# Sahalarımızda görmek istemediğimiz olaylar neden çıkıyor?

*Behram Kılıç 2007.05.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Herkes birbirine şu soruyu soruyor bugünlerde: Yönetici, futbolcu, teknik direktör, hakem, medya ve taraftarıyla her gün daha da şiddetlenen Türk sporu bu girdaptan nasıl kurtulacak?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090131211111im_/http://www.aksiyon.com.tr/resim/651/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090131211111/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090131211111/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090131211111oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090131211111oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Galatasaray-Fenerbahçe maçında yaşanan olaylar ülkemizi derinden sarstı. İlk kez bir futbol takımının yetkilileri ‘Bu olaylar birkaç kendini bilmezin işi’ gibi bahanelerin arkasına sığınmadı. Şimdi herkes G.Saray’a verilecek cezayı bekliyor. Ancak bir zamanlar bayram günleri halkı eğlendirmek için maç düzenleyen bu iki camianın günümüzde birbirinden nefret eder hâle gelmesini kimse sorgulamıyor. Taraftarların ölmeye gittikleri stadyumlarda çıkarttıkları olayların arka planına bakmıyor. Konunun sosyolojik, psikolojik boyutlarına eğilmiyor. Hâlâ sahalarımızda görmek istemediğimiz olaylar ve sonrasında futbolun başındakilerin ama diye başlayan cümleleri var.
   <br>
    <br>
     Bugün sadece İstanbul’da değil, ülkenin en ücra köşesindeki futbol sahalarında ciddi olaylar meydana geliyor. Öyle çok geriye gitmeyelim. Profesyonel Futbol Disiplin Kurulu’nun 22 Mayıs 2007 tarihinde yaptığı toplantıda aldığı bazı kararlara bakalım. Turgutluspor kulübüne Turgutluspor-Muğlaspor müsabakasında çıkan saha olayları nedeniyle 3 bin YTL para cezası verilmesine, Şeref Bektaşoğlu’na (Arsinspor yöneticisi) Arsinspor-Alanyaspor müsabakasında hakemlere sözle hakaret etmekten 1 ay hak mahrumiyeti cezası ile birlikte 5 bin YTL para cezası verilmesine, Mardinspor kulübüne taraftarların çirkin ve kötü tezahüratta bulunması nedeniyle bir resmî müsabakayı seyircisiz oynama cezası verilmesine, Celal Nalçacı’ya (Nazilli Belediyespor futbolcusu) Nazilli Belediye-Mersin İdman Yurdu müsabakasında devre arasında rakip takım futbolcusuna yumruk vurarak eylemli saldırıda bulunmaktan 3 resmî müsabakadan men cezası verilmesine, Suat Kaya’ya (Gaziantep B.Ş.Bld. Antrenörü)  Orduspor müsabakasında hakeme tükürmekten 3 resmi müsabakadan men cezası verilmesine...liste uzayıp gidiyor.
     <br/>
     <br/>
     Sezon başından beri, yönetici, futbolcu, antrenör ve taraftarlara sportmenliğe aykırı davranışları sebebiyle yüzlerce ceza verildi. Ama bir arpa boyu yol alınamadı. Sahalarımızda görmek istemediğimiz bu olaylar neden oluyor? Mevcut fanatizmin önüne nasıl geçilir? Ne yapmalıyız? Bütün bu soruların cevaplarını ve daha fazlasını Yrd. Doç. Dr. Mehmet Acet’in derlediği “Sporda saldırganlık ve şiddet” kitabında bulduk. Halen Dumlupınar Üniversitesi’nde ders veren Acet, söz konusu kitabı yüzlerce kaynağı tarayarak bir araya getirmiş. Gerek ülkemizde gerekse yurtdışında konuyla ilgili çalışmalar yapan, birbirinden değerli, sosyologların, psikologların, davranış bilimleri uzmanlarının, araştırmacıların eserlerinden pasajların bir arada bulunduğu kitap konuyu en başından taraftarlıktan alıyor.
     <br/>
     <br/>
     Taraftar bir spor kulübüne bağlı olan, onunla ilgilenen, onu destekleyen kimseye deniyor. Yapılan incelemeler taraftarlığın iki işlevinin olduğunu ortaya koyuyor. Bunlardan birincisi, kişide bir yere ait olma duygusu uyandırması, diğeri ise başka ortamlarda yapıldığında toplum tarafından kabul edilmeyecek davranışların taraftarlık adı altında meşru görülerek gerçekleştirilmesi. Bu iki unsur şu an ülkemizin hemen her stadında rastlanılan bir durum. Uzmanlar insanlardaki takım tutma sebebini, insanların kimlik arayışı içinde olmasına bağlıyor. İnsanlar aradığı desteği kimi zaman dinde, kimi zaman ideolojide, kimi zaman da tuttuğu takımda buluyor. Yani sınırları belirsiz imkân kalabalığından bir takım tutarak bir anda çok sayıda insan ile ortak özellikler taşıma konumuna geliyor. Kısacası herhangi bir şehirdeki bakkal Recep, Cimbomlu ya da Fenerli Recep olduğunda milyonlarca kişilik bir ‘biz’ ordusunun parçası hâline geliyor. Taraftarlık tercihini güçlü bir takımdan yana kullanmak, güçlü bir kimlik edinmenin avantajını da beraberinde getiriyor. Bu insanlar başarı kültürü adına birey olarak beceremedikleri ve ulaşamadıkları tatminlere, kitlesel katılım içinde ulaşmayı deniyor. Dolayısıyla futbol, bireysel umutsuzlukları, düş kırıklıklarını, hüsran ve mağlubiyetleri kitlesel misyonla umuda dönüştüren toplumsal bir olay olarak ele alınıyor.
     <br/>
     <br/>
     Bir takıma taraftar olarak bağlanmak, iki önemli fonksiyonun gerçekleşmesini sağlıyor. İlki vekâleten bir tür saygınlık ve gurur duygusu veren bir toplulukla beraber olmak, diğeri ise başarısızlıktan ve günlük yaşamın monotonluğundan kaçış. Burada sporun geneliyle çok fazla ilgilenmeyen ve sempatizan olarak sadece oyunu seyretmeye gelen insanlarla takımın hasta taraftarlarını birbirinden ayırmak gerekiyor.
     <br/>
     <br/>
     Kitap taraftarı tanımladıktan sonra özdeşleşme kavramı üzerinde duruyor. ‘Özdeşleşme sosyal bir hayata ulaşmak için şarttır’ düşüncesinden yola çıkarak, bir kişinin bir sporcuyla özdeşleşmesi, beğendiği oyuncunun posterini odasına asması ya da sevdiği bir sporcunun adını doğan çocuğuna vermesi ülkemizde çok sık rastlanılan bir durum olarak gösteriliyor. Özdeşleşmenin olumlu olduğu hallerden de örnekler veriliyor. Bir sporcuyu örnek almak ve onun gibi başarılı bir sporcu olmak bunlardan biri.
     <br/>
     <br/>
     Kitapta ilginç görüşlere de yer veriliyor. Bunlardan biri günlük hayatlarını masa başında geçiren insanlarla ilgili olanı. Morris’e göre bu insanlar saldırganlık duygularını içlerine bastırmışlardır. “20. yüzyıl kabile insanları kendileri avlanmadıkları için bu ilkel dürtülerin yerine futbolu ikame ederek rahatlamaktadırlar. Bu nedenle bir futbol karşılaşması, sıradan bir zaman geçirme aracı değil, çok ciddi bir iş haline gelmiştir. Kale avlanabilecek bir hayvandır ve yeni kabile silahı olan topla öldürülmelidir. Bir gol atılmasıyla ortaya çıkan taşkınlık, eylemin (meşin yuvarlağın iki direk arasından geçmesi) kendisiyle kıyas edilemeyecek denli fazladır. Çünkü gol sözcüğünün altında yatan sembolik anlam, normal olarak sakin insanların yerlerinden fırlayıp sesleri kısılana kadar bağırmalarına yol açacak kadar güçlüdür. Çağdaş toplumda sevinç ve üzüntünün zafer ve mutsuzluğun böylesi abartılı bir şekilde ifade edildiği bir başka olay yoktur”.
     <br/>
     <br/>
     Mehmet Acet giriş sadedindeki bu değerlendirmelerden sonra kitabının bir sonraki bölümünde seyircilerin stadyumlardaki saldırgan davranışlarındaki belli başlı amaçları çeşitli uzmanların görüşlerinden yararlanarak sıralıyor. Bu amaçlar, ‘Rakibe zarar vermek, sosyal açıdan kabul görme arzusu, bir gruba ait olma gereksinimi, yani birlikte ve esenlik içinde olma, güçlü olma isteği’. Araştırmacı Opaschowski ise seyircilerin sporla ilgili eğlence arzusunu dört ihtiyaca bağlıyor. Bunlar, haz duymak, gerilim yaşamak, aynı düşüncede olan insanlarla beraber olmak ve heyecanlanmak. Opaschowski, seyircilerin stadyuma daha çok deşarj olmak için gittiğini de vurguluyor.
     <br/>
     <br/>
     Sanıldığının aksine seyircilerin çıkardığı olaylarda ille de ezilmişlik ya da yoksulluk konumu ön plana çıkmıyor. Trivizas’ın 1974-76 yılları arasında meydana gelen 520 saldırı olayı kitaba konmuş. Bu incelemede spor karşılaşmalarında meydana gelen saldırıların yüzde 68’ini kalifiye işçilerin, yüzde 12’sini işsizlerin, yüzde 10’unu okul çocuklarının, yüzde 8’ini orta halli mesleklerde çalışanların, yüzde 3’ünü profesyonel mesleklerde çalışanların, yüzde 3’ünü de silahlı kuvvetlerde çalışan kişilerin çıkardığı tespit edilmiş.
     <br/>
     <br/>
     SEYİRCİ TİPLERİ
     <br/>
     <br/>
     Kitapta tek bir seyirci tipi olmadığı dile getiriliyor. Seyirci tipleri şöyle sıralanıyor. Fanatikler, çoğu zaman yanlarında kesici aletler, taş, zincir, sopa gibi alet bulunduran, her zaman kavgaya hazır, aynı semtin ve çevredeki gençlerin oluşturduğu gruplardır. Bunlar bulundukları tribünde her zaman sivrilen ve hakimiyeti ellerinde bulundurmak isteyen, seyircilerin ve polislerin yakından tanıdığı kişilerden oluşur. Fanatiklerin spor sahalarında sergileyebilecekleri belli başlı davranışlar ise şöyle: Kazanmak için her yolu meşru görürler. Kalpleri yalnız takımlarının rengi ve ismi için çarpar. Onlar oyuna bakmazlar, galibiyete, sonuca bakarlar. Tuttukları takım öne geçince bağırmaya, içlerinde zapt etmeye çalıştıkları heyecanı ses halinde dışarıya taşırmaya başlarlar. Takımları mağlup duruma düştüğü zaman önce bir tereddüt geçirir, inanmak istemezler; sonra gerçeğin önünde boyun eğer, sinirlerin gerilmesi ile sağa sola sataşmaya başlarlar. Bu kimselerde, genelde kendini kanıtlama üzerine kurulu bir kültür, gergin, asabi ve saldırgan bir ruh hâkimdir. Caydırıcı, görünmek, çekinilen birisi olabilmek için kendine aşırı dengesiz bir görünüm vermek de sık başvurdukları bir yöntemdir.
     <br/>
     <br/>
     Bir başka seyirci grubu mekâncılardır. Bunlar her karşılaşmada sahanın aynı yerinde oturmayı severler. Bulundukları yer, görüş açısı bakımından çok elverişli olmasa da onlar başka yerde maç seyretmekten hoşlanmazlar. Bir diğer taraftar tipi doyumsuzlardır. Hiçbir sonuçtan ve başarılı gelişmeden tatmin olmazlar. Tuttukları takım o sene bütün kupaları kazansa da, sezonun son maçındaki bir yenilgi yüzünden sporcularını eleştirebilirler. Karşılaşma esnasında topun sürekli kendi takımlarında olmasını isterler. Sabırsızlar ise genellikle karşılaşma saatinden önce stadyuma gelirler. Bu tür seyirciler bir an önce maçın başlamasını isterler. Başladıktan sonra da takımlarının hemen öne geçmesini. Deplasmancıların ise en büyük mutlulukları deplasmana gitmektir. Takımlarının kendi sahalarındaki maçlarını zaten kaçırmazlar. Maddi yönden sıkıştıkları zaman kollarındaki saatleri bile satarlar. Bu taraftar tipine, hasta denmektedir. Bir başka taraftar tipi de takımla şahlananlardır. Tuttukları takım sahaya çıkana kadar tribünde sakin sakin otururlar. Ancak takımları sahaya çıkınca kendilerini kaybederler. Bu seyirci tipleri sürekli tezahürat yapar. Takımları geri düşse de tezahüratlarından vazgeçmezler. Tribünlerde uğura inanan taraftar tipleri de bulunur. Her ayrıntının, tuttukları takımın lehine ve aleyhine olabileceğini düşünürler. İçlerinde maça giderken dua almak için otobüste, trende başkasına yer verenlere rastlanır. Takımları penaltı atarken gözlerini kapatanlar da mevcut.
     <br/>
     <br/>
     Bir de bilmişler vardır. Bunların hepsi kendilerine göre birer teknik direktördür. Kimin iyi oynayıp oynamadığını, taktik hatalar ve oyuncu değişiklikleri konusunda uzmandırlar. Bu tip seyirciler karşılaşma başlamadan önce takımın nasıl kurulması gerektiğini, oyuncu değişikliği yapılırken hangi oyuncunun oyuna girmesi gerektiğini etrafındakilere anlatmaya çalışır. Ve tribünlerde bulunması gereken seyirci grubuna geliyoruz. Bunlar akılcı, rasyonel seyircilerdir. Bu tip seyirciler sporun güzelliklerini görmeye çalışırlar ve bundan zevk alırlar. Karşılaşmayı bir takımın taraftarı gözüyle değil, objektif bir yaklaşımla seyrederler. Gerektiğinde her iki takımın ortaya koyduğu güzellikleri alkışlayarak sporcuları onurlandırabilecek yapıdadırlar. Oyun kuralları hakkında bilgi sahibidirler. Diğer seyircilerden daha bağımsız hareket ederler. Kitle psikolojisi etkisi altında kalmazlar.
     <br/>
     <br/>
     Sahalarımızda görmek istemediğimiz olaylar neden yaşanıyor? Kitapta bu soruya da cevap aranıyor. Saldırganlık başka kişilere ya da nesnelere yönelmiş olan zararlı, yok edici bir davranış biçimi olarak tanımlanıyor. Futbol seyircisinin saldırganlığı psikolojik açıdan üç grupta ele alınıyor. Bireysel saldırganlık, kitlesel saldırganlık ve tamamen şiddet içeren saldırganlık (Holiganizm).
     <br/>
     <br/>
     Stadyumlarda saldırganlık; söz, beden ve işaretlerle yapılıyor. Yapılan araştırmalara göre saha içinde futbolcuların tutumu iyi olursa seyircilerin tutumu da iyi yönde gelişiyor. Rakip takım oyuncusuna çelme takmak, tükürmek, tekme atmak, yumruk vurmak seyircileri olumsuz etkiliyor.
     <br/>
     <br/>
     Sporda saldırgan davranışlar ve şiddeti sadece taraftarlar değil, sporun içinde bulunan sporcu, yönetici, hakem, amigo, medya gibi faktörlerin de teşvik ettiği vurgulanıyor. Örneğin, maçlardan önce kulüp başkanı ya da sözcülerinin, rakip kulübe ve taraftarlarına yönelik sözlü saldırı ve kışkırtıcı davranışları, maç sırasında taraftarların gösteri ve tezahüratları, oyuncuların sert davranışları, amigoların kışkırtmaları, bilerek ya da bilmeyerek hakemlerin hatalı kararları, tartışmalı durumlar, spor yazar ve yorumcularının taraflı, kırıcı, yanlış ve sert yorumları, özellikle özel televizyon kanallarının reyting uğruna federasyonu, hakemleri, kulüpleri suçlayan yayınları, sporda saldırgan davranışlara ve şiddet eylemlerine açık davetiye çıkarttığı dile getiriliyor.
     <br/>
     <br/>
     ŞİDDET ORTADAN NASIL KALKAR?
     <br/>
     <br/>
     Sporda şiddet olaylarının ortadan kaldırılabilmesi için önce saldırganlık ve şiddeti doğuran sebeplerin ortadan kaldırılması gerekiyor. Sporun bir kavga değil, barış, kardeşlik duyguları içinde mertçe yapılan bir yarışma olduğu herkese öğretilmeli. Sporcular seyirciyi tahrik edici davranışlardan kaçınmalı. Seyirci hakemlere güvenmeli. Sporu çirkinleştirenler hak ettikleri cezaları almalı. Küfür önlenmeli. Sorumsuz davranışlarda bulunan yöneticiler cezalandırılmalı. Medya sorumlu davranmalı.
     <br/>
     <br/>
     Seyircilerin fanatik ve saldırgan olmalarında rol oynayan faktörler ise şöyle sıralanıyor. Yaş (Türkiye’de futbol seyircileri daha çok genç insanlardan teşekkül ediyor. Bu gençlerin çoğu spor yapmıyor. Karşılaşmayı izlemeye ise rahatlamak için gidiyorlar), cinsiyet (ülkemizde stadyumlara giden seyircilerin yaklaşık yüzde 90’ını erkekler oluşturuyor), fiziki ve coğrafi çevre, aile, eğitim, kültür (kitle kültürü bireyi kişiliksiz yapıyor, insanların özgürlük alanlarını daraltıyor, manevi değerleri önemsizleştiriyor), arkadaş grubu, okul.
     <br/>
     <br/>
     Bunun yanında bir de diğer faktörler var. Mesela kitle iletişim araçlarının seyirciler üzerine etkisi bir örnekle detaylandırılıyor. 1996’da ülkemizde yayın yapan dört televizyon kanalı üzerinde yapılan bir araştırma medyanın şiddeti yayan bir jeneratör gibi hareket ettiğini ortaya koymakta. Araştırmaya göre bu dört televizyon kanalının günde 2 bin 400 şiddet görüntüsü ekrana getirdikleri halde 354 olumlu davranış örneği yayımladıkları görülmüş. Bir saat içinde TRT’nin 9, Kanal 6’nın 32, ATV’nin 52 şiddet görüntüsü yayımladığı, şiddet görüntüsünü en yoğun yayınlayanın 97 görüntü ile Show TV olduğu ortaya çıkmış.
     <br/>
     <br/>
     Hakemlerin de seyirciler üzerinde büyük etkisi bulunuyor. Hakemlik son derece ciddi, sorumlu ve olgun kişilik gerektiren bir meslek. Hakemin mesleki bilgi ve becerisi yanında birtakım düşünsel ve ruhsal değerleri de olması gerekiyor. 1990’da 2172 kişiden oluşan deneklere dayanarak yapılan bir araştırmaya göre hakemlerin başarılı olup olmadığına dair sorulara maça giden seyircilerin yüzde 46’sı çok başarısız, yüzde 43’ü başarısız, yüzde 4,7’si ise vasat cevabını vermiş. Yani Türkiye’nin yaklaşık yüzde 95’i ülkemizde hakem sorunu olduğu konusunda hemfikir. Ankete katılanlar, seyircilerin galeyana gelmesinde de hakemleri (yüzde 52,2) suçlu bulmuş.
     <br/>
     <br/>
     Antrenörlerin seyirciler üzerinde etkisi de kitabın bu bölümünde ele alınıyor. Antrenörlerin kazanmanın her şey olmadığını bilen ve öğreten kişi olmaları vurgulanıyor. Başarısızlıkları da başka etkenlere yüklememeleri gerekiyor. Bunun yanında yöneticilerin de seyirciler üzerinde büyük etkisi olduğu belirtiliyor. Yöneticiler temsil ettikleri kurumun özelliklerini ve büyüklüğünü dikkate alarak demeçler vermeli. Sivri demeçlerden sakınmalı.
     <br/>
     <br/>
     Seyirciler üzerinde etkileri olan amigolar için ise akademisyen Dilaver Cebeci’nin önerileri oldukça önemli. Amigolar taraftarları hem olumlu hem de olumsuz etkileyebilmekte. Her isteyenin amigo olmasına izin verilmemeli. Dilaver Cebeci amigoların kulüpler tarafından eğitilebileceğini düşünüyor: “Kulübün bünyesinde, sporcu statüsünde profesyonel görevliler olarak çalışacak amigolar, işlerinin karakterine uygun bir eğitimden geçirilmeli. Yeterli amigoluk olgunluğuna geldikten sonra kendilerine amigoluk belgesi verilmelidir.”
     <br/>
     <br/>
     Ülkemizde seyircileri şiddete iten unsurlar ise şöyle sıralanıyor: Seyircinin spor kültürü eksikliği, seyircinin kurallar hakkında tam bilgi sahibi olmaması, seyircilerin öğrenme isteksizliği, okullarda genel bir spor kültürünün verilmemesi. Yine yapılan araştırmalara göre spor sahalarındaki saldırganlığın ve şiddetin şu unsurlara bağlı olarak arttığı saptanmış: Sporcu ve seyircinin aşırı rekabet baskısı altında bulunması, oyunun yeri, oyun yerinde disiplinin temin edilmemiş olması, mutlaka kazanmaya yönelik şartlandırmalar, hakemlerin gereğinden fazla ağır cezalar vermesi, saha içinde iki sporcunun kavga etmesi, sporcuların oyun kuralları konusunda yeterli derecede bilgi sahibi olmaması, sporcuların sportif olgunluğa erişmemesi, sporcuların sporun anlam ve önemi konusunda yeterli eğitime sahip olmaması.
     <br/>
     <br/>
     Son bölümde ise dünyanın çeşitli ülkelerinde araştırmacıların yaptığı; saldırganlığın çözümünde etkili olacak ve centilmenliğin sürekliliği için yapılması gerekenler anlatılıyor. Uzmanlar ilkin sportmenlik ilkeleri oluşturup bu ilkeleri yarışma programlarıyla, posterlerle, flamalarla, yaygınlaştırmayı tavsiye ediyor. Sportmenlik ilkelerini kulüp yönetimi, antrenörler, takımlar, amigolar, taraftarların hep beraber gözden geçirmesi, kulüp yayınlarında bir sportmenlik köşesi açıp grup halinde ya da bireysel olarak sportmence davrananların tanıtılacağı bir ‘Sportmenlik Salonu’nun oluşturulması, misafir takım yöneticilerine, antrenör ve amigolarına birer ‘hoş geldiniz’ mektubu gönderilmesi, taraftarlara üzerinde, ‘kulübümüz sizleri, sportmence davranışımıza yardımcı olmaya davet eder’ yazılı metinler dağıtılması, kulüp amigolarının karşı takım taraftarlarının hoşuna gidecek tezahüratlar hazırlaması, her iki takımın soyunma odasına ‘hoş geldiniz’ yazıları yerleştirilmesi, sahada anons yapan kişinin rakip takım taraftarlarına ‘hoş geldiniz’ diye hitap etmesi, kulüpler ve camialar arasında sportmenliğin ve iyi ilişkilerin gelişmesini sağlamak için sportmenlik komitelerinin oluşturulması ve müsabaka sonrasında da sportmenliği teşvik edecek çağrıların yapılması saldırganlık ve şiddeti ortadan kaldırmak için etkili olabilecek önlemler olarak sıralanıyor.
     <br/>
     <br/>
     Kitapta olmayan bir bölümle; hafta içinde Şampiyonlar Ligi finalinde Milan’ın Liverpool’u 2-1 yendiği maçta Milan’lı futbolcuların iki sıra oluşturarak Liverpool takımını alkışlarla seremoniye göndermesi ve bu olayı izleyen G.Saray Kaptanı Hakan Şükür’ün Star televizyonuna yaptığı açıklamalarla konuyu bitirelim. Star Spor Müdürü Serhat Ulueren’in Milanlı futbolcuların hareketini ve ülkemizde yapılanları sorması üzerine Hakan Şükür, “Bence yöneticiler, futbolcular, hakemler, taraftarlar bu işi bir rant olarak görmediklerinde, vicdanlarıyla baş başa kaldıklarında yaptıkları hatalardan ders çıkarttıklarında ve Allah korkusuna sahip olduklarında sahalarımızdaki bu olayların hepsi sona erer.”
     <br/>
     <br/>
     <br/>
     <br/>
     AVRUPA’DA VERİLEN CEZALAR
     <br/>
     <br/>
     G.Saray-F.Bahçe maçında yaşanan olaylara binlerce taraftar katılmasına, rağmen emniyetin tutukladığı taraftar sayısı sadece yedi.  Sporda Şiddet Yasası’na rağmen Türkiye’de polis nedeni anlaşılamayan bir şekilde stadyumlarda üzerine düşen görevleri tam anlamıyla yerine getirmiyor. 5149 sayılı 28 Nisan 2004 tarihinde kabul edilen Sporda Şiddet Yasası’nın ‘Ceza Hükümleri’ne göre bu maçta yer alan yüzlerce taraftarın 500 ila 2 bin YTL arasında para cezasına çarptırılması gerekiyordu. Hatta bazı taraftarlar sahalardan men edilmeliydi. Geçen yıl bu aylarda Aksiyon’da yer alan ‘Holiganizmi cesur valiler önler’ haberinde verdiğimiz bir istatistik şöyleydi: İngiltere’de sahalara girmesi yasaklanan seyircilerin sayısı toplam 3 bin 153 kişi. Türkiye gibi hemen her sahasında olay olan bir ülkede ise 2005 mayısı itibariyle 3 ay ile 1 yıl arasında sahalara girmesi yasaklı kişi sayısı sadece altı. Yine İngiltere’de 2005-2006 sezonu şiddet yüzünden yapılan tutuklamaların sayısı 3 bin 628. Bizde ise yasanın çıktığı andan sonraki iki sezonda tutuklananların sayısı toplam 1060 kişi. Aradaki farkı siz düşünün. İngiltere haricinde (çünkü onlarla ilgili bilgiler Aksiyon’un 596’ncı sayısında mevcut) Avrupa’nın başka ülkelerinde sahalarda olay çıkaranlara karşı alınan tedbirlerden bazıları şöyle:
     <br/>
     <br/>
     Belçika: Kuralların aksine davranışlarda bulunanlara stadyuma giriş yasağı ve 10 ila 20 bin Belçika Frangı arasında para cezası veriliyor. Stadyuma giriş yasağı 5 yıla kadar çıkabiliyor.
     <br/>
     <br/>
     Polonya: Stadyuma giriş yasağı ve 1250 Amerikan Doları para cezası verilmekte.
     <br/>
     <br/>
     Fransa: Spor alanına giren, karşılaşmanın düzenini bozan, insanların mal ve can güvenliğini tehdit eden kişiler 100 bin Fransız Frangı para cezasına kadar ağır cezalara çarptırılıyor. Suçu işleyen Fransız değilse bu kişiye Fransa’ya maksimum 2 yıl giriş yasağı verilebiliyor.
     <br/>
     <br/>
     Danimarka: Bu ülkede holigan yok, roliganlar vardır. Roligan, barışçıl anlamına gelmekte. Maçları karnaval havasında izliyorlar. Dolayısıyla hiçbir olay yaşanmıyor. Sloganları ‘Futbol kahkahayla izlenir’.
     <br/>
     <br/>
     <br/>
     <br/>
     FIFA’NIN FAIR PLAY İLKELERİ:
     <br/>
     <br/>
     (Futbolcu, seyirci, antrenör ve yöneticiler için)
     <br/>
     <br/>
     Kazanmak için oynayın.
     <br/>
     <br/>
     Centilmence oynayın.
     <br/>
     <br/>
     Oyun kurallarıyla uyum içinde olun.
     <br/>
     <br/>
     Rakiplere, takım arkadaşlarınıza, hakemlere, görevlilere ve seyircilere karşı saygılı olun.
     <br/>
     <br/>
     Yenilgiyi şerefle kabullenin.
     <br/>
     <br/>
     Futbola olan ilgiyi geliştirme çabasında olun.
     <br/>
     <br/>
     Gizli pazarlıklar, doping, şike, ırkçılık, şiddet ve diğer muhtemel tehlikelere karşı olun.
     <br/>
     <br/>
     Diğer oyunculara baskılara direnmeleri için yardımcı olun.
     <br/>
     <br/>
     Futbolu küçük düşürenlere karşı olun.
     <br/>
     <br/>
     Futbolu savunanları onurlandırın.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=27539), [web.archive.org (arşiv bağlantısı)](http://web.archive.org/web/20090131211111/http://aksiyon.com.tr:80/detay.php?id=27539)
