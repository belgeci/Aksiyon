# Biz yolu kulaklarımızla görürüz

*Behram Kılıç 2005.04.18*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117112741im_/http://www.aksiyon.com.tr/resim/541/72.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Baba Nejat Avcı ünlü bir ralli pilotu. Oğlu Yağız da onun izinde. Baba oğul Ford takımı adına yarışıyor. Bir yarışta 10 bine yakın vites değiştiriyorlar. Yol kenarlarındaki seyircilerin yüzünü seçemiyor, yolu kulaklarıyla görüyorlar.
  <br>
   <br>
    Hayatımda ilk ralliyi geçtiğimiz yıl Antalya’da izlemiştim. Bu işi bilenlere göre çok şanslıydım.
    <br/>
   </br>
  </br>
 </font>
 <p>
  <font class="content">
   Çünkü gittiğim ralli Dünya Şampiyonası’nın bir ayağıydı ve Marko Martin, Sebastian Loeb, Peter Solberg gibi ünlü pilotlar oradaydı.İlk etaba gittiğimizde neyle karşılaşacağımızı bilmiyordum. Herkes  gibi ben de bir virajı kendime üs edinmiştim. Viraja girerken araçlar yavaşlayacak, biz de onların fotoğrafını çekecektik. Az sonra ilk aracın egzoz sesi duyuldu. Sesin kulağımıza, görüntünün önümüze gelmesi ve kaybolması 8-9 saniyede gerçekleşti. Herkes aracı görmenin ve duyduğu sesin zevkini çıkartıyordu. Ben ne yalan söyleyeyim bu durumdan çok haz almamıştım.
   <br/>
   <br/>
   İlk rallinin üzerinden neredeyse bir yıl geçtikten sonra ikincisi için bu kez İzmir’in yolunu tuttum. Orada Ege Rallisi vardı. Rallinin merak konusu, Ford’dan ayrılarak Hyundai’ye geçen Serkan Yazıcı’nın göstereceği performanstı. Yazıcı en iyi Türk pilotlarından biriydi. İlk gün aracının arıza yapmasıyla saf dışı kaldı. Onun Ford’da boşalttığı direksiyona geçen Nejat Avcı ise ilk kez yarıştığı WRC Ford Focus’la şampiyon oldu. Ford takımında dikkat çeken başka bir hadise ise Nejat Avcı’nın oğlu Yağız ile aynı takımda yarışmasıydı.
   <br/>
   <br/>
   Yarıştan sonra baba oğulla İstanbul’daki Atatürk Sanayi Sitesi’nde buluştuk. Bu sporun püf noktalarını en iyi onlardan dinleyebilirdik. Zira baba Avcı 22 yıldır direksiyondaydı. Oğlu ise ehliyeti aldığı 2002 yılından beri parkurlarda.
   <br/>
   <br/>
   Nejat Avcı, gazete ilânıyla başlar ralliye. İlk bindiği araba Tofaş 131’dir. “1983 senesiydi. Gazetede Uluslararası Boğaziçi Ralli’sine katılım için bir ilân gördüm. Semtten bir arkadaşımı yanıma aldım. Tofaş 131’le gidip yarışa kayıt yaptırdık. Benzini, benzincilerden rica minnet alarak katıldığımız bu yarışı 89 kişi arasından 16. bitirdik. O gün bugündür de yarışıyorum.”
   <br/>
   <br/>
   O günkü şartlar itibariyle bugün çok mesafe alındığını belirten Avcı, “O zamanın en iyi arabası Ford Escort’lar, Opel Manta’lardı. 1990 senesine kadar hep kendi işimizi kendimiz görerek yarıştık. Cebimizden para harcadık. Gittiğimiz yere kadar gidiyorduk. 1990’da ise önden çekişli Peugeot 205 GTI kullandım. O arabayla da dikkat çektim. Ve Reno takımına transfer oldum.” diyor.
   <br/>
   <br/>
   Ralli pilotu olmak kolay değil
   <br/>
   <br/>
   O tarihten sonra Nejat Avcı’yı hep kürsülerde görüyoruz. Ve bugün Ford takımında, takımın en iyi arabası olan Focus WRC ile yarışıyor. Oğlu Yağız ise bir sene önce Ford takımına katılmış. Yağız, sürekli motor sesiyle uyandığı için doğal olarak kendini ralli parkurlarında bulur. “Sadece ralli yapmak istiyordum. Ehliyetimi alır almaz da ralliye başladım. Babam o zamanlar Citroen’deydi ve yarış direktörüydü. İlk arabam Saxso idi. Aracı babam benim için hazırlamıştı.” diye anlatıyor.
   <br/>
   <br/>
   Ralli pilotu olmak çok kolay. En az bir yıllık ehliyeti, arabası ve biraz parası olan, federasyondan da lisans alabilen herkes parkurun zevkini çıkartabilir. Hatta yetenekliyse bir fabrika takımına transfer olup cebinden para ödemekten de kurtulabilir. Ralli pilotu olmak isteyenlere isteğe bağlı eğitim de veriliyor. Nejat Avcı bu eğitimlerin genelde ileri sürüş tekniklerini kapsadığını söylüyor. Ama ona göre her şey yeteneğe bağlı. “Nasıl herkes resim çizemiyorsa, araba da kullanamaz.” diyor. Bir pilotun keşfedilmesi için kendini göstermesi gerekiyor. Bunun için kullandığınız aracın sınıfına göre iyi bir derece elde etmenin yanı sıra her şeyden önce yarışı bitirmelisiniz. En önemli konu da o zaten: Yarışı bitirmek. Takımlar bu sayede puan topluyor.
   <br/>
   <br/>
   Yarış öncesi parkuru tanımak için pilotlar 70 kilometreyi aşmayan hızla yol notu tutuyor. Nerede viraj, nerede çukur, tümsek, kaya var hepsini tek tek co-pilota özel karakterlerle yazdırıyorlar. Sol 3, tepe arkası 200, sağ ters, sol 5 gibi ifadelerle yolu tanımladıklarını ifade ediyor Nejat Avcı. Co-pilotlar da yarış esnasında bu notları önceden pilota okuyor. Avcı, “Biz yolu kulaklarımızla görürüz.” diyor. Notlar her pilotun kendi anlayacağı cinsten. En çok, virajın açılarına dikkat ediyorlar. Bunu 1’den 6’ya kadar rakamlarla kağıda döküyorlar. Mesela 50 düz, sağ 6; 50 metre düz bir yoldan sonra sağa 6 derecesinde bir viraj var demek.
   <br/>
   <br/>
   Ünlü pilotları örnek alıyorlar
   <br/>
   <br/>
   Bir pilot parkurun en çok neresinden hoşlanır? Nejat Avcı, “Tepeüstünde sağ 6 dönmek çok hoşuma gidiyor.” diyor. Ayrıca yüksek süratlerde otomobili kontrol etmenin de çok zevkli olduğunu belirtiyor. Avcı, kullandığı aracın 195 kilometreye kadar çıkabildiğini belirtiyor.
   <br/>
   <br/>
   Ralli pilotları ünlü pilotları örnek alıyor. Bir pilotun arabayı sürüşünü örnek alacak, teknik öğrenecek imkan yok. Nejat Avcı, ilk başladığı yıllarda Emre Yerlici ve Renç Koçibey hayranıydı. Oğlu Yağız ise babasından çok şey öğrenmesine rağmen Marko Martin hayranı. “Onun gibi bir pilot olmak, Dünya Ralli Şampiyonaları’nda yarışmak istiyorum.” diyor genç Yağız.
   <br/>
   <br/>
   Türkiye’de senede 7 ralli yapılıyor. Pilotlar bu yarışlara birkaç hafta öncesinden hazırlanıyor. Öyle senenin tümü parkurlarda geçmiyor. Bizdeki pilotların neredeyse hepsinin bir başka işi var. Nejat Avcı, aile şirketlerinde yöneticilik yapıyor. Oğlu Yağız ise İTÜ’de Makine Mühendisliği’nde okuyor. Bu spor çoğu pilot için hem bir hobi hem bir iş. Fabrika takımlarında yarışanlar para kazanıyor. Kendi otomobiliyle yarışanlar için ise aynı şeyi söylemek mümkün değil. Ayrıca ralli pilotları yemelerine içmelerine de dikkat ediyor. Hatta spor bile yapıyorlar. “Kondisyonun iyi olması lazım. Düşünün bir yarış boyunca yaklaşık 5 bin viraj dönüyorsunuz. 10 bine yakın vites değiştiriyorsunuz. Sürekli, hiç durmadan üstelik yüksek tempoda araba kullanıyorsunuz. Temmuz ya da ağustosta aracın içi bazen 50-60 derece oluyor. Tüm bunların altından kalkmak için kondisyonunuzun iyi olması lazım.” diyor. Yarıştan bir hafta önce çabuk enerjiye dönüştüğü için karbonhidratlı yiyecekler tüketiyorlar.
   <br/>
   <br/>
   Nejat Avcı, yarışta yol kenarında bulunan seyircileri görmediklerini söylüyor: “Görüyorum da ağaç gibi görüyorum. Yüzlerini hiç görmem.” Bir parkurun en tehlikeli yerinin ise çok süratli geçişin olabildiği, çok dar ve iki tarafı ağaçlarla kaplı olan kısmı olduğunu belirtiyor. “Ağacı sevmeyiz. Yol kenarında sık büyük ağaçların olması çok tehlikeli. Düşünün onlara çarptığınızı. Bu açıdan takla atmak bizim için daha iyi.” diyor.
   <br/>
   <br/>
   WRC’de ilk 10’a girmek büyük başarı
   <br/>
   <br/>
   Dünya Ralli Şampiyonası’nın bir ayağının Türkiye’de olmasını kendileri için büyük bir şans olarak görüyorlar. Bu ralliye katılan fabrika takımlarının her şeyini yakından görme imkanına kavuşuyorlar. Haziranda bir ayağı Türkiye’de yapılacak Dünya Ralli Şampiyonası (WRC) için bir hedef belirtmenin şu an çok güç olduğunu söylüyor Nejat Avcı; “Yarışı kazanmak gibi bir olanağımız yok. Çünkü 6-7 tane fabrika takımı geliyor. Pilotları ise sadece bu işi yapıyor. Bizim senede yaptığımız kilometrenin belki de 10 katını gerçekleştiriyorlar. WRC’de ilk ona girmek çok büyük bir başarıdır.” Oğlu Yağız ise WRC’nin hayalini kuranlardan. “Çok yetenekli olsanız bile orada yarışmak için önce şans gerekiyor.” diyor.
   <br/>
   <br/>
   Acaba baba-oğul normal trafikte nasıl araba kullanıyor? Nejat Avcı, 1991 yılına kadar çok süratli araba kullandığını ancak o tarihten sonra kendine çekidüzen verdiğini belirtiyor; “Otomobil sporları beni terbiye etti. Çünkü üzerimde bir gömlek vardı.” Yağız ise çok acele işi olmadığı takdirde hız yapmadığını söylüyor.
   <br/>
   <br/>
   Son yarışta Nejat Avcı birinci, Yağız ise genç yaşına rağmen 18. oldu. Ya tersi bir durum söz konusu olsaydı? Nejat Avcı oğlunun kendisini geçmesinden gurur duyacağını kaydediyor. Yağız, babasını şu an geçmesinin çok zor olduğunu düşünüyor. “Olur da bir yarışta babam benden geri kalırsa ona ancak takımın menfaatleri için yol verebilirim. Onun dışında onu geçmek isterim.” diyor.
   <br/>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20903), [web.archive.org (arşiv bağlantısı)](http://web.archive.org/web/20060117112741/http://www.aksiyon.com.tr:80/detay.php?id=20903)
