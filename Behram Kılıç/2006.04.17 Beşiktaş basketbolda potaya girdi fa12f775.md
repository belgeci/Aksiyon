# Beşiktaş basketbolda potaya girdi

*Behram Kılıç 2006.04.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Basketbolun kurt hocası Murat Didin Beşiktaş’ı da zirveye taşıdı. Efes ve Ülker’e kafa tutan Didin, artık 3 büyük var diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070623224422im_/http://www.aksiyon.com.tr/resim/593/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türk basketbolunda bugünlerde Beşiktaş’ın beklenmeyen başarısı konuşuluyor. Yıllardır Efes ve Ülker’in hegemonyasındaki zirveye bu iki kulübe nazaran oldukça düşük bir bütçeyle sezona başlayan Siyah-Beyazlılar da ortak oldu. Efes ve Ülker’i daha önce pek rastlanmayan bir şekilde, hem içte hem de deplasmanda yenen Beşiktaş’ın başarısında en büyük pay hiç kuşkusuz Koç Murat Didin’e ait. Sezon başında Almanya’nın Skyliners takımından transfer edilen Didin, Beşiktaş’la beraber takımın maçlarını oynadığı Akatlar’ı da basketbol için cazibe merkezi haline getirmeyi başardı. F.Bahçe, Ülker gibi büyük takımları çalıştıran, Türkiye’de şampiyonluklar yaşayan, Almanya’da geçen sezon yılın teknik direktörü seçilen Murat Didin’le basketbola başlamasından Beşiktaş’a değdirdiği sihirli değneğe, Türk basketbolunun hal-i pürmelalinden Avrupa deneyimine kadar pek çok konuyu konuştuk.
   <br>
    <br>
     Çocukken mahalle futbol takımının kalecisi olan Murat Didin’in basketbolla tanışması bir hayli ilginç: “Mahalle takımında kalecilik yapardım ama ailem futbol oynamama izin vermezdi. Onlar bilim adamı olmamı isterdi. Ya da akordeon çalmamı. Kenan Doğulu’nun dedesi İbrahim Özaral’dan akordeon dersleri aldım. Ailem her şeyin mükemmel olmasını arzuluyordu. Mesela bir dersten 8 aldığımda niye 9 ya da 10 almadın derlerdi. Ama benim aklım sokaktaydı. Basketle de şimdi Telekom’u çalıştıran Ercüment Sunter’in babasının bize hediye olarak aldığı Süper K adlı basket topu sayesinde tanıştım. O zamanlar orta ikideydim. Okul bahçesinde büyükler oynardı. Akşam olup onlar evlerine gidince meydan bize kalırdı. Biz de zifiri karanlık basıncaya kadar basket oynardık.”
     <br/>
     <br/>
     Murat Didin orta üçüncü sınıfta okul takımındadır. Profesyonel kariyeri TED Koleji’nde başlar. Beyşehir, ODTÜ ve Yenişehir İstanbul takımlarında oynadıktan sonra dizinden sakatlanır. 1982-83 sezonunda Ankara DSİ’de koçluk yapar. İlk yılında takımı 30 maçın 30’unu da kazanarak 1. Lig’e yükselir. Ancak kendisi gibi inşaat mühendisi olan babasının ona Arabistan’da ayarladığı bir iş için bu ülkenin yolunu tutmaya karar verir. Arkadaşlarıyla vedalaşmaya başladığı günlerde Güneş Sanayi takımından aldığı teklifle Arabistan’a gitmekten vazgeçer ve bu takımın başına geçer. Bir sezon önce kümede zor kalan takımı sezon sonunda Play-Off’a çıkarır.
     <br/>
     <br/>
     Daha sonra sırasıyla Ankara Yenişehir’i, G.Antep Beslen’i, Ankara Kolejliler’i, ardından F.Bahçe’yi çalıştırır. F.Bahçe’ye ligde final oynatır. Finalde Ülker’e kaybeder ama bu takıma Cumhurbaşkanlığı Kupası’nı kazandırır. Ardından Kombassan Konya’ya geçer. Bu takımı da ligde 4. yaparak Avrupa Kupaları’na taşır. Daha sonra Miami’ye ikinci koç olarak gitmeyi planladığı günlerde Pınar Karşıyaka’nın teklifini kabul ederek İzmir’in yolunu tutar. Burada kendi deyimiyle güzel günler geçirir. Karşıyaka’dan sonra yolu G.Saray’a düşer. Ancak mali sebepler yüzünden hiç çalışmadan bir gecede Ülker’e transfer olur. Ülker ile Türkiye Ligi Şampiyonluğu, iki Cumhurbaşkanlığı Kupası elde eder.
     <br/>
     <br/>
     2002’te yurtdışına açılarak İtalya’nın ikinci lig ekiplerinden Rimini’nin başına geçer. Burada 2 yıl kaldıktan sonra Almanya’nın Opel Skyliners takımına transfer olur. Bu takıma geçen yıl Almanya’da final oynatır. Beşiktaş’a ise Murat Aksu ve Başkan Yıldırım Demirören’in ricaları ve Beşiktaş aşkı yüzünden gelir. Çünkü 1980’lerde ODTÜ’de okurken futbol takımının İnönü’deki maçlarına yetişmek amacıyla sınav saatlerini değiştirmeleri için hocalarına yalvaracak kadar hasta bir Beşiktaş taraftarıdır. Onun futbol takımına olan tutkusu bugünlerde de devam ediyor. Eğer kendi maçı yoksa İnönü’deki lig müsabakalarını kaçırmıyor. G.Saraylı dayısının çocukken ona aldığı Cim Bom formalarına, bir zamanlar F.Bahçe altyapısında oynamış babasının tüm ısrarlarına rağmen Beşiktaş’ı tutmasının alınyazısı olduğunu dile getiriyor. “Ben 19.03.1955 doğumluyum. Şimdi 19.03’te doğan biri nasıl başka bir takımı tutabilir.” diyor takımın kuruluş yılı olan 1903’e gönderme yaparak. Unutamadığı bir sürü maç var. Ancak Adana Demir’i 10-0 yendikleri tarihî karşılaşma bir başka. “G.Saraylı bir arkadaşımla maça geç gittik. Gittiğimizde skor 3-0’dı. Ben arkadaşımı suçlayarak ‘Bu kadar golü senin yüzünden kaçırdım. Daha gol olur mu?’ diye paralarken bir de baktık maç 10-0 bitti.”
     <br/>
     <br/>
     Tekrar basketbola dönüyoruz. Murat hoca F.Bahçe ve Beşiktaş gibi futbolun öncelikli spor olarak görüldüğü kulüplerde çalışırken zorlanıyor muydu? “G.Saray, Beşiktaş, F.Bahçe hepsi futbol kulübü. Gerçek olmasa bile halkın gözündeki başarılar hep futbol sonuçlarına endeksli.” diyerek başlıyor sözlerine. Ama bu duruma kendisi saygı gösteriyor. Ona göre bir kulübün tesisleşmesi, üye sayısı, misyonu, vizyonu çok daha önemli olmalı. Ancak kulüplerdeki mevcut anlayışı kabul ettikten sonra basketbol için zorluk yok: “Çünkü önceliğin ne olduğunu biliyorsun. Üç büyük kulüpte basketbolu o gün konuşulacak ilk on önemli olay arasına sokarsan bu büyük başarıdır. Birinci futbol, ikinci de futbol, üçüncü de. Beşiktaş’ta Sergen’in sakatlığı, Çağdaş’ın aldığı ceza, Cordoba’nın son durumu, İnönü’deki panoların yeri, G.Antep maçının hazırlıkları gibi konuların arasına basket takımı ile ilgili bir gündem sokmak büyük bir başarıdır. Durum maalesef bu. Hatta basket haberlerinin ilk ona girmesi bile çok zor. Ama ilk onun içinde hatta biraz daha idealist olalım ilk 20’nin içerisinde o gün basketbol konuşuluyorsa bu çok güzel bir olay.”
     <br/>
     <br/>
     FUTBOLA SAYGI DUYACAĞIZ AMA...
     <br/>
     <br/>
     Bu açıklamalardan sonra Ülker ve Efes’te basketbolun birinci gündem olduğunu ifade ediyor Didin. Oralarda sabah günaydının konusu bile basketbol. Beşiktaş’ta bu şekilde bir basketbol organizasyonu oluşturmak zorunda olduklarını anlatıyor. “Yukarda futbol olacak, ona saygı duyacağız; ama aşağıda basketbol yatırımları için bir şirket kurmalıyız. Burada genellikle basketbolla ilgili günlük ve tek sezonluk düşünülüyor. Efes ve Ülker 12-15 milyon dolar yatırım yaparken biz 3-4 milyon dolara onlarla baş etmeye çalışıyoruz. Ama bu üç dört milyon dolar kulüp için önemli. O zaman sen oraya baş ağrısı oluşturmayacaksın. Kendi yağınla kavrulacak materyaller üretmenin yollarını arayacaksın.”
     <br/>
     <br/>
     Beşiktaş’ın tüm bu olumsuzluklara rağmen Ülker ve Efes’i iki maçta da yenmesini, ligde ikinci sırada olmasını iyi bir yapı kurarak elde ettiklerini anlatıyor Didin. “Rahmetli babamın iki sözü vardı. Biri ‘Ölüme gitmiyorsan yalan söyleme.’ Bu şu demek: Yaptığın her şey gerçek olsun. İkincisi ‘Nerede çalışıyorsan çalış kendi maaşını bedavaya getir.’ Kendi maaşını bedavaya getirmek için de az değil çok şey yapman lazım. Ben bunu yapmaya çalışıyorum.” diyor. İlk olarak Akatlar’daki basketbol organizasyonunu kurumsallaştırmaya başladıklarını, gelen oyuncunun burasını bir sandalye ve masadan ibaret görmemesini sağladıklarını kaydediyor: “Burası önceleri böyleydi. Ama şimdi gelen oyuncu içeriye bakıyor, toplantı salonunu, sekretaryayı, doktorları görüyor. Bir organizasyonun içinde olduğunu anlıyor. Başarı bütünüyle bu değil. Ama başarıya ulaşmak için bu çok önemli. Biz bunu yaptık.”
     <br/>
     <br/>
     Ayrıca Kerem Tunçeri ve kaptan Tolga’nın çok iyi insanlar olduğunu, tüm yabancı ve yerli oyunculara yardımda bulunduklarını hatırlatarak, “Seyircimizi de iyi kullanıyoruz. Bana burası Play-Off’a doğru dolar diyorlardı. Ben ‘Akatlar sezon içinde tıklım tıklım dolacak’ dedim. O da oldu. Burayı bir eğlence merkezine dönüştürdük.” diyor. Şampiyonluk yarışında ‘kimin ne kadar şansı varsa bizim de o kadar şansımız var’ diyor tecrübeli hoca; “Evet, eksikler var ama onları konuşursak şansımızı azaltırız. Biz şansımızı nasıl artırabileceğimizi konuşmak istiyoruz.” diyor.
     <br/>
     <br/>
     BASKETBOLDA HEDEF DİYE BİR ŞEY  YOK
     <br/>
     <br/>
     Salonlarda son zamanlarda meydana gelen hadiseleri ise geçiş sürecinin henüz bitmemesine bağlıyor: “Türkiye’de sonuç çok önemli. Seyirci 40 dakikanın bir eğlence olduğunu bilmeli. Biz bunu da oluşturmak için uğraşıyoruz. Ama maalesef bazı olaylar oluyor. Bu bir geçiş süreci. Türkiye’de taraftar olmak nüfus kâğıdının bir parçası adeta. Fanatikliği kimse tasvip etmez. Mesela bir Daçka maçı oynadık. Son saniyede yenildik. Ama seyircimiz bizi alkışladı. O anda 20 kişilik gruptan, bizimkilere 4-5 pet şişe geldi. Bizimkiler bunun karşılığında 100 tane attı. Biz o 4-5 pet şişeyi de güler yüzle karşılayıp o şişeleri atanlara gülüp geçecek bir taraftar yapısı oluşturmak istiyoruz.”
     <br/>
     <br/>
     Gittiği her takıma ivme kazandırmayı başaran Murat hoca bundan sonraki hedefleri konusunda ise oldukça düşündürücü bir cevap veriyor: “Valla basketbolda hedef diye bir şey yok. Bence hayatın hedefi var: Her gün gelişmek ve her gün çevrene, topluma yararlı olmak. Şampiyon olursun ama oyun bittiğinde kendine ve çevrene değer kattın mı? Eğer kattıysan, topluma doğru mesaj verdiysen bence başarılısındır. Öbürü ego olur. Ben Avrupa Şampiyonu olacağım demek ego olur. Hedefim bu demek çok doğru değil.”
     <br/>
     <br/>
     Basketbol camiasında Murat Didin’e yıldız oyuncularla geçinemediği yönünde eleştiriler yapılıyor. O ise bu eleştirilere katılmıyor. “Bir deli kuyuya bir taş atar, kırk akıllı çıkaramazmış. Tigana bugün Ailton ile yollarını ayırdı. O kötü bir hoca mı? Savaşmayan, sadece basketbol yetenekleriyle ortada dolaşan oyuncularla anlaşamadığım için böyle şeyler söyleniyor. O, yıldızla oynamaz deniyor. Madem öyle Kerem Tunçeri yıldız değil mi? Benim için yıldız demek basketbol yetenekleri çok üst düzeyde olan oyuncu demek değil. Yıldız demek basketbol yetenekleri üst düzeyde olup takımı için savaşan oyuncu demektir.”
     <br/>
     <br/>
     Beşiktaş’ta yakalanan başarıyı kalıcı hale getirmek için çabaladıklarını anlatan Didin, “Bu tip kulüplerde işler kişilere bağlı olmamalı. Bizim en büyük hedefimiz saha içinde başarı elde etmek ve Beşiktaş’ı kurumsallaştırıp gelirlerini artırmak. Alba Berlin’in 51 sponsoru var. Beşiktaş heyecan üretme imkânı olan bir marka. Bunun değerini artırıp pazarlamak istiyoruz. Buradan gidince de başarının devam etmesi için uğraşıyoruz.”
     <br/>
     <br/>
     Futbolda sezona başlarken herkesin 4 büyüklerden biri şampiyon olur demesi gibi basketbolda da bundan sonra sezona başlarken herkesin Efes ve Ülker’in yanı sıra Beşiktaş da şampiyon olur demesi için uğraştıklarını vurgulayarak, “Beşiktaş-Ülker maçının favorisi olmayacak. Lig artık Ülker-Efes ligi olmayacak.” şeklinde iddialı konuşuyor.
     <br/>
     <br/>
     Avrupa’da çalıştığı üç yılda çok iyi deneyimler elde ettiğini dile getiren Murat Didin, hiçbir çalışma ortamında kavga ve çekişme görmediğini, herkesin birbirine yardımcı olduğunu ve yine herkesin var olan değeri en iyi şekilde pazarlamaya çalıştığını anlatıyor. “En büyük farklılık burada zaten. Onun dışında çok güzel dostluklar elde ettim. Bir de oralarda düzenin ne olduğunu gördüm.” diyor.
     <br/>
     <br/>
     Türklerin futbolda tekniği iyidir. Peki basketbolda iyi tarafımız neydi, bir ekol oluşturabilmiş miydik? Bu soruya ‘maalesef’ diye cevap veriyor Murat hoca; “Bir ekolümüz yok. Ama olması lazım. İspanyollar seri, İtalyanlar sert savunma yapıyor, Yugoslavların teknik becerisi iyi, Yunanlılar dövüyor, Fransızlar iyi sokak basketbolu oynar diyebilirsin ama Türkiye için şu an hiçbir şey denemez. Çünkü biz son seneleri milli takımdaki çekişmelerle, oyuncuların birbirlerini neden sevmedikleriyle geçirdik. Daha ekol oluşturmaya gelmedik. Takım olma özelliğini aştıktan sonra bence sıra oraya da gelecek.” Milli takımdaki başarısızlığının sebeplerini, “Herkes bir yaşında doğruları görecek. Herkesin realitesini artıracağı bir yaşı var, oralara geliyoruz.” diyerek fazla derine inmeden özetliyor.
     <br/>
     <br/>
     Murat hocadan son olarak futbol takımında oynayan Sergen’in ayağıyla basket attığı görüntüleri izleyip izlemediğini öğreniyoruz. “Yok izlemedim. Eğer ayağıyla basket atıyorsa kuralların izin vermesi halinde onu bizim takıma alalım. Biz eliyle atan ararken ayağıyla atmak. Muazzam bir şey bu.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23918), [web.archive.org (arşiv bağlantısı)](http://web.archive.org/web/20070623224422/http://www.aksiyon.com.tr:80/detay.php?id=23918)
