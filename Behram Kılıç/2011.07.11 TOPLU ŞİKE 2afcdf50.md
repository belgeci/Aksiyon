# TOPLU ŞİKE

*Behram Kılıç 2011.07.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   3 Temmuz 2011 günü
   <span>
   </span>
   Türk futbolu şike operasyonuyla sarsıldı. Aralarında F.Bahçe Başkanı Aziz Yıldırım, Sivasspor Başkanı Mecnun Odyakmaz, Eskişehirspor Teknik Direktörü Bülent Uygun’un da bulunduğu çok sayıda yönetici, futbolcu, menajer gözaltına alındı. Birçok maçta şike yaptığı iddia edilen F.Bahçe küme düşme tehlikesiyle karşı karşıya.
  </font>
 </div>
 <div id="newsText">
  <font class="detail-text">
   <p>
    <p class="BasicParagraph">
     <span>
      Milattan sonra 67 yılında Neron, Atina’daki araba yarışlarına katılıyor. Yarış esnasında birkaç defa yere düşüyor. Birinci olması imkânsızdır, ancak hakemler
     </span>
     <span>
      imparatoru şampiyon ilan ediyor. Herkes şaşkındır ama gerçek sonradan anlaşılıyor. Neron, hakemlere 250 bin drahmiyi ‘hediye’ adı altında vermiştir. Şike ve teşvikin tarihi milattan önceye dayanıyor. MÖ 322’de Atinalı Kalipso pentatlonda kendisine rakip olabilecek sporcuları satın alıyor ve bunu çekinmeden açıklıyor. Aslında şike ve teşvik için sporla yaşıt diyebiliriz. İçinde bulunduğumuz yüzyılda belki de en yaygın dönemini geçiriyor.
     </span>
    </p>
    <p class="2011yenimetin">
     Yakın tarihimize baktığımızda çok sayıda örneğiyle karşılaşıyoruz. 70’lerde şike yüzünden küme düşürülen takımlar vardı. 80’lerde Tofaş marka arabalara kanan takımlar gördük. Ligin son haftasına eşit puanlarla giren ama son maçını 8-0 kazanarak şampiyon olanlara da rastladık. Ali Fevzi Bir’in polis kayıtlarına takılan şike konuşmalarına şahit olduk. Cihan Oskay’ın ‘Şu şu maçlarda şike yapıldı’ diye bas bas bağırdığı ama neredeyse ‘meczup’ ilan edildiği günleri yaşadık. Futbolcu Cafer Aydın’ın, ‘soyunma odamıza bir çuval dolusu para getirildi’ itiraflarını sadece gazete manşetlerinde gördük. 2005 yılında Meclis Araştırma Komisyonu’nun ‘Türkiye’de şike vardır’ raporunu hayretler içinde okuduk. Ama tüm bu olup bitenlerin üstünü örttük hep. Ve her zaman şike ve teşvike yeltenenlerin yaptığı yanlarına kâr kaldı.
    </p>
    <p class="2011yenimetin">
     Futbolda pasta büyüdü. Naklen yayın gelirleri, maç hâsılatları, sponsor gelirleri kulüplerin kasasını doldurdu. Ancak şike ve teşvik azalacağına daha da arttı. İş iyice belli olmaya başladı. Herkes her şeyi görür oldu. Elde delil olmadığı için de kimse ses çıkartamadı. Ama Türkiye değişiyordu. 80’li yılların darbe etkisinden kurtulmaya çalışan, 90’lı yılların karanlık güçlerine teslim olan, 2000’li yılların krizlerle boğuşan Türkiye’si yoktu artık. Her alanda cesur adımlar atan, Ergenekon, Balyoz operasyonları düzenleyen, yakın tarihindeki cerahatleri gün yüzüne çıkaran, geçmişiyle yüzleşen, içindeki çıbanbaşlarını yok eden, günden güne gerçek demokrasiye kayan, yargısını birtakım çevrelerin odağından kurtarmayı başaran, dokunulmazlara dokunmaya başlayan bir Türkiye vardı. Spor camiası ise Türkiye’deki değişimin ve gelişimin farkında olmadan ‘aynı tas aynı hamam’ gemisini yürütüyordu. ‘Spordaki temizlik operasyonu ne zaman?’ sorusu ise havada kalıyordu. Ta ki, 14 Nisan 2011’de yürürlüğe giren ‘Sporda Şiddet Yasası’na kadar…
    </p>
    <p class="2011yenimetin">
     3 Temmuz 2011 tarihinde saat 07.00’de Türkiye, bir devrin kapandığı operasyonla uyandı. 12 ilde eş zamanlı düzenlenen operasyon ülkeyi sarstı. Operasyonun birçok ayağı vardı. Ama en önemli ayağı Fenerbahçe’ydi. İsterseniz birkaç ay öncesini hep beraber hatırlayalım. 2010-2011 futbol sezonu, F.Bahçe ile Trabzon arasında kıyasıya bir yarış içinde geçiyordu. Ligin ilk yarısını 9 puan önde kapatan Trabzonspor sezon sonunda şampiyonluğu ikili averajla F.Bahçe’ye kaptırdı. F.Bahçe ikinci yarı oynadığı 17 maçın 16’sını kazandı. Lig yarışı devam ederken şike ve teşvik iddiaları gündeme geldi ancak ortada delil yoktu. F.Bahçeli futbolcu Emre Belezoğlu’nun A.Gücü futbolcusu Kaan Söylemezgil’e attığı öne sürülen mesajın bile peşine düşüldü. Ama oradan da bir şey çıkmadı. Son hafta F.Bahçe Sivas’ı deplasmanda mağlup ederek ipi göğüsledi. Karabük’ü 4-0 yenen ve F.Bahçe ile birlikte 82 puan toplayan Trabzonspor cephesinde ise bu maç sonrası Teknik Direktör Şenol Güneş’in şu sözleri hafızalarda kaldı: “Hak ettiğimiz birinciliği alamadığımızı düşünüyorum. Adalet eğer yerini bulmazsa ilahi adalet mutlaka yerini bulur. Paraya karşı yetenek ve emeğin savaşını görmeye çalıştık. Bizden ancak bu kadar olabildi. Tarih bu yıl da mutlaka bunu eski yıllarda olduğu gibi ortaya koyacaktır”. Çok geçmeden Futbol Federasyonu sorunlu ama suç unsuru bulamadığı ligi tescil etti.
    </p>
    <p class="2011yenimetin">
     Ortalık süt liman olmuştu. Ama 3 Temmuz sabahı Türk spor tarihinin en büyük operasyonu için düğmeye basıldı. 12 ilde eş zamanlı yapılan baskınlar, aramalar, gözaltılar… Ve peş peşe gelen inanılmaz iddialar bir anda gündemi sarstı. CHP’nin çıkardığı yemin krizi bile gölgede kaldı.
    </p>
    <p class="2011yenimetin">
     <span>
      Kulüp başkanları, futbolcular, teknik direktörler, menajer ve futbol federasyonunun eski yöneticileri göz altına alındı. Aralarında kimler yoktu ki. F.Bahçe Başkanı Aziz Yıldırım, F.Bahçeli yöneticiler Şekip Mosturoğlu ve İlhan Ekşioğlu, Giresunspor eski Başkanı Olgun Peker, Eskişehirspor Teknik Direktörü Bülent Uygun, Sivasspor Başkanı Mecnun Odyakmaz, Sivasspor kalecisi Korcan Çelikkay gibi spor camiasından 69 isim Emniyet Müdürlüğü’ne götürüldü.
     </span>
    </p>
    <p class="2011yenimetin">
     Tarihî şike soruşturmasının başlangıcı oldukça ilginçti. 8 ay önce Giresunspor Kulubü’nün eski başkanı Osman Çırak’ın dövüldüğü ve Çırak’ın kendisini kulübe sokmayan eski başkanlardan Olgun Peker’den şikâyetçi olduğu ileri sürüldü. Çırak bu iddiaları yalanladı. Ancak bir şekilde polis teknik ve fiziki takibe başladı. Telefonları dinleyen polis, Olgun Peker’in hem maçlarda hem de sporcu transferinde etkili olduğunu belirledi. Emniyet güçleri, Peker’in menajerlik şirketi Refleks’i de teknik takibe aldı. Gelişmeler üzerine o zamanki Özel Yetkili Cumhuriyet Savcısı Zekeriya Öz soruşturma başlattı. Teknik takibin genişlemesi ve dinlemeye takılan bazı kişilerin F.Bahçe Başkanı Aziz Yıldırım’la da ilişki içinde olması soruşturmanın Süper Lig’e de uzamasına yol açtı.
    </p>
    <p class="2011yenimetin">
     Zekeriya Öz’ün, HSYK tarafından İstanbul Başsavcı Vekili olarak atanması sebebiyle dosyayı Özel Yetkili Cumhuriyet Savcısı Mehmet Berk devraldı. Berk davayı ‘suç işlemek amacıyla teşekkül oluşturmak’ yani ‘çete kurmak’ üzerinden yürüttü.
    </p>
    <p class="2011yenimetin">
     3 Temmuz günü yapılan baskından sonra eldeki belge ve delillerin bir kısmını medyaya yansıdı. İddialar korkunçtu. Merkezinde F.Bahçe vardı. Başkan Aziz Yıldırım, yöneticiler Şekip Mosturoğlu ve İlhan Ekşioğlu, eski futbolculardan Cemil Turan, kulüp muhasebecisi Taner Yelkovan ve başkanın aracı olarak kullandığı birçok isim F.Bahçe’nin Süper Lig’de oynadığı son 5 maçta rakip takım futbolcularıyla, yöneticileriyle hatta teknik direktörleriyle şike için görüşmelerde bulunmuştu.
    </p>
    <p class="2011yenimetin">
     Aynı gün Fenerbahçe, Sivasspor, Trabzonspor ve Beşiktaş kulüplerinde de aramalar yapıldı. Emniyet yetkilileri bunun yanında Bank Asya 1. Lig’deki bazı takımların da şike ve teşvik yaptıklarına dair belgelere ulaştı. 19 maçta şike ve teşvike rastlanıldığı kamuoyuna açıklandı. Yine gözaltında alınanlara yönelik yapılan aramalarda 8 silah ele geçirildi. Futbol Federasyonu eski yöneticilerinden 3 kişi gözaltına alınanlar arasındaydı. Bir federasyon yetkilisinin Menajerlik Sınavı sorularını Olgun Peker’e para karşılığı sattığı iddia edildi.
    </p>
    <p class="2011yenimetin">
     Şüphelilerin çete mantığıyla hareket ettiği, kendi aralarındaki telefon konuşmalarını da şifreli gerçekleştirdikleri görüldü. Maç veya oyuncu bağlayan kişilerin karşı tarafa ‘Tarla yeşillendi mi, buğday başak saldı mı?’ sorusunu sorduğu, karşı tarafın ‘Evet tarla yeşillendi, buğday başaklandı’ diye cevap verdiği, ‘Tarla yeşillendi’ şifresinin ise ‘şike kesinleşti’ manasına geldiği belirlendi.
    </p>
    <p class="2011yenimetin">
     <span>
      Eş zamanlı operasyonların ilk aşamasında, 49 kişi gözaltına alındı. Soruşturmanın sürdüğü 8 ay boyunca olay sızmadı ve her şey en ince ayrıntısına kadar belgelendi. Hatta şike paralarını kameraya bile çekti, polis. Aralarında Sivasspor Başkanı Mecnun Odyakmaz, Menajer Olgun Peker, Eskişehir Teknik Direktörü Bülent Uygun, Sivasspor kalecisi Korcan Çelikkay, F.Bahçeli yöneticiler İlhan Ekşioğlu ve Şekip Mosturoğlu, F.Bahçeli Cemil Turan’ın bulunduğu önemli isimler Metris Cezaevi’ne gönderildi. Aziz Yıldırım gözaltı süresi içinde anjiyo oldu. Yıldırım Emniyet’te ifade vermedi, doğrudan savcılığa çıkarıldı. Şekip Mostoroğlu ise ifadesinde Eskişehirspor-Trabzonspor maçına teşvik primi gönderildiğini duyduğunu söyledi. Emenike, Sezer Öztürk gibi bu sene F.Bahçe’ye transfer olan oyuncular da sorgulananlar arasındaydı. Bu oyuncular sorgularının ardından serbest bırakıldı.
     </span>
    </p>
    <p class="2011yenimetin">
     <span>
      Tarihî şike operasyonunu önemli kılan unsurlardan biri 14 Nisan’da çıkan Sporda Şiddet ve Düzensizliğe Dair Kanun’du. 6222 sayılı yasa şike ve teşvik primiyle ilgili çok ağır cezalar içeriyordu. Yasanın ‘Şike ve teşvik primi’ başlıklı 11. maddesi ‘Belirli bir spor müsabakasının sonucunu etkileme amacıyla bir başkasına kazanç veya sair menfaat temin eden kişi beş yıldan 12 yıla kadar hapis ve 20 bin güne kadar adli para cezasıyla cezalandırılır’ müeyyidesi getiriyor. Ayrıca bu suçu işleyen şahıs kulüp başkanı veya yönetim kurulu üyesi ise cezası yüzde 50 oranında arttırılır. İlgili madde teşvik priminin bir takımın başarılı olmasını sağlamak amacıyla verildiğinin tespit edilmesi durumunda cezada yarı oranında indirime gidilmesini öngörüyor.
     </span>
    </p>
    <p class="2011yenimetin">
     Bir de Futbol Federasyonu disiplin talimatının 55. maddesi vardı. Bu maddeye göre de şike ve teşvik yapan kulüp bir alt kümeye düşürülüyordu. Söz konusu madde ‘Müsabakanın sonucunu hukuka veya spor ahlakına aykırı şekilde etkilemek veya buna teşebbüs etmek yasaktır. Bir futbolcuya veya kulübe teşvik primi verilmesi de bu kapsamdadır’ ifadelerini içerirken, bu hükmü ihlal eden kişiler hakkında ‘bir yıldan üç yıla kadar hak mahrumiyeti cezası’ öngörülüyor. Olaya karışan kulüpler hakkında da küme düşürme cezası içeren 55. madde ayrıca ağır para cezaları getiriyor, hatta duruma göre küme düşürülen kulübe bir sonraki sezonda eksi puanla lige başlama cezası dahi veriliyor. Uzmanlar mahkemenin 2 yıldan fazla sürebileceğini söylüyor. Ancak Futbol Federasyonu’nun 15 Temmuz gününe kadar bir karar vermesi gerekiyor. Zira Avrupa kupalarına katılacak takımların isimleri -federasyon bir ek süre talep etmezse- bu tarihe kadar UEFA’ya iletilmek zorunda. Federasyonun çiçeği burnunda başkanı Mehmet Ali Aydınlar ve ekibi soruşturmayı yürüten Savcı Mehmet Berk ile bir araya da geldi. Aydınlar; mahkemenin sonucunu beklemeyeceklerini, delillere göre hareket edeceklerini ve en kısa zamanda karar vereceklerini söyledi.
    </p>
    <p class="2011yenimetin">
     Yasalara göre F.Bahçe’nin bir alt lige düşürülmesi kuvvetle muhtemel. Bunun yanında Eskişehir ve Sivasspor takımlarının durumu kritik. Bank Asya takımlarından Giresunspor, Altay, Adana, Süper Lig’e yükselen Mersin İdman Yurdu ile ilgili de çeşitli iddialar var. Tam bu noktada Başbakan Recep Tayyip Erdoğan federasyonun elini güçlendirecek bir açıklama yaptı. F.Bahçeli Erdoğan, duygusal davranmamak gerektiğinin altını çizdi: “Olay sadece Fenerbahçe ile alakalı değil. Bu işin dal budak saldığı geniş bir alan var. Samimi söylüyorum, eğer bir yerde suiistimal, bir yanlış varsa bunun adil bir yaklaşımla çözülmesi lazım. Türkiye artık her alanda Ergenekon’du, Balyoz’du şuydu buydu gibi birçok sorunlu alanı temizleyerek önümüzdeki sorun alanlarından arındırılarak gerçekten halkımızın yönetimine, yargısına, kurumlarına inandığı bir ülke hâline gelmelidir. Atılan adımlar buna yöneliktir. Biz de bunları duygusal bir şekilde değil, olması gereken neyse o şekilde bakmalıyız.” Bu sözler Aydınlar’a destek niteliğindeydi. Fenerbahçe’ye başkan olmayı hedefleyen Aydınlar’ın da işi gerçekten zor. Zira tarihte F.Bahçe’yi küme düşüren başkan olarak anılmak var. F.Bahçe’nin küme düşürülmesi kimsenin işine gelmiyor. Zira Sarı-Lacivertli takımın olmadığı bir Süper Lig büyük maddi değer kaybedecek. Şike olayından sonra da F.Bahçe’nin borsadaki hisseleri ciddi düşüş göstermişti. Süper Lig maçlarının naklen yayınını elinde bulunduran Digitürk’ün de F.Bahçe’ye verilecek cezaya göre tavır alması bekleniyor. UEFA yetkilileri ise en ufak bir şüphe varsa takımların küme düşürülmesi konusunda TFF’ye yol gösteriyor.
    </p>
    <p class="2011yenimetin">
     2005 yılında TBMM Türk Sporunda Şike ve Şiddet Araştırma Komisyonu’nun raporu şike, hatır şikesi, teşvik primi ve mafyanın varlığını ortaya koymuştu. Raporda “Bunları önleyebilmek için Türk sporunda yeni bir dönem açılmalıdır.” deniyordu. Hatta Aziz Yıldırım’ın Mart 2004’te dönemin spor bakanının da bulunduğu bir toplantıda ‘teşvik primlerinin serbest olmasını’ istediği belirtiliyordu. Fenerbahçe eski Başkanı Ali Şen ise şikenin hayatın her alanında olduğunu, şikeyi kimsenin ispat edemeyeceğini iddia ediyordu.
    </p>
    <p class="2011yenimetin">
     <span>
      İşte son operasyon tüm bu tabuları yıktı. Ancak mahkemelerin ve federasyonun bundan sonra ne karar vereceği merak konusu. Takımlar ve kişilerin alacağı cezalar da öyle. Türkiye Futbol Federasyonu eski başkanlarından Kemal Zorlu, “Soruşturma sonucunda yaptırımlar uygulama safhasına geçilmezse hiçbir şey değişmez.” diyor. Ona göre bu dava Türkiye’de insanların spora olan sevgisini, saygısını ve aynı zamanda bağlılığını artıracak. Yanlış adım atmak isteyenler de artık spor camiasının içine kolay giremeyecek. Eski futbolculardan Hakan Ünsal, bundan sonra Türkiye’de kimsenin şikeye cesaret edemeyeceğini düşünüyor. Spor yazarı Atilla Gökçe tepkisini, “Bu soruşturma, sporun ruhunu, olimpizmi, kurallara uymayı bize hatırlattıysa, yaşasın adalet, yaşasın hukuk” sözleriyle veriyor. Zaman gazetesi yazarı Hüseyin Gülerce de rantın, kara para aklamanın, şikenin, çetelerin cirit attığı bir alana nihayet dokunulmasını Türkiye’nin artık eski Türkiye olmamasına bağlıyor.
     </span>
    </p>
    <p class="2011yenimetin">
     <span>
      Mustafa Kemal Atatürk’ün bütün statlarda yer alan ‘Ben sporcunun zeki, çevik aynı zamanda ahlaklısını severim’ sözünün maalesef son yıllarda zeki ve çevik yanına önem verdik. Bu sözdeki en önemli unsur olan ‘ahlaklı’ nitelendirmesini es geçtik. Bunun yanında sporcuların eğitimlerini de önemsemedik, hatta okumamalarını normalleştirdik. Bunca antrenman programından vakit ayırıp nasıl okuyacaklardı? Tek sorun sporcularımızda mıydı? Ya onları yönetenler? Bir futbol takımında yönetici olmak için bir kriter var mı? Ya kulüplerin mali denetimlerine ne demeli? Bir kulübün denetimsiz biçimde borçlandırılmasına engel olabilecek bir yasa mevcut mu? Ya transferlerde ödenen paraların gerçekliği? Sözleşmeler şeffaf mı? Sizin anlayacağınız, sorun sadece şike ya da teşvik değil. Yeniden, topyekûn bir yapılanmaya, silkelenmeye ve günü kurtarma amaçlı değil, uzun vadeli spor politikaları oluşturmaya ihtiyaç var. Umarız mevcut şike ve teşvik operasyonu bir domino etkisi yapar. Ve umarız Türk futbolu her hattıyla hak ettiği ellerde ve hak ettiği çağdaş yönetim anlayışına kavuşur.
     </span>
    </p>
    <p class="2011yenimetin">
     <span>
     </span>
    </p>
    <p class="2011yenimetin">
     <span>
     </span>
    </p>
    <p class="2011resimalt">
     <span lang="EN-GB">
      Beşiktaşlı eski yönetici–Spor yazarı
     </span>
    </p>
    <p class="2011resimalt">
     <span lang="EN-GB">
      İbrahim Altınsay:
     </span>
    </p>
    <p class="2011resimalt">
     <span lang="EN-GB">
     </span>
    </p>
    <p class="2011resimalt">
     <span lang="EN-GB">
      BU DÜZEN TASFİYE OLANA KADAR MAÇ OYNANMASIN
     </span>
    </p>
    <p class="2011resimalt">
     <span lang="EN-GB">
     </span>
    </p>
    <p class="2011soru1">
     -Operasyona şaşırdınız mı?
    </p>
    <p class="2011resimalt">
     <span lang="EN-GB">
      Elbette şaşırdım… Şimdiye kadar şike ve teşvik primi ile ilgili söylentiler, kuşkular hatta deliller ortaya çıkıyor, büyük kulüplerin idari işlerini yapar duruma düşürülen Federasyon harekete geçmiyordu. Zaman aşımı gibi gerekçelere sarılıyordu. TMSF 2004’teki Beşiktaş–İstanbulspor maçında teşvik primini belgeledi, zaman aşımı denip geçildi…
     </span>
    </p>
    <p class="2011resimalt">
     <span lang="EN-GB">
      Şike belirlendiğinde bile uyduruk cezalar veriliyordu. Bahis şikesi yaptığı tespit edilen bir futbolcu Milli Takım’da bile oynadı…
     </span>
    </p>
    <p class="2011resimalt">
     <span lang="EN-GB">
      Futbol değil, rant ve nüfuz oyunu oynayan oligarşinin çevresinde bir dokunulmazlık zırhı oluşmuştu. Kulüplerin prestijleri ve taraftarın duyguları ardına saklananlar rakiplere karşı düşmanlığı körükleyip tanrı-krallıklarını ilan etmişti. Medyayı bile onlar yönetiyordu.
     </span>
    </p>
    <p class="2011soru1">
     <span>
     </span>
     - Şike ve teşvik yıllardır duyduğumuz bir şeydi. Ama böylesine büyük bir operasyon bu yıl gerçekleşti. Geç mi kalındı, erken mi oldu?
    </p>
    <p class="2011resimalt">
     <span lang="EN-GB">
      Bunun geçi erkeni olmaz. Olmuşsa olmuştur, iyi de olmuştur.
     </span>
    </p>
    <p class="2011resimalt">
     <span lang="EN-GB">
      Şimdi bundan sonra ne olması gerektiği önemli. Bir kere her cephede hakikatlerin ortaya çıkması için çaba gösterilmeli. Türkiye-İsviçre maçı başta olmak üzere üzeri örtülen bütün
      <span>
      </span>
      günahların defteri açılmalı. Hakemlere yapılan baskılar, bahis çeteleri ortaya çıkarılmalı. Federasyon ve başta MHK olmak üzere bütün alt kurulları hem yapısal hem de işleyiş olarak gözden geçirilmeli. Unutmayın bugün kovuşturulan Aziz Yıldırım aynı zamanda futbolun ikinci patronu konumundaki Kulüpler Birliği’nin başkanı...
     </span>
    </p>
    <p class="2011resimalt">
     <span lang="EN-GB">
      Hakikatlerin ortaya çıkmasını da bir komisyondan beklemeye gerek yok. Medyaya da büyük iş düşüyor. Medya bu son olayda uykudaydı, sınıfta kaldı. Tabii Emniyet’in araştırmayı bu denli gizli yürütmüş olması takdire şayan ama medya da o kadar sağırlaşmış ve körleşmiş ki, operasyonu onlar da pazar günü vatandaşla birlikte öğrendiler. Şimdi de merkez medya soruşturmayı sulandırma, saptırma, örtme çabasında. Tutuklanan kişilerin çoğunun kim olduğunu, ne yaptığını araştırmaya bile zahmet etmiyorlar.
     </span>
    </p>
    <p class="2011resimalt">
     <span lang="EN-GB">
      İkincisi bu süreç şeffaf, demokratik ve adil bir futbol düzeninin kurulmasıyla sonuçlanmalı. Mevcut sistem rakam olarak şişmiş ama içi irin dolu bir sistem. Bu düzen tasfiye olana kadar maç falan oynanmasın. Futbol gerçek ve sağlıklı temeline otursun. Futbolun ekonomisinin 1 milyara varmış olması tamamen şişirme. O para sizin bizim cebimizden abonelik parası, bilet parası olarak çıkıyor, çarçur olup gidiyor; ya mafyacıların cebine ya da abuk sabuk transferlere… Vatandaştan gelen “huya gidiyor” yani. Büyük futbolcu ve çalışan çoğunluğu üç kuruşa talim ediyor, onu da doğru dürüst alamıyor… Üç kuruş olsun ama futbol kendi ürettiği gerçek değere dayanarak yaşasın, büyüyecekse o temelde büyüsün.
     </span>
    </p>
    <p class="2011soru1">
     <span>
     </span>
     -Artık ‘hiçbir şey eskisi gibi olmayacak’ diyebilir miyiz?
    </p>
    <p class="2011resimalt">
     <span lang="EN-GB">
      <span>
      </span>
      Tabii diyebiliriz. Ama nasıl Susurluk, vatandaşlık bağını temel alan bir anayasa ihtiyacına ve tartışmasına vardıysa, bu soruşturmanın açtığı tartışma ortamı yeni ve güvenilir bir futbol düzenine varmalı.
     </span>
    </p>
    <p class="2011soru1">
     <span>
     </span>
     -Yöneticilerin bizzat bu işin içinde olmalarının sebebi nedir?
    </p>
    <p class="2011resimalt">
     <span lang="EN-GB">
      <span>
      </span>
      Bilemiyorum. Bunu yöneticilere sormak gerek. İktidar heveslerini tatmin eden ve kazanmak dışında hiçbir şekilde var olamayacağı kompleksi içinde yaşayan bazı insanlar futbol oyununu sahada değil masa başında belirlemek, kendilerini her şeye muktedir büyük güç sahibi insanlar olarak göstermek istiyor olabilirler. Tabii kulüplerin sırtından menfaat ve nüfuz elde etme kaygısını da yabana atmamak gerek.
     </span>
    </p>
    <p class="2011resimalt">
     <span lang="EN-GB">
      Elbette bu tanımı bütün yöneticilere yaymak haksızlık olur. En iyisi, genellemeler yapmaktansa her yöneticiyi kendi somut tavrı ve edimleri içinde değerlendirmek .
     </span>
    </p>
    <p class="2011soru1">
     <span>
     </span>
     -Yönetici maçı ayarlıyor. Sonra da o maç kazanılıyor. Aynı yönetici şikeyle kazanılmış bir maçın hazzını nasıl yaşıyor?
    </p>
    <p class="2011resimalt">
     <span lang="EN-GB">
      <span>
      </span>
      Bilemiyorum. Bunu onlara sormak gerek. “Sen mi şampiyon yaptın takımı?” diye teknik direktörlerini azarladıklarına, “Falanca oyuncuyu oynatmasını söyledim!” diye şampiyonluğu bir emire bağladıklarına, soyunma odası basıp hakem tehdit ettiklerine bakılırsa başarıyı başkasıyla paylaşmayacak kadar tatminsizlik içindeler.
     </span>
    </p>
    <p class="2011soru1">
     <span>
     </span>
     -Şike ve teşvik işine karışan insanlarda eksik olan nedir? Spor ahlakı mı, Fair Play anlayışı mı?
    </p>
    <p class="2011resimalt">
     <span lang="EN-GB">
      <span>
      </span>
      Bu insanlarda eksik değil fazla olan bir şeyler var. Para ve nüfuz açgözlülüğü ve dokunulmaz saydıkları iktidarlara sırtlarını dayamış olmaktan beslenen pervasızlıkları… Bir de kulüp başkan ve yöneticilerinin özgüven eksikliğini, başarısızlık korkusunu çok güzel kullanıyorlar. Mafya en çok buradan beslenir, buradan kendine vazife çıkarır biliyorsunuz. Kendine güvenen, korkusu olmayan insanın mafyayla neden işi olsun ki…
     </span>
    </p>
    <p class="2011soru1">
     <span>
     </span>
     -Futbolda pasta büyüdü ama eskiden de şike vardı. Gelecekte de var olacak mı?
    </p>
    <p class="2011resimalt">
     <span lang="EN-GB">
      <span>
      </span>
      Olabilir tabii. Üstelik bahis olayından sonra şikenin de namusu bozuldu (!). Bizim görebildiğimiz kadarıyla şampiyon olmak ya da kümede kalmak için şike yapılırdı. Şimdi bazı maçlar oynanıyor, garip sonuçlar alınıyor, neden sonra o maçta bahis şikesi olduğu ortaya çıkıyor. İlk yarısı farklı, ikinci yarısı farklı biten bütün maçlardan kuşkulanacağız sanki…
     </span>
    </p>
    <p class="2011resimalt">
     <span lang="EN-GB">
      Şike olur ve olacaktır, önemli olan bu girişimlere karşı toplumun, taraftarın, kurumların tepki göstermesi, bu refleksi göstermesi… Heysel faciasından sonra İngiliz takımları Avrupa kupalarına katılmama cezası aldı. Ceza bittikten sonra İngiltere “hazır değiliz” diye cezanın uzamasını talep etti… İki kez futbolcularına geç maaş ödedi diye Portsmouth kayyuma devredildi, 9 puanı silinince kümeden düştü. Futbolcu transferine üçüncü bir şirket karıştı diye QPR ceza yedi, neredeyse Premier Lig’e çıkamayacaktı.
      <span>
      </span>
      Biz pis kokulara karşı refleksimizi kaybettik. Siyasette ve toplumda temizlik ve adalet savunuculuğu yapan yazarlar bile bu soruşturmada taraftar hamasetine kapıldı, soruşturmayı yapanlara tehditler yağdırıyor. Pis kokulara olan refleksimizi tekrar bulana kadar bu ülkede futbol maçı yapılmasın. Yapılırsa verilecek cezaların pek bir faydası olmaz.
     </span>
    </p>
    <p class="2011resimalt">
     <span lang="EN-GB">
     </span>
    </p>
    <p class="2011resimalt">
     <span lang="EN-GB">
      Eski futbolcu - Spor yazarı Hakan Ünsal:
     </span>
    </p>
    <p class="2011resimalt">
     <span lang="EN-GB">
     </span>
    </p>
    <p class="2011resimalt">
     <span lang="EN-GB">
      ARTIK TÜRKİYE’DE DOKUNULMAZ İNSAN YOK
     </span>
    </p>
    <p class="2011resimalt">
     <span lang="EN-GB">
     </span>
    </p>
    <p class="2011soru1">
     -Futbolcular neden şike yapar?
    </p>
    <p class="2011resimalt">
     <span lang="EN-GB">
      Aptallık sonuç tarafı. Bence sebep, para. Daha fazla, çabuk ve kolay para kazanma isteği. Başka bir mantığı yok bunun. Büyük takımların oyuncularını bu işin içine çok dâhil edemeyiz. Bunlar zaten çok iyi para kazanırlar. Daha çok küçük takımlarda oynayan oyuncular şike yapıyor, teşvik alıyor.
     </span>
    </p>
    <p class="2011soru1">
     -Sadece para mı?
    </p>
    <p class="2011resimalt">
     <span lang="EN-GB">
      Hayır. Aynı zamanda söz konusu futbolcunun karakter zafiyeti de olmalı. Sağlam karakterli bir oyuncunun şike yapması mümkün değil. Teklif edilen parayı, kırılgan bir karakter yapısına sahip oyuncu kabul edebilir. Düşünsene bir oyuncuya yıllık kazancına yakın para teklif ediyorlar.
     </span>
    </p>
    <p class="2011soru1">
     -Bu oyuncular sonra pişman olurlar mı?
    </p>
    <p class="2011resimalt">
     <span lang="EN-GB">
      Yakalanmadıkları sürece büyük bir pişmanlık yaşamazlar. Ama vicdan azabı çekiyor olabilirler. Yakalandıktan sonra büyük pişmanlık duydukları çok ortada. Yakalanmayanı da mutlaka vardır. Ama yakalanmayanlardan da aldıkları mutlaka çıkar. Bana göre o para haram. Haram para da kendisinden, çoluğundan çocuğundan, bir yerden çıkar.
     </span>
    </p>
    <p class="2011soru1">
     -Şike yapan oyuncu maç kendisine yarayan bir şekilde biterse haz yaşar mı?
    </p>
    <p class="2011resimalt">
     <span lang="EN-GB">
      Bu adam seninle yan yana mücadele ediyor. Ama takım arkadaşlarını, kulübü, taraftarı, yönetimi, herkesi satıyor. Bu adamın nasıl bir karaktere sahip olduğunu bir kere buradan anla. Bunu yapabilecek adam sana hissettirmez sevincini. Mesela yenildiğinde yalandan üzülür. Sen hiçbir şey anlayamazsın. Bu tür işlere giren adam üzülmüş rolünü de çok iyi yapar. Çok vardır bu tür işlerin içinde olduğunu sonradan öğrendiğimiz ve hadi ya dediğimiz futbolcular.
     </span>
    </p>
    <p class="2011soru1">
     -Bir futbolcunun şike yapmaması için neler yapmalıyız?
    </p>
    <p class="2011resimalt">
     <span lang="EN-GB">
      Sadece şike olarak değerlendirmiyorum ben bu olayı. Küfrü engellemek, futbol terörünü bitirmek, teşvik ve şikeyi sonlandırmak, kısaca futbolun güzelliğini engelleyecek ne varsa bunları ortadan kaldırmak için tek bir çare var bana göre. O da çok ağır cezalar vermek. Başka hiçbir şekilde temizlik olmaz. Eğitimle olmaz, seminerle olmaz. Tek bir şekilde düzeltilebilir her şey: Ağır cezalar vererek. Eskiden tribünlerde ağır küfürler ediliyordu, cezalar caydırıcı olunca küfür kesildi. Aynı şekilde yapacaksın. Ama ağır cezaları sadece süs olarak koymayacaksın, onları sonuna kadar da uygulayacaksın. Bu çıkan yasa da herkese ceza vermeli. Sadece yönetici, futbolcu, hakeme değil, gazeteciye de ceza vermeli.
     </span>
    </p>
    <p class="2011soru1">
     -Bundan sonra ne olur?
    </p>
    <p class="2011resimalt">
     <span lang="EN-GB">
      Genel sürece baktığımız zaman şunu görüyorum: Artık Türkiye’de dokunulmaz insan yok. Türkiye’de herkes eşit hâle gelmeye başlamıştır. Futbolda da artık 4 büyükler ve diğerleri olmayacaktır, hepsi bir arada her takımın eşit olduğu, yöneticilerin hakemlerin üzerinde baskı kuramayacağı bir dönem bizi bekliyor. Bundan sonra artık temiz futbol olacak. Bundan öncekiler temiz görünümlü futboldu.
     </span>
    </p>
    <p class="2011soru1">
     -Bu saatten sonra şike ve teşvik yapan olur mu?
    </p>
    <p class="2011resimalt">
     <span lang="EN-GB">
      Bu saatten sonra şike ve teşvik primine kalkışabilecek adamın ayağının altı öpülür. Türkiye’de o kadar cesur insan olduğunu sanmıyorum. Bu olaylardan sonra kimsenin şike ve teşvikin baş harflerini bile ağzına alacağını sanmıyorum.
     </span>
    </p>
    <p class="2011soru1">
     -Sence Fenerbahçe’yi küme düşürürler mi?
    </p>
    <p class="2011resimalt">
     <span lang="EN-GB">
      Çok kuvvetli deliller var.
     </span>
    </p>
    <p class="2011resimalt">
     <span lang="EN-GB">
     </span>
    </p>
    <p class="2011resimalt">
     <span lang="EN-GB">
     </span>
    </p>
    <p class="2011resimalt">
     <span lang="EN-GB">
      Futbolcu temsilcisi Haluk Canatar:
     </span>
    </p>
    <p class="2011resimalt">
     <span lang="EN-GB">
     </span>
    </p>
    <p class="2011resimalt">
     <span lang="EN-GB">
      FUTBOLCU HATA YAPMAYA MÜSAİTTİR
     </span>
    </p>
    <p class="2011resimalt">
     <span lang="EN-GB">
     </span>
    </p>
    <p class="2011soru1">
     <span>
      -Mesleğinizin imajı bozuluyor mu?
     </span>
    </p>
    <p class="2011resimalt">
     <span lang="EN-GB">
      İçeriye alınan insanlara, yargı kararları verilene kadar suçlu gözüyle bakamayız. Ama deliller çok güçlü. Menajer olmak isteyen herkes birtakım kriterleri yerine getirdiği vakit menajer olabiliyor. Şimdi Cerrahpaşa Tıp Fakültesi’nde 10 tane doktor yeminine aykırı hareket etti diye hastanedeki yüzlerce doktor için olumsuz konuşabilir miyiz? İşini kötü yapanları ayırt etmek lazım.
     </span>
    </p>
    <p class="2011soru1">
     <span>
      -Şike ve teşvik gibi alengirli işlere giren menajerler daha sonra vicdanen rahatsız olmazlar mı?
     </span>
    </p>
    <p class="2011resimalt">
     <span lang="EN-GB">
      Dünyada dürüstlük, dürüst olmayan insanların bile kendine yakıştırdığı bir kavram.
     </span>
    </p>
    <p class="2011soru1">
     <span>
      -Bir futbolcu, kendisini kötü yola çeken bir menajere neden kanar?
     </span>
    </p>
    <p class="2011resimalt">
     <span lang="EN-GB">
      Bir futbolcuda aranan en önemli kriter sadece yetenektir. Kimse onun iyi eğitim görmesine bakmaz. O yeteneği Allah çok kişilikli, şahsiyetli bir gence de nasip edebilir, kişiliği oturmamış bir gence de. Futbolcular 16-17 yaşında çok büyük lükse sahip oluyor, yüksek saygı görmeye başlıyor. Bu saygı, yeteneğinin karşılığında gördüğü bir saygı. Menajerlik futbolcuyu yönetmektir. Ona doğruyu göstermektir. Onu çevreden gelecek zararlara karşı korumaktır. Oyuncuyu sosyal yaşama hazırlamak da menajerin görevidir. Ama şimdi bunu kimileri doğru şekilde yapıyor, kimileri o gencin zayıf yönünü kullanarak ona tuzak kuruyor. Menajerlik vicdani sorumluluk ister. Futbolcu hata yapmaya müsaittir. Onu koruyacak olan da menajerdir.
     </span>
    </p>
    <p class="2011soru1">
     <span>
      -İyi bir menajerde ne gibi özellikler olmalı?
     </span>
    </p>
    <p class="2011resimalt">
     <span lang="EN-GB">
      Bir futbolcu temsilcisi ilk önce kendini iyi temsil edebilmeli. En önemli kriter budur. Ondan sonra Futbol Federasyonu’nun, UEFA ve FİFA’nın talimatlarını iyi bilmeli. Futbolcunun gerek sosyal, gerek psikolojik, gerek mesleki anlamda konuşma ihtiyacı vardır. Ona bu konularda fikir verebilecek yeterlilikte olmalı. Bunun yanında futbolcusuna kulüp ararken onun bir sonraki aşamasını da düşünmeli. Elindeki oyuncunun özelliklerini iyi bilip onu doğru kulübe yönlendirmeli.
     </span>
    </p>
    <p class="2011soru1">
     <span>
      -Her isteyen belli kriterleri yerine getirince menajer olabiliyor dediniz. Bildiğim kadarıyla en önemli kriter federasyonun yaptığı sınavı kazanmak. Sizce menajerlerin bunun yanında bir eğitimden de geçmeli mi?
     </span>
    </p>
    <p class="2011resimalt">
     <span lang="EN-GB">
      Federasyon antrenörlere Pro-Lisans eğitimi koydu. Aynı şekilde menajerlik için de zorunlu eğitim koyması lazım. Bir kişi, bir sınavla menajer olmamalı.
     </span>
    </p>
    <p class="2011soru1">
     <span>
      -Bundan sonrası için şike olayları olur mu?
     </span>
    </p>
    <p class="2011resimalt">
     <span lang="EN-GB">
      Bundan sonraki yıllar futbol adına her şey daha iyi olacak diye düşünüyorum.
     </span>
    </p>
    <p class="2011resimalt">
     <span lang="EN-GB">
     </span>
    </p>
    <p class="2011resimalt">
     <span lang="EN-GB">
      Spor hukuku uzmanı Prof. Dr. Fehim Üçışık:
     </span>
    </p>
    <p class="2011resimalt">
     <span lang="EN-GB">
      KULÜPLER DERNEK STATÜSÜYLE YÖNETİLMEMELİ
     </span>
    </p>
    <p class="2011resimalt">
     <span lang="EN-GB">
     </span>
    </p>
    <p class="2011resimalt">
     <span lang="EN-GB">
      Olay 100 milyon dolarların olduğu bir ortamda kulüplerin dernekler statüsünde yönetilmesinden kaynaklanıyor. Bazı kulüpler İMKB’ye kayıtlı. Ama oradaki şirketler bu derneklerin yan kuruluşu gibi. Bir kulübün başkanı genel kurulda oy almak, oy almak için de başarılı olmak, taraftarının da tepkisini çekmemek zorunda. Böyle bir zorlama olduğu için bu tip şike olayları meydana geliyor. Yöneticiler amatör. Milyon dolarlar da onların elinde olunca bu sıkıntılar oluşuyor. Şike öteden beri var. Olacak da. Bunlar da görünen kısmı. Köklü bir tedbir alınması gerektiğini düşünüyorum. Benim önerim, profesyonel kulüplerin bizzat kendileri halka açık anonim şirket olsun. Mali açıdan denetimleri artar. Hesap verebilirlikleri olur. Türkiye’ye bu arabesk yönetim anlayışı yakışmıyor. Hiçbir şirket 5 milyon dolarlık transfer yaparken böyle gayri ciddi hareket edemez. Hesap kitap işlerine girilince kulüpler var olmak için altyapıya da yönelir. Gayri ciddi yönetim derneklerde olabiliyor. Kulüpler şirket yönetir gibi ciddi yönetilmeli. Büyük firmalarda bu tip yönetim anlayışını göremezsiniz. Bu kadar değerlendiğini söylediğimiz ligde bir kulüp başkanı kulübün anahtarını valiye verebiliyor. Ortada bir çelişki olduğu açık. Bir kanun değişikliği bunları getirdi. Bu kanunların arkası gelmeli.
     </span>
    </p>
    <p class="2011resimalt">
     <span lang="EN-GB">
     </span>
    </p>
    <p class="2011resimalt">
     <span lang="EN-GB">
     </span>
    </p>
    <p class="2011kutubaslik">
     <span lang="EN-GB">
      İşte o maçlar
     </span>
    </p>
    <p class="2011kutubaslik">
     <span lang="EN-GB">
     </span>
    </p>
    <p class="2011kutuyazi">
     Be
     <span>
      ş
     </span>
     ikta
     <span>
      ş
     </span>
     -Fenerbahçe:
     <span>
      .............
     </span>
     2-4
    </p>
    <p class="2011kutuyazi">
     Kayserispor-Manisaspor:
     <span>
      ......
     </span>
     1-2
    </p>
    <p class="2011kutuyazi">
     Bursaspor-
     <span>
      İ
     </span>
     stanbul B
     <span>
      Ş
     </span>
     B:
     <span>
      ......
     </span>
     1-1
    </p>
    <p class="2011kutuyazi">
     Gençlerbirli
     <span>
      ğ
     </span>
     i-Fenerbahçe:
     <span>
      .....
     </span>
     2-4
    </p>
    <p class="2011kutuyazi">
     Fenerbahçe-Konyaspor:
     <span>
      ........
     </span>
     2-0
    </p>
    <p class="2011kutuyazi">
     Gençlerbirli
     <span>
      ğ
     </span>
     i-Trabzonspor:
     <span>
      ...
     </span>
     1-2
    </p>
    <p class="2011kutuyazi">
     Trabzonspor-Bursaspor:
     <span>
      ........
     </span>
     1-0
    </p>
    <p class="2011kutuyazi">
     Fenerbahçe-Ankaragücü:
     <span>
      .......
     </span>
     6-0
    </p>
    <p class="2011kutuyazi">
     Trabzon-
     <span>
      İ
     </span>
     stanbul B
     <span>
      Ş
     </span>
     B:
     <span>
      .........
     </span>
     3-1
    </p>
    <p class="2011kutuyazi">
     Fenerbahçe-
     <span>
      İ
     </span>
     stanbul B
     <span>
      Ş
     </span>
     B:
     <span>
      ......
     </span>
     2-0
    </p>
    <p class="2011kutuyazi">
     Eski
     <span>
      ş
     </span>
     ehir-Fenerbahçe:
     <span>
      ..........
     </span>
     1-3
    </p>
    <p class="2011kutuyazi">
     Karabük-Fenerbahçe:
     <span>
      .............
     </span>
     0-1
    </p>
    <p class="2011kutuyazi">
     Sivas-Fenerbahçe:
     <span>
      .................
     </span>
     3-4
    </p>
    <p class="2011kutuyazi">
     Bucaspor-Fenerbahçe:
     <span>
      ..........
     </span>
     3-5
    </p>
    <p class="2011kutuyazi">
    </p>
    <p class="2011kutubaslik">
     <span lang="EN-GB">
      Teşebbüsler
     </span>
    </p>
    <p class="2011kutubaslik">
     <span lang="EN-GB">
     </span>
    </p>
    <p class="2011kutuyazi">
     Eski
     <span>
      ş
     </span>
     ehir-Trabzon:
     <span>
      ...............
     </span>
     0-0
    </p>
    <p class="2011kutuyazi">
     Sivasspor-Trabzon:
     <span>
      ...............
     </span>
     2-3
    </p>
    <p class="2011kutuyazi">
    </p>
    <p class="2011kutubaslik">
     <span lang="EN-GB">
      Bank Asya 1.lig
     </span>
    </p>
    <p class="2011kutubaslik">
     <span>
     </span>
    </p>
    <p class="2011kutuyazi">
     Altay-Adana:
     <span>
      .........................
     </span>
     1-4
    </p>
    <p class="2011kutuyazi">
     Adana-Kartal:
     <span>
      ........................
     </span>
     2-3
    </p>
    <p class="2011kutuyazi">
     Z
     <span>
      İ
     </span>
     raat Tükiye Kupas
     <span>
      ı
     </span>
     :
    </p>
    <p class="2011kutuyazi">
     Be
     <span>
      ş
     </span>
     ikta
     <span>
      ş
     </span>
     -
     <span>
      İ
     </span>
     stanbul B
     <span>
      Ş
     </span>
     B:
     <span>
      ..........
     </span>
     6-5
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F3D5C4BACEE374FCF39277A4C9BB0339?newsId=29920), [web.archive.org (arşiv bağlantısı)](http://web.archive.org/web/20120320220342/http://www.aksiyon.com.tr:80/aksiyon/newsDetail_getNewsById.action;jsessionid=F3D5C4BACEE374FCF39277A4C9BB0339?newsId=29920)
