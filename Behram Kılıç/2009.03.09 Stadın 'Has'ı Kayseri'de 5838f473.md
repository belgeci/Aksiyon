# Stadın 'Has'ı Kayseri'de

*Behram Kılıç 2009.03.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kayseri, örnek olacak bir stada imza attı. Hem de devletten destek almadan... Şu anda Türkiye’nin dört bir yanında statlar yapılıyor. Kayseri’deki stat 27 ayda hizmete açıldı. Urfa ise 17 yıldır bitiremedi...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090316112510im_/http://www.aksiyon.com.tr/resim/744/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090316112510/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090316112510/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090316112510oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090316112510oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Kim gördüyse aynı şeyi söyledi: Muhteşem bir stat… Ülkemizde gerçekten Kayserililerin yeri ayrı. Laf değil icraat insanı olduklarını bir kez daha gösterdiler. ‘Stat yapacağız’ dediler, yaptılar. Oysa biz o kadar çok ‘stat yapacağız’ diyeni duyduk ki… Barkovizyon eşliğindeki sunumlar, milyon dolarlar ödenerek gerçekleştirilen projeler… Bir Olimpiyat Stadı’nın bitmesi bile olay olmuştu Türkiye’de. Bu Kayseri insanı farklı. 27 ayda Türkiye’nin en modern stadını inşa ettiler. Üstelik devletin ve belediyenin cebinden bir kuruş çıkmadan... Ticaretten anlıyorlar. Uyanık insanlar bunlar. Şehirdeki eski stadın arazisini Gençlik ve Spor Genel Müdürlüğü’nden alıp ‘Yerine bir tane stat, 10 tane spor salonu yapacağız’ dediler, araziyi yabancı bir sermayeye sattılar, 100 milyon dolara yakın parayı belediyenin kasasına indirdiler, o parayla Türkiye’nin en modern stadının yanı sıra birçok spor tesisi inşa ettiler. Bir taşla birkaç kuş vurmak işte buna denir. Cebinizden kuruş çıkartmadan hem stat yapacaksınız, hem tesis kazanacaksınız, hem yabancı sermayeyi şehrinize çekeceksiniz, hem de binlerce insana istihdam oluşturacaksınız. Örnek alınması gereken bir durum. Üstelik milyonlarca lirayı sokağa da atmamış olacaksınız.
   <br>
    <br>
     Siz bu satırları okurken, Kayserili iş adamı Kadir Has’ın adını taşıyan stadyumdaki ilk resmî maç oynanmış olacak. Ama stadyumdaki ilk golü Başbakan Recep Tayyip Erdoğan attı. Resmî açılışı o yaptı. Kaleye geçen çocuk, Başbakan’ın iki şutundan birini tuttu, diğerini engelleyemedi. İşte, 32 bin 864 kişilik bu stadyumda 52 tane loca bulunuyor. Tamamen kapalı tribünlerin sahaya mesafeleri kale arkası 9, yan tribünler 7 metre. Çim saha ölçüleri, 68x105 metre. Zemin alttan ısıtmalı, sıcaklık otomatik olarak +4 dereceye sabitlenmiş. Sahanın donması bu şekilde önleniyor. Drenaj sistemi sayesinde zeminde su birikintileri oluşmuyor. Tribünlerin üst kısmına yerleştirilen radyan ısıtıcılar sayesinde soğuk havalarda seyircilerin üzerine doğru sıcak hava akımı oluşturuluyor. Stadın etrafında yaklaşık 1500 araçlık otopark yer alıyor.
     <br>
      <br/>
      İsterseniz biraz daha teknik bilgi verelim bu modern statla ilgili. Toplam 3 bin 500 ton çelik kullanıldı. Dört bir yönden çelik konstrüksiyonlarla çevrilen statta 222 metre uzunluğunda çelik aks geçildi. Bu, Türkiye’deki en uzun çelik aks kabul ediliyor. Takım otobüsleri, statta dizayn edilen kapalı mekâna kadar girebiliyor, böylece taraftar ya da dış etkenlerle temas edilmiyor. 69 metrekare büyüklüğündeki dijital skorboardı var. Tribünlerin arka bölümlerinde kafeler, restoranlar bulunuyor. Ayrıca stadın dış cephelerinde mağazalar yer alacak. Soyunma odaları, koridor boşlukları, basın toplantısı odası vs. gibi tüm birimler UEFA standartlarına göre yapıldı. Soyunma odalarında jakuzi bile var. Ayrıca futbolcuların iç mekânda ısınmasını sağlamak amacıyla ısınma koridorları bulunuyor. Basın tribünü ve basın locaları her türlü teknik donanıma sahip.
      <br/>
      <br/>
      Raylı sistem hattı, Kadir Has Stadı’nın hemen yanından geçiyor. Böylece şehir merkezinden stadyuma ulaşım da en kısa ve hızlı şekilde sağlanmış oluyor. Statla birlikte 7 bin 200 kişilik kongre salonu, olimpik yüzme havuzu, 2 tane 500 kişilik spor salonu, 1 tane 100 kişilik spor salonu, 1500 kişilik seyirci tribünü bulunan uluslararası atletizm müsabakalarının yapılabileceği bir tartan pist, 3 tane de tenis kortu yapıldı.
      <br/>
      <br/>
      Stadyuma Kadir Has isminin verilmesinin yegâne sebebi, Kayseri’nin önde gelen bu iş adamına bugüne kadar yaptığı hayır işlerinden dolayı bir taltifti. Kayseri Belediye Başkanı Mehmet Özhaseki’nin aldığı bu karar Kadir Has’a iletilince, merhum Kadir Has da stadın yapımı için 3 milyon lira bağışta bulundu. Has, daha sonra aramızdan ayrıldığı için stadın bitmiş hâlini göremedi. Stadyum dünyadaki herhangi bir stadın örneği değil. Tamamı Kayserili 5 kişilik bir mimar heyeti tarafından hazırlandı. Bu mimarlar Avrupa’nın çeşitli statlarını incelediler. Bir sentez yaparak bu stadı meydana getirdiler. Stat toplam 70 milyon liraya mal oldu. Stadın temelleri 4 Kasım 2006’da atıldı. İnşaat 27 ay gibi kısa bir sürede bitirildi.
      <br/>
      <br/>
      Bu stadyumla birlikte Kayseri’de çok şey değişmeye başladı. Bugünlerde eski stadyumun yerinde bir forum merkezi yükseliyor. 5 yıldızlı bir otel inşa ediliyor. Şehre yaklaşık 400 milyon liralık yabancı sermaye girmiş, 3 bin kişiye de iş imkânı sağlanmış durumda. Bunun yanında Türkiye’nin 2 Haziran’da Azerbaycan ile yapacağı hazırlık karşılaşması Kayseri’de oynanacak. 2010 Dünya Kupası elemelerindeki Ermenistan müsabakası da yine bu stadyumda (14 Ekim).
      <br/>
      <br/>
      Kayserililer stadı bitirdi. Peki, Türkiye’nin stat geçmişine bakmaya ne dersiniz? Diğer illerde durum ne âlemde? Konya, Gaziantep, Rize, Antalya ve Trabzon da stat yapmak istiyor. G.Saray stadının yapımı hâlen devam ediyor. Beşiktaş, İnönü Stadı’nın yerine yeni bir stat yapma arzusunda. Kayseri örneğinden yola çıkarak diğer statların durumuna da bir bakalım istedik.
      <br/>
      <br/>
      CİM BOM’DAN ARENA
      <br/>
      <br/>
      Türkiye’de modern bir başka stadyum ise İstanbul’da inşa ediliyor. Stadın sahibi Galatasaray. Yıllardır Ali Sami Yen yıkıldı, yıkılıyor derken Sarı-Kırmızılı kulüp TOKİ’nin katkılarıyla nihayet ismine yakışık bir stadyuma kavuşacak. Stadyumun temeli 13 Aralık 2007 tarihinde atıldı. Üstü açılır-kapanır olan 52 bin 647 kişilik stadyumun inşaatı şu anda tüm hızıyla olmasa da devam ediyor. Çünkü, üç aydır maaşlarını alamayan işçiler, geçtiğimiz günlerde iş bırakma eylemi yaptı. Planlanan bitiş tarihi 29 Ekim 2009; ama bu gidişle 2010’a sarkacak gibi görünüyor. Galatasaray ve Türk Telekom arasında yapılan sponsorluk anlaşması gereğince, 102,5 milyon dolarlık ödeme karşılığında, Seyrantepe’de yapılan stadyumu 10 sezonluğuna “Türk Telekom Arena” olarak anılacak.
      <br/>
      <br/>
      Stadyumun Avrupa’nın en modern 10 stadyumu arasına girmesi bekleniyor. İç yapısı itibariyle Almanya’nın Gelsenkirchen kentinde Veltins-Arena’ya, koltuk ve skorborduyla ise Münih’teki Allianz Arena’ya benzetiliyor. Konser, toplantı, kongre gibi organizasyonlarda da kullanılacak stat, muhtemel bir deprem göz önüne alınarak kolaylıkla hastaneye çevrilebilecek.
      <br/>
      <br/>
      Seyirci maksimum 8 dakikada stadı boşaltabilecek. 3 Mart 2009 tarihi itibariyle stadyumun kaba inşaatının yüzde 75 oranında tamamlandığı duyuruldu. Stadın VIP koltuk ve localarının satışına mart ayının ikinci yarısında başlanacak. G.Saray bu satışlardan 12 milyon dolar gelir bekliyor. Yeni stada Türk Telekom Arena adının verilmesi sonrası, Ali Sami Yen ruhunun nerede yaşayacağı şeklindeki tartışmalar da stadın yapımıyla birlikte devam ediyor.
      <br/>
      <br/>
      Beşiktaş’ın da yeni stadyum hayalleri var. Siyah-Beyazlı kulübümüz mevcut stadyumu yıkıp yerine yeni bir stat yapmak istiyor. Hatta bu stadın maketleri geçtiğimiz aylarda basına tanıtıldı. Ancak Anıtlar Kurulu ve Kültür Bakanlığı’ndan stadın yapımı için gerekli izinler alınamıyor. Kültür Bakanlığı, Beşiktaş’ın ortaya koyduğu stat projesinin Dolmabahçe’nin doğal görüntüsünü bozacağı için projeye onay vermiyor. Eğer izin verilirse, Beşiktaş’ın yeni stadı 42 bin kişilik olacak. Şu andaki stadın deniz tarafındaki bölümünde yer alan ve tarihî eser niteliği taşıyan 2 sütununa dokunulmayacak. Bunun dışında mevcut stat tamamen yıkılacak. Stadın etrafı tamamen camla kaplanacak. Aynı şekilde stadın üstünde de camdan bir kubbe yapılacak, bu panel iklim şartlarına göre açılıp kapanabilecek. Loca sayısı 120’ye çıkartılacak.
      <br/>
      <br/>
      4 büyüklerden Trabzon da yeni bir stat yapmayı planlıyor. Akyazı beldesine denizin doldurularak yapılması düşünülen stadyum için henüz gerekli izinler alınamadı.
      <br/>
      <br/>
      Stadyum yapılan şehirlerimizden biri de Antalya. Kışın Avrupa’nın birçok kulübünün akın ettiği bu şehirde hâlihazırdaki stadyum ihtiyaca cevap verecek düzeyde değil. 2016 Avrupa Şampiyonası’na talip Türkiye’nin şampiyonada maç oynatmayı düşündüğü illerden biri de Antalya. Antalya’da Yüzüncü Yıl Spor Kompleksi yerine inşa edilen 30 bin kişilik stadyumun temelleri atıldı.
      <br/>
      <br/>
      Gaziantep ise Kamil Ocak Stadyumu’nda düzenlemeler yapmayı planlıyor. 500 bin TL’lik bir harcamayla stadyumda yenilikler yapılacak. Ancak onların da hedefinde yeni stadyum var. Türkiye Futbol Federasyonu’nun ihale yapmasını bekliyorlar. Kayseri Kadir Has Stadyumu’na benzer bir stadyum yapma düşüncesindeler. Seyirci kapasitesi 30 bin civarında olacak. Federasyon, belediye ve TOKİ ile koordineli bir çalışma yürütmeyi düşünüyorlar. Stat projesinin seçimden sonra start alması bekleniyor. Stadın Karataş mevkiinde bulunan hipodromun yerine yapılması planlanıyor. Büyükşehir Belediye Başkanı Asım Güzelbey ile geçtiğimiz günlerde bu ilimizde miting düzenleyen Başbakan Recep Tayyip Erdoğan da projeye büyük destek veriyor. Ancak yeni stat en erken 3 yıl içinde hayata geçebilecek.
      <br/>
      <br/>
      Konya da yeni stadyum yapmayı düşünen illerimizden biri. Konya’daki stadın 33 bin kişilik olması planlanıyor. Stadyumun yanı sıra modern spor kompleksi de yapılacak. Onlar da Kayseri modelini uygulamayı düşünüyor. Mevcut stadın olduğu bölge değerlendirilecek ve belediyenin kasasından ciddi bir harcama çıkmayacak. Stadyumla birlikte veledrom‚ yüzme havuzları‚ 7 bin 500 kişilik spor salonu ve sporcu otellerinin bulunacağı tesisler inşa edilecek. Giydirme tekniğiyle anıt eser gibi inşa edilecek stadın dışarıdan betonu hiç görünmeyecek. Hollandalı ve Türk firmalar‚ stat projelerini hazırladı. Kompleksin yaklaşık 100 milyon dolara mal olması öngörülüyor.
      <br/>
      <br/>
      Rize’de de yeni stat yapılıyor. Stat birkaç aya kalmadan bitecek hâle geldi. 15 bin 558 kişilik stadyumda 15 loca bulunacak. 2009-2010 futbol sezonunda hizmete girecek. Rize’de stadyumun yanında 3 bin seyirci kapasiteli spor salonu ve bin seyirci kapasiteli olimpik kapalı yüzme havuzu bulunan spor kompleksinin yapımı da hızla devam ediyor.
      <br/>
      <br/>
      Yeni stadyum yapmayı düşünen diğer illerimize de göz atalım isterseniz. Bu illerin başında Süper Lig’de son yıllarda arka arkaya sürpriz başarılara imza atan Sivassspor geliyor. 4 Eylül Stadı’nın artık ihtiyaca cevap vermediğini belirten Sivas’ın ileri gelenleri kolları sıvamış durumda. Stadyumun 2,5 yılda bitirilmesi planlanıyor. 35 bin kişi kapasiteli olacağı açıklanan stat için gelecek projeler üzerinde inceleme yapılarak karar verilecek. Başbakan Recep Tayyip Erdoğan’ın talimatı ve TOKİ’nin katkılarıyla yapılacak yeni stadın hâlen amatör futbol maçlarının oynandığı ‘Paşa Çayırı’ adı verilen bölgeye kurulması kararlaştırıldı. Bu yıl içerisinde temeli atılması planlanan stadın 2011 yılında bitirilmesi düşünülüyor.
      <br/>
      <br/>
      Bank Asya 1. Lig’de mücadele eden Diyarbakır’da da 30 bin kişilik bir stat düşünülüyor. Proje gerçekleştirilirse bu ilimiz, içerisinde 30 bin kişilik stadyum‚ büyük bir alışveriş merkezi, halı sahalar ve altyapı tesislerinin bulunduğu bir komplekse kavuşacak.
      <br/>
      <br/>
      17 YILDA BİTMEYEN STAT
      <br/>
      <br/>
      Mersin’de de 30 bin kişilik bir stat yapılması planlanıyor. Burada da TOKİ devreye girecek. Mersin Valisi Hüseyin Aksoy‚ yeni stadyumla ilgili projenin hazır olduğunu‚ tesisin Kayseri’deki stadyumun bir benzeri olacağını geçtiğimiz günlerde basına açıkladı. Aksoy‚ yeni stadyumun yapılacağı alanın Hazine arazisi olduğundan işin kolaylaştığını‚ TOKİ’nin Tevfik Sırrı Gür Stadyumu’nu alarak karşılığında bu yeni stadyumu yapacağını kaydetti.
      <br/>
      <br/>
      Eskişehir de yeni bir stadyum hayali kuran illerimizden biri. Şehrin ileri gelenleri Maliye Bakanı Kemal Unakıtan’dan stat için söz aldı. Ancak henüz bir girişim yok.
      <br/>
      <br/>
      Son olarak, 1992 yılında 52 bin 500 lira bedelle ihalesi yapılarak dönemin başbakanı Süleyman Demirel tarafından temeli atılan ve inşaatına başlanan 30 bin kişilik Şanlıurfa Şehir Stadyumu’yla bitirelim. Aralık 1995’te tamamlanması planlanan stat, üzerinden 17 yıl gibi uzun bir zaman geçmesine rağmen daha bitirilemedi. 28 giriş ve 28 çıkış olmak üzere toplam 56 kapısı, 56 gişesi ve 4 soyunma odası bulunan stadyumun yakında hizmete açılması bekleniyor. Stadyum için bugüne kadar 40 milyon TL’den fazla para harcandı.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Habip Yüksel, 10-Mart-2009
> Umudumuz...: 
> Nereden nereye geldiğimizin en büyük göstergesi bu hafta oynanan maçla açılışı yapılan Kadir Has Stadı. Toprak statlardan gelinen son nokta... Bu tür statlar yüzümüzün akı olacak gibi. Diğer şehirlerde de böyle statlar yapılırsa, Avrupa Şampiyonası düzenleme hakkı ülkemize verilecektir, eminim.

Kaynak: [www.aksiyon.com.tr](http://www.aksiyon.com.tr:80/detay.php?id=32562&yorum_id=33854), [web.archive.org (arşiv bağlantısı)](http://web.archive.org/web/20090316112510/http://www.aksiyon.com.tr:80/detay.php?id=32562&yorum_id=33854)
