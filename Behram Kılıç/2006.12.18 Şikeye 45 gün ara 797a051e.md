# Şikeye 45 gün ara

*Behram Kılıç 2006.12.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yetkililer bu sezonda şikenin üzerine gideceklerine dair mesajlar yayımladı! Fakat yine şike ve teşvik primi iddiaları gündeme damgasını vurdu. Futboldan söz eden olmadı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070623141916im_/http://www.aksiyon.com.tr/resim/628/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Süper Lig’de 2006-2007 sezonunun ilk yarısı şike ve teşvik primi iddiaları ile başladı, arada maçlar oynandı, devre şike ve teşvik iddiaları ile bitti. Koskoca ilk yarı futbolun konuşulduğu maç sayısı bir elin parmaklarını geçmedi. Tribünlerdeki seyirci sayısında azalma görülürken, kurumlar arası kavgalar devam etti. F.Bahçe yine farklı cephe oluştururken, Federasyon ile Spor Bakanı Mehmet Ali Şahin arasındaki kavga zaman zaman alevlendi. Ligin ilk yarısında G.Saray’lı Arda’nın göze hoş gelen futbolu, Trabzon’un ligde 7 maç üst üste kazanamayarak tarihî başarısızlığı öne çıkan unsurlardı.
   <br>
    <br>
     2 YILLIK ZAMAN AŞIMI KALKTI
     <br/>
     <br/>
     Lig, Denizlispor Başkanı Ali İpek’in Malatyaspor’un Çek futbolcularına şike teklif ettiği haberleriyle başladı. Ardından Futbol Federasyonu Başkanı Haluk Ulusoy’un sezon açılış mesajı geldi. Ulusoy mesajında, ‘kimsenin endişesi olmasın, bu ülkede küfre taviz vermeyeceğiz, olay çıkarana en ağır yaptırımları uygulayacağız, oyunu kirletmeye çalışanları asla affetmeyeceğiz, şike ve teşvik primini futbol terminolojisinden çıkartacağız, futbol geçmişte yaşanan olaylardan arınacak, azimliyiz, kararlıyız, bu sezondan itibaren Türk futbolu etik değerleriyle doruklara taşınacak bir sayfayı açacak’ diyordu. G.Saray Başkanı Özhan Canaydın’ın sezon başı açıklaması da benzer nitelikteydi: “Federasyon şike konusunda gerekli çalışmaları yapıyor. Mahkemelere yansıyan bazı dosyalar var. Kulüpler Birliği Vakfı olarak da büyük bir deklarasyon yayımladık. Bu senenin milat olacağını ve yasal kurumların da araştırmasıyla şike ve teşvik primine son verileceğini umuyorum.”
     <br/>
     <br/>
     4 Ağustos tarihinde Federasyon Yönetim Kurulu tarihî bir karar aldı. Halen yürürlükte olan Disiplin Talimatı’nın “Hileli ve danışıklı futbol müsabakası” başlıklı 35. maddesi ile “Sair hallerde menfaat” başlıklı 36. maddesinin tek bir başlık altında toplanması kararlaştırıldı. Ayrıca halen yürürlükte olan 2 yıllık soruşturma zaman aşımı süresi de ortadan kaldırıldı. Madde gereğince ihlal yapan kişiler 6 aydan 2 yıla  kadar müsabakalardan men cezasıyla cezalandırılacak, kulüpler ise bir alt lige düşme cezası alacak, şike veya teşvik bulgusunun, takip eden sezonlarda ortaya çıkması halinde ise ilgili kulübe sadece puan silme cezası uygulanacaktı.
     <br/>
     <br/>
     Aynı günlerde İtalya’da Juventus, Milan, Fiorentina, Lazio, Reggina şike yüzünden çeşitli cezalara çarptırılıyordu. Ve yine aynı günlerde Gençlerbirliği Başkanı İlhan Cavcav’ın şu açıklamaları kayıtlara geçiyordu: “Benim önerim, bugüne kadar olan şikelerin hepsinin dosyasını kapatmak ve yeni bir dönem başlatmak ve denilmeli ki, ‘Bu saatten sonra yapıldığı, tespit edildiği takdirde şu yaptırımlar uygulanacak’. Bunun adı konulmalı, ama bu Futbol Disiplin Talimatı’yla olmamalı. Bu işin içine girenler gerekirse Yüce Divan’da yargılanmalı. Daha önce de buna benzer şaibeler gündeme geldi, komisyonlar oluşturuldu. Sonuç, yok bir şey.”
     <br/>
     <br/>
     Fenerbahçe Başkanı Aziz Yıldırım da sezon başında Futbol Federasyonu Yönetim Kurulu Üyesi Tahir Kıran’ın kendisi hakkında bazı gazetelerde yaptığı açıklamaları sert bir şekilde eleştirdi. Aziz Yıldırım, “Hakarete varan birçok gerçek dışı iftira ve iddianın yanı sıra Kıran, kulübümüzün geçen yıl Galatasaray ile müsabakası olan takımlara beraberlik için 350 bin YTL, galibiyet için 500 bin YTL teşvik primi verdiği, benim Ankara Faal Futbol Hakemleri Derneği’nin daimi konuğu olduğum, hatır şikeleri yaptığım, şike ve kaosun sebebi olduğum şeklinde iddia ve ithamda bulunmaktadır. Futbol Federasyonu’nun haklı yakınmalarımıza sessiz kalması halinde, konuyu UEFA ve FIFA’ya taşıyacağımızı da ayrıca belirtmek isteriz. Tahir Kıran hakkında adlî mercilere başvuru hakkımız saklıdır. Gereğinin yapılmasını arz ve talep ederiz.” dedi. Minik bir not; konu UEFA ve FIFA’ya henüz intikal ettirilmedi! Tüm bu açıklamalar ve burada zikredilmeyen şike konuşmaları ışığında Süper Lig başladı. F.Bahçe, G.Saray, Beşiktaş ve Trabzon sezona beklemedikleri sonuçlarla girdi. F.Bahçe’de Zico, G.Saray’da Gerets, Beşiktaş’ta Tigana, Trabzon’da da Lazaroni’nin ağır eleştiriler aldığı bu dönemde, gemiyi ilk terk eden Trabzon’un hocası Lazaroni oldu. Gerets, köpeği kadar mutlu bir hayatı olmadığını öne sürdü. Büyüklerden F.Bahçe devrenin ilerleyen haftalarında toparlandı. Futbolu bilmediği öne sürülen Zico, takımda ufak tefek değişiklik yaparak istenen sonuçları almaya başladı. Tigana, gençlerle yola çıkmanın bedelini koltuğu ile ödeme noktasına gelmesine rağmen devrenin sonuna kadar dayandı. Gerets, yönetimdeki bazı isimlerle problem yaşadı.
     <br/>
     <br/>
     İlk yarının yıldızı G.Saray’lı Arda’ydı. Süper Lig yeni hocalara da kavuştu. Bülent Uygun Sivas’ın başına, Engin İpekoğlu da Bursa’nın başına getirildi. Haluk Ulusoy’un geçmiş yönetiminde suçlu olup olmadığına dair dava yeniden açıldı. Spor Bakanı Mehmet Ali Şahin bir kez daha yetki ve görevlerini kamuoyuna duyurma gereği hissetti. Hakan Şükür attığı gollerle Tanju Çolak’ın rekoruna iyice yaklaştı. Vestel Manisa ilk 9 hafta 23 puan toplayarak zirveye yerleşti. Daha sonraki 8 haftada 5 puan alarak hayal kırıklığı yaşattı. Kadıköy’de oynanan F.Bahçe-G.Saray derbisinde Gerets’in kafası yarıldı, Mondragon’a ses bombası atıldı. 100. yılında şampiyonluk isteyen F.Bahçe devreyi en yakın rakibine 7 puan fark atarak lider kapadı.
     <br/>
     <br/>
     ŞİKEDE İKİNCİ PERDE
     <br/>
     <br/>
     Ligin ilk yarısının son haftalarına doğru şike iddiaları yeniden gündeme geldi. Kılıçlar çekildi, tehditler savruldu ama somut hiçbir adım atılamadı. Sezon başında şike ve teşvikle ilgili iki yıllık zaman aşımını kaldırdığını açıklayan Futbol Federasyonu, Cihan Oskay’ın F.Bahçe Başkanı Aziz Yıldırım hakkında ortaya attığı iddiaları zaman aşımı gerekçesiyle görüşmeye uygun bulmadı.
     <br/>
     <br/>
     Şikenin ikinci perdesi Star Televizyonunda yayınlanan Telegol programına çıkan Cihan Oskay isimli şahsın ortaya attığı iddialarla başladı. Cihan Oskay, 2000-2001 sezonunda F.Bahçe Başkanı Aziz Yıldırım’ın sezonun son haftasında oynanacak Samsun-F.Bahçe maçı için Samsun takımına şike teklif ettiğini, G.Saray-Trabzon maçında ise bazı Trabzonlu oyunculara teşvik gönderdiğini iddia etti. Bu iddialar karşısında F.Bahçe Kulübü çok sert bir tavır sergiledi. Kulüp, Futbol Federasyonunu ve F.Bahçe’yi karıştırmak isteyen bazı F.Bahçe’lileri suçladı. Başkan Aziz Yıldırım, 100. yılında başarı hedefleri için sırasıyla hamleler yapan bir spor kulübünü durdurmaya kimsenin gücünün yetemeyeceğini söyledi. “Buradan devlet yetkililerine bir kez daha sesleniyorum. Hiç vakit kaybetmeden iddiayı ortaya atan kişi de emniyete alınmalı ve bu komplonun bütün detayları aydınlatılmalıdır. Devletimiz geç kalmadan bu konuda derhal tavır almalı ve adım atmalıdır.”
     <br/>
     <br/>
     Yıldırım’a cevap Spor Bakanı Mehmet Ali Şahin’den geldi, “Aslında ‘devlet bu işe el koysun’ demek, ‘bu siyasiler Türkiye’yi yönetemiyor, askerler el koysun’ demekten farksız.” diye konuştu. Şahin, birkaç gün sonra ise her türlü iddianın üzerine gidilmesi gerektiğinin altını çizdi. “Ben bu işin sadece takipçisiyim. Arzu ediyorum ciddi bir araştırma yapılsın. Futbol Federasyonu’nun bu konuyla ilgili kurulları iddiaların üzerine hassasiyetle ve ciddiyetle gitmelidir. Bu görevi yaparken yasal bir ihtiyaç hissederlerse de bakanlığıma bildirsinler. Böyle bir başvuru şu ana kadar olmadı. Herhalde mevcut yönetmelikler yeterli!”
     <br/>
     <br/>
     Futbol Federasyonu ise olayların üzerine gitmek yerine olayları adeta örtbas edecek bir karar aldı. Bakan’ın yetki istiyorlarsa başvuruda bulunsunlar çağrısına da kulak asmadı. 4 Ağustos’ta ‘şike iddiaları için 2 yıllık zaman aşımı kalktı’ şeklinde karar alan federasyon 11 Aralık’ta Mersin’de yaptığı toplantıda ise 2000-2001 sezonundaki Samsunspor-Fenerbahçe maçıyla ilgili olarak, ilgililerin başvurusu durumunda, olayın zaman aşımına uğraması nedeniyle disiplin talimatlarının uygulanmaması kaydıyla özel bir soruşturma yapılmasına karar verdi. Federasyon, söz konusu maçın oynandığı tarihte 1 Kasım 1992 tarihli Futbol Disiplin Talimatı’nın yürürlükte olduğunu belirterek, bu talimatın ‘Hileli ve Danışıklı Futbol Müsabakası’ başlıklı 38. ve ‘Sair Hallerde Menfaat’ başlıklı 40. maddelerinin, aynı dönemde yürürlükte bulunan ‘Soruşturma ve Ceza Zaman Aşımı’ başlıklı 68. madde uyarınca, uygulanmasının hukuken mümkün olmadığı görüşüne vardı. Yönetim kurulu ayrıca F.Bahçe kulübünün istemesi halinde iddiaları herhangi bir cezai müeyyide olmamak kaydıyla soruşturabileceğini duyurdu.
     <br/>
     <br/>
     Ç.Rize-Denizli, Ç.Rize-Beşiktaş, Ç.Rize-A.Sebat, G.Antep-Malatya, Samsun-A.Gücü, Samsun-F.Bahçe, G.Saray-Trabzon gibi maçlarda açılan ve açılmayan tüm davaları etliye sütlüye dokunmadan kapatan federasyonun bu sezon farklı bir uygulaması da gözden kaçmamalı. Evet, Şike Tahkik Kurulu ibret-i âlem için cezalarda verdi! Geçen yıl Hatay’da şike yaptıkları belirlenen Hatunspor ile Akçalı Belediyespor takımlarına müsabakalardan bir yıl men cezası gazetelerin kısa kısa haberleri içinde kaynadı gitti. Kurul büyük bir başarı göstererek, 26 Mayıs 2006 tarihinde yapılan ve Hatunspor’un 27-1 galibiyetiyle sonuçlanan Hatunspor-Akçalı Belediyespor ikinci amatör küme karşılaşmasında anlaşma yapıldığını saptadı. Bu futbol için dev adımdı!
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26179), [web.archive.org (arşiv bağlantısı)](http://web.archive.org/web/20070623141916/http://www.aksiyon.com.tr:80/detay.php?id=26179)
