# Türk sporunun geleceği bu okulda

*Behram Kılıç 2011.05.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Özel Burç Koleji, Türkiye'de bir ilke imza atarak spor lisesi açtı. Türkiye'nin ilk özel spor lisesinde G.Saray, Beşiktaş gibi takımların altyapılarından sporcular okuyor.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Yıllardır hep aynı soruyu soruyoruz: 73 milyonluk ülkeyiz, ilköğretim ve lisede 15 milyondan fazla gencimiz okuyor; ama neden sporcu yetiştiremiyoruz? Birçok cevabı var bu sorunun. Mesela, 73 milyonluk ülkenin sadece bir tane özel spor lisesi olduğunu biliyor muydunuz? Hâl böyle olunca nasıl sporcu yetişecek ki böyle bir ülkede? Başta NBA olmak üzere Amerika'da sporun altyapısı, NCAA yani Amerikan Kolej Sporları Kurumu'na dayanıyor. Burada okul takımında oynayan her öğrenci derslerinde başarılı olmak zorunda. Türkiye'de ise hem okumak hem de spor yapmak neredeyse imkânsız. Sistem buna müsait değil.
    </p>
    <p class="MsoNormal">
     İşte bu noktada bir lise dikkatleri çekiyor. Ve sisteme inat bir şeyler yapmak istiyor. Özel Burç Koleji Güzel Sanatlar ve Spor Lisesi… Okulun ismini yanlış yazmadık. Millî Eğitim Bakanlığı mevzuatlarına göre sadece 'spor lisesi' adı altında bir kolej açmanız yasak bu ülkede. Tabelanızda illa da Güzel Sanatlar ve Spor Lisesi yazmalı.
    </p>
    <p class="MsoNormal">
     Okulun müdürü Levent Eyüboğlu Spor Akademisi'ni bitirmiş. "Bu okulu sporcu yetiştirmek için açmadık." diyor Levent Bey. "Hem okumak isteyen hem de bir kulüpte spor hayatını sürdüren öğrencilere iki işi bir arada yapmaları için imkân veriyoruz." diye de ekliyor. Başlangıçta özel spor lisesine 'kim gelir' gibi bir düşünceleri olduğunu ama şu an talebi karşılamak için kapasitesitelerini artırmayı bile düşündüklerini söylüyor.
    </p>
    <p class="MsoNormal">
     Lise, 2 yıl önce açılmış. Bu okulda okumak için bir kulüpte lisanslı sporcu olmak gerekiyor. Eğer öğrenci aynı zamanda millî takımda da yer alıyorsa burslu okuyor. Okul yönetimi kulüplerle işbirliği içinde. Kulüplerin idman planlamasını daha sezon başında öğreniyor ve ders programını da ona göre hazırlıyorlar. İdmanlar genelde akşam saatlerinde olduğu için dersler sabah yapılıyor. Ekstra turnuvalar için okul yönetimi öğrencilere her türlü kolaylığı ve izni sağlıyor. Öğrenciler yok sayılmıyor. Aradaki açığı ise ekstra dersler alarak kapatıyor.
    </p>
    <p class="MsoNormal">
     Öğrenciler lise 1'de diğer normal liselerde olduğu gibi bütün dersleri görüyor. Ancak branşa yönelik dersler de var. Sağlık, spor fizyolojisi, genel beden eğitimi dersi ve spor anatomisi gibi. Lise 2'ye geçince beslenme, antrenman planlaması dersleri veriliyor. En basitinden doğru mekik nasıl yapılıra kadar çocuklar bilgi sahibi oluyor. Tüm branşların altyapıları da onlara öğretiliyor. Lise 3 ve 4'te ise matematik, edebiyat, tarih ve felsefeye devam ediliyor. Ama diğer sosyal ve fen bilimleri dersleri yok. Bu dönemde branşa yönelik dersler ağırlıkta. Mesela, futbolu -eğer anlaşma sağlanırsa- Arif Erdem anlatacak, basketbolu da İbrahim Kutluay, Hidayet Türkoğlu gibi isimler.
    </p>
    <p class="MsoNormal">
     Okulda eğitim sadece dersle yapılmıyor. Öğrenciler çeşitli turnuvalarda görevlendirilerek onların organizasyon kabiliyetlerini geliştirmelerine de olanak sağlanıyor. Bunun yanında yurtdışı spor kamplarına da götürülüyor.
    </p>
    <p class="MsoNormal">
     Bu okulun öğrencileri Spor Lisesi'ni bitirdiğinde eğer spor akademisini seçerse üniversite imtihanlarında da avantajlı oluyor. Okul ders ve disiplin konusunda tavizsiz. Disiplinsiz bir öğrencinin sporcu olamayacağını dile getiren Müdür Yardımcısı Mehmet İnal, "Biz zaten öğrencilere her türlü kolaylığı sağlıyoruz. Buna rağmen sorun çıkaran olursa -sırf diğer öğrencilere zarar vermesin diye- okuldan uzaklaştırıyoruz." diyor.
    </p>
    <p class="MsoNormal">
     Bu okulu tercih etmek isteyenler acele etmeli. Zira kontenjan az, talep fazla. Kulüpler de okulun farkında. Mesela, G.Saray Basketbol Takımı'ndan 10 sporcu bu okulda okuyor. Beşiktaş futbol altyapısından 2 öğrenci de bu okulda. Bunun yanında Avrupa tekvando şampiyonu, judoda gençler Türkiye şampiyonu, İstanbul karate şampiyonu, İstanbul yıldızlar güreş şampiyonu öğrenciler de burada okuyor. Yine okulda, Kasımpaşa, İstanbulspor’da futbol oynayan, su topu, yüzme, eskrim, kickboks gibi branşlarda mücadele eden öğrenciler de var.
    </p>
    <p class="MsoNormal">
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### tahsin aksoy, 11 April 2013, 19:42
> Gerçekten   düşüncelerinize tamamen katılırıyorum  keşke  sizin gibi bu ülkenin spor yapmak isteyen cocuklara  her anlamda sahib çıkılsa...

Kaynak: [www.aksiyon.com.tr](http://www.aksiyon.com.tr:80/aksiyon/haber-29544-turk-sporunun-gelecegi-bu-okulda.html), [web.archive.org (arşiv bağlantısı)](http://web.archive.org/web/20131027013433/http://www.aksiyon.com.tr:80/aksiyon/haber-29544-turk-sporunun-gelecegi-bu-okulda.html)
