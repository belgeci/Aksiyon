# Rahip cinayetindeki sis perdesi

*Behram Kılıç 2006.02.13*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060224034057im_/http://www.aksiyon.com.tr/resim/584/36.jpg" vspace="5"/>
   <!--- Resim Burada ---------->
  </p>
 </font>
 <font class="content">
  “Cennetin Krallığı” ve “Akıl Oyunları” filmlerine tutkun fail, saldırıda kullandığı silahla yakalanmasına rağmen rahip cinayeti esrarını koruyor. Çünkü soruşturmada cinayetin sebebini açıklayacak hiçbir bilgi ortaya çıkmadı. Şimdi cevabı aranan soru şu: Acaba şizofren denecek kadar çift kişilik sergileyen 16 yaşındaki O.A., okula gitmediği ve internet cafede “strateji” oyunu oynadığı günlerde kimlerle irtibat halindeydi?
 </font>
 <p>
  <font class="content">
   ‘Amaç sadece rahibi öldürmekse, neden kilisenin içinde ve dua ederken öldürülsün? 16 yaşındaki liseli çocuk montunun cebine koyduğu silahla içeride dua eden rahibe arkadan iki el ateş ettikten sonra kilisenin bahçesine çıkınca neden havaya da bir el ateş etsin? Neden olay yerinden ayrılırken yüksek sesle tekbir getirerek bağırsın? Bu yaşta bir çocuk neden emniyette ve savcıda ‘Susma hakkımı kullanıyorum’ desin?”
   <br>
    <br>
     Trabzon’da sürmekte olan rahip cinayeti soruşturmasıyla dolaylı olarak ilgilenen bir yetkiliye ait bu sözler, Santa Maria Katolik Kilisesi rahibi 61 yaşındaki Andrea Santoro’nun 5 Şubat 2006 pazar günü ayinden hemen sonra öldürülmesinin planlı bir eylem olabileceği anlamına geliyor.
     <br/>
     <br/>
     İşin ilginç tarafı, tutuklanan 16 yaşındaki liseli katil zanlısı O.A.nın üç gün boyunca emniyet ve savcı tarafından yapılan sorgusunda, cinayetin bir örgüt siparişi olduğuna dair herhangi bir somut bulguya ulaşılamamış olması. Üstelik bütün aile fertleri de sorgudan geçirilen O.A., yüzde seksene yakın “şizofreni” teşhisi konulacak kadar hasta. Sorgusunda, Kilise’ye nasıl gittiğinden; silahı kimden aldığına kadar neredeyse saat başı ifade değiştiren O.A., tutkunu olduğu ve defalarca izlediği ortaya çıkan “Akıl Oyunları” filmindeki John Nash gibi, adeta çift kişilik sergiledi. Dolayısıyla hangi anlatımlarının hayal ürünü, hangilerinin gerçek olduğunu soruşturma makamları dahi ayıklayabilmiş değil.
     <br/>
     <br/>
     İki yıldır meydana gelen ve şimdilik son halkasını rahip cinayetinin oluşturduğu onlarca olayın içyüzünü öğrenmek üzere gittiğimiz Trabzon’da; devlet yetkilileri dahil herkesin rahip cinayeti konusunda kafası karışıktı. Üzerinde uzlaşılan tek konu, failin O.A. olduğu ve cinayeti ele geçmiş olan silahla işlediği. Ama sanık ve silah elde olmasına rağmen; cinayetin hangi amaçla işlendiği konusunda hiçbir ipucu yok. Trabzon’daki güvenlik makamları rahibin para dağıtarak misyonerlik yaptığına dair ya da çocuklara para dağıttığına dair hiçbir bilgiye sahip değil.
     <br/>
     <br/>
     Sanık O.A.nın, cinayetten çok önce kişilik bozukluğu teşhisi ile SSK hastanesine götürüldüğü kayıtlarla ortaya çıktı. Üstelik ailesi “Cin çarpmış olma endişesiyle cinci hocaya götürdük” diyor. Bu durumda, soruşturmada sağlıklı bir ilerleme; ancak yeni bazı kişilerin soruşturmaya dahil edilmesine bağlı. Aksi halde mahkeme safhasında da yeni bir gelişme beklememek gerekir; muhtemelen “şizofren” olduğunu gösteren bir hastane raporu ile O.A.nın ceza ehliyeti bile tartışma konusu olur.
     <br/>
     <br/>
     Sıra dışı olaylar zinciri
     <br/>
     <br/>
     Trabzon’da O.A.nın babası, ağabeyi, olay günü kiliseye birlikte gittiği küçük kardeşi, kilise ve okul çevresinden kişiler ile soruşturmayı yapan yetkililerle yaptığımız görüşmelerden çıkan çarpıcı bilgilerden önce; son iki yıl içinde meydana gelen ve bütün dikkatleri Trabzon’a çeviren olaylara bakmamız gerekiyor. Bu olayların bir bölümü, Türkiye’nin öteki şehirlerinde de her zaman rastlanabilen türden çete faaliyetleri ya da sıradan adi suçlar. Trabzonsporlu iki futbolcuya yönelik saldırılar, Trabzon’un en büyük fındık ihracatçısı Oltanlar’a yönelik kurşunlama, bir profesör ve bir doçentin silahlı saldırı ile ölmeleri bu türden olaylar. Ama, olayların birkaç tanesi, tıpkı rahip cinayetinde olduğu gibi hâlâ tam olarak aydınlanmış değil.
     <br/>
     <br/>
     Bunların birincisi 2004 yılı ekim ayında Trabzon meydanındaki Mc Donalds’a bomba konulması. Bombayı koymakla suçlanan 23 yaşındaki Yasin Hayal da, tıpkı rahip cinayetindeki O.A. gibi sağlık sorunları olan bir kişi. Nitekim adliye koridorunda; “Amerikalıları cezalandırmak için yaptım. Üç sene sonra çıkacağım. HSBC ve Rus Konsolosluğu’nu bombalayacağım. Çekin, çekin, efsaneyi çekin” diye bağırıyor.
     <br/>
     <br/>
     İkinci olay, Mersin’deki bayrak yakma girişiminden sonra, TAYAD olarak bilinen Tutuklu Aileleri Yardımlaşma Derneği’ne mensup 6 kişinin 6 Nisan 2006 günü bildiri dağıtmaları üzerine toplanan kalabalık tarafından linç edilmek istenmeleri. Güvenlik güçlerinin zamanında müdahalesi ile büyük bir provokasyon önleniyor ve yakalanan kişilerden beşi tutuklanıyor. Üçüncü olay, bu yılın ocak ayında, Trabzon’da işçi olarak çalışan Doğu kökenli kişilerin gittiği “Yenidoğu” isimli kahvehaneye molotof kokteyli atılması. Birkaç gün sonra bu sefer Milliyetçi Hareket Partisi ve Ülkü Ocakları’nın bulunduğu binanın koridoruna bir ses bombası bırakılıyor. Yenidoğu çay ocağına molotof atmakla suçlanan kişiler yakalanıp tutuklanırken; MHP ve ülkü ocakları binasına eylem yapan kişiler henüz yakalanmış değil.
     <br/>
     <br/>
     Bu arada bazı ilginç gelişmeler daha yaşanıyor. Yerel gazete ve televizyonlarda, “61 plakalı (Trabzon plakası) kamyonları Güneydoğu’da taşlıyorlar” şeklinde haberler çıkıyor. Bir başka gün, 1 Mayıs 2005 günü olay çıkarmak üzere Diyarbakır’dan Trabzon’a 30 militan geldiği yerel televizyonlarda haber olarak veriliyor, ama haberin gerçek dışı olduğu anlaşılıyor. Trabzon’un adeta diken üstünde olmasına yol açan faktörlerden biri bu terör olgusu. PKK terörüne en fazla şehit veren illerden biri Trabzon. Sadece şehir merkezine Güneydoğu’dan 150’nin üzerinde şehit cenazesi gelmiş. O yüzden, Mersin’deki bayrak yakma olayından sonra ilk reaksiyonlardan birinin Trabzon’da meydana gelmesi ve burada “bayrak yürüyüşleri” düzenlenmesi, stadyumda “Trabzonlular burada, Diyarbakırlılar nerede?” sloganları atılması şaşırtıcı değil. Geçtiğimiz yılın temmuz ayında Trabzonlu er Coşkun Kırandi’nin Trabzon’a izinli giderken, Tunceli’de yol kesen PKK tarafından kaçırılması, üç PKK mensubunun Maçka ilçesine inip güvenlik güçleri ile çatışması, “PKK Karadeniz’e açılma projesine yine hız verdi” türü haberler tedirginliği artırmış. Maçka’daki çatışmada  bir PKK’lı ölü, diğer ikisi sağ olarak yakalandı.
     <br/>
     <br/>
     Trabzon’daki diken üstü durumun bir diğer sebebi de dış dünyanın bu şehre olan ilgisi. Örneğin, ulusal basında, “Yunanistan Trabzonlulara vize kolaylığı sağlayacak” biçiminde haberler çıkıyor. Bu konu Türkiye Büyük Millet Meclisi’ne bir soru önergesi olarak getiriliyor. Yine bir süre önce Avrupa Birliği’nin Trabzon’daki “ölü ve yaşayan diller” için bir araştırma fonu ayırdığı söyleniyor. Karadeniz çevre Konferansı için 1997’de Yunan bandıralı “Venizelos” gemisi ile Trabzon limanına gelen Fener Rum Patriği Barthelemeos ve diğer katılımcıların Trabzon’a girmelerine protestolarla izin verilmeyişi hâlâ hafızalarda. Bazı yabancı ülke mensuplarının Trabzon dağlarında ilaç için bitki toplama gerekçesi ile dolaştıkları, bazılarının yazları rafting gerekçesiyle bölgeyi turladıkları herkesin dilinde. Rumların burada günün birinde bir “Pontus” devleti kurma peşinde olduğuna pek çok kimse inanıyor.
     <br/>
     <br/>
     İşte bütün bunlar, Trabzon insanını milliyetçilik etrafındaki konularda çok hassas hale getirmiş durumda. Bir yetkili hassasiyetin boyutlarını anlatmak için, “Şu meydanda Trabzonspor bayrağını yakıyorlar diye bir bağırın. Birkaç dakika içinde on bin kişi toplarsınız” diyor.
     <br/>
     <br/>
     Rahip cinayetine sahne olan Trabzon, son yıllarda işte böyle bir süreçten geçti. Bu yüzden, haberin girişinde yer verdiğimiz “dört çarpıcı soru” değer kazanıyor. Şimdi, Rahip Santoro cinayeti ve olayın faili O.A. hakkında elde ettiğimiz bilgileri sıralayalım. Santoro Trabzon’a ilk olarak 2003’ün Şubat ayında geliyor. Bu sırada görevde Alman asıllı rahip Markus Andreas Nitsch var. O sırada Markus’un görevden ayrılması gerçekleşmiyor. Santoro tam olarak 2003 yılı aralık ayında gelip görevine başlıyor. Başlar başlamaz da, çeşitli iddialarla anılan bu dönemi bitirip kiliseye çekidüzen veriyor.
     <br/>
     <br/>
     Santoro, ölümünden bir süre önce bir esnafın dükkanında bir öğretmenle karşılaşıyor. Söz konusu öğretmen bu görüşmeyi Aksiyon’a şöyle anlatıyor: “Rahip bana, bazı öğrencilerin Kilise’ye karşı saygısız hareketlerinden bahsetti. Kilise çevresinde ve bahçeye girip bazı hareketleri olmuş. Bu öğrencileri terbiye etmek gerekir, dedi. Bunun üzerine derslerine girdiğim bütün okullarda öteki din mensupları ve ibadethanelerine karşı saygılı olmanın Müslüman olmanın bir gereği olduğunu belirttim.”
     <br/>
     <br/>
     Bu olay, bazı çocukların Kilise’de rahiple dalaştığını gösteriyor. Soruşturma, cinayetten bir gün önce de bazı çocuklar ile rahip arasında bir tartışma çıktığını gösteriyor, ancak bu kişiler arasında cinayet zanlısı O.A. yer almıyor. Peki O.A. daha önce Kilise’ye hiç gitmiş miydi? Bazı kaynaklar, O.A.nın, cinayetten önce Kilise’ye defalarca gittiğini hatta bazı günler Kilise’nin bahçesinde çalıştığını belirttiler. Soruşturma bunu doğrulamadı, ama cinayetten önce en az bir defa daha Kilise’ye gittiğini küçük kardeşi söylüyor, çünkü o zaman da beraber gitmişler. Bu durum, onun Kilise’ye aşina olduğunu gösteriyor. Olay günü Kilise’ye nasıl geldiğini anlatan O.A., “Bizi oraya kadar getiren kişi internette tanıştığım Hüseyin’di.” diyor. Bunun üzerine Karadeniz Teknik Üniversitesi öğrencisi olan Hüseyin adlı bir öğrenci gözaltına alınıp 24 saat sorgulandı. Ancak, O.A, “Bu Hüseyin o Hüseyin değil” dedi.
     <br/>
     <br/>
     Silahı niye denize atmadı?
     <br/>
     <br/>
     Kilise’ye nasıl gelmiş olursa olsun, içeri girmesi zor değil, çünkü kilise pazar günleri saat 15.00—16.00 arası açık. Soruşturmaya göre O.A. ve kardeşi on yaşındaki Cengizhan kiliseye geldiklerinde bahçede iki çocuk daha var. O.A. silahı göstererek, “Irak’taki ölümler bunların yüzünden oldu, papazı öldüreceğim.” deyince bu çocuklardan biri olan Ü.G.,  “Sen ne diyorsun. Allah’ın verdiği canı ancak o alır. Böyle bir şey yapma.” diyor. Ama O.A. içeri giriyor ve rahibe iki el ateş ediyor. Kilisenin içinde cinayetin iki görgü tanığı var. Rahibin yeğeni Lora ve Türk erkek arkadaşı Gülhan.
     <br/>
     <br/>
     O.A.nın babası “Oğluma silahı kim verdiyse rahibi o öldürttü” diyor ama, bu silahı eve getiren kişi O.A.nın ağabeyi Alpaslan. Soruşturmayı yapan yetkililer, “Silah Alpaslan’ın bir arkadaşına ait. Daha önce bir havaya ateş açma olayında kullanılmış. Alpaslan’a emanet olarak verilmiş.” diyorlar. Silahın gerçek sahibi tesbit edilmiş. Dolayısıyla bu noktada artık O.A.nın bu konudaki “Silahı bana sakallı üç kişi verdi” gibi çelişkili ifadeleri bir değer taşımıyor.
     <br/>
     <br/>
     Olayda kullanılan “Glock” marka silah, nitelikli tabir edilen bir tabanca, ama son zamanlarda Kuzey Irak’tan Türkiye’ye çok miktarda girdiği tesbit edilmiş. Sadece Mardin’de bu silahtan 200 civarında yakalanmış. Olaydan sonra O.A.’nın berbere gidip traş olduğu, hatta olay günü giydiği elbiselerinin imha edildiği biliniyor. Ama olayın en önemli delili olan silahı atmamış. Bir yetkili, “Silah ailesine ait olsa denize atardı. Emanet olduğu için atmamış.” diyor.
     <br/>
     <br/>
     “Sen bir imparatorsun” oyunu
     <br/>
     <br/>
     O. A., babası Hikmet A.nın ilk evliliğinden olma altı çocuğundan biri. Annesi ve babası boşanınca annesinin yanında kalmış. Bu arada babası yeni bir evlilik yapmış ve bu evlilikten iki çocuğu daha olmuş. Ağabeyi Alparslan A., “Babamla annem boşanınca sorunlu bir çocukluğu oldu. Bazen ağlarken geceyarısı dışarı çıkardığımız çok olmuştur. Bazı garip huyları vardı. Mesela aşağıda evin ziline bastığı zaman merdiven ışıkları yanmadan içeri adım atmazdı. Evdeki bir odaya ölümüne zorlasanız girmezdi. Elektriğin düğmesine basmazdı.” diyor. Olay günü Kiliseye üvey kardeşi on yaşındaki Cengizhan ile birlikte giden O.A., rahip cinayeti öncesindeki 2,5 aylık zaman diliminde okulda sürekli devamsızlık yapmış.
     <br/>
     <br/>
     O.A.nın bu süreçte zamanının önemli bir kısmını internet cafelerde geçirdiği anlaşılıyor. En çok oynadığı oyun ise, “ogame” denilen bir strateji oyunu. Bu oyunun internet sitesinde şöyle deniliyor: “Sen çesitli stratejiler aracılığıyla Galaksideki etkisini arttırmaya çalışan bir imparatorsun! Kendi gezegenin üzerinde başladığın oyunda amacın, sana baslangıçta verilen kaynaklarla, ekonomik ve askeri açıdan güçlü bir uygarlık yaratmak. Bilimsel araştırmalar sayesinde sürekli yeni teknolojiler ve silah sistemleri keşfedebilirsin. Oyunun ilerleyişiyle birlikte kendini, koloniler oluştururken, ittifaklar kurarken, savaşırken, anlaşmalara imza atarken veya ticaret yaparken bulacaksın.” Sitedeki bilgilere göre bu oyunu dünyada en az iki milyon kişi oynuyor ve Türkiye’de 220 binden fazla kayıtlı üyesi var.
     <br/>
     <br/>
     Bu internet cafe olayı sebebiyle soruşturmayı yürüten makamlar, rahip cinayetinin bir gizli servis operasyonu olabileceği ihtimalini de değerlendiriyor. Bir yetkili, “İnternet üzerinden insanları yönlendirerek cinayet işletmenin örnekleri var. O.A., rahibi öldürmeye bir hafta önce karar verdiğini belirtiyor.” bilgisini veriyor. Bu durumda O.A.nın “nick name” adı verilen ve bilgisayar yazışmalarında kullanılan kod isimlerle yönlendirilmiş olması gerekiyor. Yönlendirme ihtimalini güçlendiren bir diğer unsur, O. A.’nın, kendisine satranç ve matematik öğreten bazı kişilerden söz etmesi. Ağabeyi Alparslan da O.A.nın çok iyi satranç oynadığını kayda geçiriyor. O.A.nın sorgusunda “Susma hakkımı kullanıyorum” demesi de bu yönde kendisine yapılan bir telkin ihtimalini kuvvetlendiriyor. Olaydan sonra, Trabzon’daki bir gazeteyi arayan kişinin “Eylemi Türk Diriliş Birliği yaptı” demesi bu açıdan ilginç.
     <br/>
     <br/>
     Pek çok olayda fail ve silah ele geçmesine rağmen, olayın ardındaki sır perdesi bir türlü aralanamıyor. Yakın tarihimiz bu türden olaylarla dolu. Trabzon’daki bir yetkili, “Son olaylar gösteriyor ki Trabzon provokasyonlar için seçilmiş yerlerden biri. Trabzon’u Sivas’laştırmak isteyenler var.” diyor. Trabzon’un Sivas’laşmasından kasıt, 1993’te Sivas’ta meydana gelen ve 37 kişinin ölümü ile sonuçlanan Madımak Oteli benzeri kitlesel eylemlerin ortaya çıkması.
     <br/>
     <br/>
     Trabzon pilot bölge seçildi
     <br/>
     <br/>
     Türk Ocakları Trabzon Başkanı Mithat Kerim Aslan’ın sözleri de aynı: “Demek ki burayı seçtiler.” Emekli Orgeneral Kemal Yavuz ile birlikte bir televizyon programına katılan Aytunç Altındal da “Trabzon pilot bölge olarak seçildi” dediğine göre, Trabzon’da bir oyun oynandığı açık. Ama bu oyunda aktörler kim sorusunun cevabını vermek o kadar kolay değil.
     <br/>
     <br/>
     Cumhuriyet tarihinde ilk defa bir Katolik din adamı öldürüldü. Üstelik bu olay, tarihi ve kültürü binlerce yıla uzanan, Kanuni Sultan Süleyman’ın doğduğu, “şehzadeler şehri” Trabzon’da yaşandı. Üstelik bu kilise Osmanlı Sultanı Abdülmecid’in fermanı ile kurulan bir ibadethaneydi. İşte bu Trabzon bugün, kaba şiddetle, organize suç örgütleri ve atan terör odaklarıyla anılır oldu. Yerel Karadeniz gazetesinden Ali Savaş bu manzarayı şöyle anlatıyor: “Santa Maria, Türkiye’de hiç tanınmayan, en az cemaati olan, en pasif kiliseydi. 10 kişi dolayında bir cemaati vardı. Ama şimdi rahibin ölüm yıldönümlerinde Vatikan’dan gelenlerle anmalar yapılacak. Böylece Avrupa’nın bugüne kadar Trabzonspor ile bildiği bu şehir, artık papaz cinayeti ile anılacak.”
     <br/>
     <br/>
     Peki Trabzon bu noktaya nasıl geldi? Aynı zamanda tıp profesörü olan Türk Ocakları Trabzon Başkanı Aslan, sorunların başlangıcını 1989’da Sarp sınır kapısının açılmasına kadar götürüyor: “1989’da Sarp sınır kapısının açılmasıyla onbinlerce insan kafesten çıkmışçasına bu tarafa saldırdı. Bavul ticareti dendi buna. İstanbul Laleli bavul ticaretinden kazandı, ama Trabzon bavul ticaretinden bir şey kazanmadı. Çünkü Laleli’de üretim var, ama Trabzon’da bu üretim yok. Şehrin sosyal dokusunu bozan o kadınlar yüzünden dışarıya para akışı oldu. Trabzon ticaret şehriymiş. Neyin var ki satıyorsun? Trabzon komisyoncu şehridir. Bu sebeple Eskişehir ile birlikte Türkiye’nin en pahalı şehridir. Halkın dörte üçü asgari ücretle geçiniyor. Onbinlerin çok üstünde yeşil kartlı var.” Gazeteciler Cemiyeti eski Başkanı Hasan Kurt da, “Trabzon’da bacası tüten bir fabrika yok. Üniversite mezunlarının dörtte üçü işsiz. Böylece sokak çeteleri doğdu.” diyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23368&yorum_id=1), [web.archive.org (arşiv bağlantısı)](http://web.archive.org/web/20060224034057/http://www.aksiyon.com.tr:80/detay.php?id=23368&yorum_id=1)
