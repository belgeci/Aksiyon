# Usain Bolt Mersin'e, Ömer Aslan tersine!

*Behram Kılıç 2008.10.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Atletizmde 200 ve 400 metre dünya rekorları artık bir Türk’e ait. Pekin’de 100 ve 200 metrede rekorlar kıran Jamaikalı Usain Bolt’a benzetilen Ömer Aslan, ‘dünya geri geri koşma şampiyonluğu’nun hikâyesini Aksiyon’a anlattı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090403065848im_/http://www.aksiyon.com.tr/resim/724/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090403065848/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090403065848/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090403065848oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090403065848oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Kim demiş “Türkiye’nin atletizmde dünya şampiyonu yok” diye! 25 yaşındaki Ömer Aslan, hem 200 hem de 400 metrede dünya şampiyonu. Üstelik 200 metre dünya rekoru da ona ait. Geçtiğimiz ay İtalya’da yapılan şampiyonada 200 ve 400 metrede dünya şampiyonu olan Aslan, 100 metrede ise fotofinişle ikinci sırada yer aldı. Türkiye’nin gururu olan atletimizin ismini duymadınız değil mi? Çünkü o bu şampiyonlukları geri geri koşarak elde etti.
   <br>
    <br>
     Türkiye’nin ilk geri koşu sporcusu Ömer Aslan, 20-21 Eylül’de İtalya’da yapılan Dünya Şampiyonası’nda 200 metreyi 32 saniyede, 400 metreyi ise 70 saniyede geri geri koşarak dünya şampiyonu oldu. İtalyanların, Pekin’de 100 metreyi 9,69, 200 metreyi ise 19,30 saniyede koşarak her iki mesafede olimpiyat ve dünya rekorları kıran Jamaikalı Usain Bolt’a benzettiği Ömer Aslan, spor yaşamı boyunca kros ve maraton koşularında yarıştığını ve Türkiye çapında bazı dereceler elde ettiğini; ama başarıyı da geri geri koşarken yakaladığını söylüyor.
     <br>
      <br/>
      Konya’nın Hadim ilçesinde çiftçi bir ailenin çocuğu olarak dünyaya gelen Ömer Aslan Akdeniz Üniversitesi Beden Eğitimi ve Spor Meslek Yüksekokulu mezunu Aslan, Antalya’da bir lokantada asgari ücretle garsonluk yaparken dünya şampiyonu olmayı bakın nasıl başardı? Aksiyon, merak edilenleri Ömer Aslan’a sordu.
      <br/>
      <br/>
      -Herkes düz koşarken sen geri geri koşmaya nasıl başladın?
      <br/>
      <br/>
      Aslında ben de düz koşuyordum. Düz koşuda 2006 yılında dünya kros seçmeleri vardı. Ben favoriydim ama elendim. Bir hafta bunalıma girdim. Çünkü çok formdaydım. Derece yapmam gerekiyordu. 1. sırada giderken 6. kilometrede sakatlandım ve yarışı ancak 11. bitirebildim. Hiç unutmuyorum, duş almadan, üzerimi bile değiştirmeden o üzüntüyle Antalya’ya döndüm. Bir hafta sonra internette bir haber okudum. “2006 Dünya Geri Geri (Retro) Koşma Şampiyonası İsviçre’de yapıldı” diye. Katılan ülkeler arasında Türkiye yoktu. Hatta bu spor Avrupa’da 1930’lu yıllardan beri de yapılıyordu. Merak ettim. Geri geri koşmak nasıl bir şeydir diye? O merak beni bu sporla bir araya getirdi.
      <br/>
      <br/>
      İTALYA’YA GİTMEK İÇİN GARSONLUK YAPTIM
      <br/>
      <br/>
      -Düz koşamadım, bari geri geri koşayım mı dedin?
      <br/>
      <br/>
      Denemek istedim aslında. Eski atletlerden Metin Sazak’ın eşliğinde antrenmanlara başladım. Birkaç yarışmaya katıldım. Baktım başarılı oluyorum, devam etmeye karar verdim. Sonra İtalya ve Almanya’da uluslararası yarışlara davet edildim. Çok formdaydım; ama o dönemde yarışlara gidecek param yoktu. Sponsor aradım, bulamadım. Hatta bazı firmalarla yaptığım görüşmelerde bana “Sana sponsor olacağımıza düz koşan bir atlete sponsor oluruz.” bile dediler. 2007 yılında yine İtalya’da yapılan bir turnuvadan davet aldım. Arkadaşlarımdan aldığım borç para ile İtalya’ya gittim. İki yarış koştum. Bin 500 ve 3 bin metrede birinci oldum. Bu birinciliklerden sonra da Avrupa’da adım duyuldu.
      <br/>
      <br/>
      -Geçen ay yine İtalya’daydın ve peş peşe gelen dünya şampiyonlukları…
      <br/>
      <br/>
      Evet. Tam 1 yıl sonra, yani 20-21 Eylül 2008’de İtalya, Dünya Şampiyonası’na ev sahipliği yapıyordu. 16 ülkeden yüzlerce sporcu oradaydı. Türkiye adına 100, 200 ve 400 metrede piste çıktım. Benim asıl branşım 200 metre. 200 metreyi 32 saniyede koşarak dünya şampiyonu oldum. 100 metre finalinde ise çıkışta tüm rakiplerimden 1 metre geride kaldım. Ama son 50 metreye girildiğinde tribünlerin bana verdiği desteği duyuyordum. Yarışı 100 metre dünya şampiyonu Alman Roland Wagner ile aynı derece ile bitirdim. Ancak fotofinişte ikinci olduğum açıklandı. 400 metrede ise çok akıllı ve kontrollü yarış çıkarttım. Son iki yüz metrede atağa kalktım. Rakiplerim buna cevap veremedi. Ve 72 saniyeyle birinci geldim.
      <br/>
      <br/>
      -Son şampiyonaya nasıl hazırlandın?
      <br/>
      <br/>
      2008 Dünya Şampiyonası’na Türk Olimpiyat Takımı’ndaki atletlerle beraber hazırlandım. Geri geri çok iyi koşmak istiyorsan, öncelikle çok iyi düz koşman gerekiyor. Bu yüzden düz koşular da çok önemli. Formda olmak önemli. Yarışa 3 ay kala ben maddi imkânlarımın yetersiz olmasından dolayı sporu bırakma durumuna geldim. Para yoktu. Çalışmam lazımdı. Artı günde çift antrenman da yapmam gerekiyordu. Bu imkânsızlıklar içinde bir lokantada garsonluk yapmaya başladım. İşten arta kalan zamanlarımda ise antrenman yaptım. Sabahın çok erken saatinde koştum mesela. İnsanlar yataklarındayken ben pistlerdeydim. Keza akşamları da geç saatlerde çok antrenman yaptım. Pes etmedim ve Dünya Şampiyonası’nda birinci olarak mücadelemin karşılığını aldım.
      <br/>
      <br/>
      -100 ve 200 metrede dünya rekorlarının dereceleri nedir?
      <br/>
      <br/>
      100 metrede dünya rekoru 12,87. 200 metrede dünya rekoru bana ait. Yani 32 saniye. 400 metrede ise dünya rekoru 69 saniye ile bir Alman sporcuya ait.
      <br/>
      <br/>
      -Türkiye’de senden başka bu sporu yapan kimse var mı? Dünyada kimler yapıyor?
      <br/>
      <br/>
      Türkiye’de bu sporu yapan insanlar var ama henüz sayıları az. Şu an profesyonel anlamda bir tek ben bu sporla uğraşıyorum diyebilirim. Bazı üniversitelerden bay ve bayan arkadaşlar telefon açıp benden bilgi alıyor. Yapmak istediklerini söylüyorlar. Onlara yardımcı olmaya çalışıyorum.
      <br/>
      <br/>
      -Dünyada…
      <br/>
      <br/>
      Birçok ülkede yapılıyor. Ama en iyi organizasyonlar İtalya, Almanya, Fransa ve İngiltere’de. İlk pist yarışları 1976’da Finlandiya’da yapıldı. 2006 yılından beri ise dünya şampiyonaları düzenleniyor.
      <br/>
      <br/>
      KÖY HALKI BENİ KURBAN KESEREK KARŞILADI
      <br/>
      <br/>
      -Bir federasyon çatısı altında mısınız?
      <br/>
      <br/>
      Şu an bu branş herhangi bir federasyona bağlı değil. Dünyada da bu böyle. Dernekler var. 2012 Londra Olimpiyatları’na girme çabaları var. Bu alanda çalışmalar son hız devam ediyor.
      <br/>
      <br/>
      -Geri geri koşmanın sağlık açısından ne gibi faydaları var?
      <br/>
      <br/>
      Geri geri yürümek ve koşmak bel ve sırt ağrılarını ortadan kaldırmaya birebir. Geri geri koşan insanların algılama, duyma ve görme duyusu da çok fazla gelişiyor. Düz koşudan daha az koşsan bile yağları daha fazla yakıyor. Çok enerji harcadığınızı da belirteyim. Ayaklardaki sakatlanma riski de geri geri koşanlarda daha az. Ayaklardaki ve beldeki kasların tamamına yakını geri geri koşarken çalışıyor. Düz koşuda bile bu kadar kas çalışmıyor. Bu da ayaklarınızın ve belinizin daha güçlü olmasına imkân tanıyor.
      <br/>
      <br/>
      -Peki, ailen ve çevren geri geri koşmanı ve bu başarılarını nasıl karşıladı?
      <br/>
      <br/>
      Ben köylü çocuğuyum, ama benim köyüm Paris gibidir. İnsanlarımız o kadar modern ki bana ‘sen niye geri geri koşuyorsun’ diyen olmadı. Çevrem de bana büyük destek verdi. Köy halkımız şampiyona dönüşü beni halılar sererek, kurbanlar keserek karşıladı.
      <br/>
      <br/>
      -Son soru. Bu başarılardan sonra ödül olarak ne kazandın?
      <br/>
      <br/>
      Atletizm Federasyonu Başkanı Mehmet Terzi arayıp tebrik etti. Onun öncesinde İtalya’ya gitmek için uçak biletimi temin etmişti. Bir de bir eşofman takımı aldım…
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31447), [web.archive.org (arşiv bağlantısı)](http://web.archive.org/web/20090403065848/http://www.aksiyon.com.tr:80/detay.php?id=31447)
