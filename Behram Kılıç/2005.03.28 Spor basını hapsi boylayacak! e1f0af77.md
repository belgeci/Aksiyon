# Spor basını hapsi boylayacak!

*Behram Kılıç 2005.03.28*

<div bgcolor="#FFFEF6">
 <font>
  <img border="0" height="1" src="/web/20060106042230im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106042230im_/http://www.aksiyon.com.tr/resim/538/62.jpg" vspace="5"/>
  </p>
 </font>
 <font class="content">
  1 Nisan’da yürürlüğe girecek yeni TCK’yı spor basını dışında herkes tartıştı. Yeni TCK, spor basınına da özel hayatın ihlali, hakaret, iftira gibi maddeleriyle hapis yolunu açıyor. Ancak spor camiasında mahkemede hakkını aramak pek moda değil.
 </font>
 <p>
  <font class="content">
   Beşiktaş’lı İbrahim Üzülmez, evinde geçirdiği bir kaza neticesinde sol ayak tendonunu kesti ve sezonu kapattı. Geçtiğimiz günlerde bu haber spor medyasına bomba gibi düştü. İlkin olayın kahramanı İbrahim’in eşiyle kavga ettiği, cam sehpaya tekme attığı ve bu sebeple sakatlandığı yazıldı. Olay tüm gazetelerde çıktıktan sonra bir de İbrahim’e soruldu: “Keşke insanların söylediği gibi olsaydı ve eşimle tartışıp ayağımı cam sehpaya vursaydım. O zaman böyle bir kesik olmazdı.” Gerçek ise şöyleydi: İbrahim banyodan çıkarken ayağını duşakabine çarptı, cam kırıldı ve tendonlarını kesti. “Beni arasalardı gerçekleri açıklardım. Beş yıldır Beşiktaş’ta oynuyorum, iyi maçlar çıkardım ama bu kadar manşetlere çıkmadım.” diyor İbrahim.
   <br>
    <br>
     Aslında her şey İbrahim Üzülmez’in olaydan sonra hastaneye gitmesiyle başladı. Bir vatandaşımız, cep telefonuyla, sedyede yatan İbrahim’in fotoğrafını çekti. Ertesi gün o fotoğraf bir gazetede yer aldı. Habere göre İbrahim eşiyle kavga etmişti. Neredeyse tüm gazetelerde bu asparagas haber yer aldıktan sonra İbrahim Üzülmez, kendini aklamak için ajanslara bir açıklama gönderdi: “Eşimle kavga etmedim.”
     <br/>
     <br/>
     İbrahim’in başına gelenler Türk spor basınında yer alan asparagas haberlerin belki de en hafifi. Bu olayın 1 Nisan’da yürürlüğe girecek yeni TCK’dan bir hafta kadar önce cereyan etmesi oldukça ilginç. Yeni TCK kamuoyunun farklı kesimlerinde halen tartışılıyor. Yasanın özellikle zina maddeleriyle uzun süre meşgul olan basın, nihayet kendisini ilgilendiren maddeleri tartışmaya başladı. Ancak, sayı olarak memlekette önemli bir yer tutan spor basını yasayı gündemine getirmedi. Aslında getirmeye pek de niyetli değil; çünkü bugünkü yasalar bile spor basını tarafından neredeyse her gün ihlal ediliyor.
     <br/>
     <br/>
     İbrahim’in başına gelenler böyle. Örneğin, bir spor yazarı çok rahatlıkla Hakan Şükür’e vatan haini diyebiliyor. Bir başkası televizyonda yorum yaparken küfürlü konuşabiliyor. Bir diğeri yalan haberi kaleme alabiliyor.
     <br/>
     <br/>
     5237 sayılı yeni Ceza Kanunu’nun yaklaşık 23 ayrı hükmü basın mensuplarına hapis yolu açıyor. Tabii tüm bu maddeler spor basınını ilgilendirmiyor. Yasa hakkında görüşlerini aldığımız İstanbul Barosu avukatlarından Ramazan Kerpeten, spor basınını mevcut yasalarla cezalandırmanın da çok kolay olduğunu belirtiyor. Ona göre, spor camiası mahkemenin yolunu bilmediği için bugünkü kirlilik mevcut. Kerpeten, yasanın iftira, özel hayatın gizliliği, hakaret, telekulak gibi maddelerinin spor basınını yakından ilgilendirdiğini kaydediyor.
     <br/>
     <br/>
     Yasanın özel hayatın gizliliğini ele alan 134/2 maddesi, yani ‘kişilerin özel hayatına ait görüntü veya sesleri ifşa eden kimse’ bir yıldan üç yıla kadar hapis cezası ile cezalandırılıyor. Kimbilir belki bir futbolcu için “o kamuya malolmuş kimse, yatağının içi hariç her adımı haberdir.” anlayışı da böylece rafa kalkar. 267. maddede ise basın yayın yoluyla iftira edenlere 1 yıldan 4 yıla kadar hapis cezası geliyor. Hakareti ele alan 125/1. maddede 3 aydan 2 yıla kadar hapis veya para cezası öngörülüyor. Bu maddeden özellikle spor yorumcularının çok çekeceği var. 133. maddede ise kişiler arasında aleni olmayan konuşmaların tarafların herhangi birinin rızası olmadan yayımlanması 6 aydan 2 yıla kadar hapis cezasını gündeme getiriyor.
     <br/>
     <br/>
     Anayasanın 28. maddesinde basın hürdür, sansür edilemez yazar. Basın özgürlüğü ile kişi özgürlüğü çatıştığında basın özgürlüğü tercih edilir. Ancak görüldüğü gibi basın özgürlüğü de sınırsız değil. Hukuka göre bir haber gerçek ve güncel olmalı, haberin verilmesinde kamu yararı bulunmalı ve haberin üslubu incitici olmamalı.
     <br/>
     <br/>
     Peki spor basını tarafından bu unsurlar dikkate alınmadan yapılan haberlere muhatap olanlar ne yapmalı? Ankara Barosu avukatlarından Rasim Kuseyri, bu unsurları gözetmeden haber yapan gazeteciye manevi tazminat davası açılabileceğini, haberin tekzip edilebileceğini, haberde haraket, küfür ve iftira varsa cumhuriyet savcılığına suç duyurusunda bulunulabileceğini belirtiyor.
     <br/>
     <br/>
     Kuseyri, sporun kendisinin tahammül etmeyi içerdiğini belirterek, “Bu yüzden olacak bugüne kadar hakaret içeren haberlere muhatap olan kimseler hukuki yaptırıma pek gitmediler.” diyor. Kuseyri’ye İbrahim Üzülmez’in başına gelen olayı hatırlatıyoruz. Bu olayda İbrahim’in hukuki olarak neler yapabileceğini anlatmasını istediğimizde Avukat Kuseyri süreci şöyle özetliyor: “İlkin tekzip edebilirdi. Bu çok kolay. Gazetenin sorumlu müdürüne noter aracılığı ile tekzip metni göndermesi kâfi. Bu olayı avukata gerek olmadan da yapabilir. Ama avukatının olması ondan sonraki safhalarda işini kolaylaştırır. Tekzip metninin yayımlanmaması halinde sulh ceza hakimliğine müracaat ederek tekzip talebinin kabulüne karar verilmesini isteyebilir. Bu tür bir tekzip yayınlama cezasına çarptırılan gazete bu karara uymazsa sorumlu müdür 50 milyardan az olmamak kaydıyla para cezasına çarptırılır. Düzeltme, usulüne uygun yayımlanmazsa hakim ayrıca bu yazının tirajı 100 bini aşan iki gazetede ilan şeklinde yayımlanmasına da karar verir.”
     <br/>
     <br/>
     Kuseyri bir başka yol olarak İbrahim’in manevi tazminat davası açabileceğini belirtiyor. Eğer 5 milyarın altında ise sulh hukuk mahkemesine, üstündeyse asliye hukuk mahkemesine müracaat edebilir. Kuseyri, son olarak İbrahim’in cumhuriyet savcılığına suç duyurusunda bulunabileceğini de ifade ediyor. Kuseyri’ye göre spor camiasındaki çoğu kişinin avukatının olması gerekiyor. “Bir kulüp başkanı neredeyse başbakan kadar haberlere konu oluyor. Bir futbolcu hakeza öyle. Çoğunun avukatı yok. Bence hepsinin avukata ihtiyacı var.” diye konuşuyor.
     <br/>
     <br/>
     Peki hep eleştirdik ama spor camiası hakkını neden mahkemede aramıyor? Bu soruya Milli Takım teknik direktörü olduğu dönemde kendisi hakkında ‘geri zekalı’ dediği için Hıncal Uluç’u mahkemeye veren Trabzonspor Teknik Direktörü Şenol Güneş bakın nasıl cevapı veriyor. “Hıncal Uluç, bana geri zekalı dedi. Hakaret davası açtım. Dava 4 senedir devam ediyor. Bir türlü bitmiyor.” Güneş, bu davanın 4 yıldır bitmediğini söylüyor; ama federasyondan alacaklarını istediği davanın birkaç ayda sona erdiğini belirtiyor. Trabzonspor Teknik Direktörüne göre yeni TCK’nın da spor medyasını frenlemesi çok zor. “Türkiye’de gücün hukuku var dedim. İster kanun olsun, ister olmasın medya yine gücünü kullanacak. Herkesin gözü önünde haklarım gasp edildi. Hukuk hiç bir şey yapmadı. Benim hukuka nasıl inancım olacak?” diye de soruyor.
     <br/>
     <br/>
     Spor camiasındaki kirliliğin ortadan kalkması için basına olduğu kadar haberi yapılan kişilere de görev düşüyor. Artık yasal yollar kullanılmalı. Zira mahkeme kapıları üçüncü sayfa cinayetlerinden bıkmış durumda.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20540), [web.archive.org (arşiv bağlantısı)](http://web.archive.org/web/20060106042230/http://www.aksiyon.com.tr:80/detay.php?id=20540)
