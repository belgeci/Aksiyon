# 'Bu saha ödül alacak'

*Behram Kılıç 2008.10.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      2012 Dünya Golf Şampiyonası’nın ev sahibi Antalya, bir sahaya daha kavuştu. Burayı diğerlerinden ayıran en önemli özellik, dizaynının ünlü golfçü Colin Montgomerie’ye ait olması. İskoç golfçü, sahayı Aksiyon’a anlattı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090403065159im_/http://www.aksiyon.com.tr/resim/725/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090403065159/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090403065159/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090403065159oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090403065159oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Her yıl on binlerce golfçüye ev sahipliği yapan Belek, yeni bir golf sahasına daha kavuştu. Papillon Grubu tarafından Belek’in İskele mevkiinde 104 hektarlık alana inşa edilen 18 çukurlu şampiyona sahasının dizaynı, ünlü oyuncu Colin Montgomerie’nin imzasını taşıyor.
   <br>
    <br>
     Sekiz kez “Avrupa’nın en iyi golfçüsü” seçilen Colin Montgomerie, geçen hafta sahanın açılışı için Antalya’daydı. Antalya, dünyanın gelmiş geçmiş en önemli golfçülerinden birini, 40 turnuva şampiyonluğu yaşamış, yıllarca Avrupa’nın zirvesinde kalmış dev bir markayı ağırlamanın haklı gururunu da yaşadı. Colin’le dizaynını yaptığı bu saha ve Türk golfünün geleceği hususlarında görüşme fırsatı bulduk. Samimiydi. Sürekli tebessüm eden ve etrafa pozitif bir enerji yayan Colin, Papillon dizaynının ödül alacağını iddia ediyor: “Dünyada pek çok golf sahası gördüm. Buradaki alan dünyanın en iyi sahalarıyla karşılaştırılabilecek kadar güzel. Arazinin ağaçlarla kaplı olan bölümü nefis manzaralar sunuyor. Kulüp binası muhteşem bir yapı oldu. Sahanın kenarlarında yapılan villalar da süper görünüyor. Burası gerçekten beş yıldızlı bir kompleks olacak. Dolayısıyla bu organizasyonun bir parçası olmaktan gurur duyuyorum.”
     <br>
      <br/>
      Colin’in Dubai’den Malezya’ya, Rusya’dan Çin’e kadar 10 ülkede dizayn ettiği golf sahaları bulunuyor. Dubai’de kendi adını taşıyan The Montgomerie Dubai, Dubai’nin en iyi sahası olarak nitelendiriliyor. Yaptığı her sahanın o ülkedeki en iyi golf sahası olması için çalıştığını anlatan Colin Montgomerie, Antalya’daki bu sahanın da Türkiye’nin en iyi sahalarından biri olduğunu dile getiriyor. Golfün kendisine kazandırdıklarını ömrünün bundan sonraki kısmında bu şekilde sahalar dizayn ederek geri vermeyi hedeflediğini dile getiren Montgomerie, “Birinci sınıf dizaynlar yaparak adımı tarihe yazdırmak istiyorum.” diyor.
      <br/>
      <br/>
      The Montgomerie Course, 18 çukurlu şampiyona sahasına sahip. 104 hektarlık karma çam ormanı ve dağ sırtı içerisindeki alanda doğal kum zemin dokusu muhafaza edilerek golf sahasının belirli karakteristikleri geliştirilmiş. Colin, 18 çukurlu sahada en çok 15 ve 16. çukurları beğeniyor: “16. çukurun yukarıdan aşağıya doğru harika bir manzarası var. Green (yeşil alan)’in ön tarafındaki waste area (boş alan) da o çukura ayrı bir renk katıyor. 15’i de çok beğendim. Tee (başlama vuruşu için topun konduğu yer)’den sağ tarafa doğru, ardından soldaki greene giriş. Birçok çukurda farklı bölgelerde ağaçlar bırakıldı. Dolayısıyla golfçüler ağaçların kenarından dolaşmak zorunda kalacak. Bu tarz golfü kendim de çok seviyorum. Papillon The Montgomerie Course gerçekten çok özel ve güzel bir saha oldu. Bu golf sahası ödüller kazanacak ve bence Türkiye’nin en iyisi olacak.”
      <br/>
      <br/>
      Colin, saha yaparken başkalarını taklit etmeyi sevmediğini söylüyor. Papillon The Montgomerie Course, ağaçlı ve kumlu bir alanda. Onun deyimiyle muhteşem bir arazide çalışmışlar. ‘Bunker’ların (kum alan) özellikli olmasına da özen göstermiş. Tasarladığı golf sahalarında ‘bunker’ların gerçek engeller olduğunu anlatıyor: “Benim tasarımımdaki bunkerlar pek çok sahadaki bunkerlardan daha derindir. Bugün pek çok golf sahasında bunkerlar çimin yerine kumun olduğu alanlar olarak görülüyor. Benim görüşüme göre bunlar bunker değil.”
      <br/>
      <br/>
      Bu arada, bunkerlar için Amerika’nın ünlü sahalarında kullanılan kumun aynısı, Aydın Söke’de özel imal edildi. Kumların en önemli özelliği drenaj kanallarını kapatmaması. Ayrıca bunker’a düşen top kumun içine fazla gömülmüyor. Kumun yağmur sonrası betonlaşma özelliği de yok. Kumun beyaz olması sahaya estetik bir güzellik katıyor.
      <br/>
      <br/>
      Colin, sahadaki ‘back tee’lerin de turnuvalar için ideal olduğunu kaydediyor: “Ama burada yılda belki bir kez profesyonel turnuva oynanacak. Geri kalan 51 haftada siz oynayacaksınız. Çok zor bir saha yapmak istemedik; çünkü bir daha kimse gelmez. Golf, bir challenge (meydan okuma) ve bu yüzden dünyada çok popüler. Eğer çok kolay bir saha olursa da yeniden gelmezsiniz. Ortası olması lazım. 51 hafta boyunca resort turistler, amatör golfçüler ve yerel golfçüler burayı kullanacak. Eğer burada profesyonel bir turnuva yapılacaksa o hafta tee’leri geri çekeriz ve o turnuva böyle oynanır. Biz de bunu düşünerek tee’leri doğru yere koymak için çok çalıştık.”
      <br/>
      <br/>
      Papillon Sahası, Colin’in Akdeniz bölgesinde dizayn ettiği ilk saha. Saha dizayn ederken en çok dikkat ettiği şeyin doğallık olduğunu anlatan İskoç golfçü, “Bu muhteşem arazide çok fazla şey yapmamıza gerek yoktu. İki yıllık bir çalışma sonunda bütün çukurları çok özel bir saha ortaya çıktı.” diyor.
      <br/>
      <br/>
      Bu projeye başlamadan önce Türkiye’deki golf hakkında çok az şey bildiğini; ama Belek’i gördükten sonra düşüncelerinin çok değiştiğini dile getiren Montgomerie, “Belek bölgesi golf için, turizm için yaratılmış gibi. 20 kilometre uzunluğunda muhteşem bir sahil var. Türkiye coğrafi açıdan çok avantajlı. Avrupalı golfçülerin yanı sıra Ruslar ya da Ortadoğu ülkelerinden golf turistleri de Antalya’ya rahatlıkla ulaşabilir. Ama Türk golfçüler bulmalısınız. The Montgomerie Course ve diğer sahalar buradaki gençler için fırsat olmalı. Bu sahalardan Türk Tiger Woods’ları çıkarmak için çalışmalısınız.”
      <br/>
      <br/>
      Türkiye’nin golfte geldiği aşamanın dikkat çekici olduğunu da belirten Colin, 2012 Dünya Şampiyonası’nın Türkiye’de düzenlenecek olmasının Türk golfü için büyük bir başarı olduğunu da kaydediyor. İskoç golfçü, kendi dizayn ettiği bu sahada bir gün bir European Tour organizasyonu düzenlenmesini de çok istediğini söylüyor.
      <br/>
      <br/>
      104 hektarlık bir alan üzerine kurulu 18 çukurlu The Montgomerie Papillon Golf Sahası’nda 11 adet yapay göl bulunuyor. Golf sahasına, 9 delikli bir golf akademisi ve bunun yanı sıra 5 yıldızlı delüks bir golf hotel eşlik edecek.
      <br/>
      <br/>
      <br/>
      <br/>
      COLIN MONTGOMERIE KİMDİR?
      <br/>
      <br/>
      1963 İskoçya doğumlu Colin Montgomerie, golfte son 15 yılın Avrupa’daki en başarılı sporcusu. Dünyanın dört bir yanında milyonlarca insanın ‘Monty’ olarak tanıdığı Colin, İngiltere’nin en fazla hayran olunan sporcularından biri. 1990’lı yıllarda çok sayıda turnuva zaferine imza atmış ve dört Ryder Cup mücadelesinde zirvedeki isim olan Colin, görkemli bir amatör kariyer sonrasında 1987’de profesyonelliğe adım attı ve 1988’de Avrupa’da ‘yılın çaylağı’ seçildi. Portekiz Açık’ta elde ettiği ilk zaferden (11 vuruşluk) sonra 1993’e kadar kademeli olarak European Money List’te yukarılara doğru tırmandı ve o yıl Avrupa’nın 1 numarası oldu. O tarihten sonra Colin, bu unvanı eşi benzeri görülmemiş bir şekilde üst üstte yedi yıl boyunca kimseye kaptırmadı. 1994’te dünya klasmanında ilk 10’a yükseldiğinden beri düzenli olarak hep dünyanın en iyi golfçüleri arasında yer aldı. 1999’da Avrupa’da beş zafer birden kazanarak bir rekora imza attı ve hiçbir turnuvada ilk 20’nin dışına çıkmadı. Onun başarıları 2000’li yıllarda da devam etti.
      <br/>
      <br/>
      Ünlü oyuncu 2005’in son aylarında European Tour’da 20 milyon Avro ödül barajını aşan ilk oyuncu olarak tarihe geçti. Dünya genelinde 40 turnuva zaferine imza atmış olup son zaferi 2007 Smurfit Kappa European Open’da kazanmıştır. Bu oyunda en saygın sporculardan biri olan Colin, Avrupa golfünün bir elçisi olarak kabul edilmektedir.
      <br/>
      <br/>
      Sosyal bir sporcu olan Colin Montgomerie, aynı şekilde uluslararası şirketler etrafında büyüyen ticari bir kariyere sahip. IMG adlı yönetim şirketi vasıtasıyla çok sayıda global iştiraki ve ticari ortaklığı ile yakın şekilde çalışmaktadır. Hâlen golfe devam eden ancak çok az sayıda turnuvaya katılan Colin, yaşlanan her ünlü golfçünün yaptığı gibi golf sahası dizayn etmeye başladı. Çin’den Dubai’ye, Rusya’dan Malezya’ya kadar 10’a yakın golf sahası dizayn eden Colin, Akdeniz ülkeleri içinde ilk dizaynını Türkiye’de gerçekleştirdi.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31502), [web.archive.org (arşiv bağlantısı)](http://web.archive.org/web/20090403065159/http://www.aksiyon.com.tr:80/detay.php?id=31502)
