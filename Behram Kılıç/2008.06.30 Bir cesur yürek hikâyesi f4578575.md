# Bir cesur yürek hikâyesi

*Behram Kılıç 2008.06.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Futbol sadece futbol değildi. Futbol topu da yuvarlak ötesiydi sanki! Dünyayı şaşkına çevirerek yüz milyonları çılgınca sevindiren Türk Milli Futbol Takımı'nın hiç unutulmayacak 'cesur yürek' hikayesi...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20081022183217im_/http://www.aksiyon.com.tr/resim/708/14.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20081022183217/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20081022183217/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20081022183217oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20081022183217oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   7 Haziran 2008, saat 20.45,
   <br>
    Stade De Ceneve (Portekiz-Türkiye)
    <br>
     <br>
      BİR TAKIM BU KADAR MI  KÖTÜ OYNAR?
      <br>
       <br/>
       Ve hakem Herbert Fandel’in düdüğü ile maç başladı. 8 yıl önce son Avrupa Şampiyonası maçını oynadığımız ve yenildiğimiz Portekiz’den rövanşı alabilecek miyiz? Terim’in sürpriz kadrosunu görünce şaşırıyoruz. Milli Takım formasını sadece 2 hazırlık maçında giyen Mevlüt ile Kazım Kazım ilk on birde. Oyun planımız Portekiz’i durdurmaya yönelik; ancak Nihat, Mevlüt, Kazım, Tuncay gibi ofansif yönü ağır basan oyucularla bunu başarabilecek miyiz? Hayır. Çok zor. Deco, Ronaldo, Pepe, Simao, Nuno Gomes kâbus gibi çöküyor üzerimize. 3 topları direkten dönüyor. Bir ara maç tek kale şeklinde geçiyor. 61. dakikada Pepe’nin attığı gol hepimizi rahatlattı. Bu golle Portekiz’in amansız baskısı bir nebze olsun dindi. Uzatma dakikalarında Raul Meireles’in golü bu çileli 90 dakikayı bitirdi.
       <br/>
       <br/>
       <br/>
       <br/>
       11 Haziran 2008, saat 18.00
       <br/>
       <br/>
       PORTEKİZ BU KEZ YOLUMUZU AÇIYOR
       <br/>
       <br/>
       İlk maçında İsviçre karşısında dökülen; ama bulduğu tek golle maçı galip bitiren Çek Cumhuriyeti Türkiye’yi kolay geçen Portekiz’e karşı daha derli toplu bir futbol oynuyor. Devre 1-1 bitiyor. İkinci yarı Portekiz, Ronaldo ile rahatlıyor. Uzatma anlarında Quaresma’nın ayağından gelen golün önemi sadece skoru perçinleyen bir gol değil, belki de Türkiye’nin şampiyonadaki kaderini çizen bir gol olacaktı.
       <br/>
       <br/>
       <br/>
       <br/>
       11 Haziran 2008, saat 20.45,
       <br/>
       St. Jakob Park Stadı (Türkiye-İsviçre)
       <br/>
       <br/>
       TÜRKİYE EZİLMESİN DE NE OLURSA OLSUN!
       <br/>
       <br/>
       Turnuvanın açılış maçında çok iyi oynamasına rağmen ev sahibi İsviçre, Çeklere 1-0 mağlup olmuştu. Şimdi iki mağlup takım karşı karşıya geliyordu Basel’de. Jakob Park Stadı’nın 4’te 3’ü İsviçrelilerle doluydu. Kale arkasında az sayıda Türk taraftarının beklentisi hiç olmazsa iyi futboldu. Maç öncesi sağduyu çağrıları vardı. Ne olursa olsun oyuncularımız sinirlerine hâkim olmalı ve İstanbul’da oynanan maçın kötü izlerini silmeliydi.
       <br/>
       <br/>
       İSVİÇRE MİLLÎ TAKIMI’NDA OYNAYAN 3 TÜRK
       <br/>
       <br/>
       İki takımda da sakat oyuncular vardı Emre’nin sakatlığı, Terim’in ifadesiyle herhangi bir oyuncunun sakatlığı değildi. Rakibin de en etkili silahı Frei’nin Çek maçında dizi dönmüştü. İsviçre takımında 3 Türk oyuncunun oynaması da müsabakayı anlamlı kılan bir başka özellikti. Gökhan İnler, Eren Derdiyok ve Hakan Yakın’ın göstereceği performansı biz de merak ediyorduk. Terim, Portekiz maçında sakatlanan Emre ve Gökhan Zan’ın yerine Tümer ve Emre Aşık’ı oynattı. Bunun yanında ilk maçta ilk on birde forma vermediği Gökdeniz ile Arda da sahadaydı.
       <br/>
       <br/>
       Millilerimiz maça Portekiz karşısında ortaya koydukları oyuna oranla daha derli toplu başladı. Hatta oyunun başında Arda’nın kafa şutu direkte patladı. Ancak az sonra Jakob Park Stadı’na sağanak hâlinde yağmaya başlayan yağmur her şeyi tersine çevirecekti. Yağmurla birlikte millîlerimiz şaşkına döndü. İki pas bile yapamıyorduk.
       <br/>
       <br/>
       Derken tamamen Türk yapımı bir golü kalemizde gördük. Eren Derdiyok’un kaleye paralel gönderdiği pası Hakan Yakın filelerimize gönderdi. Hakan’ı daha önce tanıyorduk. Eren boylu boslu, Gökhan ise zıpkın gibiydi. Bu iki oyuncuyu elimizden kaçırdığımıza da için için yanıyorduk.
       <br/>
       <br/>
       YAĞMUR DURDU, TÜRKİYE OYNAMAYA BAŞLADI!
       <br/>
       <br/>
       Böylesine bir sahada bu skorun altından nasıl kalkacaktık? Birkaç dakika sonra yine Hakan Yakın topla buluştu. Boş kale yerine topu dışarı attı. Eğer bu gol olsaydı hayallerimizi bir başka bahara erteleyebilirdik. Terim oyuncularına oynadığınız futboldan keyif alın diyordu. Ancak bırakın keyif almayı, bu futbol eziyetten başka bir şey değildi. Devre 1-0 bitti. İkinci yarı Terim’in bir şeyler yapması gerekiyordu. Nitekim Mehmet Topal ve Semih’i oyuna sürerek 4-4-2’ye döndü. Medyanın bu sistemi oynatmadığı için sürekli eleştirdiği Terim nihayet inadından vazgeçmişti. Devre arasında yağmur durdu. Bu sefer Türkiye başladı. Bu ana kadar kendisinden beklenileni ortaya koyamayan Nihat soldan ortaladı, nöbetçi golcü Semih kafayı çaktı. 1-1’lik skor iki takıma da ümitlerini son maça taşıma imkânı veriyordu. Ancak beraberlik, finali garantileyen Portekiz ile oynayacak İsviçre’nin işine geliyordu.
       <br/>
       <br/>
       Bir şeyler yapmalıydık. Bir gol, evet bir gol lazımdı. Bir de sorumluluk alacak futbolcu. 89. dakikaydı. İsviçre atağa kalktı. Hücumda topu kaybettiler. Defansımızın uzaklaştırdığı topla Arda buluştu. Bu ağır sahada son dakikada öyle bir sürdü ki topu tutabilene aşk olsun. Kaleye yaklaştı yaklaştı ve iki İsviçreli defans oyuncusuna rağmen topa muhteşem vurdu. Önündeki oyuncunun da ayağına çarpan top kaleci Benaglio’nun üzerinden filelere gitti. Bu gol öylesine bir gol değildi. Bu galibiyet öylesine bir galibiyet değildi. Belki çok iyi oynamadık, belki rakibe baskı kurmadık ama kazandık. Hem İsviçre’den 2005’in rövanşını aldık hem de onları şampiyonanın dışına ittik.
       <br/>
       <br/>
       <br/>
       <br/>
       14 Haziran 2008, saat 19.15, Karol  Brückner’in basın toplantısı, Cenevre
       <br/>
       <br/>
       YA HEP, YA HİÇ MAÇI
       <br/>
       <br/>
       Brückner basın toplantısına takımın önemli silahı Milan Baros ile birlikte geldi. Yarınki maçta sahaya bile sürmeyeceği oyuncudur Milan Baros. Ama bunu bizler maç saatinde öğreneceğiz. Özetle ‘Bu maç ya hep ya hiç maçı. Ancak ilk defa böylesine önemli bir maç oynuyor değiliz’ diyor Brückner. Millî takımımızın Portekiz ve İsviçre maçlarında sahaya farklı kadroyla çıkmasına yönelik bir soruyu ise ‘bunu Türk takımının hocasına sorun, bana değil’ şeklinde cevaplıyor.
       <br/>
       <br/>
       <br/>
       <br/>
       14 Haziran 2008, saat 19.30,
       <br/>
       Fatih Terim’in basın toplantısı, Cenevre
       <br/>
       <br/>
       <br/>
       O GAZETECİLERLE İSTANBUL’DA HESAPLAŞACAĞIZ
       <br/>
       <br/>
       Terim’in yanında takımın ikinci kaptanı Nihat var. Fatih hoca bir hayli gergin gözüküyor. Kariyerindeki en önemli maçlardan birine çıktığının farkında. Elenip geri dönmek onun kariyerine yakışmayacak bir ihtimal. Basın Fatih hocayı eleştiriyordu. Yıldıray’ı iyi oyuncu diyerek kadroya almamak sadece ulusal basını değil uluslararası gazetecileri de hayrete düşürmüştü örneğin. Mevlüt gibi tecrübesiz bir oyuncudan çok şey beklemek ne derece doğruydu? Türkiye’nin elenmesi hâlinde kimse oyuncuları suçlamayacaktı. Darağaçları Fatih hoca için kurulacaktı. Tüm bunları biliyordu. Toplantıya başlar başlamaz da basına çattı: “Kendimizi işimize vermek yerine hakkımızda çıkan haberlerle uğraşıyoruz.” Aslında haklı olduğu taraflar da vardı. Bazı haberler gerçekten moral bozucuydu. “İstanbul’da hesaplaşacağız o gazetecilerle”’ dedi.
       <br/>
       <br/>
       Daha sonra maça yönelik açıklamalar yaptı. Mesela yarınki maçın ilk on birini verdi. Semih ve Nihat forvetteydi. Almanya ve İsviçre’deki hazırlık kampları boyunca hiç düşünmediği sisteme,  yani 2’li forvete dönmüştü. Gazetecilerin zaferiydi bu. Çünkü Terim’e yapılan en büyük eleştirilerden biri Nihat’ın tek forvet oynayarak başarılı olamayacağına yönelikti.
       <br/>
       <br/>
       TAKIMIMA PENALTI ÇALIŞTIRMADIM
       <br/>
       <br/>
       Çeklere karşı önemli galibiyetimiz yoktu. 14 maçta sadece bir kere yenmiş, 10 kere kaybetmiştik. Maçın penaltıya gitme ihtimaline karşı, ‘takımıma penaltı çalıştırmadım’ diyerek oyuncularına olan güvenini ortaya koydu. “Yarınki maçı kazanmak için gerekli tüm hamleleri yapacağız” demeyi de ihmal etmedi. Bir gazetecinin Nihat’a sorduğu “Fazla pozisyon bulamıyorsun, bu sistemin bir sonucu mu?” mealindeki soruya müdahale etti. Bu sorunun altında Fatih hocaya eleştiri yatıyordu çünkü. En ufak bir eleştiriye dahi tahammülü yoktu nedense. “Arkadaşlar, Türkiye ligiyle Avrupa Şampiyonasını karıştırıyor. Burada adama öyle pozisyon vermezler.” Hoca, Portekiz maçında Portekiz’in bulduğu pozisyonları unutmuş olmalıydı!
       <br/>
       <br/>
       Acaba, Fatih hoca medyayla kavga ederek oyuncularını etrafında kenetlemeyi mi arzuluyordu? Gazeteciler bu soruyu birbirlerine soruyordu. Hatırlanacağı gibi 2002 Dünya Kupası’nda Şenol Güneş ile medya arasındaki kavgada futbolcular hocanın yanında yer almış ve dünya üçüncülüğü gelmişti.
       <br/>
       <br/>
       <br/>
       <br/>
       15 Haziran 2008, saat 20.45, Stade de
       <br/>
       Geneve (Türkiye-Çek Cumhuriyeti)
       <br/>
       <br/>
       VE TÜRKLER SON DAKİKA MAÇLARINA BAŞLIYOR
       <br/>
       <br/>
       Herkes İsveçli hakem Peter Frisk’in düdüğünü bekliyordu; ama sahada Servet yoktu. Kenara gelip kramponlarını bantlıyordu. Sakat sakat oynuyordu Servet. Hamit, onun bu fedakârlığının takıma güç verdiğini söyleyecek; ancak arkadaşını profesyonel davranmamakla eleştirecekti. Maçtaki en önemli görev de onundu. Çek takımıyla oynadığı 89 maçta 54 gol atan, 2.02 boyuyla turnuvanın kaleciler dahil en uzun oyuncusu Koller’i o tutacaktı. Karol Brückner tüm oyun planını bu oyuncu üzerine kurmuş, hatta Milan Baros’u bile yedek kulübesine mıhlamıştı. Santra ile beraber ilk uzun top Koller’e atıldı. 1. dakikada Çekler niyetini belli etmişti. Uzun toplarla Koller’i buluşturacaklardı. Oyunun başında üstünlüğü ele aldılar.
       <br/>
       <br/>
       BİR ŞEYLER YAPMALIYDIK, AMA NE?
       <br/>
       <br/>
       Servet’in işi her zamankinden zordu. Koller, Servet’e rağmen hava toplarını topluyordu. Ama yapacak bir şey yoktu. Çekler, her iki kanattan da etkili oluyorlardı. Biz ise geride top çevirerek oyunu soğutmaya çalışıyorduk. Çek taraftarı bir ara takımımızı ıslıklamaya başladı. Orta sahada topa basan, topu evirip çeviren ve sorumluluk alan oyuncumuz bu maçta da yoktu. Arda, Tuncay ve Nihat birbirinden kopuktu. Semih, uzun boylu Çek defansı arasında kaybolup gitmişti. Mehmet Topal ve Aurelio 10. dakika dolmadan sarı kart görmüştü. Her şey aleyhimizeydi. Üstüne üstlük 34. dakikada da geriye düştük. Bir şeyler yapmalıydık.
       <br/>
       <br/>
       İkinci yarı Fatih Terim oyuna müdahale etti. Basını mutlu eden 2’li forvetten vazgeçti. Semih’i çıkartıp Sabri’yi sağ kanada sürdü. 57. dakikada Kazım Kazım’ı Mehmet Topal’ın yerine oyuna aldı. Çeklerin solundan yüklenmeye başlamıştık. Önde Sabri içte Kazım ve arkalarında Hamit. 62. dakikada Emre Güngör’ün sakatlanıp kenara çıktığı anda Çekler millîlerimize karşı 2. golü buldu. Plasil topu filelere gönderdiğinde ümitlerimiz iyice azalmıştı. Terim 4. hakeme sakatlanan Emre’nin yerine oyuna süreceği oyuncu değişikliğini zamanında yaptırmadığı için öfke kusuyordu. Karabulutları dağıtacak bir ışık yoktu o anda. Birkaç dakika sonra Çeklerin bir topu da direkten dönecekti. Belki de maçın kırılma anıydı bu.
       <br/>
       <br/>
       Terim’in tüm hamleleri boşa gidiyordu. Ta ki Hamit’i orta sahaya çekene kadar. Hamit ileri çıktı. Sabri geriye geçti. Terim inadından vaçgeçmenin meyvesini alacaktı. Hamit’in 75. dakikada sağdan ceza sahasına çıkarttığı topa Arda mükemmel vurdu. Cech çaresizdi. Bu gol takımımızı ateşlemeye yetti. Yine sağ kanattan yüklendikçe yükleniyorduk. Beklediğimiz gol hiç olmayacak bir şekilde geldi. Yine Hamit ortaladı. Dünyanın en iyi kalecisi Petr Cech topu elinden kaçırdı. Bir gün önce Nihat “O dünyanın en iyi kalecisi ama her kaleci gol yer.” demişti. Ama ona böylesine bir gol atacağını o bile hayal etmemişti. Top ağır ağır Nihat’ın önüne düştü. Nihat da çevikliğiyle bu hatayı affetmedi. Takipçiliği, futbolun hatalar oyunu olduğunu bilmesi ona bu golü kazandırmıştı.
       <br/>
       <br/>
       HASAN CEMAL: YAZIK, BURAYA KADARMIŞ!
       <br/>
       <br/>
       2-0 geriden gelip beraberliği yakalamıştık. Hiç kimse son on beş dakikada olanlara inanamıyordu. Terim yine hücum emri verdi. Maçın penaltılara gitmesini istemiyordu. Orta sahada Hamit farkını yine gösterdi. Fatih hocaya da âdeta ‘hocam benim yerim burası bunu artık görmüşsündür’ diyordu. 89. dakikada Hamit’in Çek defansının arkasına bıraktığı topu Nihat harika bir şekilde önüne aldı. Kafasını kaldırıp kaleci Cech’e baktı. Sonra da ayağının üstüyle topu kalecinin solundan filelere gönderdi. İnanılmaz, tarif edilemez bir goldü.
       <br/>
       <br/>
       Çeklere 15 dakikada üç gol atmak şaka gibiydi. Şoke oldular. Hakem maçı tam 5 dakika uzattı. Uzatmaların ikinci dakikasında kalecimiz Volkan, Koller’i iki eliyle itti. Hakem Frisk hiç affetmedi. Kırmızı kartla Volkan’ı dışarı attı. Sahanın o dakikaya kadar en çok koşan oyuncusu Tuncay eldivenleri giydi. Son iki dakikada nefesler iyice tutuldu. Bir gol yesek maç penaltılara gidecekti. Hem de kalede Tuncay varken! Kalan süreyi aklı başında top şişirmelerle geçirdik. Tuncay’a hiç iş düşmedi. Terim ve talebeleri sevinçten, ne olduğunu anlamaya çalışan Çekler üzüntüden ağlıyordu. Gazeteciler bile olayın şokundaydı. 15 dakika önce güle güle dediğimiz bir takım vardı sahada. Hatta basın tribünündeki bir arkadaşımız, Türkiye’yi aramıştı. “Hanım, mercimek çorbası yap. Yarın oradayız” diye. Milliyet Gazetesi yazarı Hasan Cemal önündeki notları okuyordu bize. “Yazık, buraya kadarmış. Olmadı!” yazıyordu bu notlarda. Sanki sahaya bir el değmiş ve her şeyi tersine çevirmişti. UEFA Avrupa Futbol Şampiyonalarının gelmiş geçmiş en önemli maçı seçti bu karşılaşmayı.
       <br/>
       <br/>
       <br/>
       <br/>
       15 Haziran 2008, saat 23.05, Brückner’in maç sonu basın toplantısı
       <br/>
       <br/>
       BRÜCKNER İÇİN UYKUSUZ GECELER BAŞLIYOR
       <br/>
       <br/>
       Maç biter bitmez basın toplantısındaki yerimizi aldık. Önce Brückner konuştu. Çek hoca bu maçı unutmak için pek çok gece uyuyamayacağını söyledi. “Türk takımının sıkı markajından kurtulmaya çalıştık. Öne geçtik. İkinci yarı 5 dakika sıkı bir baskı yedik. Sonra 2. golü bulduk. Ardından solumuzdan etkili geldiler. Ceza sahasını yeterince savunamadık. İkinci gol hataydı. Üçüncü gol ise çöküş getirdi.”
       <br/>
       <br/>
       <br/>
       <br/>
       15 Haziran 2008, saat 23.21, Terim’in maç sonu basın toplantısı
       <br/>
       <br/>
       İNANAN BİR TAKIMIM OLDUĞU İÇİN MUTLUYUM
       <br/>
       <br/>
       Fatih hoca basın mensuplarının alkışlarıyla girdi salona. Gözlerinde büyük bir mutluluk vardı. Üzerinden büyük bir yük kalkmış gibiydi. Yanında maçın kahramanı Nihat da vardı. “Oyuna iyi başlamadık. Dönen topa baskı gibi bir düşüncemiz vardı. Yapamadık. İkinci yarının tamamı iyi geçti. İnanan bir takımım olduğu için çok mutluyum. Pes etmeyen bir takımız. Bunu bütün dünyaya gösterdik.”. Sonra Nihat konuştu. Attığı golü anlatması istendi ondan. “O gol anlatılmaz, ancak yaşanır.”
       <br/>
       <br/>
       Terim soyunma odasında oyuncularına ‘mağlubiyetten korkmayın’ demişti. Portekiz maçında korkuyu yaşadıklarını anlattı onlara. Ve son olarak gazetecilere ‘İnşallah çeyrek finalde baştan aşağı iyi oynayacağız’ dedi. Galibiyeti ‘babalara’ armağan etti.
       <br/>
       <br/>
       <br/>
       <br/>
       16 Haziran 2008, saat 14.05, Fatih
       <br/>
       Terim’in program dışı basın toplantısı
       <br/>
       <br/>
       POLEMİK VE İDAM SEHPASI
       <br/>
       <br/>
       İnanılmaz bir galibiyetin ardından Fatih Terim gazetecilerle bir araya geliyordu. Türk gazetecilerin yanında önemli oranda yabancı basın da bu toplantıyı takip ediyordu. Terim rahattı. Kendine güveni gelmişti. Bu halet-i ruhiye içinde basın toplantısının başından sonuna kadar, kendisini eleştiren medyaya çattı. “Verdiğimiz rahatsızlıktan dolayı özür dileriz” dedi. “İstanbul’da hesaplaşacağız” dedi. “İkili forvet istediniz. Çek maçında ikili forveti gördünüz, işe yaramadı.” dedi. “Siz olsanız Nihat’ı oyunun sonuna kadar tutmaz, oyundan alırdınız ama ben tuttum. O da iki gol attı” dedi. Hoca o kadar ileri gidiyordu ki… İsviçre maçının 85. dakikasında Nihat’ı oyundan alanın kendisi olduğunu unutuyordu. Gecenin en karanlık olduğu an sabaha yakın olduğu andır diyerek 2-0’dan sonra doğan güneşi anlatmaya çalıştı. Sadece rakipleri değil de idam sehpalarını da yıkıp geçiyoruz dedi. Ertesi gün Fatih hoca maçın önüne geçmekle eleştirilecekti.
       <br/>
       <br/>
       DÖNÜŞ BİLETİ ALAN GAZETECİLERİN ZOR ANI!
       <br/>
       <br/>
       Rakip Hırvatistan’dı. Ve Millî Takım 17 Haziran’da Viyana’ya uçtu. Millîlerin bu galibiyeti tüm Avrupa’da bir sevinç dalgası oluşturdu. Bazı gazetecileri de zor duruma soktu! Çünkü Çek maçından önce muhtemel bir yenilgi hâlinde dönüş biletlerini çoktan ayıran gazeteciler bunları iptal etmek zorunda kaldı. Ayrıca kiralanan arabaların sürelerini de uzattılar.
       <br/>
       <br/>
       Viyana bizim için önemli bir şehirdi. Orada gerek kulüp ve gerekse millî takımlar bazında oynadığımız ve kaybettiğimiz her maçtan sonra Avrupa basınının manşetlerini “Türkler Viyana’dan bir kez daha geri döndü” mealinde ifadeler süslüyordu. İlk kez bir Avrupa şampiyonasında Viyana’da maç yapacaktık. Eğer Hırvatlara kaybedersek bu başlıklar bu defa daha büyük puntolarla atılacaktı. Viyana’da yaşayan Türkler için olduğu kadar Türk ve İslam âlemi için de bu maçın önemi her zamankinden farklıydı. Türkiye, Viyana’nın yaklaşık 60 kilometre uzağındaki bir tesise yerleşti. İlk antrenman taraftara açıktı. Futbolculara olan sevgi seli görülmeye değerdi.
       <br/>
       <br/>
       <br/>
       <br/>
       19 Haziran 2008, saat 19.15, Ernst
       <br/>
       Happel Stadyumu, Terim’in toplantısı
       <br/>
       <br/>
       TÜRKLER BİRBİRİNİ Mİ VURUYOR?
       <br/>
       <br/>
       Terim toplantıya soru almadan, özel bir açıklama yaparak başladı: “Cenevre’de yaptığım basın toplantısında söylediklerimin Çek galibiyetinin önüne geçtiğine dair eleştiriler yapıldı. Öncelikle bunun yanlış olduğunu düşünüyorum. İşini yapan medyaya saygılıyım. Belki ben de hataya düşmüş olabilirim.” Ardından Türk halkına seslendi: “Bizim sevincimiz, başkalarının üzüntüsü olmasın. Lütfen galibiyeti silah atarak kutlamayalım.”
       <br/>
       <br/>
       Basın toplantısına dünyanın birçok ülkesinden gazeteci gelmişti. Terim’in ne söylediğini çoğu anlamamıştı. Hatta Kanadalı bir gazeteci “Türkiye kazanınca birbirinizi mi vuruyorsunuz?” diye sordu. Terim kaş yapayım derken göz çıkarıyordu. Ülkenin imajına katkı yapayım derken ülkeyi uluslararası basının önünde küçük düşürüyordu. Söyledikleri doğruydu; ama her doğru her yerde söylenir miydi? Yine polemik vardı. Yine maçın önüne geçen açıklamalar vardı. Sonra takımın son durumu hakkında bilgi verdi Terim. Sakat ve cezalı oyuncular sebebiyle 2 kaleci 17 oyuncu ile antrenman yapacaklarını söyledi. Servet de bu maçta yoktu.
       <br/>
       <br/>
       <br/>
       <br/>
       19 Haziran 2008, Saat 19.30, Ernst
       <br/>
       Happel Stadyumu, Bilic’in basın toplantısı
       <br/>
       <br/>
       HIRVATLARIN ‘ÜÇTE ÜÇ’ RAHATLIĞI
       <br/>
       <br/>
       Hırvatistan’ın genç teknik direktörü, Türkiye’nin Çek maçında elde ettiği zaferi övüyor ancak kendi takımına güveniyordu. Rahattı. Çünkü Hırvatlar üç maçın üçünü de kazanmış ve şampiyonanın gizli favorileri arasına girmişti. Üstelik Türkiye’den bir gün daha fazla dinlenmiş ve son maçlarında da as oyuncularını oynatmamışlardı.
       <br/>
       <br/>
       <br/>
       <br/>
       20 Haziran 2008, Saat 15.30,
       <br/>
       Stephansdom Katedrali Meydanı
       <br/>
       <br/>
       PATLAMAYA HAZIR BOMBA GİBİ
       <br/>
       <br/>
       Meydan Hırvatların kontrolünde. Viyana’ya akın eden Hırvatlar meydanı âdeta karnaval yerine çeviriyor. Zaman Gazetesi’nin Avusturya Temsilciliği de bu meydanda. Polis gazete binasında asılı Türk bayrağının indirilmesini istiyor. Alkol sınırını aşan Hırvatların taşkınlık yapmasından çekiniyorlar. Az sonra meydana küçük bir Türk grubu geliyor. Fanatik Hırvatlar bu grubu kovalıyor.
       <br/>
       <br/>
       <br/>
       <br/>
       20 Haziran 2008, saat: 20.45, Ernst
       <br/>
       Happel Stadı (Türkiye-Hırvatistan)
       <br/>
       <br/>
       BU FUTBOL DEĞİL, BAMBAŞKA BİR ŞEY!
       <br/>
       <br/>
       Maçı biletli 51 bin 428 seyirci izliyor. Bu maçta da tribünlerin 4’te 3’ü rakip takımın taraftarları tarafından doldurulmuş. İlk on birde oynayan 8 oyuncumuz kart sınırında. Turnuvanın en çok kart gören takımı olmayı başarmıştık! Kalede Rüştü oynuyor. Nihat yine tek forvet. Çek maçının son bölümünde orta sahada oynayan Hamit bu maçta da aynı mevkide. Hemen arkasında Sabri var. İlk maçta sakatlanan Gökhan Zan nihayet sahada. İlk tehlikeli atak onlardan geliyor. 17. dakikada bir topları direkten dönüyor. Bu dakikadan sonra Hırvatlar daha cesur oynamaya başlıyor. Özellikle defansımızın arkasına attıkları toplarla etkili oluyorlar. Mehmet Topal’ın 38. dakikada gelen jeneriklik şutu ilk yarıdaki en etkili pozisyonumuz.
       <br/>
       <br/>
       Fatih hoca oyundan memnun olacak ki ikinci yarıya herhangi bir değişiklik ile başlamıyor. 61. dakikada Uğur Boral’ı oyuna sürüyor. Sonlara doğru heyecan iyice artıyor. 76. dakikada Semih oyuna giriyor. Yeniden çift forvet. Ve uzatmalar. Takımımız uzatmalarda daha diri. Hırvatların kondisyonu bir hayli düştü. Ancak pozisyon bulamıyoruz. İkinci uzatmalardayız. 117. dakikada sakatlanan Nihat’ın yerine oyuna Gökdeniz giriyor.
       <br/>
       <br/>
       AH RÜŞTÜ VAH RÜŞTÜ!
       <br/>
       <br/>
       Ve 2008 Avrupa Futbol Şampiyonası dendiğinde hep hatırlanacak tarihî dakikalar gelip çatıyor. Organize gelişen Hırvat atağında Rüştü’nün rakip oyuncuyu kovalamaya gitmesi bize pahalıya patlıyor. İvan Klasnic topu kafayla ağlarımıza gönderiyor. Gökhan Zan, Emre Aşık gibi oyuncularımız ceza sahası içine yığılıyor. Galiba bu sefer her şey buraya kadarmış! Bir el lazım ama bu dakikadan sonra ne yapılabilir ki! Hamit ve Gökdeniz yerde yatan oyuncuları kaldırıyor. Arkadaşlar daha maç bitmedi diyorlar. Arda kaleci Rüştü’nün elinden topu alıp santraya koşuyor. Ölü âdeta canlanıyor. İtalyan hakem Rosetti maçı 2 dakika uzatıyor. Bütün rüya bitecek mi? Viyana bir kez daha düşecek mi? Kale arkasında dua ediyor taraftarlarımız.
       <br/>
       <br/>
       Rüştü uzun bir degaj yapıyor. Top süzüle süzüle Hırvat 18’inde bulunan Emre Aşık’ın kafasından sekiyor. Son dakikaların adamı Semih meşin yuvarlağın gelişine çakıyor: 1-1. Bu nasıl bir oyundur? Kelimelerin kifayetsiz kaldığı bir an bu. Bunun futbolda karşılığı yok. Maç bitiyor. Az önce inanılmaz sevinç yaşayan Bilic ve Hırvat futbolcular yıkılmış. Hakemin bir oyuncu değiştirme haklarına izin vermemesine kızıyorlar. Ve seri penaltı atışları. Biz daha moralliyiz.
       <br/>
       <br/>
       İlk penaltıyı turnuvanın en iyi oyuncularından Modric kullanıyor. O da ne, top dışarıda! Arda’dan şık bir penaltı. Srna’nın golüne hayatında ilk kez penaltı atan Semih’ten cevap geliyor. Rakitic de dışarı atıyor. Hamit kaçırır mı? Ve Petric’in vuruşunu Rüştü kurtarınca sesimiz kısılıyor, bağıramıyoruz. Yarı finaldeyiz. Ve Türkler Viyana’yı geçiyor.
       <br/>
       <br/>
       <br/>
       <br/>
       20 Haziran 2008, saat 23.54,
       <br/>
       Bilic’in basın toplantısı
       <br/>
       <br/>
       TÜRKLER, FUTBOLLA İZAH EDİLEMEZ
       <br/>
       <br/>
       “Türk Millî Takımı’nda futbolla izah edemeyeceğim başka bir şey var. Vazgeçmiyorlar. Çok enteresan bir maçtı. İnanılmaz bir sonu oldu. Her şey bitmiş gibi görünüyordu. Çok maç kazandık, çok maç kaybettik. Ama bu maç öylesine bir maç değildi. Hayatım boyunca tarif edemeyeceğim son iki dakika yaşadım. Oyuncularımla gurur duyuyorum. Türk takımını tebrik ediyorum. Kaybetmeyi hak etmedik. Bu maçı unutmam zor olacak.”
       <br/>
       <br/>
       <br/>
       <br/>
       21 Haziran 2008, saat 00.05, Millî
       <br/>
       Takımımızın soyunma odası
       <br/>
       <br/>
       ERDOĞAN: BU ALIN TERİ ÖPÜLÜR
       <br/>
       <br/>
       Karşılaşmayı izlemeye gelen Başbakan Recep Tayyip Erdoğan soyunma odasında. Oyuncuları tek tek alınlarından öpüyor. Sıra Rüştü’ye gelince bir adım atıyor. Rüştü geri çekiliyor. Başbakan bir adım daha atıyor. Rüştü yine geri çekiliyor. ‘Sayın başbakanım, terliyim’ diyor millî kaleci. Başbakan’dan tarihî söz geliyor: “Bu alın teridir. Bu ter öpülür.” Ve Rüştü’nün alnını öpüyor.
       <br/>
       <br/>
       <br/>
       <br/>
       21 Haziran 2008, saat 00.21, Terim’in basın toplantısı
       <br/>
       <br/>
       BURADA BEN VARIM!
       <br/>
       <br/>
       Alkışlarla odaya giriyor Fatih Terim. Yanında maçın adamı seçilen Hamit’le birlikte. ‘Pes etmek yok’ diyor kısaca. Sonra kedisine Bilic’in ‘bu takımda futbolla izah edemeyeceğim bir şey var’ sözü hatırlatılıyor. ‘Ben’ varım diyor. ‘Oyuncularıma hiç pes etmemelerini söylüyorum’ diye ekliyor. Bilic’in bu sözünün altında başka bir şey arıyor ve o daha yeni bir hoca, ilerde çok iyi hoca olacak diyor. Sonra da gereksiz bir şekilde Avrupa şampiyonası oynamanın, dünya şampiyonası oynamaktan daha zor olduğuna getiriyor. Orada 32 takım var. Burada elit 16 takım diyor. Kimse ona böyle bir soru yöneltmediği hâlde. Dünya üçüncüsü olan millî takıma göndermede bulunuyor.  Son sözleri ise gayet güzel: Kendimizi hatırlatacağız demiştim. Kendimizi hatırlattık.
       <br/>
       <br/>
       <br/>
       <br/>
       21 Haziran 2008, saat 02.35, Viyana’da Türklerle Hırvatların yaşadığı mahalle
       <br/>
       <br/>
       SEVİNÇ GÖSTERİLERİNDE KORKULAN OLMUYOR
       <br/>
       <br/>
       Viyana’da en çok Hırvat ve Türk nüfusu diğer yabancı milletlere oranla çoğunlukta. İki halkın yan yana yaşadığı “15. Viyana” bölgesi ise maç sonrasında muhtemel bir olaya karşı polis denetiminde. Hırvatlar turnuva boyunca kazandıkları her maçtan sonra burada sabaha kadar kutlama yaptı. Aynı şekilde Türkler de İsviçre ve Çek galibiyetlerini bu meydanda kutladı. Peki şimdi ne olacaktı? Korkulan olmadı. Türkler meydanı doldurdu. Çılgınca sevindiler. Halaylar çekildi, horonlar oynandı. TIR’larla meydan çevrilerek canlı müzik eşliğinde şarkılar söylendi. Cuma gecesine rastladığı için sabaha kadar polis eğlenceye izin verdi.
       <br/>
       <br/>
       22 Haziran 2008, saat 20.10, Viyana Ernst Happel Stadı (İspanya-İtalya)
       <br/>
       <br/>
       PSİKOLOJİK TAHLİL ZAMANI
       <br/>
       <br/>
       Basın merkezinde Şansal Büyüka, Hasan Cemal, Deniz Gökçe, Erman Toroğlu, Altan Tanrıkulu ve Uğur Meleke ile Hırvatistan maçını konuşuyoruz. Erman Toroğlu, bir Türk’ün kendisine ‘Hocam Fatih Terim boğaz köprüsünden düşse, yürüyerek karaya çıkar’ dediğini anlatıyor. Ortamı kahkahalar süslüyor. Hasan Cemal, “Peki Almanya’yı yenebilir miyiz?” diye bir soru atıyor ortaya. Bu saatten sonra her şey olabilir diye ortak bir kanaat çıkıyor. Sonra Times’ın ‘Türkler 414 dakika oynadılar, sadece 9 dakika önde oldukları hâlde yarı finaldeler’ yazısı konuşuluyor. Dünya basınının özellikle de Türkiye’nin galibiyetine sevinen ülkelerin halet-i ruhiyesinin psikolojik yanları tahlil ediliyor. Futbol asla futbol değildir”in yazarı Simon Kuper’in kulağı çınlatılıyor. Şansal Büyüka, Fatih hocanın bir uğuru vardır mutlaka diyor. O uğur yapmadan duramaz diye ekliyor. Sonra İtalya-İspanya maçını izliyoruz.
       <br/>
       <br/>
       <br/>
       <br/>
       24 Haziran 2008, saat 19.25, St.Jakop Park Stadı, Löw’ün basın toplantısı
       <br/>
       <br/>
       TÜRK TAKIMI ÇOK İYİ İŞ ÇIKARDI
       <br/>
       <br/>
       Sabah 07.08’te Viyana’dan kalkan tren rötar yapıyor. Saat 18.36’da Basel’e varıyoruz. 19.00’da Löw’ün basın toplantısı var. Bir taksiyle basın merkezine varıyoruz. 19.15’te içerdeyiz. Ancak Löw yok. Onun da uçağı rötar yaptığı için 19.25’te toplantı salonuna giriyor. Basın toplantısı 6 dakika sürüyor. Çünkü 19.30’ta Terim gelecek. Bu kısa sürede Löw, Türk Millî Takımı’nın ‘pes etmeyen’ teknik kapasitesi yüksek oyunculardan kurulu olduğunu söylüyor. Türk takımının yepyeni oyuncularla çok iyi bir iş çıkardığını ve üç maçı geriden gelerek kazandığını anlatıyor.
       <br/>
       <br/>
       <br/>
       <br/>
       24 Haziran 2008, saat 19.32, Terim’in basın toplantısı
       <br/>
       <br/>
       GAZZE’DEN BAKÜ’YE HERKES BİRLEŞTİ
       <br/>
       <br/>
       “Yarın Türk futbol tarihinin en önemli maçını oynayacağız. Hedefler bitmez. İlk kez yarı final oynuyoruz. Ama şimdi hedefimiz final. 4 cezalı, 5 sakatımız var. Almanya’ya saygı duyuyoruz. Ama çekinmiyoruz, korkmuyoruz ve çok cesuruz. Oyuncularımın çoğunu dünya tanımıyordu ama şimdi herkes onlara şapka çıkartıyor. Yarın bir ilki daha başarmak için oynayacağız”.
       <br/>
       <br/>
       Fatih hoca bu girişten sonra sorular alıyor. İlk soru, ‘Hocam mucizeye inanır mısınız?’ oluyor. Bu soruyu soran gazeteci geçen üç maça gönderme yapıyor. Ama soru Fatih Terim’in arasının çok iyi olduğu bir gazeteci tarafından sorulunca kafalarda şüphe uyandırıyor. Nitekim Terim cevabında bu şüpheleri bertaraf ediyor: “Daha önce de söyledim, İstanbul’daki odamda ‘burada imkânsız diye bir şey yoktur ama mucizeler zaman alır’ yazıyor. Başarımıza şans diyenlere gülüp geçiyorum. Yaşamda iki yol var. Biri her şeyi mucize görüp yaşamak, diğeri mucize yoktur diye yaşamak. Ben ikinci yoldayım. Futbolda mucizeye inanmam.” Terim bunları söylüyordu. Hoca mucizeye inanmıyordu ama odasında ‘mucizeler zaman alır’ yazıyordu.
       <br/>
       <br/>
       Bir başka gazetecinin Almanya’ya karşı diğer maçların aksine farklı bir taktik anlayışınız olacak mı sorusunda da art niyet görüyor Terim. “16 takımın hepsi de güçlü. Birini diğerinden ayıramayız” diye cevap veriyor. Terim’in en güzel sözleri ise şöyle: “Kavgası gürültüsü çok olan bir ülkeden geliyoruz. Ama Gazze’den Bakü’ye, Berlin’den Van’a insanları bir bayrak altında birleştirdik. İki hafta da olsa dertlerini unutturduk. Bunun için mutluyuz.”
       <br/>
       <br/>
       <br/>
       <br/>
       25 Haziran 2008, Saat 20.45, St. Jakob Park Stadı (Türkiye-Almaya)
       <br/>
       <br/>
       CESUR YÜREKLERİN MAĞLUBİYETİ
       <br/>
       <br/>
       Bir elde Alman bir elde Türk bayrağı olan taraftarların sayısı hiç de az değildi Basel’de. Gün boyu atılan turlar, söylenen şarkılara da yansıyordu bu görüntü. Almanya ve Türkiye diye bağıran kalabalıklar iç içe yan yanaydı. Abdullah Gül de maçı izleyenler arasındaydı. Türkiye müsabakaya harika başladı. İlk gol de bizden geldi. Uğur Boral, Lehman’ın da hatasıyla topu filelere gönderdi. Golden 4 dakika sonra yani 26. dakikada Schweinsteiger skoru eşitledi. İlk yarı bu skorla bitti. Basın tribününde ilk kez rahattık. Almanlara karşı iyi oynuyorduk. İlk kez forma giyen Ayhan orta sahada döktürüyordu. Uğur Boral kanadı çok iyi kullanıyordu. Semih tek forvet için âdeta biçilmiş kaftandı. Ballack, Aurelio’nun sıkı markajıyla etkisizleştirilmişti. İkinci yarıda da iyi oynadık. İki takımın hocası da değişiklik yapmıyordu. Ancak 79. dakikada Klose Rüştü’nün hatasını affetmedi.
       <br/>
       <br/>
       İlk kez bir maçta öne geçen Türkiye geriye düşmüştü. Acaba yine son dakikalarda golü bulabilecek miydik? Sabri Lahm’a öyle bir çalım attı ki, ortasında Semih’e dokunmak kaldı: 2-2. Ama geriden gelişlerin takımı Türkiye, bu sefer son golü son dakikada yemenin hüznünü yaşayacaktı. 90. dakikada Lahm, Podolski’nin pasını çok iyi değerlendirdi ve Rüştü’yü terse yatırdı: 3-2.
       <br/>
       <br/>
       Üzülmedik, çünkü kahramanca mücadele ettik. İyi oynadık. İlk kez 90 dakika bu kadar göze hoş gelen bir futbol oynamıştık. Bu mağlubiyet bize sadece bir maç kaybettirdi. Ama bütün dünyanın ve özellikle Avrupa’nın saygısını kazandık. Bu maç Almanlarla daha da yakınlaştırdı bizi. Berlin’de 500 bin insanın birlikte maç izlediğini öğrendik örneğin. Kendimizi Avrupa’ya hatırlattık. Şimdi gururla ülkemizin yolunu tutuyoruz. 23 oyuncumuzun 22’si forma giydi ve hepsi de canını dişine takarak oynadı. Hepsinin alnından öpüyoruz. Teşekkürler çocuklar!...
       <br/>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30626), [web.archive.org (arşiv bağlantısı)](http://web.archive.org/web/20081022183217/http://www.aksiyon.com.tr:80/detay.php?id=30626)
