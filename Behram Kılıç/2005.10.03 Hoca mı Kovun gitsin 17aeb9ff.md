# Hoca mı? Kovun gitsin

*Behram Kılıç 2005.10.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      127 yıl önce kurulan Manchester United bugüne kadar toplam 17 hoca değiştirdi. F.Bahçe son on yılda 14, Trabzon 13 hocanın işine son verdi. Premier Lig’de hoca değiştirmemek bizde ise kovmak bir gelenek. Geçen yıl Süper Lig’de yıl sonunu gören hoca sayısı sadece 6’ydı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060525080101im_/http://www.aksiyon.com.tr/resim/565/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Başarı ya da başarısızlığın bir bedeli vardır. Buraya katkı yapmaya geldim ama artık görülüyor ki, bu zarar vermeye başladı. Dün ‘gitmem doğru değil’ diye düşünüyordum, şimdi de öyle düşünüyorum; ama şartların böyle devam etmesi Trabzonspor’un yönetimine, oyuncusuna ve camiasına zarar vermeye başladı. Ülkemizin futbol sisteminde en akla yatkın olanı hoca değişikliğidir. Daha önce pes etmeyeceğimi söylemiştim ama bugün pes ettim. Mevcut moralsizliği ve paniği düzeltmenin tek yolu, Trabzonspor’dan Şenol Güneş olarak benim ayrılmamdır.’
   <br>
    <br>
     Türkiye’ye dünya üçüncülüğü kazandıran teknik direktör unvanıyla tarihe geçen Şenol Güneş, Trabzonspor Teknik Direktörlüğü’nden ayrıldığında bu açıklamayı yapmıştı. Hocanın sözlerindeki en dikkat çekici nokta, ‘ülkemizin futbol sisteminde en akla yatkın olanı hoca değişikliğidir’ ibaresiydi. Evet, Süper Lig’de 7 hafta geride kaldı ve 7 takım, hocasıyla yollarını ayırdı. Geçen yıl Beşiktaş’ta göklere çıkartılan Rıza Çalımbay da topu ucundaydı. Takım UEFA Kupası’nda Malmö’yü eleyince şimdilik paçayı kurtardı.
     <br>
      <br/>
      Peki suçlu kim? Hocalar mı yoksa onlara trilyonluk kadroları emanet eden yöneticiler mi? Türkiye’de başarısızlık halinde ilk kurban antrenörler oluyor. Bu mekanizma başta dört büyük kulübümüz olmak üzere, Anadolu kulüplerinde hatta milli takımda da böyle işliyor.
      <br/>
      <br/>
      Başarı için ise istikrar şart. İstikrar deyince İngiltere Premier Ligi’ne bakmakta fayda var. Şimdi sıkı durun. Vereceğimiz örnek öylesine düşündürücü ki. 1878 yılında kurulan M.United’i bugüne kadar, yani 127 yılda sadece 17 teknik direktör çalıştırdı. 1886 yılında kurulan Arsenal’de 18, 1892 yılında kurulan Liverpool’da 19, 1905 yılında kurulan Chelsea’de ise sadece 22 teknik direktör görev aldı. 1895’de kurulan, İngiltere Kupası’nı üç kez müzesine götüren West Ham United ise topu topu 10 teknik direktör değiştirdi. Bu takımı Syd King tam 30 yıl üst üste çalıştırararak kırılması güç bir rekora imza attı. Bu ligde hoca başarılı olsa da olmasa da kolay kolay değiştirilmiyor. Bir de bizim yüz yıllık kulüplerimize bakalım. Beşiktaş’ta bugüne kadar 46, G.Saray’da 49, F.Bahçe’de ise 73 teknik direktör eşofman giydi. Bu rakamlar, aynı kulüpleri birkaç kez çalıştıran hocaları dikkate aldığımızda oldukça kabarık bir hal alıyor. 1967 yılında kurulan Trabzonspor ise üç büyüklerden daha da kötü bir yüzdeye sahip. Bordo-Mavili ekibi bugüne kadar 26 teknik direktör çalıştırdı. 1986 yılında M.United’in başına geçen Alex Ferguson hâlâ görevde. Dört büyük takımın son on yılına baktığımızda ise neredeyse İngiliz kulüplerinin yüz yılda değiştirdiği antrenör sayısına denk rakamlar karşımıza çıkıyor. F.Bahçe son on yılda 14, Trabzonspor 13, Beşiktaş 8, G.Saray ise 6 kez teknik direktör değiştirdi. En az hoca değiştiren G.Saray son 10 yılda 5 kez şampiyon oldu. UEFA Kupası’nı da kazandı. 127 yılda 17 hoca değiştiren M.United’in müzesine sadece Alex Ferguson döneminde 11 ulusal ve uluslararası kupa girdi.
      <br/>
      <br/>
      Geçtiğimiz yıl ligde yer alan 18 takımımızda ligi aynı takımda başlayıp bitiren hoca sayısı sadece 6’ydı. Geçen sezon boyunca tam 30 hoca görev aldı.
      <br/>
      <br/>
      Daum rekora gidiyor!
      <br/>
      <br/>
      Yaklaşık iki yıldır Trabzonspor’a başkanlık yapan Atay Aktuğ döneminde Bordo-Mavili takımda 4 hoca görevinden istifa etti: Turgay Semercioğlu, Ziya Doğan, İhsan Derelioğlu ve Şenol Güneş. Aktuğ ise hâlâ başkan. 1967 yılında kurulan Trabzonpor’da başkanlık yapanların sayısı şimdiye kadar 13. 1882’de kurulan İngiliz ekibi Tottenham’da ise sadece 11 kişi başkanlık görevinde bulundu. Aynı kulübü 1898 ile 1943 yılları arasında Charles D. Roberts’in yönettiğini ekleyelim. F.Bahçe’de 34, G.Saray’da 31, Beşiktaş’ta ise 44 kişi başkanlık yaptı. Bu sayılar hemen her yıl kongre yapan bir çok  Anadolu kulübümüzde akıl almaz rakamlara ulaştı. Anadolu kulüplerinin hoca değişikliklerini de takip etmek neredeyse imkansız bir hal aldı.
      <br/>
      <br/>
      M.United’i 1945 ile 1969 yılları arasında Sir Matt Busby çalıştırdı. Fenerbahçe’de Daum eğer bu sezonu da atlatırsa Sarı-Lacivertli takımda üst üste 3 sezon görev yapan ikinci teknik direktör olarak tarihe geçecek. Kanarya’da daha önce 1934-1937 yılları arasında İngiliz James Elliot üst üste 3 sezon görev almıştı. Yine Fenerbahçe’de 3 farklı dönemde 6 sezon takımı çalıştıran Ignace Molnar en uzun süre çalışan isim olarak dikkatleri çekiyor. Gordon Milne ise Türkiye Ligi’nde bir takımı üst üste en fazla çalıştıran hoca olarak tarihe geçti. İngiliz hoca Beşiktaş’ta aralıksız 6,5 yıl görev yaptı. Milne bu dönemde Siyah-Beyazlı takıma 3 şampiyonluk, 3 lig ikinciliği yaşattı.
      <br/>
      <br/>
      Son dönemde Türkiye Ligi’nin en istikrarlı hocası ise geçtiğimiz hafta görevinden ayrılan Denizlispor Teknik Direktörü Giray Bulak’tı. Bulak, Denizlispor’un başında üst üste 79 maça çıkmayı başardı. Christoph Daum ise F.Bahçe’nin başında üst üste 76. lig maçını da geride bıraktı. Alman hoca birkaç hafta daha kovulmazsa halihazırda birinci ligde görev alan hocalar içinde üst üste bir takımın başında en fazla maça çıkan teknik direktör olacak. Kayseri Erciyes Teknik Direktörü Mustafa Uğur, Vestel Manisa Teknik Direktörü Levent Eriş ve Ankaraspor Teknik Direktörü Samet Aybaba mevcut düzene inat takımları başında 42 maçı geride bırakmayı başararak Daum’u bir hayli geriden de olsa takip ediyorlar.
      <br/>
      <br/>
      İlk suçlu yöneticiler
      <br/>
      <br/>
      İngiltere Ligi’nde ise rakamlar adeta dudak uçuklatacak cinsten. M.United Teknik Direktörü Alex Ferguson aynı takımın başında üst üste 1047 maçı geride bıraktı. Arsenal Teknik Direktörü Arsene Wenger ise 506 maça ulaştı. Ligin son sırasındaki Everton’u çalıştıran David Moyes ise geçtiğimiz hafta 149. maçına çıktı.
      <br/>
      <br/>
      Futbol, milyon dolarların döndüğü bir sektör haline geldi. Kulüpleri profesyonel kadroların yönetmesi gerekiyor. Ancak Türkiye’de kulüp yönetimleri profesyonel yapıdan oldukça uzak. Özellikle Anadolu takımlarında yönetimler sık sık değişiyor. Hal böyle olunca da istikrarlı programlar, hedefler ortaya konamıyor. Teknik direktör seçimleri yanlış yapılıyor. Futbolcu transferlerinde milyonlarca dolar sokağa atılıyor, taraftarların hayalleri basit yanlışlarla yıkılıyor. Öyle ki bazı Süper Lig takımlarının yöneticileri daha önce takım çalıştırmayan, hatta diploması olmayan eski futbolculara kulüplerini emanet ediyor.
      <br/>
      <br/>
      Vural: Yönetici kalıpları değişmeli
      <br/>
      <br/>
      Örneğin, Oğuz Çetin, F.Bahçe’yi çalıştırdığı dönemde antrenörlük lisansına sahip değildi. Mehmet Özdilek, herhangi bir takım çalıştırmadan Malatyaspor’un başına getirildi. Rıdvan Dilmen, Vanspor’la yaşadığı ikinci lig macerasının ardından kendini F.Bahçe’nin hocası olarak buldu. Ancak 5 hafta dayanabildi. Turhan Sofuoğlu yine Sarı-Lacivertli takımda yardımcı antrenörken 5,5 ay mecburiyetten de olsa teknik direktörlük yaptı. Turgay Semercioğlu, Trabzonspor’da 3 maça çıktı. Karşıyaka’da çok kısa bir süre antrenörlük yapan Feyyaz Uçar, Malatyaspor’un başına getirildi. Ç.Rizespor’un uzun süredir başkanlığını yürüten Ekrem Cengiz bu sezon takımı G.Saray’ın eski futbolcularından Metin Yıldız’a emanet etti. Ç.Rize ligde kötü günler geçiriyor. Şimdi suçlu Metin hoca mı yoksa ona bu görevi veren kulüp yönetimi mi? Yine Ersun Yanal, tam kıvama gelmeden A Milli Takım’ın başındaydı. Sakaryaspor’u çalıştırdığı dönemde Şaban Yıldırım çok tecrübeli değildi. Takımı küme düşüren Şaban hocaya Samsunspor’un görev vermesinin izahı nasıl yapılabilir? Ya da G.Birliği’nin renkli başkanı İlhan Cavcav’ın bu sezon Ziya Doğan’ın ayrılmasıyla Ersun Yanal’ın yardımcılığı dışında tecrübesi bulunmayan Mesut Bakkal’ı takımın başına getirmesine ne demeli?
      <br/>
      <br/>
      “Öncelikle en az suçlu hocalar.” diyor geçtiğimiz hafta D.Bakır’daki görevinden ayrılan Hüseyin Kalpar. “Takım mücadele etmiyorsa birinci derece hoca suçlu olur. Her kötü sonucun ardından hoca göndermekle iş halloluyorsa sorun yok.” diyor Kalpar. Kaderlerinin üç maç üzerinden belirlenmesine adeta veryansın ediyor. Yöneticilere de kızarak, onları özeleştiri yapmaya davet ediyor. “Bu hafta ben gittim. Üç hafta sonra başkası gider. Şenol Güneş’ten daha fazla Trabzon’u seveni düşünemiyorum. Bir-iki haftalık sonuçlara bakmamak lazım. Giray hoca üç sene başarılı. Bu sene mi hocalığı unuttu? Tez canlılık yöneticilere yanlış yaptırıyor. Ekonomik yönden de kayıp oluşturuyor.”
      <br/>
      <br/>
      Hüseyin Kalpar’a bugünlerde Antalyaspor’u çalıştıran Yılmaz Vural da hak veriyor. “Artık yönetici kalıpları değişmeli. Bu iş amatör insanların yapacağı iş olmaktan çıktı. Takımların başarısız olmasının faturasını tek başına teknik adama kesmek yanlışından kurtulmak gerekiyor. Yönetim, ben gideceğime hoca gitsin düşüncesinde.” diyen Vural, yöneticilerin insanları kandırmaya hakkı olmadığını dile getiriyor.
      <br/>
      <br/>
      Beşiktaş’ın eski yöneticilerinden İhsan Kalkavan, Aksiyon’un geçen haftaki sayısına ‘yabancı hoca geleceğine yabancı yönetici gelsin’ şeklinde görüş belirtmişti. Bir dönem Trabzonspor başkanlığı yapan Özkan Sümer ise “İstifalar bir kurban bulmak ihtiyacıyla ortaya çıkıyor. Esas sorunun nereden kaynaklandığını düşünüp de ona yönelmek ve onu halletmek gerekir. Bir teknik adamın varlığı ve yokluğuyla sorunların çözüleceğine inanmak hem takımı hem kulübü daha büyük yanlışlara taşıyabilir. Hastalığın tedavisi için hastalığın ne olduğu bilinmeli.” görüşünde.
      <br/>
      <br/>
      Spor yazarı Zeki Çol da yöneticileri suçlu ilân edenlerden: “Teknik adam yetersizse, alan onlar. Takım yetersizse kuran onlar. Ortada hata varsa, o hatayı baştan yapan ve sonra teknik adama fatura eden yine onlar. Bu nasıl yöneticilik böyle?” diye soruyor. Futbolda başarının istikrarla geleceğini vurgulayan Çol, bir teknik adamın oyun felsefesini yansıtması için en az bir yıla ihtiyacı olduğunu belirtiyor. Futbol Federasyonu’nun bir dönem teknik başdanışmanlığını yapan Gündüz Tekin Onay ise bir kulübün antrenör seçerken dikkat etmesi gereken nitelikleri sıralarken ciddi uyarılarda bulunuyor. “Kulüpler ihtiyaçlarına cevap verecek antrenör almıyor. Bir kere antrenörün felsefesine bakmıyorlar. Sistemini araştırmıyorlar. Sert mi, çok mu çalıştırır? Hücum mu oynatır, defans mı yaptırır? Senin oyuncu kadron onun karakterine uygun mu? Buna dikkat etmiyorlar”.
      <br/>
      <br/>
      Antrenörlerin eğitimi yeterli mi?
      <br/>
      <br/>
      Peki Türkiye’de antrenör eğitimleri yeterli mi? Bu soruya, Köln Spor Akademisi’ni bitiren Yılmaz Vural, ‘hayır’ diye cevap veriyor. Vural, “Antrenör eğitimleri sürekli değiştiriliyor. UEFA lisans birlikteliği oluşturmaya başladı. Türkiye’ye eğitim yetersizliğinden B lisansı verdiler. Maalesef biz hoca adaylarını dört dörtlük yetiştiriyoruz diyemeyiz. Yoksa 7 haftada 7 antrenör Patagonya’da bile değişmez.” görüşünde. Eğitim konusunda Gündüz Tekin Onay da Vural’a katılıyor. “Bizde antrenör kursları 1967 yılından beri yapılıyor. Bugüne kadar yaklaşık 36 yabancı antrenör ülkemize gelerek seminer verdi. Ancak bizdeki tek eksik müfredat. Bu yüzden bizdeki eğitimin yüzde yüz iyi olduğu kanaatinde değilim. Batı’nın gerisinde değiliz ama arzu ettiğimiz yerde de değiliz. Her diploma alan antrenör olacak diye de bir şey yok. Biraz da antrenör doğulur”.
      <br/>
      <br/>
      Hep kulüpler mi suçlu? Bazı durumlarda ise teknik direktörler kendilerinden beklenmeyen hareketlerde bulunuyor. Sözleşmeleri devam ettiği halde kulübü yarı yolda bırakıp gidiyorlar. Ersun Yanal, G.Birliği ile sözleşmesi devam ederken, A Milli Takıma gitmişti. Cavcav hiç istememesine rağmen zoraki ona izin vermiş hatta daha sonra Yanal’ı, “Son 6 haftasını G.Birliği için harcamadı.” şeklinde eleştirmişti. Fatih Terim’in Fiorentina’yı yarı yolda bırakıp Milan’a gitmesi, Feyyaz Uçar’ın Karşıyaka’nın başında iken bu takımdan ayrılıp Malatyaspor’un teklifine evet demesi, Giray Bulak’ın Konyaspor Teknik Direktörü iken Trabzonspor’un teklifi karşısında kulübünü bırakması, Rıza Çalımbay’ın Ç.Rizespor hocası iken Beşiktaş’ın teklifine düşünmeden evet demesi bu konuda verebileceğimiz birkaç kötü örnek.
      <br/>
      <br/>
      <img src="/web/20060525080101im_/http://www.aksiyon.com.tr/resim/565/64a.jpg"/>
      <br/>
      <img src="/web/20060525080101im_/http://www.aksiyon.com.tr/resim/565/64b.jpg"/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Süleyman Kılıç, 09-Ekim-2005
> Futbolu medya yönlendiriyor: 
> Türkiye’de çok çabuk yükseldiğiniz gibi çok çabuk düşebilirsiniz de. Bu kural futbol camiası için de geçerli. Ülkemizde futbolu medya yönlendirir. Medya istediği adamın işine son verdirebilir. Asıl yanlışlık burada.

### Haşim Esen, 07-Ekim-2005
> Kulüplerin kapısına asmalı: 
> Bu yazıyı futbol kulüplerimizin kapısına asmak lâzım. Behram Kılıç'ı tebrik ederim.

### Zeki Baş, 05-Ekim-2005
> İstikrar şart: 
> Her alanda istikrar şart. İstikrarın olmadığı yerde başarıyı yakalamak hayal olur. Bir futbol takımının başarılı olması isteniyorsa, önce iyi bir hoca bulunur, sonra istikrar sağlanır. Ama ülkemizde böyle olmuyor. Herhangi bir aksaklıkta fatura hocaya çıkarılıyor. Bunu bilen futbolcular işi sahada çözüyor; peş peşe birkaç yenilgi, hocadan kurtulmalarına yetiyor.

Kaynak: [www.aksiyon.com.tr](http://www.aksiyon.com.tr:80/detay.php?id=22589&yorum_id=6002), [web.archive.org (arşiv bağlantısı)](http://web.archive.org/web/20060525080101/http://www.aksiyon.com.tr:80/detay.php?id=22589&yorum_id=6002)
