# Sabır, şükür, kanaat üçgeninde yaşıyorum

*Behram Kılıç Bilinmeyen-tarih*

<div>
 <font>
  <img border="0" height="1" src="/web/20050117143845im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050117143845im_/http://www.aksiyon.com.tr/resim/520/64.jpg" vspace="5"/>
  </p>
 </font>
 <font class="content">
  “Hamdım, piştim, oldum.” Onun futbol serüvenini bu üç kelimeyle özetleyebiliriz. Her ne kadar daha tam olmadım itirazında bulunsa da. 1996 yılının 5 Mayıs’ında aldığı 2-1’lik F.Bahçe yenilgisiyle dizlerinin üzerine çöken bir takımı, daha doğrusu bir şehri yeniden ayağa kaldıran isimlerin en başta geleni Fatih Tekke.
 </font>
 <br/>
 <p>
  <font class="content">
   2002-2003 sezonunda yeniden döndüğü yuvasında oynadığı futbol, bir bakıma onun olgunluk dönemi. Liderliğini ön plana çıkardığı, abiliğini sergilediği, mütevazılığı ile zirve yaptığı bu dönüşü Trabzonspor’a çok şey kazandırdı ve kazandırmaya devam ediyor.
   <br>
    <br>
     Fatih Tekke’nin hamlık dönemi 17 yaşına rastlar. Yeteneklidir ancak dizginlenemeyen asiliği yüzünden Trabzonspor formasından kopmak zorunda kalır. Tekkeden ayrılıp gittiği Altay’da gözden uzaktır; ama hünerlerini sergilemede oldukça cömerttir. İlk sürgününü tamamlayıp tekrar yuvaya döndüğünde artık uslandığı düşünülür. Lakin hâlâ alacağı çok yol vardır. Bu durum tez zamanda farkedilir. Pişmesi için bu sefer güneye doğru yelken açar; daha doğrusu açması istenir kendisinden... Gaziantep’te de becerilerini sergiler. Golse gol atar, asistse asist yapar, arkadaşlıksa en alası onda görülür. Kısacası yuvadan ikinci uzaklaşmasında saha dışında da bir hayli yol almayı başarır.
     <br>
      <br>
       2006 Almanya çok zor artık
       <br/>
       <br/>
       Bir kez daha dönüş yolu gözüktüğünde heybesi artık sabır doludur, sevgi doludur, paylaşma doludur. Şehrin inancının kaybolduğu, takımın günden güne kötüye gittiği bir dönemde taşın altına elini sokma zamanıdır.
       <br/>
       <br/>
       Bu vazifesinin bilincindedir. İlkin attığı gollerle takıma hayat verir. Sonrasında kaptanlığı ile arkadaşlarını birbirine kenetler. Sonunda da dizleri üzerine çöken bir şehri yeniden ayağa kaldırmayı başarır. 17 yaşından ayrıldığı şehrine verebileceklerini 27 yaşına geldiğinde yerine getirmeye başlayan Fatih Tekke bugün A Milli Takımının da en etkili ayaklarından biri.
       <br/>
       <br/>
       Fatih Tekke ile iç dünyasına doğru bir yolculuk yapmayı denedik sohbetimiz sırasında. Kimi zaman derinlere daldık, kimi zaman da yüzeyde gezindik. Bilinmeyene ulaşmak zordu; çünkü karşımızda ketum bir Fatih Tekke vardı: “Sırlarımı paylaşırsam onlar ‘sır’ olmaktan çıkar.”
       <br/>
       <br/>
       Hakan Şükür’le ilgili soru sorulmaması için rica etti. Belli ki bıkmıştı Hakan’la kıyaslanmaktan. Milli Takım’ın 500. golüne imza atmasıyla ilgili olarak sadece “nasip” değerlendirmesinde bulundu. Ukrayna yenilgisini ise “şansızlık” olarak değerlendirdi. 2006 Almanya için bundan sonra işlerinin çok daha zor olduğunun altını çizdi.
       <br/>
       <br/>
       Şota’dan çok şey öğrendim
       <br/>
       <br/>
       Fatih Tekke her hocadan bugüne kadar bir şeyler aldığını ancak G.Antep’te beraber çalıştığı Erdoğan Arıca’nın kendisi üzerinde ayrı bir emeği olduğunu söylüyor. Golcülük adına Şota’dan çok şeyler öğrendiğini itiraf ederek, “Topu hangi anlarda istemem gerektiğini ondan gördüm.” diyor. Şota, ona göre çok klas bir oyuncuydu.
       <br/>
       <br/>
       Hâlâ eksiklikleri bulunduğunu söyleyen Fatih Tekke, “Antrenmanlardan sonra çalışmak istiyoruz. Ancak hocalarımız sakatlık olur diye bizi tek başımıza bırakmıyorlar.” diyor. Bazen tembellik ettiklerini de gizlemiyor. Kırıldıktan sonra sağ ayağıyla etkili şut atmada problemler yaşadığını, soluyla toplara daha iyi vurduğunu söylüyor. Frikik kullanmaması ile ilgili sorumuza da “Benim özelliklerimde bir futbolcunun frikik kullanması, hatta frikikten bir sürü gol yapması lazım. Ama benim hiç golüm yok. İşte daha fazla çalışmam gerektiğinin en belirgin kıstası bu.” diyor.
       <br/>
       <br/>
       Trabzonspor’da Gökdeniz’le birlikte ön plana çıkmasına da mecburen alıştığını ancak takım arkadaşlarına haksızlık yapıldığını dile getiriyor. “Bugün onlar olmasa biz de olmayız. Kötü oynadığım ama gol attığım zaman bile benim ismim ön plana çıkıyor. Bence bu büyük haksızlık.” diye konuşuyor.
       <br/>
       <br/>
       Eve gittiğinde kesinlikle spor programı seyretmediğini özellikle belirtiyor: “Televizyonda sadece maç takip ediyorum. Öyle ki hiç bir maçı kaçırmam. Onun dışında spor haberi dahi izlemiyorum. Evime spor gazetesi de girmiyor. Spor sayfalarındaki eleştirilere de bakmıyorum.”
       <br/>
       <br/>
       Eşi kendisiyle ilgili gazetelerde çıkan resimleri kesip albüm yapıyor. Arkadaşları da bugüne kadar attığı golleri kaset haline getirmeye devam ediyor. Evde maç seyretmesinden hanımının rahatsız olup olmamasıyla ilgili ise, “Maç dışındaki tüm saatler ona ait.” diyor.
       <br/>
       <br/>
       Sahada yalnızlık çekiyorum
       <br/>
       <br/>
       Fatih Tekke, İstanbul takımlarından birinde olsaydı bugün Türk futbolunda nerede olurdu? “İstanbul’da başarılı olmak özellikle özellikli futbolcular için çok kolay. Orada iki üç maç iyi oynadın mı seni zirveye taşıyorlar. Anadolu’da başarılı olman için bütün sezon iyi oynaman gerekiyor. Biz işin zor tarafını seçtik. Ama burada çok mutluyum. Memleketimin takımında, tuttuğum takımda oynuyorum.”
       <br/>
       <br/>
       Kendisi hakkında bugüne kadar en gerçekçi tanımı kim yaptı şeklindeki soruya ise, “Bence bir futbolcuyu en iyi kendisi tanımlar. Ancak biz tevazu gösterip bu işi yine başkalarına bırakıyoruz. Spor programlarını izlemediğim için insanların benimle ilgili neler söylediklerini bilmiyorum. Ama bir keresinde Rıdvan Dilmen benim için Raul’den daha iyi demişti. Aslına bakarsanız ben Raul’ü de çok beğenmiyorum.”
       <br/>
       <br/>
       Süper Lig’de en çok faule maruz kalan oyuncuların başında geliyor Fatih Tekke. Ayrıca onu çoğu kez tek başına rakip defans oyuncuları ile boğuşurken görüyoruz. Sahada hiç yalnızlık çekiyor mu? “Trabzonspor’da çoğu zaman oynadığım yer itibariyle yalnızlık çekiyorum. Bazen 5-6 kişi ile mücadele ediyorsun. Doğru ve hızlı bir karar vermek zorundasın. Oyun yapımız bu.”
       <br/>
       <br/>
       Beni en iyi abilerim anlıyor
       <br/>
       <br/>
       Hayatta kendisini en iyi anlayanların başında abilerinin ve eşinin geldiğini belirtiyor. Saha içinde ise bazen anlaşılamamaktan şikayetçi. Maçtan sonra ise kendisini önceleri abilerinin çok sık aradığını; ancak son iki güç yıldır onların eskisi kadar telefona sarılmadıklarını kaydediyor. “Abilerim sahada bir bakışımı, attığım bir pası, bir el hareketimi, gülüşümü, kısacası ne hissettiğimi çok iyi anlıyorlar. Bana şu pası atarken şunu düşündün değil mi diye çok sordukları oldu.” Abileri dediği Mehmet, Salih ve Ali. Üçü de bir dönem Trabzon’da çeşitli takımlarda futbol oynadı. Eşi ise ona göre futboldan anlamıyor. Trabzon’da futboldan anlamayan bir eş bulmak pek mümkün değil aslında. Bu görüşe o da katılıyor. “Evet bu doğru. Zaten o da son zamanlarda futbola merak mı saldı ne beni eleştirmeye başladı.” diyor.
       <br/>
       <br/>
       Bana kitap hediye edin
       <br/>
       <br/>
       Futbol dışındaki boş vakitlerini ailesiyle geçiriyor. Evde çocuklarıyla oynamaktan zevk alıyor. Fatih Tekke’nin kitapla arası da çok iyi. Kamplarda kitap okumaya vakit bulduğunu hatta takım arkadaşlarıyla kitap alışverişleri bile yaptığını belirtiyor. Haftada bazen 2-3 kitap bitirdiği de oluyor. Tarihe oldukça meraklı. Osmanlı tarihini, peygamberlerin hayatını, sahabe hayatını, yakın tarih ile ilgili bir sürü kitap okuduğunu kaydediyor. Güvendiği insanlardan ilk istediğinin kendisine kitap hediye edilmesi. Fatih Tekke, Türkiye’de herşeyin net olarak ortaya konmamasından da muztarip; “Bu böyle olmuştur, bu budur diyen yok. Hep yoruma açık şeyler yazılıyor.”
       <br/>
       <br/>
       Yazdıklarına çok inandığı isimlerin başında ise Ahmet Kabaklı ile Necip Fazıl Kısakürek geliyor. Onun dışında Oktay Sinanoğlu’nun basit ama cesurca kitaplar yazdığını, Soner Yalçın’ın da Türkiye’nin gerçeklerini kaleme alan çalışmalara imza attığını ifade ediyor.
       <br/>
       <br/>
       Fatih’in sinemayla da arası oldukça iyi. Vakit olmadığı için pek gidemiyor ama vizyondaki tüm filmleri DVD olarak izliyor. En beğendiği film ise Mel Gibson’un bol Oscarlı yapımı “Cesur Yürek”. Mel Gibson, Robert De Niro, Al Pacino, A.Hopkins, R.Crowe, Catherine Zeta-Jones ve Sharon Stone hayranı.
       <br/>
       <br/>
       Hayatta hiç bir zaman çok uç noktalarda olmadığını anlatıyor: “Aşırı lüksü sevmem. Şöhret tutkunu değilim. Normal yaşantımı gören bu nasıl futbolcu der. Birinde bir araba var, bende niye yok diye hırs göstermem. Hayat felsefem: Verilen nimetlere şükür, gelen musibetlere sabır göstermek. Hayatta en büyük amacım Allah sevgisi ve Allah korkusu arasında kalabilmek. Kısaca sabır, şükür, kanaat üçgeninde yaşamaya çalışıyorum.”
       <br/>
       <br/>
       “Korkuların var mıdır?” şeklindeki soruya ise, “Allah’tan korkarım.” diyor. Yüksekten, yalandan, yalancıdan da korktuğunu ifade ediyor Bordo-Mavili takımın yıldızı.
       <br/>
       <br/>
       Fatih Tekke’nin en büyük hazzı ise köyüne gitmek. “Doğanın içinde olmaya bayılıyorum. Silah kullanmayı, avlanmayı seviyorum.” diyor.
       <br/>
       <br/>
       Futbolcuların gece hayatı ile gündeme gelmelerine dair haberlere de kızıyor. “Üç-beş futbolcunun yüzünden bütün camia zedeleniyor. Dikkat ederseniz son dönemde bu tür haberler de azaldı.”
       <br/>
       <br/>
       Fatih, İstanbul’un futbolcuyu bozduğuna da inanmıyor; “Bence bu kişinin hayata bakışıyla ilgili bir olay. Yapan her yerde yapar. Bazı değerler insanın kendi içinde olacak.”
       <br/>
       <br/>
       Futbolcu arkadaşlarına “size değer katacak arkadaşlar seçin” tavsiyesinde bulunuyor. Sonra bol bol kitap okumalarını tembihliyor.
       <br/>
       <br/>
       Yattara çok cahil!
       <br/>
       <br/>
       Fatih’le takım arkadaşı İbrahim Yattara’yı da konuşuyoruz. Yattara’nın çok cahil olduğunu belirtiyor. “Kaptansın, bir kenara alıp uyarılarda bulunabilirsin.” önerimize ise “Almadığımız kenar kalmadı ki.” cevabını veriyor: “Çok yetenekli bir futbolcu. Basit eksikleri var. Aklını başına alırsa dünyanın en iyi takımlarında top oynayabilir.”
       <br/>
       <br/>
       Fatih Tekke, Trabzonspor’daki hocası Ziya Doğan’a ise kimsenin haksızlık etmemesini istiyor: “Bugüne kadar iki maç kaybetti. İkisi de G.Saray maçları. (Kendisiyle konuştuğumuzda F.Bahçe maçı oynanmamıştı). Bu takımın ne hocasını, ne de herhangi bir futbolcusunu kimsenin eleştirmeye hakkı yok. Bu imkanlarla biz çok büyük işler yapıyoruz. Geçen yıl şampiyonluğu kıl payı kaçırdık. Bu sene ise en büyük adaylardan biriyiz.”
       <br/>
       <br/>
       Trabzonspor’un dostu çok az
       <br/>
       <br/>
       Bordo-Mavili takımın kaptanı Trabzonspor’un Türkiye’de çok sevilmediğini düşünüyor. Buna gerekçe olarak ise elde ettikleri başarıları gösteriyor: “Anadolu’da başarılı olmuş tek takımız. Bunca zorluklara rağmen İstanbul’a karşı mücadele veren ve bu mücadelesinde çoğu zaman rakiplerine diş bileyen bir ekibiz. 20 yıldır şampiyon olamıyoruz; ama hâlâ onların en fazla çekindiği takımız.”
       <br/>
       <br/>
       Ligimizde iyi futbol oynanmadığına dair görüşlere o da katılıyor; “Takımlar arasındaki güç farkı nerdeyse ortadan kalktı. Şu ana kadar öyle aman aman bir mücadelenin sergilendiği, tempolu karşılaşma oynanmadı. Takımlar önce gol yememeyi düşünüyor. Bunun neticesinde de göze hoş gelmeyen çirkin bir futbol oynanıyor.”
       <br/>
       <br/>
       Fatih Tekke de futbolu bıraktıktan sonra meşin yuvarlağın peşini bırakmayacaklardan. En büyük arzusu Trabzonspor’a hizmet vermeye devam etmek: “Gerçi daha çok uzun bir süre var. Ne olacağını kestirmek çok zor. Allah göstermesin bu meslekte ciddi bir sakatlık yaşarsan bugün arkanda duranların çoğunu etrafında göremezsin.”
       <br/>
       <br/>
       TEK KELİMEYLE
       <br/>
       <br/>
       Avni Aker: Heyecan
       <br/>
       Taraftar: Coşku Markaj: Dayak
       <br/>
       Penaltı kaçırmak: Utanç
       <br/>
       Faroz: Şefik abi
       <br/>
       Milli Takım: Vizyon
       <br/>
       Gol: En büyük tat
       <br/>
       <br/>
       FATİH TEKKE KİMDİR?
       <br/>
       <br/>
       1977 yılında Trabzon’un Köprübaşı ilçesinin Çifteköprü köyünde daracık bir evde dünyaya gelir. Abilerinin de oynadığı Trabzon PTT’de futbola başlar. Buradan Trabzonspor altyapısına geçer. 17 yaşında A takıma yükselir. Trabzon’da ilk profesyonel maçını kupa maçında A.Aker’de Samsunspor’a karşı oynar. O maçta 4 topu direkten döner. Ancak A takımda Şota, Hami, Arçil, Orhan, Ünal, Tolunay gibi oyuncular olduğu için orta saha ve forvette pek forma bulamaz. Bir kaç maç ön libero oynar. Bu mevkiye alışamadığı için Altay’a gönderilir. Burada ise attığı gollerle dikkat  çeker. A Milli Takıma yükselir..  Bu dönemde Bayern Münih’ten teklif alır. Altay’ın Ç.Dardanel ile oynadığı bir maçta bugün takım arkadaşı olan Tolga ile girdiği bir mücadele sonrası ayağı kırılır. On ay sahalardan uzak kalır. Tekrar Trabzonspor’a döner. Trabzon’a dönüşünde bu kez kolu kırılır. Üç ay daha yeşil çimenden ayrı kalır. Sakatlıkların yanında A.Suat hocanın da gözüne giremeyerek Bordo-Mavili formadan bir kez daha ayrılır. Bu kez G.Antep’e gider. Bu takıma verildiğini Celal Doğan’dan öğrenir. Kırmızı-Siyahlı ekipte Erdoğan Arıca ve Samet Aybaba ile çalışır. Başarılı da olur. 2002-2003 sezonunun 4. haftasında bir kez daha Trabzon’un yolunu tutar. Takımda kaptanlığa yükselir. Bugüne kadar 13 kez A Milli Formayı giyen Fatih Tekke’nin milli forma altında 3 golü bulunmakta.
       <br/>
      </br>
     </br>
    </br>
   </br>
  </font>
 </p>
</div>


## Yorumlar

### mehmet ali, 29-Aralık-2004
> Övülecek neyi var?: 
> Fatih Tekke’yi bu kadar övecek ne var anlamadım. Millî Takım’a ne vermiş ki başarısından söz ediyorsunuz? Diyarbakır maçıydı sanırım, haksız yere penaltı kazandı. Bu davranış ahlâka sığar mı? Diyelim ki hakemin kararına itiraz olmaz! Hak geçmemesi için penaltıyı kaçırsaydı. Giray Bulak doğru söylüyor. Bu tip davranışlar emek hırsızlığıdır.

### Alaaddin Duran, 12-Aralık-2004
> 40 yaşına kadar oynarsın: 
> İnsan, sırf Fatih Sultan Tekke sebebiyle bile bir futbol takımı taraftarı olabilir. Allah onu kem gözlerden sakınsın, ona ömrünün sonuna kadar sakatlık vermesin. Sevgili Fatih inşallah 40 yaşına kadar futbol oynarsın. Senin kişiliğini ve futbolunu çok seviyoruz

### kerem durmuş, 28-Kasım-2004
> Kişilikli ve onurlu: 
> Her şeyden önce insanın kişiliği önemlidir. Futbolunuz çok iyi olabilir; ama kişiliğiniz yoksa bunun  hiçbir anlamı yoktur. Fatih Tekke’yi bu konuda çok beğeniyorum. Kişilikli ve onurlu.

### Ertuğrul Mirza, 27-Kasım-2004
> Kitap okuyan bir futbolcu: Fatih Tekke: 
> Fatih Tekke’nin ne kadar dürüst ve şahsiyetli birisi olduğunu zaten biliyorduk... Röportajınız onu daha iyi anlamımızı sağladı. Ben sıkı bir Fenerbahçeliyim; ancak hem Fatih Tekke hem de Hakan Şükür benim için ayrıcalıklı oyunculardır... Bu arada, nitelikli kitaplar okuyan bir futbolcuya rastlamak da beni ziyadesiyle sevindirdi...

### Yılmaz Altuntaş, 23-Kasım-2004
> Türkiye'nin gururu: 
> Trabzonspor'un yıldız oyuncusu Fatih Tekke, geçen hafta yayınladığınız dosyada "Sabır, şükür, kanaat üçgeninde yaşıyorum" diyor. Başta Trabzonspor olmak üzere bütün Türkiye'nin bir gururu olan fulbolcudan beklenebilecek sözler bunlar. Başka söze ne hacet. Kendisini tebrik ediyorum.

Kaynak: [www.aksiyon.com.tr](http://www.aksiyon.com.tr:80/detay.php?id=18267&yorum_id=1), [web.archive.org (arşiv bağlantısı)](http://web.archive.org/web/20050117143845/http://www.aksiyon.com.tr:80/detay.php?id=18267&yorum_id=1)
