# Trabzon’un eksiği Akhisar'ın aklı

*Behram Kılıç 2014.02.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir tarafta ayağını yorganına göre uzatan Akhisar, diğer tarafta borç batağında olmasına rağmen transferde har vurup harman savuran Trabzon. İki takımı; yönetim, transfer politikası, vizyonları açısından karşılaştırdık.
  </font>
 </div>
 <div id="newsText">
  <font class="detail-text">
   <p>
    Her şey zıddıyla bilinir. Bir kulüp nasıl yönetilmelidir sorusunun mefhum-ı muhalifi (zıddı) aslında bir kulüp nasıl yönetilmemelidir? Geçen hafta Süper Lig’de iki takım karşı karşıya geldi. Bir yanda Süper Lig’in yeni ekiplerinden Akhisar Belediye Gençlik, diğer yanda 6 defa şampiyonluk yaşayan ligin 4. büyüğü Trabzonspor. İki güzide ekibimiz Avni Aker’de kozlarını paylaştı. Sahadan 4-2 galip ayrılan Akhisar Belediye Gençlik oldu. Ayağını yorganına göre uzatan ya da ‘aza kanaat etmeyen çoğu bulamaz’ atasözünü özümsemiş Akhisar ile ‘ben büyük takımım’ anlayışının günden güne erittiği Trabzon’u buluşturan bu müsabaka normal bir lig maçından öte anlamlar içeriyordu. ‘Bir kulüp nasıl yönetilmeli’nin örneğiydi Akhisar Belediye. ‘Bir kulüp nasıl yönetilmemeli’nin tüm unsurlarını barındırıyordu Trabzonspor. Gelin, mütevazı kadrosuyla (21. hafta itibariyle) ligde 6. sırada yer alan Akhisar ile 9. sıradaki Trabzonspor’u; yönetim, teknik heyet, futbolcu kadrosu, transfer politikası, istikrar anlayışı ve vizyonları yönüyle karşılaştıralım. Bakalım bu maçın normal bir karşılaşma olmadığına dair fikrimize katılacak mısınız?
    <p>
     Evvela yönetimlere bakalım. Akhisar Belediye Gençlik Spor’un başkanını tanıyanınız var mı? Kabul edelim ki, çoğumuz bu takımın başkanını tanımıyoruz. Oysa G.Saray’ı, Beşiktaş’ı, Trabzonspor’u yenen bir takımdan söz ediyoruz. Bırakın Anadolu’daki bir takımı, İstanbul’un 3 büyük kulübünün başkanı bile derbileri kazandıklarında o televizyon senin bu televizyon benim dolaşır. Ama Akhisar Belediye Spor Başkanı’nı bu üç takımı yenmelerine rağmen ekranlarda pek göremedik. Başkanın adı Hüseyin Eryüksel. Ayağını yorganına göre uzatan bir başkan. Takımı da “Biz futbolu seviyoruz. Başarılı olmak istiyoruz ama işin doğrusu tecrübemiz yok, bu işi amatör ruhla yapıyoruz. Siz gelin bize profesyonel destek verin.” diyerek Hamza Hamzaoğlu’na emanet etti.
    </p>
    <p>
     <img alt="" height="291" src="http://web.archive.org/web/20140724023048im_/http://medya.aksiyon.com.tr/aksiyon/2014/02/17/behram-akhisar-3.jpg"/>
    </p>
    <p>
     <span>
      <strong>
       <em>
        Akhisar Belediye Gençlik Spor Başkanı Hüseyin Eryüksel ile Trabzonspor Başkanı İbrahim Hacıosmanoğlu, 4-2 sona eren maçı birlikte izledi.
       </em>
      </strong>
     </span>
    </p>
    <p>
     Başkan ve yönetim Hamza hocaya sınırsız yetki verdi. Bütçelerini sarsmamak şartıyla hoca ne istediyse de yerine getirdiler. Hatta hocaya ‘gel bütçeleri de zorlayalım, daha pahalı bir oyuncu alalım’ da dediler. Akhisar yönetiminin bir farkı da oyunculara verilen sözlerin tutulmasıydı. Takımda hiçbir futbolcunun ödenmemiş alacağı yok. Başkan ve yönetim ‘bu takımı biz kurduk, biz görünelim, biz bilinelim’ anlayışında olmadı. Kendilerine karşı haksızlık yapıldığı anlar da dâhil, hiçbir kulüple, hakemle, federasyonun herhangi bir organıyla tartışmadılar. Geçen sezon herkesin düşer dediği takım, her yıl üzerine koyarak ligdeki yerini sağlamlaştırıyor.
     <p>
      Ya Trabzonspor? Şike davası olmasaydı İbrahim Hacıosmanoğlu’nun bu kulübe başkan olması çok zordu. Seçimlerde AKP adayı damgasından kurtulamayan işadamı Muharrem Usta’nın önünde ipi göğüsleyerek başkanlık koltuğuna oturan Hacıosmanoğlu’nun sonrasında tutarsızlıklarının ardı arkası kesilmedi. Kongre üyelerinden şike davasında kulübe yapılan haksızlığı bertaraf edeceğine dair oy talep eden Hacıosmanoğlu, başkan seçildikten sonra bir ilke imza atarak siyasi parti mitingine katılarak tarihe geçti. (Hacıosmanoğlu seçildikten hemen sonra AKP’nin İstanbul’da düzenlediği mitinge katılmıştı). Bu hareketiyle takıma gönül veren başka siyasi partilere sempati duyan taraftarları şaşırttı. Hacıosmanoğlu, yönetimde ise birliktelik oluşturamadı. Beraber yola çıktığı birçok yönetici istifa etti. ‘Tek adam’ görüntüsüyle kulübü yönetmeye kalkışması onu yalnızlaştırdı. Seçimden önce Fatih Tekke için ‘sportif direktörüm’ açıklamasını yaptı. Ama seçildikten sonra ‘futboldan sorumlu tek yetkili’ diyerek Ünal Karaman ile anlaştı. Sezon başladıktan sonra da Ünal Karaman’ın haberi olmadan transfer görüşmeleri yaparak kulüpte oturtmayı vadettiği kurumsal kimliği ilk önce kendisi deldi. Önce yetkilerine müdahale ettiği Karaman’ın sonra da istifa etmesine sebep oldu. ‘Trabzonspor başkanı konuşmaz, icraat yapar’ dedi, neredeyse konuşmadığı mecra kalmadı. Kabul edelim ki zor zamanda başkan oldu. Sadri Şener’in kulübü borç batağında bırakmasının ardından koltuğa oturmak, gemiyi batırmadan yüzdürmek kolay değildi. Ama bu kadar yanlışı yapmasını da kimse beklemiyordu.
      <p>
       İki kulübü transfer anlayışları yönünden de karşılaştıralım. Akhisar ayağını yorganına göre uzattı. Borç batağındaki Trabzon ise birbirinden pahalı transferlere imza attı. Karadeniz ekibinin önceliği ihtiyaçlardan ziyade takıma mevkii ne olursa olsun yıldız oyuncu katmaktı. Jose Bosingwa ve Florent Malouda bu dönemde alındı. Belki bu iki transfer futboldan soğuyan şehri tekrar tribünlere çekmek için seçilmiş bir yoldu ama takımın daha çok golcüye ve sol beke ihtiyacı vardı ve bu mevkilere hâlâ çare bulunamadı. Kısaca Trabzonspor’un transfer politikası ‘bir takım nasıl transfer yapmamalı’ya örnek teşkil ediyordu. Futbol Federasyonu’nun yabancı sayısını düşürdüğü bir dönemde yabancı transferlere imza atan bir yönetim vardı. Ara transferde Romen Alexandru Bourceanu takıma monte edildi. Stoper Giray gönderildi. Geldiği günden beri performans veremeyen Sol Bamba takımda tutuldu. Bu oyuncu da devre arası ameliyat olduğu için sezonu kapattı. Kasımpaşa’da kadroya giremeyen Şahin Aygüneş ve bir türlü istikrarı yakalayamayan Özer Hurmacı, âdeta devre arasını boş geçmemek için yapılan transferlerdi. Forvette oynayan Marc Janko uzun süre takımda düşünülmedi. Paulo Henrique’nin vasatı aşamayan görüntüsü göz ardı edildi.
       <p>
        Akhisar ne yaptı? İlk önce mevcut kadroyu, sonra da takım içi dengeleri korudu. Ardından ihtiyaca göre transferler yaptı. Bir önceki sezon takımın ligde kalmasında büyük pay sahibi olan Yunan golcü Gekas’la dengeleri ve bütçeyi zorladığı için sözleşme yenilemedi. Bu oyuncunun yerine 23 yaşındaki Oumar Niasse’yi transfer etti. Senegalli oyuncu şu ana kadar 10 gol atarak ne kadar doğru bir tercih olduğunu gösterdi. Trabzon’a 3 gol atan Mehmet Akyüz, Beşiktaş’tan bedelsiz alındı. Bir önceki sezon takıma kiralık gelen Bruno’ya sözleşme yapılarak Brezilyalı oyuncu da kadroya dâhil edildi. Takımda 27 oyuncu bulunuyor ve bu takım tam 14 milyon liraya kuruldu. Trabzonspor’un kadrosuna baktığımız zaman ise 27 oyuncu var. Bordo-Mavililerin bu sezon Gençlerbirliği’nden aldıkları Aykut Demir’e 5 sezonda verilecek garanti para 5 milyon 910 bin Euro. Yani 18 milyon lira. Akhisar’ın toplam oyuncu maliyetinden daha fazla.
        <p>
         İki takımın teknik direktörlerini karşılaştırdığımızda da arada dağlar kadar fark olduğunu görüyoruz. Bu fark iki ismin kalitesiyle doğru orantılı bir fark değil. Çalışma şartlarıyla alakalı bir fark. 1461 Trabzon’daki başarısıyla Trabzonspor’un başına geçen ve takımın geleceğini tesis etmesi için göreve getirilen Mustafa Reşit Akçay prensiplerini ve çalışma şartlarını kulübe kabul ettirmekten uzaktı. ‘Ne verirseniz razıyım’ anlayışıyla eşofmanları giydi. Kendi ekibini oluşturmak bile ona nasip olmadı. İstediği transferler için yönetime baskı yapamadı. Futbolculara söz geçirmede de etkili olamadı. İdeal 11 oluşturmayı başaramaması da cabası. Sezona iyi başlayan Colman’ı sanki mecburen oynatıyormuş gibi bir hava estirdi. Kadro takım olmayı başaramayınca da Trabzonspor için kötü sonuçlar kaçınılmaz oldu. Hocanın savunma ağırlıklı, göze hoş gelmeyen oyun anlayışı taraftarlar tarafından hoş karşılanmadı. Her şeye rağmen Trabzonspor’a Avrupa’da yakalattığı başarı takdire şayandı. Onun yönetimindeki Bordo-Mavili ekip üst üste çıktığı 15 Avrupa maçında da yenilmedi. Akçay’ın yapmaya çalıştığı ama yapamadığı bir şey de takıma gelecek vadeden genç oyuncuları monte etmekti. Yusuf Erdoğan dışında bu hedefine ulaşamadı. Şansızlığı son derece kırılgan bir kadroyla ve istikrarsız bir yönetimle yola çıkmaktı. Bunun bedelini de istifa ederek ödedi.
         <p>
          <span>
           <strong>
            En önemli fark: İstikrar
           </strong>
          </span>
          <p>
           Hamza Hamzaoğlu ise ekip çalışmasına önem verdi. Transferden tek sorumlu oydu. Yönetimle iyi bir sinerji oluşturdu. İstediği oyuncular alındı, istemedikleri gönderildi. Takım için oynayan oyuncular tercih edildi. Yönetimin pahalı transfer önerilerine ‘kulübün geleceğini riske atmamak’ için müsaade etmedi. Ligin yeni takımının henüz başaramadığı altyapıdan oyuncu yetiştirmek.
           <p>
            <img alt="" height="240" src="http://web.archive.org/web/20140724023048im_/http://medya.aksiyon.com.tr/aksiyon/2014/02/17/behram-akhisar-2.jpg"/>
            İki takım arasındaki farklardan biri de istikrardı. Akhisar yönetimi geçen sezonun ilk yarısında ligin son sırasına demir atan takımın teknik direktörü Hamza Hamzaoğlu ile yolları ayırmayı hiç düşünmedi. Her fırsatta hocaya güvendiklerini, arkasında olduklarını hissettirdiler. Trabzonspor ise her kötü sonuçtan sonra Mustafa Reşit Akçay’ı tartıştı. Akhisar mağlubiyetiyle gönderilen Mustafa hoca devre arasında da istifa etmişti. “Arkandayız” diyen yönetim onu ikna etmişti ama bu davranış samimiyetten uzaktı.
            <p>
             Kısacası, 4. büyük Trabzonspor’un Akhisar’dan öğreneceği çok şey var. Bordo-Mavili kulüp geleceğini sağlam temeller üzerinde kurmak istiyorsa bir an önce Akhisar modelini tercih etmeli. Transferler gösteriş için değil, ihtiyaca binaen yapılmalı. Kulüp bir an önce kurumsallaşmalı. Vizyon sahibi yönetim oluşturulmalı ve takımın emanet edildiği teknik heyete sabır gösterilmeli. Kâğıt üzerinde bakıldığında geçmişi, şehrin yapısı, futbola olan ilgisiyle Trabzon’un Akhisar’dan fazlası çok ama Akhisar’ın şu anki aklı-mantığı Trabzon’un en çok ihtiyaç duyduğu şey.
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=224A4D8A38EB154D38EFA1C1CD590D24?newsId=37881), [web.archive.org (arşiv bağlantısı)](http://web.archive.org/web/20140724023048/http://www.aksiyon.com.tr:80/aksiyon/newsDetail_getNewsById.action;jsessionid=224A4D8A38EB154D38EFA1C1CD590D24?newsId=37881)
