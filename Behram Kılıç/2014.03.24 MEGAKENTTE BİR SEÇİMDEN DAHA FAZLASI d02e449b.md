# MEGAKENTTE BİR SEÇİMDEN DAHA FAZLASI

*Behram Kılıç 2014.03.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Seçimlerin kalbi İstanbul’u AKP ve CHP her zamankinden çok istiyor. Son 20 yılın en çetin yarışı, Mustafa Sarıgül ile Kadir Topbaş arasında.
  </font>
 </div>
 <div id="newsText">
  <font class="detail-text">
   <p>
    30 Mart’ta İstanbul, ‘bir seçimden daha fazlası’na sahne olacak. Kazanana çok şey katacak, kaybedeni psikolojik olarak çökertecek buradaki seçim yarışı. Partiye değer kattığı kadar, kazanana da kaybedene de değer katan bir il İstanbul. Recep Tayyip Erdoğan’ı başbakan yapan, Kemal Kılıçdaroğlu’nu CHP Başkanlığı’na taşıyan bir fırlatma rampası.
    <p>
     1994’ten beri ilk defa sonucu önceden belli olmayan bir yarışa hazırlanıyor en kalabalık ilimiz. AKP ilk defa bu kadar tedirgin. CHP ilk defa kazanmaya bu kadar yakın. Anketlere göre iki parti arasındaki fark tamamıyla kapanmasa da bir hayli azalmış. AKP’li, 69 yaşındaki Kadir Topbaş son kez aday. CHP ise uzun yıllar partiden uzak kalan, Şişli’de her kesimle diyalog kuran Mustafa Sarıgül’le şehri teslim alma hedefinde. Ancak 2009’da Kılıçdaroğlu’nun arkasındaki medya desteği Sarıgül’ün arkasında yok. Değişen medya yapısı Kadir Topbaş’ı daha çok ekranlarda görmemizi sağlıyor.
     <p>
      Bugün bu şehri almak, AK Parti’ye vurulacak en büyük darbe. Hem AKP hem de muhalefet bunun bilincinde. İstanbul bir başka yönüyle de rant demek. Paranın da başkenti. Son yıllarda yükselen gökdelenler şehri esir almış durumda. Fakat şehrin sorunları, adayların profili ve projelerinden çok iki partinin içinde bulunduğu durum da 30 Mart’taki oylamada etkili olacak. Yolsuzluk ve rüşvet AKP’yi hiç olmadığı kadar yıpratmış durumda. Gezi olaylarında Kadir Topbaş’ın geri planda kalması, bizzat Başbakan Erdoğan’ın şehri ikiye bölen siyaset anlayışı, AKP’nin en önemli dezavantajlarından. Hükümetin Hizmet Hareketi ile kavgası, polisin attığı gaz fişeğinden ölen Berkin Elvan’ın terörist ilan edilmesi de AKP’nin oylarına sekte vuracak. Bunun farkında olan Topbaş, cemaat kavgasında ön saflarda yer almıyor. Sarıgül meydanlara çıktığında anketlere göre 10 puan fark vardı. Bu fark bugün 2-3’e kadar inmiş görünüyor. Kararsızların nihai kararı da hiç olmadığı kadar önemli. Geçmiş yıllarda tek tip adaylarla ilçe belediye başkanlıklarına talip olan CHP, bu seçimde bu anlayışını da geride bırakmış durumda. CHP’nin İstanbul’daki ilçe belediye başkanlığı adayları arasında müftü bile var. Bu yelpaze genişliği CHP’nin oylarında artışa sebep oluyor.
      <p>
       AKP her yerde olduğu gibi burada da Erdoğan’ın mitingine çok güveniyor. Partide, Kazlıçeşme’ye akacak yüz binlerin psikolojik üstünlüğü AKP lehine çevireceği inancı hâkim. Zira Kadir Topbaş’ın halkın arasına karışması, halkla kucaklaşması noktasında eksiklikleri var. Hatta şehrin Ankara’dan yönetildiği pek çoklarının kabul ettiği bir gerçek. Sarıgül’ün de hitabeti en az Kadir Topbaş’ınki kadar kötü. Topbaş’ın iktidar partisinin adayı olması, yapmayı düşündüğü projeler açısından işini kolaylaştırıyor. ‘Projelerimizi tek tek anlatmak mümkün değil’ diyen Kadir Bey seçim haftası büyük bir proje açıklayacağını söylüyor. ‘Her yere metro’ sloganı çok güzel ama halk her yere AVM açılmasından bıkmış durumda. Sarıgül ise Topbaş’ı “20 yılda 68 km metro yaptınız, oysa Şangay 18 yılda 437 km metro inşa etti.” diyerek vuruyor. CHP adayı 5 yılda 200 km metro yapacağını, şehrin en önemli sorunlarından trafiğe 10 milyar dolar kaynak aktaracağını vadediyor. Diğer partilerden Saadet ile MHP’nin İstanbul’u kazanmak gibi bir şansı da derdi de yok. Bu durumun farkında olan Sarıgül, yaklaşık yüzde 8 oyu olduğunu düşündüğü MHP’nin Büyükşehir’deki oylarına da talip.
       <p>
        Sarıgül, reklamlarında, bugün Türkiye’nin her zamankinden daha çok ihtiyacı olduğu ‘birlikte yaşama’ya vurgu yapıyor. Kadir Topbaş ise 1994 öncesine göndermelerde bulunuyor. O gün şehirde ‘çöp dağları, susuzluk vardı’ gibi afişler bugünün genç kuşaklarına hitap etmiyor. Hükümetin geçen ay yasalaştırdığı internet yasası ve twitter yasağı da özgürlüklerine düşkün gençlerin tepkisini çekiyor.
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38151-megakentte-bir-secimden-daha-fazlasi.html), [web.archive.org (arşiv bağlantısı)](http://web.archive.org/web/20140330083946/http://www.aksiyon.com.tr:80/aksiyon/haber-38151-megakentte-bir-secimden-daha-fazlasi.html)
