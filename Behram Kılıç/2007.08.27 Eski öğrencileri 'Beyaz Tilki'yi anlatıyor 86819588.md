# Eski öğrencileri ‘Beyaz Tilki’yi anlatıyor

*Behram Kılıç 2007.08.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      G.Saray Teknik Direktörü Feldkamp’ı 15 sene önce çalıştırdığı eski öğrencilerine sorduk. İsmail Demiriz, Uğur Tütüneker, Hayrettin Demirbaş, Hamza Hamzaoğlu, Elvir Boliç ve diğerleri bakın neler neler anlattı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090131211323im_/http://www.aksiyon.com.tr/resim/664/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090131211323/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090131211323/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090131211323oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090131211323oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Bundan 15 yıl önce de G.Saray’ın başında Karl Heinz Feldkamp vardı. Yine kötü geçirdiği bir sezon sonrasında teknik direktör değişikliğine giden G.Saray, Almanya’nın Kaiserslautern takımını çalıştıran Feldkamp’ı takımın başına getirmiş, Almanların “Beyaz Tilki” lakabını taktığı hoca ile biri şampiyonluk olmak üzere 3 kupaya uzanmıştı.
   <br>
    <br>
     Geçtiğimiz sezon da ligde umduğunu bulamayan G.Saray bir kez daha takımı Kalli’yi emanet etti. Ama bu sefer durum biraz farklıydı. Kalli hem uzun süredir teknik direktörlük yapmamıştı hem de 73 yaşına gelmişti. Biz onun yaşını bir kenara koyduk ve 14-15 sene önce nasıl bir teknik adam olduğunu sadece bir sezon onunla çalışma imkânı bulan futbolcularına sorduk. Gördük ki 15 sene önce de futbolcularını fırçalıyordu, 15 sene önce de onlardan takım için mücadele etmelerini istiyordu ve 15 sene önce de takımdan oyuncu göndermişti. Aradan bunca yıl geçmesine rağmen oyuncuları Beyaz Tilki’yi unutamamışlardı. Hepsi onun hakkında pozitif görüşler belirtti. Hatta takımdan gönderdiği Elvir Boliç bile. Kaleci Hayrettin, onun UEFA Kupası’nı kazanan takımın alt yapısını oluşturduğunu iddia etti. Muhammed Altıntaş, oyuncuları nasıl hazır tuttuğunu anlattı. Daha ilk maçta kendisini yedek kulübesine mıhlamasına rağmen hocasını öve öve bitiremedi İsmail Demiriz… Arif Erdem, Uğur Tütüneker, Hamza Hamzaoğlu, Mert Korkmaz ve diğer öğrencilerinin dilinden Kalli’yi dinliyoruz. Sözü de, kalemi de onlara vererek…
     <br/>
     <br/>
     <br/>
     <br/>
     Uğur Tütüneker:ÇOK ÇALIM ATANI SEVMEZDİ
     <br/>
     <br/>
     Almanca bilmemden dolayı benimle diyalogu çok iyiydi. Kendisiyle hiç sıkıntı yaşamadım. Çok disiplinli bir hocaydı. Futbolcu onun sistemine uymak zorundaydı. Çok çalım atanı, koşmayanı, topu kaptırdıktan sonra o topu kazanma peşinde olmayanı hiç sevmezdi. Ve çok kızardı. Onun için 17 yaşındaki de 35 yaşındaki de aynıydı. Hatanı yüzüne karşı söylerdi. Yıldız falan dinlemezdi. Okan’ı, Mustafa’yı, Hakan’ı, Arif’i takıma monte etti. Gençler ile, tecrübelileri çok iyi kaynaştırdı. Sonra da tüm kupaları topladı(k).
     <br/>
     <br/>
     <br/>
     <br/>
     İsmail Demiriz: BANA “HERKESİ GÖNDERİRİM, SENİ ASLA” DEDİ
     <br/>
     <br/>
     Bir sezon önce tüm maçlarda oynamıştım. Sezon sonu altın karmaya bile seçilmiştim. Yeni sezonda takımın başına Kalli geldi. Daha kafadan çift kalelerde beni yedek ağırlıklı kadroya kaydırdı. Sonra hazırlık maçları yapmaya başladık, ben yine yedeklerdeyim. Ama bana hep ilgi gösteriyor, değer veriyordu. Ben nasılsa beni biliyor, yenileri görmek için beni yedek oynatıyor diye düşünüyordum. Sonra lig başladı. Daha ilk maç, ben yine yedek kulübesindeyim. Haftalar ilerledi, değişen bir şey yok. Ama bana sürekli ilgi gösteriyor. “Sen benim için önemlisin” diyor. Ben tabi 30 yaşından sonra yedek kalınca dayanamadım, bir gün onunla konuşmaya karar verdim. “Hocam eğer beni düşünmüyorsan, müsaade et, başka takıma gideyim” dedim. Öyle deyince “takımdan herkesi gönderirim ama seni asla göndermem” dedi. Takım iyi gitti. Falco ve Stump defansta iyi oynadı. Biz de o konuşmadan sonra sesimizi çıkarmadık. Kalli bana göre çok iyi hocaydı. Çok kurnazdı. Oyuncuları iyi motive ediyordu. İsme bakmazdı. Disiplinliydi. Dediği dedikti. O sene üç kupa aldık. Boliç’i topla çok oynuyor diye gönderdi. Koşmayan adamı sevmezdi. Topu kaptırdıktan sonra arkadan baktın mı yandın. Kaptırdığın topun peşine koşacaksın. Necati olayının iç yüzünü bilmiyorum. Onun için bir şey diyemeyeceğim.
     <br/>
     <br/>
     <br/>
     <br/>
     Hamza Hamzaoğlu: KAYBETMEYE TAHAMMÜL EDEMEZDİ
     <br/>
     <br/>
     Hırslı bir hocadır. Yaptığımız hiçbir şeyden memnun olmazdı. Kazandığımız maçlardan sonra bile beğenmediğimiz yönlerimizi anlatırdı. Derdik ki, hiç mi iyi bir şey yapmıyoruz. Çok akıllı, kurt gibiydi. Kaybetmeye tahammül edemiyordu. Takımda yedek olsun, as olsun herkesi oynayacakmış gibi hazır hale getirirdi. Ben onu tanıdıktan sonra kendi kendime şunu söylemiştim: “Oynatsa da oynatmasa da her şeyimi verip çalışacağım. Oynatmıyorsa da hatayı kendimde arayacağım.” İlk başlarda yedek kaldım. Formayı aldıktan sonra da bırakmadım. Koşmayan oyuncuyu sevmezdi. Genç, yaşlı ayırt etmezdi. Bana fırça attığı da oldu. Trabzon’la Ali Sami Yen’de oynuyorduk. 9 kişiydik ve 1-0 öndeydik. Son dakikada sağ kanattan bir taç kazandık. Topu Boliç’e attım. O da kaptırdı. Sonrasında Trabzonlular iki uzun topla golü buldu. Maç 1-1 bitti. İlk toplantıda bu beraberliğin suçlusu olarak beni gösterdi. “Topu auta at, elinden düşür, bir daha al, başının üzerinde oynat, vakit geçir” dedi. Beni profesyonelce davranmamakla suçladı.
     <br/>
     <br/>
     <br/>
     <br/>
     Arif Erdem: FUTBOL BİLGİSİ İNANILMAZDI
     <br/>
     <br/>
     Kalli için 16 yaşındaki oyuncu da 35 yaşındaki oyuncu da birdi. Beni ilk aylar zayıf gördüğü için PAF’a gönderdi. Sezonun ortalarına doğru ise kadroya aldı. Çok iyi bir insandır. Uyanık hocadır. Açık sözlüdür. Oyuncularına karşı dürüsttür. Aldığı karardan onu kimse döndüremez. İnanılmaz futbol bilgisi vardır. Gördünüz, daha ilk maçta G.Saray’a nasıl bir hava getirdi.
     <br/>
     <br/>
     <br/>
     <br/>
     Elvir Boliç: BENİ GÖNDERDİ AMA TAKIMI DÜŞÜNEN BİR HOCAYDI
     <br/>
     <br/>
     Ben o zaman Bosna’dan yeni gelmiştim. 19-20 yaşındaydım. Hoca beni tanımıyordu. Aramızda çok büyük sorun oldu diyemem. Bir maçta çok iyi oynamıştım. Gazeteler benim iyi oynadığımı yazdı. Hoca daha sonra yanıma geldi. “Bu böyle olmaz. Bu takım, tek kişilik bir takım değil” dedi. Sanki gazetelerde yazılanları ben yazdırmışım gibi. Birkaç ay kendisiyle çalıştık. Bu süre zarfında onun disiplinli bir hoca olduğunu gördüm. Ne yapmak istediğini bilen bir hocaydı. Benimle ilgili kararına bakmamak lazım. Önemli olan takımdı. Takımı düşündü. O sezon şampiyon oldu. G.Saray-Trabzon maçına gelince. O maçta ben iyi oynuyordum. Bir pozisyonda herkesi çalımladım, kaleciyi de çalımladım, topu boş kaleye vurdum. Sanırım Ogün topu çizgiden çıkardı. Gol olsaydı 2-0 öne geçecektik. Ve belki de benim için her şey değişecekti. O maçtan sonra bana çok kızdı, ‘topu niye ayağında tutuyorsun’ diye. Eksiktik, öndeydik, topu ayağımda tutmam lazımdı. Ama onun kafasında bana yer yoktu. Sonra da beni gönderdi.
     <br/>
     <br/>
     <br/>
     <br/>
     Hayrettin Demirbaş: UEFA KUPASI’NIN ALTYAPISINI O OLUŞTURDU
     <br/>
     <br/>
     Gördüğüm en iyi hocalardan biriydi. Bana göre G.Saray’ın bu sezon transferdeki yıldızı Kalli’dir. Hoca inanılmaz enerjik, kafası çalışan, futbolu bilen, bu işin ilacı bir isim. Ama takımda bazı insanların ona yardımcı olması lazım. Mesela bizim ilk sezonumuzda Suat Kaya, Konya’dan gelmişti. Sakat olduğu için 4-5 ay oynamadı. Onu gönderecekti. Ben kendisine rica ettim. Hocam dedim. Suat iyi oyuncu, ona bir şans verin. Suat takımda kaldı. O sene faydalı olamadı. Ama ondan sonra neler yaptığını gördünüz. Bana göre G.Saray’ın UEFA Kupası’nı almasının hazırlayıcısı Kalli’dir. Çok genç bir altyapı oluşturdu. Okan, Arif, Hakan Şükür gibi oyuncuları takıma monte etti. Her futbolcuyla ilgilenirdi. Bana da çok ilgi gösterdi. Onu dinliyordum ama ertesi gün gazeteler “Kalli, Hayrettin’e top tutmasını öğretiyor” diye yazıyorlardı. Her maç öncesi odama gelirdi; bana hep ‘Bu takımın yıldızı sensin’ derdi. Yeri gelir kadroyu benimle paylaşırdı. O zamanlar yoğun maç oynamama rağmen beni asla dinlendirmedi. ‘Tek elle de olsan yine sen oynayacaksın’ derdi. Bence yaşı önemli değil. Onu şu an 40-45 yaşında görüyorum. Genç oyuncularla şınav çekme yarışı yapsın, inan hepsini geride bırakır.
     <br/>
     <br/>
     <br/>
     <br/>
     Muhammet Altındaş: 500 MARK CEZAYI O DA VERDİ
     <br/>
     <br/>
     Mükemmel bir antrenördü. Onun ilk geldiği günler gerçekten şaşırdık. Farklı bir tarzı vardı. Akıllı hocaydı. Kimden ne verim alacağını bilirdi ve hiçbir oyuncuyu boş bırakmazdı. Geldiği ilk günler beni yedek bekletti. Ama oynayanlardan daha fazla ilgiyi bana gösteriyordu. Ben de bu maç oynarım, diğer maç oynarım derken hep hazır kıta bekliyordum. Bana göre G.Saray’a gelmiş en iyi hocalardan biriydi. Futbolcuyla ilişkileri mükemmeldi. Çok kurnaz hocadır. Futbolcunun fikirlerine de önem verirdi. Futbolcuyla arasına kimseyi sokmazdı. Sanki bizimle Türkçe konuşuyor gibiydi. Onunla birçok anımız var. Ama E.Frankfurt ile deplasmanda oynadığımız maçtakini anlatayım: Takımda toplantılara geç kalanlara para cezası veriliyordu. Ve ceza paralarını ben topluyordum. Kalli de Eintrach Frankfurt ile deplasmanda oynayacağımız maç toplantısına 15 dakika geç geldi. ‘Hocam’ dedim ‘500 markı alayım’. Çıkardı verdi. ‘Hatalıyım’ dedi. ‘Ama biliyor musunuz ben neden geç kaldım?’ diye sordu. Sonra da anlattı. Meğer otelin lobisinde Alman gazetecilerin sorularını cevaplıyormuş. Gazeteciler maçla ilgili sorular sormuşlar. Kalli de onlara, “Bizim gücümüz yok. Siz bizi elersiniz. Biz sahaya fark yememek için çıkacağız. Çünkü rövanş maçında seyircilerimizin maça gelmesini istiyoruz” demiş. Diyorum ya çok kurnazdı. Almanları rehavete sürükledi. Sonra da biz onları eledik.
     <br/>
     <br/>
     <br/>
     <br/>
     Mert Korkmaz: FARKLI BİR HOCAYDI
     <br/>
     <br/>
     <br/>
     Hem çok disiplinliydi, hem de futbolcularla olan ilişkileri çok iyiydi. Hocadan hem çekiniyorduk, hem de ona büyük saygı ve sevgi besliyorduk. Samimi bir insandı. Profesyonelliğe ilk imzamı onun zamanında attım. Beni odasına çağırdı. Anlaştığım parayı öğrenince “bu sana az dedi, ben yönetimle konuşacağım, bu miktarı daha da artıracağım.” Sonra dediğini yaptı. Eğer 5 sene çalışma imkanımız olsaydı, G.Saray büyük başarılara daha o zaman ulaşırdı. Oynayan da oynamayan da ona saygı duyardı. Almandı ama farklı bir Almandı. Sahada varını yoğunu verenin hakkını verirdi. Bence şu an G.Saray’da oynayan gençler için büyük şans. Bugüne kadar 20 tane hocayla çalıştım. Ama onun bende bıraktığı iz hepsinden farklıdır.
     <br/>
     <br/>
     <br/>
     <br/>
     <br/>
     <br/>
     1992-93 SEZONUNDA KALLİ VE G.SARAY
     <br/>
     <br/>
     1992-93 sezonunda bir sezon önce takımı çalıştıran Mustafa Denizli”nin işine son veren G.Saray yönetimi, takımın başına Almanların Beyaz Tilki lakabını taktığı Karl Heinz Feldkamp”ı getirdi. Feldkamp”la beraber Hakan Şükür, Suat Kaya, Mustafa Kocabey, Elvir Boliç, Falco, Stump da transfer edildi. G.Saray ilk hafta G.Birliği”ni deplasmanda 3-0”la geçti. İkinci hafta ise evinde Altay”a 2-1 mağlup oldu. Sonrasında toparlandı. Ancak Ali Sami Yen”de F.Bahçe”ye Aykut”un golüyle 1-0 yenildi. UEFA Kupası’nda ise Katowice ve Eintracht Frankfurt’u eleyerek büyük sükse yaptı. Ligde ilk yarıyı ise 33 puanlı Kocaelispor’un ardından 31 puanla ikinci sırada tamamladı. UEFA Kupası 3. turunda ise Roma’ya elendi; ama beğenildi. Beyaz Tilki 6. hafta Trabzon ile içerde oynadıkları ve 9 kişi kaldıkları maçtan sonra Boliç’i gözden çıkardı. Yerine Almanya’nın Dinamo Dresden takımından forvet Torsten Gütschow’u kadroya dahil etti. İkinci yarıya 5-2’lik G.Birliği galibiyetiyle girdi. İlk yarıda olduğu gibi ikinci yarıda da Altay’a yenilmekten kurtulamadı. Karşıyaka, Aydın, Kayseri galibiyetlerinden sonra Trabzon’a deplasmanda mağlup oldu. F.Bahçe’yi ise Kadıköy’de adeta darmadağın etti: 4-1. Şampiyonlukta rakip Beşiktaş’tı. Sondan ikinci haftaya girilirken iki takım da aynı puana sahipti. Ve Beşiktaş evinde G.Saray’ı ağırlıyordu. Maçın 5. dakikasında Hakan’la G.Saray öne geçti. 19. dakikada Ahmet Çakar’ın penaltı noktasını göstermesiyle kazanılan ceza vuruşunu Feyyaz kullandı: 1-1. Mücadele 1-1 sona erdi. Son hafta Beşiktaş evinde G.Birliği’ni 3-1 yendi. Ama G.Saray deplasmanda A.Gücü’ne 8 tane atarak sezonu şampiyon bitirdi. Kalli’nin çalıştırdığı G.Saray, Türkiye ve Cumhurbaşkanlığı kupalarını da kazandı. G.Saray iki kupada da finalde Beşiktaş’ı geçmeyi başardı. Alman hoca sonraki sezon sağlık sorunları sebebiyle G.Saray’dan ayrıldı. Onun önerisiyle takımın başına Rainer Hollman getirildi.
     <br/>
     <br/>
     <br/>
     <br/>
     1992-93 SEZONU G.SARAY KADROSU VE OYNADIKLARI MAÇ SAYISI
     <br/>
     <br/>
     <img src="/web/20090131211323im_/http://aksiyon.com.tr/resim/664/67.jpg"/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=28239), [web.archive.org (arşiv bağlantısı)](http://web.archive.org/web/20090131211323/http://aksiyon.com.tr:80/detay.php?id=28239)
