# Olimpiyat seferberliği

*Behram Kılıç Bilinmeyen-tarih*

<div>
 <font>
  <img border="0" height="1" src="/web/20040811182231im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040811182231im_/http://www.aksiyon.com.tr/resim/503/66.jpg" vspace="5"/>
  </p>
 </font>
 <font class="content">
  Türkiye, 2004 Atina Olimpiyatları’nda 64 sporcu ile temsil edilecek. Sporcularımız yurdun ve dünyanın çeşitli çoğrafyalarında harıl harıl olimpiyatlara hazırlanıyor. 1500 metrede birbirlerine rakip olmaları beklenen atletlerimizden Elvan Abeylegesse çalışmalarını Etiyopya’da sürdürürken, Süreyya Ayhan ise kamp yeri olarak Edirne’yi seçti.
 </font>
 <p>
  <font class="content">
   Yunanistan'ın başkenti Atina'da yapılacak 2004 Yaz Olimpiyatlarına sayılı günler kaldı. Yaklaşık 340 bin lisanslı sporcuya sahip Türkiye’yi, dev organizasyonda sadece 64 sporcu temsil edecek. Her biri olimpiyat barajını aşmış sporcularımız, şu günlerde Türkiye'nin dört bir yanında, hatta Beyaz Rusya'dan Etiyopya'ya kadar birçok değişik ülkede yarışmalara hazırlanıyor. Bugüne kadar olimpiyatlarda ülkemiz 33 altın, 16 gümüş ve 15 bronz madalya kazandı. Sporcularımız, bu rakamları artırmak için kampa girdi. Kamp yapan sporcumuza telefonla da olsa ulaşarak, olimpiyatlara ne kadar hazır olduklarını öğrendik.
   <br/>
   <br/>
   Bu hafta yelkencilerimizin Atina'ya gitmesiyle Türkiye açısından olimpiyat oyunlarında geri sayım başladı. Sporcularımızın Atina'ya intikali 13 Ağustos'ta son bulacak. Atina'da, Türkiye'yi atletizm branşı altında 11 sporcu temsil edecek. Olimpiyatların ana spor dalı atletizmde Türkiye, sadece 1948 yılında üç adım atlamada Ruhi Sarıalp ile bir bronz madalya kazandı. Şimdi ise hedef en az üç madalya. Özellikle Elvan Abeylegesse ve Süreyya Ayhan'dan madalya bekliyor bütün Türkiye... Bu iki sporcumuz büyük bir aksilik olmazsa 1500 metrede de birbirlerine rakip olacak. 5 bin metrede dünya rekortmeni olan Elvan, çalışmalarını Etiyopya'da sürdürüyor.
   <br/>
   <br/>
   Elvan iki dalda da altınları toplar
   <br/>
   <br/>
   Elvan hakkındaki en son bilgileri antrenörü Ertan Hatipoğlu veriyor. Hatipoğlu, sporcusunu eline bir program verip hem ailesiyle hasret gidermesi hem de daha rahat bir ortamda çalışması için Etiyopya'ya gönderdiğini söylüyor. Elvan ile Süreyya'nın 1500 metrede birlikte koşmaları halinde altın madalya için ortak bir taktik uygulayıp uygulamayacaklarını sorduğumuzda Hatipoğlu, herhangi bir birlikteliği olimpiyat ruhuna aykırı bulduğunu söylüyor. “Orada tüm sporcular derece elde etmek için koşacak. Herkes gibi Süreyya da Elvan'ın rakibi olacak" diyen Ertan Hatipoğlu, Elvan'dan hem 1500 hem de 5 bin metrede madalya beklediklerini belirtiyor.
   <br/>
   <br/>
   Sporcusunu sıkmadan zihinsel olarak oyunlara hazırlamaya çalıştığını dile getiren Hatipoğlu, "Atina'da çok farklı bir ortam bekliyor bizi. Tüm ülkeler orada sporcularının madalya alması için uğraşacak. Hatta ahlaki olmayan yollara da başvurabilirler. Ancak Elvan gününde olursa her iki dalda da altınları toplar" diye konuşuyor.
   <br/>
   <br/>
   Süreyya Ayhan'dan ses yok
   <br/>
   <br/>
   Madalya beklediğimiz diğer sporcumuz Süreyya Ayhan ise kendisine olarak Edirne'yi üs seçmiş. Bu sporcumuzun antrenörlüğünü aynı zamanda eşi de olan Yücel Kop yapıyor. Kendisine telefonla ulaştığımız Kop oldukça 'soğuk' davranıyor ve Süreyya Ayhan'ın son durumu hakkında herhangi bir bilgi vermiyor.
   <br/>
   <br/>
   Madalya beklediğimiz atletlerden Eşref Apak hazırlıklarını Konya'da sürdürüyor. 5 bin metrede yarışacak bir diğer bayan sporcumuz Ebru Kavaklıoğlu ise kamp yeri olarak, doğup büyüdüğü toprakları, Rusya'yı seçmiş. Maratoncumuz Lale Öztürk'ün tercihi ise Erzurum. Heptatlonda Anzhela Astrochanka Beyaz Rusya'da; gülle atmada Filiz Kadoğan ile disk atmada Ercüment Olgundeniz İzmir'de; yürüyüş dalında olimpiyatlara katılacak Yeliz Ay Kayseri Erciyes'te; yüksek atlamada Candeğer Kılınçer Oğuz İsviçre'de; üç adım atlamadaki temsilcimiz Berk Tuna da İstanbul'da kamp yapıyor.
   <br/>
   <br/>
   Son iki olimpiyatta dördüncülük elde eden bayan milli okçu takımımızın Atina'daki hedefi bu kez şeytanın bacağını kırmak. Natalia Nasaridze, Zekiye Keskin Çatır, Damla Günay'dan oluşan takımımızın en tecrübeli isimlerinden Natali, bu sefer madalyaya uzanacaklarını iddia ediyor. Sporcularımız çalışmalarını antrenör Mario Rodispoti nezaretinde Antalya'da sürdürüyor. Bu branşta erkeklerde ülkemizi sadece Hasan Orbay temsil edecek. Okçularımız Atina'ya 9 Ağustos'ta gidecek.
   <br/>
   <br/>
   Atina'ya ilk yelken açanlar
   <br/>
   <br/>
   Yelkencilerimiz çalışmalarını bu haftadan itibaren Atina'da sürdürecek. Ülkemizi Lazer, Finn, Mistral, 470 gibi sınıflarda 5 sporcu temsil edecek. Kafile başkanı Naci Kuriş'e göre, Finn sınıfında yarışacak olan Enver Atakan'ın son durumu hayli iyi. Atakan, Sydney'de sekizinci olmuştu. Kuriş, bu sporcunun en kötü ihtimalle olimpiyat beşincisi olacağını iddia ediyor.
   <br/>
   <br/>
   Karadeniz'in şirin illerinden Ordu 8 kişilik Boks Milli Takımı'na ev sahipliği yapıyor. Milli takım hocası Ahmet Uygun, takım olarak Elazığ'da güç kampı yaptıklarını, taktik antrenmanlar için de iklimi Atina'ya benzediğinden Ordu'yu tercih ettiklerini söylüyor. Azeri Milli Takımı ile birlikte kamp yaptıklarını anlatan Uygun, Atina'daki madalya şansımızı 'iyi bir kura'ya bağlıyor.
   <br/>
   <br/>
   Halil Mutlu: Her branşta iddialıyız
   <br/>
   <br/>
   Olimpiyatlarda madalya beklentimizin yüksek olduğu spor dallarından bir diğeri halter. Halter Milli Takımımızın son durumunu olimpiyat şampiyonumuz Halil Mutlu'dan öğreniyoruz. Halil Mutlu, erkeklerde ülkemizi 6 sıklette temsil edeceklerini, şu an 8 kişi çalıştıklarını, hocalarının iki sporcuyu Türkiye'de bırakacağını anlatıyor.
   <br/>
   <br/>
   Atina'ya kim giderse gitsin her arkadaşın madalya kazanma şansı olduğunu ifade eden Halil Mutlu, antrenmanlarda bugüne kadar kilolarında elde ettikleri en iyi derecelerin üstüne çıkmaya başladıklarını dile getiriyor. Medyanın, madalya şansı konusunda Süreyya ve Elvan üzerinde yoğunlaşmasına aldırış etmediklerini belirten Halil Mutlu, bayrağımızı göndere kim çektirirse onu alkışlayacaklarını dile getiriyor. Halterde, bayanlarda ilk kez olimpiyatlara katılan ülkemizi 4 sporcumuz temsil edecek. Haltercilerimiz hazırlıklarını Antalya'da sürdürüyor.
   <br/>
   <br/>
   Judo'da Türkiye'yi 48 kilo sporcumuz Neşe Şensoy temsil edecek. Belçika'da çalışmalarını sürdüren Neşe Şensoy'un antrenörü Yüksel Çalışkan, yaklaşık 4,5 aydır bayan judocularla birlikte Avrupa'nın çeşitli yerlerinde kamp yaptıklarını söylüyor. Neşe'yi Atina'da zorlu rakiplerin beklediğini kaydeden Yüksel hoca, “Bu sporda gününde olursan madalya kazanırsın. Her şey minderde belli olur” diyor. Erkeklerde ülkemizi temsil edecek olan Bektaş Demirel ve Selim Tataroğlu ise Beyaz Rusya'da kamp yapıyor.
   <br/>
   <br/>
   Yüzücülerin hedefi finale kalmak
   <br/>
   <br/>
   Yüzücülerimiz hazırlık için Kıbrıs'ı seçmiş. Takımı Yılmaz ve Ali Özüak çalıştırıyor. Hocalarımız bugüne kadar takım olarak ilk kez kamp yaptıklarını söylüyor. Takımdaki 9 sporcunun hedefi final yüzebilmek. Atina, herkesin yakından tanıdığı Derya Büyükuncu'nun dördüncü olimpiyatı olacak.
   <br/>
   <br/>
   Türkiye'nin olimpiyat oyunlarında aldığı madalyaların büyük bölümünde güreşçilerin alın teri var. Serbest Güreş Milli Takımı, ilk olarak Akçakoca'da çalışmaya başladı. 120 kilo sporcusu Aydın Polatçı'nın kampı terk etmesi moralleri bozduysa da takımdaki tüm sporcuların Atina'daki hedefi madalya. Takımın son durumunu, teknik ekipte yer alan Avni Tarhan'dan öğreniyoruz. Tarhan, 6 sıklette oyunlara katılacaklarını hatırlatarak, "55, 60, 66, 84, 96 ve 120 kilolarda oyunlara gidiyoruz. Akçakoca kampının ardından 1-22 Ağustos tarihleri arasında Ankara'da çalışmalarımızı sürdürüp, ardından Atina'ya gideceğiz" diyor.
   <br/>
   <br/>
   Aydın Polatçı, vücut yorgunluğu sebebiyle kamptan erken ayrıldığını; bu konuda antrenörlerinin bilgisi olduğunu ileri sürüyor. Kimsenin kendisini yıldıramayacağını ve Ankara'daki kampa katılacağını söyleyen Polatçı, "Ben Avrupa Şampiyonu bir güreşçiyim. Şu anda da tüm hızıyla antrenmanlarımı sürdürüyorum. Atina'daki olimpiyatlara da katılarak, ülkeme madalyayla döneceğim. Bundan hiç kimsenin kuşkusu olmasın" diye konuşuyor.
   <br/>
   <br/>
   Grekoromen Güreş Milli Takımı'nın kamp yeri ise İstanbul. Teknik Sorumlu Majydav Kamandar yönetimindeki kampa 32 güreşçi katıldı. 27 Temmuz'a kadar sürecek Grekoromen Güreş Milli Takım kampı sonunda, Atina Olimpiyat Oyunları'na katılacak takım açıklanacak. Takımda Sydney'de altın madalya kazanan Hamza Yerlikaya da bulunuyor. Türkiye Atina'da 6 sıklette temsil edilecek.
   <br/>
   <br/>
   Şampiyon olursam benim için sürpriz olmaz
   <br/>
   <br/>
   Atıcılık'ta gururumuz Oğuzhan Tüzün. Türkiye'de, avcılık ve atıcılık branşında 15 bin sporcunun arasından ülkemizi temsil etme hakkı kazanan Tüzün'e en çok Federasyon Başkanı Metin Sertoğlu güveniyor. Sertoğlu, dünya şampiyonu Tüzün'ün 'trap' dalında madalyaya uzanacağına inanıyor. Tüzün hazırlıklarını İstanbul'da sürdürüyor. "Çok umutluyum" diyen genç sporcumuz, "Dört yıldır olimpiyatlar için hazırlanıyorum. Antrenmanlardaki skorlarımız fevkalade iyi. Şampiyon olursam benim için sürpriz olmayacak. Ancak atamayabilirim de" diye konuşuyor.
   <br/>
   <br/>
   Bir zamanlar oldukça başarılı sporcular yetiştirdiğimiz tekvandoda yarışacak tek sporcu Bahri Tanrıkulu. 1980 doğumlu Tanrıkulu, hazırlıklarını Çeşme'de sürdürüyor. Şubatta Azerbaycan'da yapılan seçme müsabakalarında birinci olarak Olimpiyat Oyunları'na katılmaya hak kazanan Tanrıkulu, Atina'daki muhtemel rakipleri ile daha önce karşılaştığını ve onları yenebilecek güçte olduğunu söylüyor.
   <br/>
   <br/>
   Atalay: Hedef 10 madalya
   <br/>
   <br/>
   Gençlik ve Spor Genel Müdürü Mehmet Atalay, Atina Olimpiyat Oyunları'nda beşi altın, toplam 10 madalya beklediklerini söylüyor. İlk kez bir olimpiyat kafilesinde psikolog ve fizyoterapist bulunduğunu ifade eden Atalay, bunun yanında eskiye oranla daha az yöneticinin Atina'da olacağını kaydediyor. Atalay, hazırlıklar çerçevesinde kamplarda düzenli olarak sporcuların doping testlerinin yapıldığına ve herhangi bir sporcuda olumsuz bir sonuca rastlanmadığına dikkat çekiyor.
   <br/>
   <br/>
   1896 Atina Olimpiyatları'na 20 yaşındaki Deliormanlı Koç Mehmet Pehlivan kendi imkanlarıyla gitmişti. Ancak resmi sıfatı olmadığı için güreşememişti. Ondan tam 108 yıl sonra ise 64 sporcu ile Atina'ya gidiyoruz. Hedefimiz rakiplerden daha yükseğe çıkmak, daha güçlü ve daha hızlı olmak.
   <br/>
   <br/>
   <br/>
   <br/>
   HEM UCUZ HEM DE PRESTiJLi DiPLOMA
   <br/>
   DOSYA.70
   <br/>
   <br/>
   <br/>
   Türkiye’de herhangi bir özel üniversiteye ödenen ücretle İngiltere’de lisans eğitimi almak mümkün. Üstelik ne türban sorunu var ne de katsayı. Dahası, rejim tartışmasına dönüşen meslek okulları İngiliz hükümeti tarafından “öncelikli” olarak görülüyor ve öğrencilere “bir yıl avans” veriliyor.
   <br/>
   <br/>
   <br/>
   HAKAN GÜVEN
   <br/>
   <br/>
   ÖSS sonuçları açıklandı ve yüzbinlerce öğrenci için sonuç hüsran oldu. 1 milyon 728 bin öğrenci kıyasıya yarıştı; fakat adaylardan sadece yüzde 78,8’i 160 puan barajını aşabildi. Barajı aşabilen öğrencilerin de yalnızca 396 bini lisans programına yerleştirilebilecek. Kazananların önünde “nasıl bir tercih ya da hangi fakülte” sorusu dururken, bu yıl kazanamayan yüzbinlerce öğrenci farklı alternatiflerin peşine düştü. Bunlardan biri de yurt dışında lisans eğitimi almak. “Yurt dışında eğitim”, her öğrenci ve veli için ulaşılması zor bir hedef olarak anlaşılır. Halbuki, eğitimi özelleştiren ve daha çok yatırım yapan birçok Avrupa ülkesinde üniversite eğitimi almak Türkiye’de okumaktan hem ucuz hem daha kolay. Üstelik de prestijli.
   <br/>
   <br/>
   İmam hatipliler İngiltere’ye
   <br/>
   <br/>
   Azınlıklara ve çeşitli kültürlere tanıdığı geniş imkanlarıyla Avrupa’da farklı bir yere sahip olan İngiltere, mevcut eğitim sistemiyle de bu çizgisini sürdürüyor. Türkiye’de rejim tartışmalarına konu olan, siyasi krizler çıkaran genelde meslek liseleri özelde de imam hatip liseleri ile ilgili düzenlemeleri de bütün Avrupa’dan farklı. Türkiye’deki meslek liselerinden mezun olanlara İngiltere’de öncelik veriliyor. Onlar, normal lise ya da kolej mezunlarından bir yıl daha az lisans eğitimine tabi tutuluyor. Böylece, hem kısıtlama yapılmadan herkesle aynı şekilde eğitim hakkına sahip oluyorlar hem de 4 yıllık bir lise eğitiminden geldikleri için yeterli İngilizceleri olduğu takdirde doğrudan üniversiteye girebiliyorlar.
   <br/>
   <br/>
   İngiltere merkezli eğitim danışmanlık şirketi Oxford Vision Genel Direktörü Muammer Burtaçgiray, Türkiye’de istediği bölüme giremeyenler ya da daha iyi bir eğitim almak isteyenler için İngiltere’nin “mükemmel bir alternatif” olduğunu söylüyor. Türkiye’de herhangi bir özel üniversitede okumak için gerekli olan para ile İngiltere’de lisans eğitimi alınabileceğinin altını çizen Burtaçgiray, “İngiltere’de eğitime çok yatırım yapıldı. Her şey öğrencinin kendini geliştirebileceği iyi bir eğitim almasına yönelik. Üstelik lisans eğitimi 3 yıl. Bunun yanında da mastır 1 yıl. Yani hazırlık okumadan Türkiye’de bir üniversite bitirinceye kadar aynı sürede İngiltere’de hem lisans hem de mastırı tamamlamış oluyorsunuz. Yanınızda da bir İngiliz okulundan alınmış diploma ile dönüyorsunuz” diyor.
   <br/>
   <br/>
   İngiltere’nin siyasi ve sosyal açıdan komplekssiz bir ülke olduğunu anlatan Burtaçgiray, Türkiye’de türban yasağı sebebiyle okuyamayan öğrenciler ve meslek lisesi mezunları için bu ülkenin iyi bir seçenek olacağını belirtiyor. Burtaçgiray, “Eğer 4 yıllık bir meslek okulu mezunuysanız ve yeterli İngilizce’niz varsa lisans eğitimine doğrudan alınıyorsunuz. Normal lise mezunları bir yıllık üniversiteye hazırlık programına katılmak zorunda. Bu kurslar da normal dil kurslarından üç kat daha pahalı” diye devam ediyor.
   <br/>
   <br/>
   İndirimli kayıt, bedava rehberlik
   <br/>
   <br/>
   ÖSS’de istediği sonucu alamamış ya da kariyer planlarına uygun bir üniversite bulamamış ve yurt dışında eğitim almaya karar vermiş öğrencilerin cevap vermesi gereken en önemli soru şu: “Nasıl bir danışmanlık şirketi ile çalışmalıyım?” Yabancı bir ülkede ne yapacağından tutun nasıl yaşayacağına dair birçok endişeye bir de gazetelerde çıkan eğitim şirketleri mağduru öğrenci haberleri eklendiğinde hem öğrenciler hem de veliler yeteri kadar mali kaynaklara sahip olsalar da yurt dışındaki eğitime sıcak bakmıyorlar.
   <br/>
   <br/>
   Oxford Vision, İngiltere’de okumak isteyen öğrencilere destek vermek amacıyla kurulmuş bir danışmanlık şirketi. En büyük avantajı ise Londra merkezli olması ve İngiltere kanunlarına göre hizmet vermesi. Şirketin bu özelliği, 11 Eylül sonrasında daha da problem olan vize almayı kolaylaştırıyor. İngiltere’nin toplam 40 şehrinde danışmanlık hizmeti verebildiklerini söyleyen şirket direktörü Muammer Burtaçgiray, “Yaygın olan uygulama öğrenciyi okula kaydettirdikten sonra bir daha aramamaktır. Fakat biz İngiltere’de yaşıyoruz ve öğrencinin havalimanından alınıp evine ya da yurduna yerleştirilmesi, okula kaydı, okul döneminde yaşadığı sorunları veya ‘part time’ iş bulması gibi konularla bizzat burada ilgileniyoruz” diyor.
   <br/>
   <br/>
   Burtaçgiray, öğrenciye vize almaktan tutun, en uygun üniversite bulmaya kadar her alanda ücretsiz hizmet verdiklerini söylüyor; “Her biri kendi alanında akademisyen arkadaşlarımız gelecek öğrenciler için danışmanlık hizmeti veriyor. En iyi okul, en iyi imkanlarla nasıl bulunur, nerede kalınır sorularına hem cevap veriyor hem de en iyi çözüm yollarını gösteriyor; çünkü onlar zaten bu aşamalardan geçtiler.”
   <br/>
   <br/>
   http://www.oxfordvision.com web adresiyle Türkiye’deki öğrencilere hizmet vermek isteyen şirket, İngiltere’nin saygın üniversiteleri ile anlaşmalar yaparak liste fiyatı üzerinden yüzde 30’a varan indirimler de alabiliyor. Burtaçgiray “Öğrenci bizim aracılığımızla kayıt yaptırırsa üniversitelerden özel indirimler alabilecek. Mesela, East Londan Üniversitesi’ne kendisi başvursa 6 bin 950 sterlin eğitim ücreti ödemek zorunda. Fakat biz kayıt yaptırırsak 3 bin 475 sterlin. Bu avantajları hem üniversiteye kayıtta hem barınmada sağlıyoruz” diyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13075&yorum_id=1), [web.archive.org (arşiv bağlantısı)](http://web.archive.org/web/20040811182231/http://www.aksiyon.com.tr:80/detay.php?id=13075&yorum_id=1)
