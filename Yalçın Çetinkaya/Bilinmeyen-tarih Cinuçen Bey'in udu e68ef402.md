# Cinuçen Bey’in udu

*Yalçın Çetinkaya Bilinmeyen-tarih*

<div>
 <font>
  <img border="0" height="1" src="/web/20050225010231im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225010231im_/http://www.aksiyon.com.tr/resim/377/blank.gif" vspace="5"/>
  </p>
 </font>
 <font class="content">
  Udunu çalmak için eline aldığında, bu ağaç parçasına son derece nazik ve saygılı davrandığını, onun tellerine dokunmasıyla birlikte Cinuçen Tanrıkorur’un bambaşka bir âleme dalıp gittiğini gördüm
 </font>
 <br/>
 <p>
  <font class="content">
   Cinuçen Tanrıkorur’un yaptığı işe büyük bir aşkla ve saygıyla bağlı olması, sağlığında en fazla dikkatimi çeken yanlarından biri olmuştu. Bu mânâda örnek teşkil edebilecek insanlardan biriydi Cinuçen Bey. Yaptığı işe aşk ve saygıyla bağlılık konusunda enstrüman çalan biri olarak beni en fazla etkileyen yanı enstrümanıyla kurduğu ilişkiydi. Bilindiği gibi, bir “ud virtüözü” ve ud sazında ekol haline gelen çalış üslûbu ile genç sazendelere yeni ufuklar açmış bir icracı idi Cinuçen Tanrıkorur.
   <br>
    <br>
     İyi bir sazendenin enstrümanıyla kurduğu ilişki çok önemlidir ve bu ilişkiyi, yıllarını bir enstrümanla geçirmemiş kimselerin fark edebilmesi ve anlayabilmesi mümkün değildir. Dışarıdan bakan veya dinleyen için, sadece enstrüman iyi icra edilmektedir. Ama bir de bu ilişkiye yakından bakmak, onu daha yakından anlamaya çalışmak gerekmektedir ki bu başarıldığı takdirde, enstrümanla icracı arasında iki samimi dost arasındaki ilişkinin ötesinde, çok farklı bir ilişki olduğu görülecektir. Bunu anlayabilmenin biricik yolu da, herhangi bir müzik aletiyle o ilişkiyi yaşamış olmakla mümkündür.
     <br>
      <br>
       Merhum Cinuçen Tanrıkorur’un uduyla ilişkisi bambaşkaydı ve iki samimi dost arasındaki ilişkiden öteydi diyebilirim. Ud onun için, terbiye etmeyi başardığı ve istediği herşeyi rahatça çalabildiği basit bir enstrüman değildi herşeyden önce. Udunu çalmak için eline aldığında, bu ağaç parçasına son derece nazik ve saygılı davrandığını, onun tellerine dokunmasıyla birlikte Cinuçen Tanrıkorur’un bambaşka bir âleme dalıp gittiğini gördüm. Udu, onun nazarında bir şahsiyet idi adeta. Sazını büyük bir sükûnetle, büyük bir saygıyla eline alır; Gavsi Baykara’nın, talebesi Aka Gündüz’e ney üflemeyi öğrettikten sonra “Ben sana bir çift kanat taktım. Ya uçarsın, ya düşersin” sözünden ders almışçasına, kendi kendine taktığı bu kanatlarıyla uçar giderdi Cinuçen Bey. Onu göğsüne yaslar, sarılır, böylece kendisine vermiş olduğu musiki kabiliyetinden dolayı, adeta Allah’a şükrünü eda ederdi.
       <br/>
       <br/>
       Cinuçen Bey’in uda dokunuşu, bir virtüözün dokunuşu gibi değildi, benim gözlemleyebildiğim kadarıyla. Sonuç olarak virtüözite, bana göre bir nevi “enstrümanla tutuşulan güreşi kazanmak” gibidir. Sözgelimi bir gitar virtüözü, mağlub etmeyi başardığı sazına hoyratça davranır. Ama Cinuçen Tanrıkorur’un, enstrümanını yenmeyi başarmış bir icracı edasıyla ud çaldığına, uduna kaba davrandığına şahid olmadım. Kendi hissettiklerini, udunun da hissetmesini sağlayabildiğini düşünürdüm. Bu, bence bir sazende için çok önemlidir.
       <br/>
       <br/>
       Merhum Cinuçen Tanrıkorur’un kendisine has bir ud icrası vardı, doğru. Çünkü uduyla kendine has ve o güne kadar neredeyse hiç bir sazendede görmediğim bir ilişkisi vardı. Dostluktan öte, virtüziteden öte...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12119), [web.archive.org (arşiv bağlantısı)](http://web.archive.org/web/20050225010231/http://www.aksiyon.com.tr:80/detay.php?id=12119)
