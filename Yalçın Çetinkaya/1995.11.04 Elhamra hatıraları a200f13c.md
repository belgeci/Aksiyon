# Elhamra hatıraları

*Yalçın Çetinkaya 1995.11.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Gırnata” diyor Arap şair, “Yusuf zamanında zümrüt ve sümbüllerle dolup taşan gümüş bir vazoydu”. Elhamra Sarayı’nı tamamlamak kendisine nasib olan Gırnata Sultanı Yusuf Ebu’l Hacic’i kastediyordu şair. Yusuf, zarif bir insandı. En çok da şairlere ilham verirdi yaptığı işler. Ayinesi işiydi Yusuf’un... inceliği eserlerine yansırdı.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Gerçi yapımına Sultan Muhammed Ibnü’l—Ahmer zamanında başlanmıştı ama, şark zevkinin ve inceliğinin bu etkileyici sarayı, ihtişamını biraz da Yusuf Ebu’l—Hacic’e borçluydu. Sarayın Yusuf bahçesini gezerken bunu daha iyi anlıyor insan.
   <br>
    <br>
     Elhamra Sarayı’na, Quentarlı Şeyh Abdurrahman ile gelmek, benim için çok anlamlı oldu. Sierra Nevada Dağları’nın onbeş kilometre içinde, zirvelerde bir yerde kurulmuş olan Quentar Köyü’nde hem de Alman asıllı bir müslümanın yaşayacağı kimin aklına gelir !  Otuz müridi ile birlikte oldukça sade bir hayat süren bu gönül ehli, beni cennetin kapısına kadar getirip dönen insan suretinde bir melek miydi yoksa ? Zira nefis kokulu çiçek bahçeleriyle, köşkleriyle, portakal ağaçlarıyla, şırıl şırıl akan sularıyla, cıvıl cıvıl öten mutluluk kuşlarıyla bir yeryüzü cennetinin önündeydim.
     <br>
      <br/>
      <br/>
      <br/>
      MAĞRIBLI'NIN INCELIĞI: ELHAMRA
      <br/>
      <br/>
      <br/>
      <br/>
      Şeyh Abdurrahman ile kucaklaşıp vedalaştık. Bir daha kimbilir ne zaman görecektim kendisini, Allah bilir. Ama bu genç gönül insanından ayrılmak bana öyle zor geldi ki anlatamam. Dağların arasından kıvrılıp giden yollarda yaptığımız yolculuk boyunca, Meksikalı Cerrahilerin seslendirdiği ilahileri dinlemek, beni zaten yeterince duygulandırmıştı. Bütün kalbimle, bütün içtenliğimle, bütün sevgilerimle ve bütün hüzünlerimle birlikte gelmiştim Elhamra’ya. Onu gözyaşları içinde terkeden “talihsiz Sultan” Ebu Abdullah bu saraya geri döndüğünde ne kadar mutlu olacaksa, zannediyorum ben de aynı mutluluk hisleriyle girdim içeriye. Evet, burası o hayallerimdeki Elhamra idi. Tam binbir gece masallarından çıkıp gelmiş bir Mağripli sarayı. Bir saraydan ziyade, fetheden, yöneten ve yok olup giden yiğit, zeki ve seçkin insanların zarif kalıntısı.
      <br/>
      <br/>
      Sierra Nevada Dağları’nın Gırnata şehrine hakim uzantısı, esen serin rüzgarların şehir ile ilk kucaklaştığı yerdir. Serinlik, Akdeniz sıcağının yakıp kavurduğu topraklar için bulunmaz bir nimet. Elhamra Sarayı, Gırnata’nın en güzel yerine kurulmuş. Sarayı gezerken bunu görüyorsunuz. Ayrıca, oldukça emniyetli sayılabilecek bir mekan burası. Paso de Loge. Hıristiyan ordularının ovaya girdikleri sarp boğazın adı. Bir hayli uzaklarda. Daha Ziyad’ın oğlu Tarık’ın kaptanlarından ve Gırnata’nın ilk emiri Aben Habuz zamanında, Sultan Süleyman’ın hikmet kitabını okuduğunu söyleyen Arap müneccim Ibrahim Ibn Ebu Acub tarafından sarayı ve Gırnata’yı düşmandan korumak için yapıldığı rivayet edilen büyü sayesinde sarayın korunduğuna inanılırdı.
      <br/>
      <br/>
      Müslüman sahipleriyle hüzünlü ayrılığının üzerinden beşyüz yıl geçmesine rağmen hala yaşayan birşeyler var Elhamra’da. Sarayın nazik hizmetlileri, size hizmet edebilmek için yarışıyorlar adeta.  Koltuğunun altına sıkıştırdığı kitaplarla Sultan’ın da katılacağı bir ilim meclisine yetişmeye çalışan Gırnatalı bir alimin yanınızdan vakur bir yürüyüşle geçip gittiğini hissediyorsunuz. Küçük şehzade, size tatlı tatlı gülümsüyor. Elinizden tutup sizinle yürümek isteyen bu küçük çocuğun peşine takılıyor, birlikte revaklarla süslenmiş büyük bir avluya, Bereket Avlusu (Alberca Avlusu)’na kadar yürüyor, avlunun ortasında yer alan geniş havuzdaki kırmızı balıkları seyrediyorsunuz. Oradan Comares (Kızlar) Kulesi’ne...oradan  da bir Arap kemerinin altından geçerek meşhur Arslanlar Avlusu’na. Muhteşem Büyükelçiler Salonu’nu da ihmal etmiyorsunuz bu arada. Sarayın esrarengiz odalarına giriyor, adım atmadık yerini bırakmıyorsunuz. Oda ve salonların duvarlarına altın yaldızla yazılmış ayetleri okumaya çalışıyor, sadeliğin bu muhteşem gösterisini izliyorsunuz büyük bir hayranlıkla. Bazı yerlerde gözünüze kufi hattıyla yazılmış “La Galibe Illallah (Allah’tan başka galib yoktur)” yazısı  ilişiyor. Bu söz, Elhamra Sarayı’nın yapımını başlatan Muhammed Ibnü’l—Ahmer’in sözü. “Allah’tan başka galib yoktur”. Mutlak galib odur. Eğer galip geliyorsak, mutlak galibin dilemesiyle galip geliyoruz ancak. Bu söz bir hayat felsefesini, Allah karşısındaki acziyeti dile getiriyordu. Öyleyse bu saray kibirli hükümdarların keyif sürdükleri bir yer değil, bir özlemin, Cennet özleminin ifadesi olmalıydı.
      <br/>
      <br/>
      <br/>
      <br/>
      EBU ABDULLAH'IN GÖZYAŞLARI
      <br/>
      <br/>
      <br/>
      <br/>
      Kendimi evimde hissediyordum, sarayın o muhteşem odalarını, salonlarını, avlularını gezdikçe. Burası dostlarımın, kardeşlerimin sarayıydı. Ne Ispanyol işgalciler tarafından inşa ettirilen gotik eserlerin büyük ve karanlık şaşaasından, ne de Orta Avrupa saray ve şatolarının donukluğundan eser yoktu Elhamra’da. Yüreğiyle gelene yüreğiyle geliyordu. Sevgisiyle gelene de sevgisiyle. Nasıl giderseniz, Elhamra’yı da öyle buluyordunuz.
      <br/>
      <br/>
      Elhamra Sarayı’nın en tepesinde, eski Gırnata’yı en iyi gören ve dağlardan esen rüzgarları en içten  kucaklayan yerde Generalife var. Generalife, Mağribli sultanların yazlık sarayı. Tepenin üzerinde asma bahçeleri ve muhteşem koruluklar arasında kurulmuş. Elhamra’nın sakinleri daha serin, daha temiz bir hava almak ve dinlenmek için buraya gelirlermiş.
      <br/>
      <br/>
      Generalife’ı da gezdikten sonra, koruluğun içinden yürüyerek çıkışa doğru ilerliyoruz. Elhamra’dan ayrılmak, onu hatıralarıyla başbaşa bırakmak gerçekten zor geliyor. Çıkış kapısına doğru yürürken Francisco Tarrega’nın  Elhamra Hatıraları (Recuerdos de la Alhambra) adlı müthiş gitar parçasını mırıldanıyorum. Elhamra’nın hüzünlü öyküsü, müzik diliyle ancak bu kadar güzel ifade edilebilir. Hoş, Endülüs havasını solumuş, o hüznü yaşamış insanların yaptığı her şey aslında Endülüs’ün hazin öyküsünü anlatıyor. Hele romanslar, yani Mağriblilerin eski ağıtları.
      <br/>
      <br/>
      Gırnata’nın ve Elhamra Sarayı’nın anahtarlarını bugün San Sebastian Manastırı adı verilen eski bir camide Kral Ferdinand’a teslim etmek zorunda kalan son Sultan Ebu Abdullah (boabdil), anahtar tesliminden sonra bir köşede ağlarken annesi ona şu dokunaklı sözleri söyler:”Bir adam gibi savunmayı beceremediğin şeyler için bir kadın gibi ağlamakla ne iyi ediyorsun!”.
      <br/>
      <br/>
      Ebu Abdullah, şehrin çıkışında yer alan tepelere çıkarak Gırnata’ya ve artık çok uzaklarda kalan Elhamra Sarayı’na son kez dönüp bakmış ve ruhunun ıstırabını gözyaşlarıyla dile getirmiş. Buna şarkı ve efsanelerde “Mağribli’nin Istırabı” diye rastlamak mümkün. Tepeye de “Gözyaşı Tepesi” adı verilmiş.
      <br/>
      <br/>
      Kendimi Ebu Abdullah’ın yerine koyarak Gırnata’ya ve uzaktaki tepelerin üzerinde bir gerdanlık gibi duran Elhamra Sarayı’na son kez baktım. Gerçekten hüzün verici. Ebu Abdullah’ı o zaman daha iyi anlıyorsunuz.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21659), [web.archive.org (arşiv bağlantısı)](http://web.archive.org/web/20060527222106/http://www.aksiyon.com.tr:80/detay.php?id=21659)
