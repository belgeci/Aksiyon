# Ezanın canına okunuyor

*Yalçın Çetinkaya 1995.07.08*

<div class="pNewsDetailMainContent" itemprop="articleBody">
 Müezzin efendi, "Dilkeşhâverân" kelimesini besbelli ilk defa duyuyordu. Içindeki "keş" hecesine fena halde  takmış, sırf bu heceden dolayı Dilkeşhâverân'ın kötü bir anlama gelebileceğini bile düşünmüştü. Üzerinde fazla durmadı. Zira sabahın köründe hiç Dilkeşhâverân'la uğraşacak hali yoktu. Zaten birazdan sabah ezanını okuması gerekiyordu. Anfiyi çalıştırdı. Biriki üfledi, gırtlağını temizledi ve hoparlörden, sabahın karanlığını yırtan müthiş bir ses yükseldi. Müezzin efendi, sabah ezanını okuyordu.Sabahları müezzinin avaz avaz bağırarak okuduğu ezanla yatağımızdan kimbilir kaç kez sıçradık. Hele bir de o hoparlörün sesini sonuna kadar açmıyorlar mı, namaza kalkmak şöyle dursun, sabah sabah tam bir "ezan şok" yaşıyorsunuz. Bazen de çocuklara okutuyorlar sevabına, hani şimdiden alışsın da Islam'a kalbi çabuk ısınsın diye. Böylece, ciyak ciyak bağıran on yaşlarındaki bir müezzin adayının kulak tırmalayan sesiyle karışık, namazınızı da kılıyorsunuz, mecburen.
 <br/>
 <br/>
 Suç sadece teknik bir aygıt olan hoparlörde değil. Ezanlar güzel okunmuyor artık. Eskiyle kıyas edildiğinde ezan değil de bir anons, sıradan bir duyuru sanki minarenin hoparlöründen işittiklerimiz. Hani neredeyse; "Dikkat dikkat! Namaz vakti gelmiştir, ilgililere duyurulur!" demeye getirilen düz, ahenksiz bir metin okuyor müezzinler. Veya, namaz kılmayanlara beş vakit slogan! Mikrofonu eline geçiren sadece avazı çıktığı kadar bağırıyor, ama asla çağırmıyor. Oysa ezan bir davet... Hilmi Yavuz'un söylediği gibi sadece ibadete değil, aynı zamanda bir düşünceye, bir inanca, bir kültür ve medeniyete davet. Bütün davetler gibi o da nazik ve kibarca yapılmalı. Ama hayır! Bitmiş, tükenmiş, nefesi kesilmiş, inceliğini yitirmiş kimi müezzinler isteksiz isteksiz ezan okuyorlar.
 <br/>
 <br/>
 O yanık yanık okunan, okunurken de dinleyen herkesin ruhunu okşayan, yüreğine işleyen ezanlar geçmişte kaldı. Hemen hepsi dergâh terbiyesi görmüş, bir mûsikî üstadının dizinin dibine çöküp onunla meşk etmeden mahfel sürmesine çıkmayan mûsikîşinas müezzinler yok artık. Hafız Kemal Efendiler, vaktiyle Ortaköy'den okuduğu sabah ezanıyla Üsküdar ahalisini uyandıran Hafız Burhanlar, Hafız Samiler geldi, geçti. Hele Aksaray Valide Camii sermüezzini Hafız Kemal Efendi öyle bir okurmuş ki ezanı, işiten huşû içinde dinler, hiç bitmesin istermiş. Hafız Kemal Efendi, müezzinliği Istanbul'un işgal yıllarına rastladığı için, biraz da işgal edilmiş ecdat yadigârı bu güzel şehrin evlâdı olarak, ayrı bir hüzünle okurmuş ezanı. Hâlâ anlatılır, Istanbul'un o kötü günlerinde Hafız Kemal Efendi Şehzadebaşı'ndaki Nevşehirli Ibrahim Paşa Camii'nin minaresine çıkmış, yatsı ezanı okuyacak. Istanbul işgal edilmiş ya, Hafız'ın yüreği zaten yanık. Öyle bir okur ki, o sırada seyruseferi idare etmekte olan Italyan polis memuru Hafız Kemal Efendi'nin okuduğu ezandan etkilenir, trafiği durdurur ve ezanı sonuna kadar can kulağıyla dinler. Hafız, mağrur bir işgalcinin yüreğini "fetheder" sesiyle, artık nasıl okuduysa ezanı. Ne malûm, belki de o meçhul Italyan polis, okuduğu ezandan etkilenerek günün birinde Sermüezzin Hafız Kemal Efendi'nin dizinin dibine çöküp bir Kelimei Şehadet getirmiştir.
 <br/>
 <br/>
 Biz "hoparlörlü dönemin sağır çocukları", eskinin o güzel sesini pek bilmeyiz. Şimdi hepimiz gürültü ile büyüyoruz. Oysa güzel sesle ve yumuşak bir üslupla okunan ezan bile tek başına, içinde yaşadığımız bu "gürültü uygarlığı"na ne güzel bir cevap olur, o taş gibi sertleşmiş yürekleri  nasıl da yumuşatırdı.
 <br/>
 <br/>
 <br/>
 <br/>
 HER VAKTIN MAKAMI AYRI
 <br/>
 <br/>
 <br/>
 <br/>
 Eskiden 5 vakit ezan, en az 5 değişik makamda okunurmuş. Tuğrul Inançer'in verdiği bilgiye göre mesela sabah ezanını Dilkeşhâverân veya Sabâ, öğle ezanını Hicaz, ikindi ezanını Hüseynî veya Uşşak, bazen de Beyatî, akşam ezanını mutlaka Segâh, yatsıyı ise Rast makamında okumak, usuldenmiş. Bunun sebebi de, güneşin hareketleriyle ilgili. Güneşin her namaz vaktinde farklı konumlarda olması, insan ruhunu da etkilediği için, her vaktin bu haleti ruhiyeye uygun bir makamla okunması uygun görülmüş. Işin içine makamlar girince, zaten güzel bir muhteviyatı olan ezan, daha bir güzel okunur olmuş. Zaten ezan denilmezmiş pek. "Ezânı Muhammedî" imiş adı. Okuyan müezzin, Allah ve Muhammed aşkıyla okurmuş, kendisine ilk müezzin Bilâli Habeşî'yi örnek alarak. Güzel okunan her ezan, önce şairin yüreğine ulaşır, zaten hassas olan şair yüreğinde derin izler bırakırmış. Beşir Ayvazoğlu'na göre şehirleri motor gürültülerinin istila etmediği zamanlarda, şerefelere çıkan müezzinlerce, araya hoparlör ucubesinin girmediği, insan sesinin bütün tabiiliği ile okunan ezanlar, birçok şaire ilham kaynağı olmuş. Mesela Tevfik Fikret "Sabah Ezanında" adlı şiirinde, sabah ezanı okunurken ulvi bir sessizliğe bürünen tabiatın "hâmûş hâmûş" ibadet ettiğini söyler. Ahmet Haşim de Allahu Ekber adlı şiirini yine bir sabah ezanını dinlerken hissettikleriyle yazmış. Ezanın anlamını ve ezanlar okunurken duyulan "vecd ü istiğrak"ı en iyi anlatan şair, şüphesiz Mehmet Akif' tir. Birinci Safahat'ta yer alan Ezanlar şiirinde, ezan okunurken, yaratılışın bütün ahengi, Hakk'ı ezberden yad eder. Yahya Kemal de, "Ezânı Muhammedî" redifli gazelinde aynı duyguları terennüm etmiştir:
 <br/>
 <br/>
 "Emri bülendsin ey Ezânı Muhammedî
 <br/>
 <br/>
 Kâfî değil sadâna cihânı Muhammedî..."
 <br/>
 <br/>
 <br/>
 <br/>
 KENTIN VAROŞLARINDAN
 <br/>
 <br/>
 YÜKSELEN ZEVKSIZLIK
 <br/>
 <br/>
 <br/>
 <br/>
 Vaktiyle Şair Nedim bir kasidesinde;
 <br/>
 <br/>
 "Cenneti görmüş bir adem var ise gelsin desin,
 <br/>
 <br/>
 Tarhı ânın dahî böyle dilkeş ü rânâ mıdır? "(Cenneti görmüş biri varsa gelsin, onun da farkı böyle güzel ve gönül çekici midir söylesin") diyerek Istanbul'u Cennet'le kıyas edermiş. Istanbul Cennet olduğuna göre, ezanlar da herhalde bir cennet nağmesi idi. Istanbul eski güzelliğini kaybettikçe, ezanlar da eski güzelliğiyle okunmaz oldu. Şehirler, insanlarını yansıtır her zaman. Insanları güzelse, şehirler de güzel olur. Güzelliğini kaybettikçe insanlar, şehirler de giderek çirkinleşir, yaşanmaz hale gelir.
 <br/>
 <br/>
 Ezan niçin kötü okunuyor? Bir kanaate göre, bu sorunun cevabını yakın tarihimizde bulabilmek mümkün. Cumhuriyet'in ilk yıllarında, Müslüman ulema yok edilince, yeni nesle ilim öğretecek, onları terbiye edecek önderler kalmadı. Din baskı altında tutuldukça, Müslümanlar entelektüelini, sanatçısını yetiştiremedi, bu süreç içerisinde Islâm medeniyetinin bütün unsurları çökertildi ve estetik boyut köreldi. Islâm kültürünün önemli üretim yerlerinden olan tekke ve dergâhlar kapatıldı, medreseler işlevini kaybetti, Kur'an öğrenmek ve öğretmek yasaklandı, ezan Türkçe okutulmaya başlandı. Minarelerden yıllarca "Allahuekber" yerine, "Tanrı uludur" nidası yükseldi. Hem de slogan atar gibi düz, ahenksiz ve çirkin bir bağırtıyla.
 <br/>
 <br/>
 Uzun süren bu sindirme politikaları meyvesini verdi ve kültürel alanda telafisi uzun yıllara malolan gerilemeler yaşandı. Ezanın yaklaşık 18 yıl boyunca Türkçe okutulması, geleneksel ezan okuma tarzını da yok etti. Şimdilerde okunan ezan, 50'li yıllardan sonraki küçük birikimin sonucu. Kaybedilen değerler yavaş yavaş yerine geliyor ve ezan da yakın bir gelecekte yine eski güzel şekliyle okunacak.
 <br/>
 <br/>
 Bir başka kanaate göre ise genel bir seviyesizlik hakim ve bunun temelinde özellikle 50'lerden sonra yükselen göç olgusu yatıyor. Istanbul'un kendine has inceliği vardı bir zamanlar. 50'lerden sonra büyük şehirlere, özellikle de Istanbul'a başlayan göç neticesinde şehir genişledi ve o Istanbul'a has incelik, dağıldı gitti. Islâm medeniyetinin bir göstergesi, o medeniyetin bütün birikiminin, özellikle tekke ve dergâhlar kanalıyla süzülüp Istanbullu'nun ruhuna nakşolunduğu güzel şehir, Ahmet Turan Alkan'ın ifadesiyle bir "kent"e dönüştü. Bu dönüşüm, modernliğin çirkinliklerini de beraberinde getirdi ve Istanbul'un önüne döktü. Önce "bireyselleşme" başladı, ardından sosyal ilişkiler zayıfladı. "Nezaket, kibarlık" gibi erdemler hayatın dışına itildi. "Istanbul efendisi", toprak oldu gitti. Onun yerine, Istanbul'un varoşlarından, bu şehre para kazanmak için gelindiğine ve bu uğurda her şeyin yapılması gerektiğine inanan ve kendisini öyle şartlandıran, Istanbul'u bir "medeniyet şehri" olmaktan çok bir "fırsatlar ve fırsatçılar şehri" olarak gören yeni bir Istanbullu profili yükseldi. Istanbul'u düşünmeyen, Istanbul'u sevmeyen, ona acımayan, Istanbul'la bütünleşememiş "Istanbulsuz" bir Istanbullu. Kısa zamanda Istanbul, "Eğer yükselmek istiyorsan, başkalarının sırtına basacaksın" diye düşünen; "Kimseye acıma, acınacak hallere düşme" gibi bir hayat felsefesini benimsemiş insanlarla dolup taştı. Böyle bir hayat felsefesini tecrübe edip başarılı sonuçlar alan öncü göçmenler, kendilerinin durumuna heveslenip "O başardıysa ben de başarırım" diyerek memleketlerinden kopup gelen yakınlarına tecrübelerini aktardılar. Bu insanlar çoğaldıkça, siyasette de belirleyici olmaya başladılar. Siyasetçiler, iktidar yolunda bu kitleyi de hesaba katmak zorunda kaldılar.
 <br/>
 <br/>
 Istanbul, bu insanlara nimetler sunuyor, yüzyıllardır üzerinde yaşayan yerlilerinden gizlediği cevherini sanki "Yeni Istanbullular'a" açıyordu. Bir arsaya gecekondu dikiyordun, birkaç sene sonra kitabına uydurup tapuyu cebine koyuyordun, arsayı müteahhide verip 5 katlı apartmanı dikiyor ve beş parasız geldiğin Istanbul'da bir anda zengin oluyordun. Bu arada, bir de "Mimar Sinan'ı acaba hangi medeniyet yetiştirdi?" diye  düşünmenize sebep olacak, eğri büğrü kubbeli, teneke minareli camiler de fırsattan istifade, bu genel zevksizliğin bir göstergesi olarak, yerlerini aldı.
 <br/>
 <br/>
 Böylece Istanbul'un rantını yiyenler, Istanbul'un "inceliğini", "güzelliğini" de yok ettiler. Ama bu sadece Istanbul'u değil, medeniyeti de tüketmek anlamına geliyordu. Nitekim medeniyet ve ona ait bütün değerler  tükendi, gitti. Bu kanaate sahip olanlara göre, ezanın çirkin okunması bu gelişmelerin bir sonucu. Sadece ezanın çirkin okunması değil, yaygınlaşan bireysel ve sosyal seviyesizlik de, böyle bir sosyolojik olguya dayanıyor.
 <br/>
 <br/>
 Gerçi ezanın güzel okunmadığı tek yer Istanbul değil. Bütün Türkiye'de durum aynı. Istanbul, artık Türkiye'nin her yerinden insanları barındırıyor. Yani Istanbul'dan baktığınızda  bütün Türkiye'yi rahatlıkla görebiliyorsunuz. Örnekleri Istanbul'dan verdiğiniz vakit, bir anlamda bütün Türkiye'nin öyküsünü anlatmış oluyorsunuz. Bu bakımdan Istanbul önemli bir örnek teşkil ediyor.
 <br/>
 <br/>
 Sonuç olarak, ezan kötü okunuyor. Amacı, insanları Allah'a ibadete davet etmek olan ezanın güzel okunmayışı, hassasiyetini henüz kaybetmemiş insanlara rahatsızlık veriyor. Ama nedense hiçkimse bu çirkin okuyuşa tepki gösterme ihtiyacı hissetmiyor. Halbuki eskiler bu konuda yapılan en küçük hatalara bile müsamaha etmez, hemen tepki gösterirlermiş. "Bir zamanlar camide imamın tekbirinden sonra müezzinin tekbir getirdiği ses perdesi yanlış olursa, cemaat müezzine "Sen ne yapıyorsun?" der gibi döner bakarmış. Böyle günler görmüş Süleymaniye" diyen Sanatçı Ahmet Özhan, eskilerin bu konudaki duyarlılığını hatırlatıyor. Ecdadın  hassasiyetine dair bir başka misali de Sayın Tuğrul Inançer, Neyzen Niyazi Sayın'dan aktarıyor: "Niyazi Sayın, gençliğinde Hz. Hüdai tekkesine gidermiş. Bir teravih namazında malûm teravihin de bir usûlü vardır Itri'nin icad ettiği rivayet olunan ve teravih namazı sırasında icra edilen bir makam sıralaması vardır. Son dört rekatı Acemaşîran ile kılmak adet olmuş. Müezzin Efendi o Acemaşîran sırasında "Rabbenâ Leke'lHamd" derken, nasıl yaptıysa Şevkefzâ oturtmuş. O makamı orada oturtmak da bir ustalık tabii. Selâm verdikten sonra cematten biri dönmüş geriye, müezzin mahfeline doğru "Çok güzel, çok güzel" diye işaret etmiş. Eh, böyle mûsikîden anlayan cemaate böyle müezzin gerekir." Bugün cemaat böyle inceliklere sahip değil. Müezzin ezanı çirkin okumuş kimin umrunda! Cemaatin kusurları müezzinin kusurlarından az değil. Özellikle Kurban Bayramı'nda cemaatin hep birlikte okuduğu Itri'nin Segâh Tekbiri'ni tanıyabilene aşkolsun. Müezzin ayrı perdeden okuyor, cemaat ayrı perdeden. Böylece Itri'nin sadece 6 nota ile bestelediği o muhteşem eser, dinlenmez hale geliyor.
 <br/>
 <br/>
 Ezanın çirkin okunmasının sebeplerinden biri de, bu konuda yeterli eğitimin verilmiyor olması. Ahmet Özhan da, bunu eğitimsizliğe bağlayarak şunları söylüyor: "Eğitimden kasıt, bir ustaçırak ilişkisidir. Ezanın minarelerimizde fevkalâde icrâ edildiği ve dinleyenlerin gönüllerini camiye, Islam'a ısındırdığı dönemlerde böyle bir ustaçırak ilişkisi vardı. Dergâhlar açık idi, oralar aynı zamanda bir mûsikî okulu idi ve meşk edilirdi. Insanlar orada mûsikî eğitimi alırlardı. Şimdi bu işleri yapacak kimselerin ehil kimseler olmaları gerekiyor. Ses imtihanından geçmiş, mûsikî eğitimi almış kimselere ihtiyaç var. Birdenbire herkesi Hafız Sami haline getiremezsiniz. Hele bu elektronik dönemde bu iş daha da zor; çünkü elektronik, sesi tembelleştiriyor."
 <br/>
 <br/>
 Sanatçı Bekir Sıtkı Sezgin de eğitimin önemine inanıyor. Ancak onun üzerinde önemle durduğu birkaç nokta var: Eğitim doğru yapılmalı, ehil insanlar tarafından verilmeli, Osmanlı'daki okuyuş tarzı öğretilmeli, müezzinler ezan okurken "ayn çatlatıp kaf patlatmamalı." Eğer bu işi Diyanet üstlenecekse, ehil insanları görevlendirmeli.
 <br/>
 <br/>
 Bu işin eğitimini vermek de ayrı bir zorluk. Çünkü ehil insan sayısı az, bu işi canı gönülden öğrenmek isteyen insan sayısı az. Bugün ezanın daha iyi okunması için müezzinlere mûsikî dersi verilmesinin cemiyet üzerine farzı ayn olduğunu belirten Tuğrul Inançer, yine eskilerden bir misal ile, bu eğitimin nasıl yapıldığını şöyle anlatıyor: "Meşhur Kazasker Mustafa Izzet Efendi merhum; Kazaskerlik, malum Şeyhu'lIslamlıktan  sonraki en yüksek ilmi rütbedir. Hazret aynı zamanda Nakşi şeyhidir de. Tabii hattatların en mûsikîşinası, mûsikîşinasların da en hattatıdır. Biraz da dervişlerin o cezbe haliyle kendine mahsus halleri olan bir zatı şerif. Ramazanlarda cami cami dolaşıyor. Orada küçük çocuklar Kur'anı Kerim öğreniyorlar. Bazılarının önüne bir kese altın koyar ve; "Evladım, sen bu işi bırak, git kunduracı mı olacaksın, marangoz mu olacaksın, ne olacaksan ol. Senin bu sesin, bu işi  yapmak için müsait değil. Al, bu da senin tahsil paran evladım" der, ona yol gösterir, tabiatına uygun işlere yönlendirerek yardımcı olurmuş. Bir kısmının da hocasının önüne bir kese altın koyar; "Hoca, senin bütün geçimin bana ait. Bu çocuğun üzerinde dur, ona mûsikî öğret, kıraat öğret. Bu adamdan iyi bir hafız, iyi bir mûsikîşinas olur" dermiş. Bakın ecdaddan bu büyük zatın yaptığı iyiliğe..."
 <br/>
 <br/>
 Islamiyet bir güzellik ve incelik dini. Islam medeniyeti bir "gönül medeniyeti" ve bu medeniyet tetkik edildiğinde, mimaride, mûsikîde ve edebiyatta  bu güzellik ve inceliğin yansımalarını görüyorsunuz. Islam dini taşa dokunmuş, taşı güzelleştirmiş, toprağa dokunmuş, toprağı güzelleştirmiş, insana dokunmuş, insanı güzelleştirmiş, güzel insanların dini olmuş. Hicaz'da başlayıp Afrika çölleri üzerinden  Endülüs'e kadar uzanan; hüzünlü Saraybosna'dan geçerek Balkanlar'ı, Istanbul'u, Anadolu bozkırlarını, Fernand Braudel'in büyük bir coşkuyla anlattığı sıcak insanlar ülkesi Akdeniz'i, Ege'yi, sonra Karadeniz'i, Kafkasya ve Asya'yı  hatta Rusya steplerini içine alan alabildiğine geniş bir coğrafyada güzel sesle okunan ve dalga dalga yükselen tatlı ezan sesleri, Islamiyet'in o engin estetik boyutunun bir göstergesi aynı zamanda.
 <br/>
 <br/>
 Ezanın kötü sesle okunuyor olmasından aslında hepimiz sorumluyuz. Ayrıca kötü sesle okunuyor olması hiç okunmamasından elbette daha iyi. Bugün Islam aleminin en önemli şehirlerinden biri Istanbul'da bile küçük de olsa bir caminin olmadığı, ezan sesinin yükselmediği "mabedsiz siteler" var. Istanbul, bunu hiç haketmiyor oysa. Islam coğrafyasının dışına çıkıyorsunuz, kulaklarınızdan çok yüreğiniz arıyor ezan sesini. Onu işitince kendinizi emniyette hissediyorsunuz.
 <br/>
 <br/>
 Ezan, Islam dininin bir sembolü. l400 yıldır geniş bir coğrafyada, tatlı tatlı okunuyor, insanın yüreğini ferahlatıyor. Bazen hiç bitmesin, hiç susmasın istiyor, "Allah bizi Ezânı Muhammedî'den mahrum etmesin" diye yürekten dualar ediyorsunuz. Ezan sadece Allah'a ibadet çağrısı değil, bir inanca, bir düşünceye, engin bir kültür ve medeniyete de çağrı. Onu duygulu, güzel ve içli bir şekilde okumak varken, neden gereken ihtimam gösterilmiyor, onu okuma işi ehliyetsiz kimselere bırakılıyor? Böyle yapmakla, "Işi ehline verin" hadisi şerifine muhalefet etmiş olmuyor muyuz?
 <br/>
 <br/>
 <br/>
 <br/>
 Hz. Bilal'in son ezanı
 <br/>
 <br/>
 Ezanı ilk okuyan O'ydu son okuyan da O. Bilal, iki cihan sultanının dârı bekaya göçünden sonra, O'nsuz bir dünyada ezan okumayı kendine haram kılmıştı. Mekke ve Medine de ona dar gelmiş, uzaklara, çok uzaklara gitmişti. Yokluğun ateşinden kaçıyordu, fakat boşunaydı. Kaçtığı ateş yüreğindeydi.
 <br/>
 <br/>
 Ve birgün Peygamber (s.a.v)'in köyüne geri döndü. Daha fazla dayanamamıştı. Mescidi Nebevi'nin miski, amberi kıskandıran kokusu burnunda tütüyordu. Mescidin hasırlarını gözyaşları ile bir kere daha sularken onu görenler etrafını sardı. Peygamber'in müezzini gelmişti. Hazreti Hasan ve Hüseyin boynuna dolandı. "Ne olur ya Bilal, ne olur bir kere daha oku ezanı. Efendimiz'in 'Bilal, ezan oku da içimize bir su serp' buyurduğu gibi, ne olur gönlümüze bir kere daha inşirah sal" dediler. Evet, Bilal'e haramdı ezan, fakat isteyen de O'nun torunlarıydı. Kıramadı.
 <br/>
 <br/>
 Yıllar sonra bir kere daha mescidin duvarına çıktı. Titreyen elini kulağına götürdü ve tarihin son kez şahit olacağı ezanını okumaya başladı. Ilk "Allahu ekber" dediğinde mesciddekilerin dizinin bağı çoktan çözülmüştü. Bütün Medine ahalisi akın akın Mescidi Nebevi'ye koşmaya başladı. Bilal'in sesini duyanlar Peygamber Efendimiz'in geri döndüğünü zannettiler. Gelenler inkisarla boyun büküyor ve gözyaşlarına boğuluyordu.
 <br/>
 <br/>
 Sıra "Eşhedü enne Muhammeden Rasullah"a gelince Bilal bunu ancak bir kez söyleyebildi. Ikincisine takati kalmamıştı. Diğer Peygamber aşıklarının kucağına yıkıldı.
 <br/>
 <br/>
 Bu hazin tabloya, O'nu görüp O'nu duyup da O'ndan ayrı kalmaya, kan ağlasa da ancak sahabe yüreği dayanabilirdi. Ve o sahabeler Efendilerine kavuşabilmenin heyecanı ile cepheden cepheye koştular, Mekke'de, Medine'de, hele yatakta ölme korkusu ile tüyleri diken dikendi.
 <br/>
 <br/>
 Mehmed Şevket Eygi:
 <br/>
 <br/>
 Pavarotti'nin Müslüman olmasını mı bekleyelim?
 <br/>
 <br/>
 Şeyh Sadii Şirazî anlatıyor: "Seyahat ettiğim şehirlerden birinde bir gün minarede ezan okuyan birini gördüm. Sesi o kadar bed idi ki, Istahr Kalesi'nin dibinde bağırsa kale yıkılırdı. Ezanı bitirdikten sonra ona sordum: Kardeş sen bu Ezan'ı kaça okuyorsun? Cevap verdi: O ne biçim söz, ben Allah rızası için okuyorum. Ben de ona: Öyleyse Allah aşkına okuma!.. dedim."
 <br/>
 <br/>
 Şimdi, maalesef Türkiye'deki bazıları, Rumeli Hisarı'nın dibinde bağırsalar, o metin kalenin burc u barularını yıkacak kadar bed sesli ve ezanın edeb ve erkânından mahrum bulundukları halde, bedava değil, üstelik de ücret mukabilinde ezan okuyorlar.
 <br/>
 <br/>
 Ezanda üç unsur vardır: Bilgi unsuru; yani ezan Islâm'ın temeli olan Kelimei Şehâdeteyn'i günde beş kez halka ilân etmektir. Ikincisi: Aksiyon, amel unsurudur; yani ezan halkı Allah'a ibâdet etmek suretiyle kurtuluşa, fevz ü felâha, necâta ve dâreyn saâdetine çağırır; onlar da icâbet ederler. Üçüncüsü: Estetik ve güzellik unsurudur; yani ezan ruhları ürperten, gönülleri heyecana veren, yer ve gök halkını cûş u huruşa getiren bir ses, makam, edâ, üslûb ile okunacaktır.
 <br/>
 <br/>
 Merhum Ali Rıza Sağman Hoca "Meşhur Hâfız Sâmi" adlı kitabında Aksaray Vâlide Camii başmüezzini Hafız Kemâl Efendi'nin hâtemü'lmüezzinîn olduğunu; Hâfız Kemâl ile ezanın kemâli üzere okunmasının son bulduğunu söyler. Bu zat, Mütareke yıllarında bir gece Şehzâdebaşı'ndaki Nevşehirli Ibrahim Paşa Camii'nde yatsı ezanı okumuş; orada trafiği idare etmekte olan işgal kuvvetlerine mensup bir Italyan polisi, kıraatin güzelliği karşısında hayran kalmış, trafiği durdurmuş.
 <br/>
 <br/>
 Eskiden sabah ezanları okunurken fâsık ve fâcirler bile yataklarından doğrulur, ezanı huşû içinde dinler ve sonra namazı kılmadan yine devrilir yatarlarmış. Zamanımızda ise, bazı bed sesli müezzinler yüzünden namaz ehlinin bile yorganı başına çekesi geliyor!
 <br/>
 <br/>
 Tezelden, ehil kimseler tarafından bir Ezan Vakfı ve Enstitüsü kurulmalı; işin bilgi ve estetik boyutları araştırılmalı; ezanla ilgili dokümantasyon merkezi ve ses arşivi tesis edilmelidir.
 <br/>
 <br/>
 Şehirdeki bütün camilerde elbette birinci sınıf müezzinler olmayabilir. Lakin her beldede, yetecek kadar gerçek müezzin bulunmalı; bunlar ezan okurken hayat günde beş kere durmalı; insanlar, tüyleri ürpererek heyecan içinde Ezanı Muhammedî dinlemelidir. Bunları yaşamak için Pavarotti'nin Müslüman olmasını mı bekleyelim?
 <br/>
 <br/>
 <br/>
 <br/>
 Hilmi Yavuz:
 <br/>
 <br/>
 Islam, bir ruh medeniyeti
 <br/>
 <br/>
 "Yahya Kemal, Nihat Sami Banarlı'yı anlattığı hatıralarında çocukluk yıllarını "O yaşlarımda ben Üsküp minarelerinden yükselen ezan seslerini duyarak, içim bu seslerle dolarak yetişiyordum" diye nakleder ve şunları ekler: "1300 sene evvel Hz. Muhammed'in Bilâli Habeşî'den dinlediği ezan, asırlarca sonra bizim zamanımızda hem dinî hem millî bir mûsikî olmuştur."
 <br/>
 <br/>
 Yahya Kemal'i, kendi deyişiyle, bütün ömrünce bırakmamış olan bu sesleri üstad bugünkü okunuş biçimleriyle dinlemiş olsaydı kimbilir ne düşünürdü? Islâm'ı bir his olarak idrak etmenin bu seslerin mûsikîsiyle başladığını, çocukluğunun ezanlı semtlerinde yaşayanlar elbette bilecektir.
 <br/>
 <br/>
 Gelelim bugüne: Hoparlörlerinin sonuna kadar açıldığı minarelerden yayılan ezan seslerinin bu hissi duyuracağı, Islâm'ın bir hissiyat olarak idrakine uygun bu ruh  zemini meydana getireceği kanaatinde değilim. Zira Islâm'ın herşeyden önce Tanpınar'ın tabiriyle bir ruh medeniyeti olduğunu unutmamak gerekiyor.
 <br/>
 <br/>
 Imdi, şu sorulabilir: Modernliğin dünyevileştirici tesirlerinden kurtulabilmek mümkün müdür? Veya modernizasyonun dayattığı teknolojik bid'atlerden Islâm'ı uzak tutmak...
 <br/>
 <br/>
 Hoparlör, kaçınılmazdı; kentlerin büyük gürültüsü içinde ezanın duyurulması başka türlü nasıl mümkün olabilirdi? Ama hoparlörle ezan o derunî, uhrevî mânâsını ve önce his olarak o ruh medeniyetini inşâ edici yanını yitirdi. Şimdi sadece Müslüman'a namaz saatinin geldiğini bildiriyor."
 <br/>
 <br/>
 <br/>
 <br/>
 Prof. Dr. Alaeddin Yavaşça:
 <br/>
 <br/>
 Arap üslubu, ezan tarzımızı etkiledi
 <br/>
 <br/>
 "Ezan, Dinî Mûsikî'nin Cami Mûsikîsi'ne giren önemli bir formudur.  Belli bir okunuş tarzı ve tavrı vardır. Genellikle Hicaz, Uşşak, Rast, Sabâ, Hüseyni ve Dilkeşhâverân makamları kullanılır. Her vaktine has olan makamlar vardır. Bugün bu tarza riayet edilmemektedir. Maalesef mûsikîmizi etkisi altına alan Arap üslûbu, ezan tarzımızı, kısacası dinî mûsikîmizi de etkilemiş, eski kurallar tamamıyle terkedilmiştir. Ezan, herkesin canının istediği tarzda icra edilecek bir mûsikî biçimi değildir. Yozlaşmada, minarenin terkedilip ezanın kasetlerle ve hoparlör aracılığıyla icra edilmesi önemli bir rol oynamaktadır."
 <br/>
 <br/>
 <br/>
 <br/>
 Ahmet Turan Alkan:
 <br/>
 <br/>
 Insaf dinin yarısıdır
 <br/>
 <br/>
 "Minareleri hoparlör direği haline getirdiğimiz demden beri işin tadını kaçırdık: Bugün hiçbir kuvvet, müezzinleri günde beş vakit minareye çıkaramaz. O halde gerçekçi davranmak gerekiyor. Şehrin tabii gürültüsü içinde hoparlörsüz ezan okunmasını tasavvur edemeyiz. Yapılacak iki şey var: Evvela ses cihazlarının mütehakkim bir volümle bangırdamasını engellemek gerekiyor; saniyen her müezzinden bir mûsikîşinas kulağına ve zevkine sahip olmasını bekleyemeyeceğimize göre, usulüne uygun bir band kaydını canlı ama kerih icraya tercih edebiliriz. Bu vetire esnasında müezzinlerin eğitiminde de azami gayreti göstermek şarttır. "El insafü nısfü'ddin" buyurulmuş; fikri nâçizimce "insaf", dini mehabetle letafeti kesiştirme basiretini gösterebilmektir."
 <br/>
</div>


Kaynak: [www.aksiyon.com.tr](http://www.aksiyon.com.tr:80/kapak/ezanin-canina-okunuyor_500216), [web.archive.org (arşiv bağlantısı)](http://web.archive.org/web/20150512160000/http://www.aksiyon.com.tr:80/kapak/ezanin-canina-okunuyor_500216)
