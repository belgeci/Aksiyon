# Müteahhitler onunla yükseldi

*Yalçın Çetinkaya 1998.09.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kazakistan'dan Kuzey Afrika'ya, Arjantin'den Avustralya'ya kadar dünyanın dört bir yanına yayılan binlerce Türk müteahhit için geçtiğimiz hafta vefat eden Sezai Türkeş isminin ayrı bir önemi var.
  </font>
 </div>
 <div id="newsText">
  <font class="detail-text">
   67 katlı apartmanların bile büyük müteahhitlik başarısı sayıldığı 1971 yılında Libya Tripoli Limanı ihalesini kazanarak yurtdışına açılan ilk Türk müteahhit unvanını kazanan Sezai Türkeş, Türklerin yurtdışındaki iş yaşamına atılmasını 'milli mesele' olarak algılardı.
   <br/>
   <br/>
   Sezai Türkeş 1971 yılında ilk yurtdışı ihalesini kazandığı sırada tam 63 yaşındaydı; akranlarının köşelerine çekildiği yaşlarda o, Libya'nın dışında ihale kazanabileceği ülkeler arıyor ve bıkmadan Türk girişimcilerin yurtdışına açılması için uğraşıyordu. Bunun için Türkiye'den yurtdışına giden her müteahhide yardım etmeye çalışıyordu. Libya'daki müteahhitlerin sayısı 100'e ulaştığında yakın çalışma arkadaşı Ali Rıza Uzuner' e sarfettiği  'Türkiyemin insanları başka bir ülkeyi Türkiye için baştan başa inşa ediyor. İşte ben şimdi mutluyum' sözleri onun amacını özetliyor. Dünyanın dört bir yanında binlerce Türk müteahhidin bugün 40 milyar dolara ulaşan cirolarla Türkiye adına iş yapmaları Sezai Türkeş'in 70 yıllık iş hayatının sonunda en büyük hayalinin gerçekleştiğini gösteriyor.
   <br/>
   <br/>
   İsmi başarıyla özdeşleşti
   <br/>
   <br/>
   İsmini bizim bile bilmediğimiz müteahhitlerin eserleriyle tüm dünyanın övgüsünü kazanmalarında büyük pay sahibi olan Sezai Türkeş için başarı sadece gösterişli bina, köprü yapmak değildi. İstanbul Teknik Üniversitesi mezunu Sezai Türkeş, mühendislik sektörüne 500'ün üzerinde yeni patentli buluş getirmiş ve bu buluşların bir kısmı 'Türk Tezi' olarak anılıyor. Galata Köprüsü'nün yapımında kullandığı teknik halen İngiliz üniversitelerinde ders olarak okutuluyor. 66 yıllık iş yaşamındaki başarılarından dolayı 3 üniversitenin doktora verdiği Sezai Türkeş, aldığı 'Üstün Hizmet Madalyası' ile de bir ilke daha imza attı.
   <br/>
   <br/>
   Ölümünden birkaç saat önce Çamlıca'daki evinin bahçesinde gençlerle proje tartışmasına giren Sezai Türkeş için çalışmak herşeydi; 1992'de 72 yıllık kader arkadaşı Fevzi Akkaya ile birlikte kurdukları STFA'nın krize girdiğini görür görmez 84 yaşında olduğuna bakmadan yeniden şirketinin başına geçti. Tüm servetini kızına ve 3 erkek torununa bırakan Sezai Türkeş, 4 varisçisini kâh inşaat çamurunda, kâh makam koltuğunda oturtarak iş yaşamında çalışmanın herşey olduğunu herkese gösteriyordu. Eşinin ismini verdiği İnanç Vakfı'nın sadece inşaatına 30 milyon dolar harcayan Sezai Türkeş, başarılarının, bu vakıfta okuyan üstün zekalı çocuklar tarafından devam ettirilmesini istiyordu.
   <br/>
   <br/>
   Yerli araba en büyük lüksüydü
   <br/>
   <br/>
   Dünyanın en büyük 5 mühendislik firmasından biri olan STFA, Libya ile girdiği yurtdışı sınavından, Süveyş Kanalı'nın enerji hattının yapılması, MısırÜrdün enerji nakil hatlarının döşenmesi, Suudi Arabistan'da Muna Tünelleri'nin yapımı ve onlarca ülkede inşa edilen köprü ve barajlarla başarıyla çıktı. İnşaat sektörünün 'ağabey'i, dünyanın en büyük baskül köprüsü olan Yeni Galata Köprüsü'yle, Fatih Sultan Mehmet Köprüsü'yle, Malatya köprüleri ve Aliağa Rafinerisi'nin yapımıyla yurtiçindeki sınavdan da alnının akıyla çıktı.
   <br/>
   <br/>
   Ali Rıza Uzuner yıllarca beraber çalıştığı Sezai Türkeş'in önemli özelliklerinden birinin de berraklık olduğunu belirtiyor ve ekliyor; "Bünyesinde 40'ı aşkın şirket bulunduran, 6 bini aşkın kişiye iş veren, binlerce eser yapan birisinin tüm işlerinde berrak olması Türkiye'de başarının dürüstlükle de gelebileceğini gösteriyor."
   <br/>
   <br/>
   Ölümünden birkaç saat öncesine kadar bile iş konuşan, proje üretmeye çalışan Sezai Türkeş'in hayattaki  en büyük lüksü ise Şahin marka makam otosuydu.
   <br/>
   <br/>
   (Birol Uzunay)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3AB4889780F860028DC8FD9B186DD834?newsId=4089), [web.archive.org (arşiv bağlantısı)](http://web.archive.org/web/20120606075611/http://www.aksiyon.com.tr:80/aksiyon/newsDetail_getNewsById.action;jsessionid=3AB4889780F860028DC8FD9B186DD834?newsId=4089)
