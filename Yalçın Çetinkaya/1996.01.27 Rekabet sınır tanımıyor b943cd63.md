# Rekabet sınır tanımıyor

*Yalçın Çetinkaya 1996.01.27*

<div class="pNewsDetailMainContent" itemprop="articleBody">
 Reklamlar, rekabetin yoğun olduğu ekonomik sistemlerde yararlanılan ve sonuçları genellikle reklamvereni keyiflendiren bir duyuru biçimi. Çünkü reklam, satışları etkileyecek bir pazarlama dalıdır nihayetinde ve satışların artması da doğalolarak en fazla reklamvereni keyiflendirir.
 <br/>
 <br/>
 Rekabete dayalı piyasalarda yer alan işletmeler, mallarını iyi tanıtmadıkları sürece pazardaki yerlerini kaybetme tehlikesiyle karşı karşıyadır her zaman. Ancak rekabete dayalı piyasalarda avantaj göstergesi daima parası bol ve reklama ayırdığı bütçe yüksek olandan yanadır. Niçin böyledir? Çünkü parası bololan medyanın bütün imkanlarından yararlanarak, kitlelere daha kolay ulaşabilme şansına sahiptir. Kitlelere daha kolay ulaşmak da, onların zihninde herkesten önce ve kolayca yer edinmek demektir. Bunu başarabilen, sonuçta satışlarda da -eğer doğru bir reklam stratejisi izlemişse- verim elde etmeyi başarır.
 <br/>
 <br/>
 Jules Henry'nin deyimiyle reklam, bir kural getirmektedir: "İddialararası rekabet şiddetlendikçe, parasallaşmanın boyutları da genişler." Parasallaşma, üretim ve satış sürecine girmediği düşünülen kültürel etmenlerin para kazanmak için kullanılması olarak tarif edilir Henry tarafından. Ürün ne olursa olsun, reklamın getirdiği bu kural asla değişmez. Rekabet ve parasallaşma kanunu, ürünler arasındaki sınırsız rekabetin parasallaşmayı artırdığını, değerleri yıktığını ve toplumumuzun temellerini tehlikeye attığını açıkça ortaya koyar. Parasallaşma değerleri sulandırır, onları yavaş yavaş sıradanlaştırır.
 <br/>
 <br/>
 Procter and Gamble'ın eski yöneticisi H. J. Morgens, reklamın en temel özelliklerinden birinin, işletmeleri rekabete zorlamak olduğunu söyler. Reklamıve rekabeti savunanlar ise, kalitenin yükselmesine neden olduğu için rekabetin desteklenmesi ve körüklenmesi gerektiği görüşünde. Oysa kaliteyi yükseltmenin biricik yolu rekabeti artırmak ve körüklemekten çok, üreticinin topluma karşıtaşıdığı ahlaki sorumluluk ile ilgili bir konu. Üreticinin en kaliteli ürünleri üretmek konusundaki çabaları, rakip kuruluşları geride bırakarak pazarın lideri olma hırsından değil de, tamamen ahliild ilkeler çerçevesinde tüketicinin çıkarlarına uygun ve onu memnun edecek türden ürünler üretebilmek amacından kaynaklanmali. Her halukarda kaliteden yararlanacak olan tüketicilerdir ama, kalite bir savaşın sonucu olmaktan çok, tüketiciye yönelik ahlaki sorumluluğun ve hizmet bilincinin sonucu olmalıdır. Çünkürekabetin yükselmesi, rakipler arasındaki mücadelenin kızışması anlamına gelir ve daha da kötüsü, bu mücadele sırasında tüm ahlaki değerler yara alır, büyük ölçüde de yok olur gider.
 <br/>
 <br/>
 Rekabet, aslında bilgiye de sınır koyar, tüketiciye doğru ve eksiksiz bilgi akışını engeller. Örneğin, bütün televizyonlar birbirine benzer, çünkü kullanılan teknoloji hepsinde hemen hemen aynıdır. Onları birbirinden ayıran asıl faktör, olumsuzluklarıdır. Aygıtın bu özellikleri de açıklanmış olsa, rekabet olmaz. Günümüzde kalite vurgusu, kalitesizliği gizlemek amacıyla yapılmakta. Aslında pazardaki rekabetin kaliteyi pek artırdığı söylenemez. Teknolojinin sınırları bellidir çünkü. Dolayısıyla ortada kalitenin yükselmesine yol açacak bir rekabetten ziyade, kalitesizliği gizlemek konusunda kıyasıya bir rekabet var.
 <br/>
 <br/>
 REKABETİN TOPLUMSALLAŞMASI
 <br/>
 <br/>
 Üreticiler arasında amansız mücadelelere yol açan rekabetin, toplumun bütün katmanlarına yayılmasının sakıncaları üzerinde durmak gerek. Reklamın, rekabeti topluma yaygınlaştırmak ve bunu teşvik etmek gibi bir işlevinden söz edilebilir. Rekabetin toplumsallaşması ise, insanların bir "yarışma etiği" içerisinde heder olup gitmesi ve herkesin birbirine karşı, fırsatını bulsa bir kaşık suda boğabileceği düşmanı gibi davranmasıanlamını taşır.
 <br/>
 <br/>
 Reklam, tüketiciler arasındaki rekabeti körüklerken, onların rekabetçi duygularından yararlanır. İnsanda varolan pekçok duygu gibi, rekabet duygusu da tabii bir duygudur. Reklamcılar da onun tabii bir duygu olduğunu vurgulayarak, olmayan bir şeyi ortaya çıkarmadıklarını söylüyor haklı 'olarak. Bu doğru, ama rekabetin bu denli körüklenmesinin yararları tartışılmalı, sonuçları üzerinde durulmalı. Orneğin Islam dini, insanlardaki bu son derece tabii duyguyu "Hayırlıişlerde yarışınız" gibi bir tavsiyede bulunarak yönlendirir. Burada asılolan yarışmanın teşvik edilmesi değil, yarışmaya bireysel ve toplumsal yararları olan bir anlam kazandırılmasıdır. Ancak bugünkü sistemde insanların bir yarışmaya (rekabete) reklam yoluyla teşvik edilmelerinden en fazla yararlanan da, insanların emeklerini, üretkenliklerini, zekalarını, özgürlüklerini sömüren kapitalist sistemin bizzat kendisi.
 <br/>
 <br/>
 Kupon karşılığında otomatik bulaşık makinesi veren bir büyük gazete, reklamlarında bu duyuruyu yaparken, kadınları en zayıf yerinden yakalamış. Onlara: "Hanımlar, herkeste var, sizde neden olmasın?" diye seslenerek, ertesi gün hemen bir gazete almalarını öneriYOL Yada bir televizyon reklamında komşuluk ilişkileri kurcalanıyor: "Efsane'yi alıyorsunuz, başköşeye koyuyorsunuz. Komşular çat çat çatlıyor!.."
 <br/>
 <br/>
 Tüketicinin bir ürüne sahip olmamayı veya sahip olduğu ürünün eskiliğini, reklamların da katkısıyla bir "sınıfsal konum meselesi" haline getirmesi, psikolojik bir zaaftır. Sınıfsal konumunu yükseltmek ve kendisininkinden daha gelişmiş bir buzdolabı veya televizyon, çamaşır makinesi veya otomobile sahip komşusu karşısında ezilmemek ve çiğnenen onurunu kurtarmak için de, komşusunun sahip olduklarından daha iyisine sahip olmaya çalışır. Reklamlara bakılacak olursa, bir tüketici adayının ilk rakibi komşusudur. Sonra bu rakip.ler hiç tanımadığı, belki yüzünü bile göremediği insanlara varıncaya kadar çogalır gider. Reklam, bu yarışı durmadan körükler, çünkü satışı sağlamanın en ö. nemli duygusal noktalarından biridir, bu. Bu tür bir rekabet sonucu gerçekleşen satınalma, temel ihtiyaçları karşılamaya yönelik olmaktan çok, bireyin kendini tatmin etmesine, rakibi ni hiç değilse bir cephede yenilgiye uğrattığını en azından kendisine ispat etmesine yönelik bir satınalmadır.
 <br/>
 <br/>
 Kapitalist değerlerin yükseldiği bu çağda dürüstlük gibi erdemler prim yapmıyor. İnsanın insana üstünlüğü artık sahip olduğu araçların gelişmişliği  ve modernliğiyle ölçülüyor. Rene Guenon' un deyimiyle niteliğin yok edildiği ve niceliğin egemen olduğu bu dönemde maddi kriterler değer kazanıyor. Pitirim Sorükin bu döneme "doyumcul dönem" adını veriyor ve "doyumcul değer sistemi yalnızca maddenin asıl gerçek olduğunu ve manevi olayların mad~. denin görünümlerinden ibaret olduğu.' nu iddia eder" diyor.
 <br/>
 <br/>
 Reklamın, niceliğin egemen olduğu bu çağda yükseliş göstermesi bir tesadüf değiL. Çünkü reklamın işi, içselolanı yok edip dışsalolanın değer kazanmasını sağlamaktır. Reklam, fonksiyonları itibaqyla tek gerçeğin dışsallıkta yattığını savunur ve "dış"ı standardize eder.
 <br/>
 <br/>
 Reklam, bencillik duygusunu alabildiğine körükler. Bencillik ise paylaşmak, infak etmek gibi erdemleri yok eder. Çünkü reklam, rekabeti de körükler. Rekabetin artmasının en önemli sonucu, bencilliği artırmasıdır. Bu konuda Erich Fromm'un şu sözleri önemli bir gerçeği yansıtıyor: "Bencillik, insanın her şeyi yalnızca kendisi için iste mesi durumudur. Bölüşmek yerine sahip olmak, kişiye haz verir. Sahip olmak tek hedef olunca, insan giderek daha açgözlü ve ihtiras sahibi olur. Açgözlülük, toplumdaki sınıflar arasında sürekli bir savaşa yol açar. Bu bakımdan açgözlülük ve barışın birarada olması, hiçbir zaman mümkün değildir.
 <br/>
 <br/>
 Ne kadar çok şeye sahip olursa, o denli mutlu olacağına inanan insan, herkese karşı bir düşmanlık beslemeye başlar. Kandırmak istediği müşterileri, iflasa sürüklemeye çalıştığı rakipleri ve sömürmeyi arzuladığı işçileri, daha az şeye sahip olmasına yol açtıkları için, bencil kişinin düşmanıdır. Böyle düşünen insanların, arzular sonsuz olduğu için hiçbir zaman mutlu olamayacağı bellidir. Onun tüm hayatı, kendisinden daha çok şeye sahip olanları kıskanmak ve kendinden daha az varlığı olanlardan korkmakla geçecektir..."
 <br/>
 <br/>
 Dayanışmaya karşı yükselen rekabet, dostlukların da ölümü anlamına gelir. Rekabet ortamında dostluk varsa eğer, bu sahte ve gösterişten ibaret bir dostluk, tur. Çünkü gerçek dostluk rekabetin M ğil, dayanışmanın varolduğu ortamlarda filizlenir ancak.
 <br/>
 <br/>
 Kısaca insanoğlu, bugün tarih boyunca belki de eşine rastlanmayan türden bir yarışma etiği içerisinde heder oluyor. İn, sanlar sistem tarafından yarışmaya alıştırıldı bir kere. Yarışacak kimse bulamaz. sa, kendisiyle yarışıyor. Reklamlar vasıta. sıyla yarışma daha da büyüyor, kızışıyoı ve yaygınlaşıyor. Sonuç olarak, eğitimden fiziksel güzelliğe kadar, geniş bir alana yayılmış, eşine az rastlanır cinsten bir re. kabet ile, bir yarış hastalığına tutulmu! insanlık. Herkes birinci olabilmek için birbirini eziyor. Ancak görünen o ki, bu yarışın birincisi hiç olmayacak.
 <br/>
</div>


Kaynak: [www.aksiyon.com.tr](http://www.aksiyon.com.tr:80/dosyalar/rekabet-sinir-tanimiyor_501289), [web.archive.org (arşiv bağlantısı)](http://web.archive.org/web/20150512115622/http://www.aksiyon.com.tr:80/dosyalar/rekabet-sinir-tanimiyor_501289)
