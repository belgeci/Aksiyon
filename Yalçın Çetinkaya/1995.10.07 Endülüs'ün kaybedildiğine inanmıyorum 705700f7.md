# Endülüs'ün kaybedildiğine inanmıyorum

*Yalçın Çetinkaya 1995.10.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Endülüs halkı için barış savaştan daha önemliydi, Hıristiyan Haçlılar için ise savaş barıştan. Onun için Endülüslüler bugün bile yaşayan kalıcı şeyler koydular ortaya. Bugün Endülüs 'ten geriye (barış ve sevgi' kaldı"
  </font>
 </div>
 <div id="newsText">
  <font class="detail-text">
   Kurtuba, Endülüs'ün başkentliğini yapmış eski bir İslam şehri. 13. yüzyılın ortalarında İspanyollar'ın eline geçtikten sonra, sahip olduğu kültürel değerler de yavaş yavaş elinden çıkmışve değişmeye başlamış. Kurtuba'nın önemi, Endülüs İslam Medeniyeti'nin bir ilim ve kültür merkezi olmasından kaynaklanıyor. En büyük Aristo şarihi olarak kabul edilen İbn Rüşd bu şehirde doğmuş, kadılık yapmış bir İslam alimi." Averroes" adıyla Batı düşüncesi tarihinde de çok önemli bir yere sahip olan İbn Rüşd, bugün bile adeta şehrin sembolü niteliğini taşıyor. Eski Kurtuba'da, İbn Rüşd'ün adının verildiği sokaklar var.
   <br/>
   <br/>
   İbn Rüş'ün adı sadece sokaklarda değil, geçtiğimiz yıl kurulan bir üniversitede de yaşıyor. Kurtuba Mescidi'nin yakınları!1da, eski 15urtuba'nın içinde kurulan ıbn Rüşd Universitesi, Islam ilimIerini öğretmek ve Endülüs Me'deniyeti'nin kaybolan değerlerini ihya etmek niyetinde.
   <br/>
   <br/>
   İbn Rüşd Üniversitesi Rektör Yardımcısı Prof. Dr. Nasruddin Peyro ile Kurtuba'da, İbn Rüşd Üniversitesi'ndeki odasında konuştuk. Tercümanlığımızı, İspanyolca'yı üç ay gibi kısa bir sürede öğrenen Muzaffer Kahraman yaptı. Kendisine teşekkür ediyorum.
   <br/>
   <br/>
   * * *
   <br/>
   <br/>
   Kurtuba'da, İbn Rüşd'ün doğduğu şehirde onun adını taşıyan bir üniversite kuruldu. Üniversiteyi tanıtmanızı rica ederek başlamak istiyorum konuşmaya.
   <br/>
   <br/>
   İbn Rüşd Üniversitesi'nin uluslararası nitelikte ve diğer uluslararası üniversitelerin sahip olduğu imkanlara sahip olduğunu ve bir İslam üniversitesi örneği teşkil ettiğini söylemeliyim. Bunun yanında İspanyol hükümetinin ve diğer resmi kuruluşların nüfuzunda olmayan bağımsız akademik bir vasfı var. İbn Rüşd Universitesi'nin. Islamabad Islam Universitesi, Malezya İslam Üniversitesi, Ürdün Ehl-i Beyt Üniversitesi ve Paris İslam Üniversitesi gibi diğer uluslararası İslam üniversiteleriyle anlaşmalar yaptık.
   <br/>
   <br/>
   Konum itibariyle Batı'da, Avrupa' da yer alması, onu daha da anlamlıhale getiriyor. Bu bakımdan üniversiteye iki görev birden düşüyor. Birincisi, İslamiyet ile günümüz Batı düşüncesi arasında bir köprü kurarak Batılı düşünürlere İslamiyet'i anlatmak. İkincisi, İslamiyet'in daha doğru bir biçimde anlaşılmasını sağlamak ve Batılı medyanın belirlediği ve insanların zihinlerinde oluşturduğu İslam imajını etkisiz hale getirebilmek için konferanslar düzenlemek, yayınlar yapmak. Sözünü ettiğim bu iki görev, aynı zamanda birer amaç niteliğini taşıyor bizim için.
   <br/>
   <br/>
   Bunların yanında, Endülüs için de anlam taşıyor İbn Rüşd Üniversitesi. Biliyorsunuz Endülüs, Avrupa haçlılarının işgaline uğramış ve uzun süren kanlı savaşlardan, katliamdan sonra 1492'de tümüyle Hıristiyanlar'm eline geçmiş.'
   <br/>
   <br/>
   Endülüs halkından geriye kalanlar, Hıristiyanlar'm zulmünden çekindikleri için inançlarını gizlemek zorunda kalmış, zamanla Endülüslülük bilinci de zedelenmiş. İbn Rüşd Üniversitesi, zedelenen bu bilincin ihya edilmesi bakımından da tendisini sorumlu hissediyor. Yakın zamanlarda küçümsenmeyecek mesafeler katedildi. Böyle bir üniversitenin kurulması bile hayli önemli aslında. Düşünün, bundan 15 - 20 yıl önce İbn Rüşd adını taşıyan bir üniversitenin varlığını düşünmek bile imkansızdı.
   <br/>
   <br/>
   - Üniversitenin adının "İbn Rüşd" olması, İbn Rüşd'ün gerek İslam düşüncesi ve gerekse Batı düşüncesi için iyi bir referans olmasından mı kaynaklanıyor? Bunun yanında, kimi İslam düşünürlerince tehlikeli bulunan İbn Rüşd akılcılığı üniversitenin eğitim felsefesine 'yansıyacak mı?
   <br/>
   <br/>
   İbn Rüşd, Islam düşüncesi için önemli bir şahsiyet, bu gerçeği değiştirmek mümkün değiL. Aristo'nun eserlerini ve Yunan felsefesini araştırmış ve analiz etmiş. İbn Rüşd gibi bilgiyi, hikmeti, öğrenmeyi seven bir şahsiyetin adını taşıması üniversitemiz için çok anlamlı. Ayrıca İbn Rüşd bir Kurtubalı. Yaşadığı dönemlerde İslam düşüncesini Batı'ya açmış. İbn Rüşd Üniversitesi elbette bütün dünya düşüncelerinin yanında İbn Rüşd'ün düşüncelerini de izleyecektir.
   <br/>
   <br/>
   - Üniversite hangi dallarda eğitim verecek?
   <br/>
   <br/>
   Arap dili, İspanyol dili, fıkıh, siyer ve İslam bilimi gibi alanlarda eğitim vermeyi düşünüyoruz.
   <br/>
   <br/>
   - Öğrenci bulabilmek zor olmalı.
   <br/>
   <br/>
   Şimdilik elli öğrenciyle başlıyoruz.
   <br/>
   <br/>
   Bunların büyük bir kısmı Müslüman değil ve İslamiyet'i ayrıntısıyla öğrenmek maksadıyla üniversitemize geldiler. Tak dir edersiniz ki Batı'da bu şartlar altında bir İslam üniversitesi kurmak ve İslam adına birşeyler yapmak kolay değiL. Medya sayesinde İslam bir tehdit unsuru olarak görülüyor, Müslümanlar fanatik birer cani olarak nitelendiriliyor. Bütün bunlara rağmen Müslüman olmayan bir çok genç insan, İslamiyet'i öğrenmek ve müzakerelerde bulunmak için üniversitemize geliyorlar.
   <br/>
   <br/>
   - Bildiğiniz gibi İbn Rüşd, İslam felsefesinde akılcılığı temsil ediyor. Kendisi din ile felsefeyi uzlaştırmaya ç-alışan, aynı zamanda çok iyi bır Aristo şarihi olarak bilinir. Bazı düşünceleri yüzünden sadece İslam düşünürleri tarafından değil, kilise tarafından da tekfir edilmiş zamanında. Felsefe ile din gerçekten çatışma halinde mi sizce de, yoksa İbn Haldun'un dediği gibi "aynı memeden süt emen iki kardeş" olarak mı telakki etmek gerekiyor din ile felsefeyi ?
   <br/>
   <br/>
   Bilinen anlamıyla felsefe bizatihi bir çatışma alanı açıyor insanın önüne. Din ise bir uyum alanı.
   <br/>
   <br/>
   Bana göre İslam dini Aristo felsefesiyle ve Yunan düşüncesiyle uygunluk sağlayamaz. Yunan düşüncesinde varlık tanımı, evren tanımı ve Tanrı tanımı İslam dininin varlık ve evren tanımı ile örtü§müyor. Ama Hıristiyan düşüncesiyle felsefenin bir uyum içinde olduğunu söyleyebilirim. Çünkü Yunan felsefesi insandaki doğal yapıyı yok etti bir anlamda. İslamiyet, bu doğallığı koruyor ve savunuyor. Ayrıca, özellikle Aristo'nun Tanrı'yı algılayışı ve tanımlamasıyla, Cenab-ı Allah farklı. Bu önemli farklılıklar, Aristo ve Yunan düşüncesi ile İslam dinini birbirinden ayırıyor.
   <br/>
   <br/>
   - Yunan düşüncesi ile Aristoyu özdeşleştirrnek sanırım tümüyle mümkün değil.
   <br/>
   <br/>
   Doğru, örneğin Eflatun daha farklı bir çizgide. Ama Batı rasyonalizminin Yunan düşüncesinde ve Aristo'da temellendiğini söyleyebilirim.
   <br/>
   <br/>
   - İbn Rüşd akılcılığı ne anlama geliyor ohalde?
   <br/>
   <br/>
   İslamiyet ile Batı düşüncesi arasında (Helenistik felsefe diyelim) kültürel bağlar kurmaya ve bir diyalog zemini oluşturmaya çalışan bir insanın akılcılığı. Dolu, çalışkan, iyi okuyan, Aristo düşüncesini çok iyi bilen, Müslüman bir insanın akılcılığı.
   <br/>
   <br/>
   - İbn Arabi ile olan karşılaşmasını ve ıbn Rüşd'ün tasavvuf konusundaki yaklaşımlarını da hesaba katacak olursak, tasavvufa sıkı eleştiriler getiren bir akılcılık mı?
   <br/>
   <br/>
   Hayır hayır, böyle olduğunu ve ıbn  Rüşd akılcılığının tasavvufu karşısına aldığını söyleyemem.
   <br/>
   <br/>
   -Çünkü İbn Rüşd akılcılığı, kalbi tümüyle dışlayan, bugünkü Batı rasyona lizmiyle birebir örtüşen cinsten bir akılcılık değiL.
   <br/>
   <br/>
   - Nasıl bir akılcılık o zaman?
   <br/>
   <br/>
   Akıl ve kalbi birbirinin ayrılmaz parçaları olarak kabul eden bir akılcılık demek sanırım daha uygun olur. Buna da ne kadar akılcılık denir, o da ayrı bir araştırma konusu bence.
   <br/>
   <br/>
   - Avrupa'daki rönesans hareketini hazırlayan birikimin Endülüs kaynaklı olduğu söyleniyor. Bu düşünce sizce gerçeği yansıtıyor mu ?
   <br/>
   <br/>
   - Elbette. Akdeniz İslam dünyası ve bilhassa Endülüs, Avrupa düşüncesini şekillendirmiş. Avrupa'daki ilk üniversiteler, Kurtuba'ya gelip eğitim gören öğrenciler tarafından kurulmuştur. Matematik, Tıp, Astronomi, Kimya ve diğer alanlarda Endülüslü alimlerin düşünceleri ve yazdığı kitaplar, Batı bilim ve düşüncesinin oluşumunda önemli bir yere sahiptir. Kopernik'ten çok önce İslam alimleri dünyanın yuvarlak olduğunu söylemişlerdi.
   <br/>
   <br/>
   - Endülüs'ü neden kaybettik? Endülüs tam 800 yıl boyunca Roma'daki Papa ve Fransız İmparatorluğu tarafından organize e'dilen uluslararası Avrupa haçlılarının hücumlarına karşı direndi. Ve bu direniş esnasında bir medeniyet kurdu, bir kültür oluşturdu. Bu,
   <br/>
   <br/>
   bence büyük bir başarı. Sanırım Endülüs Medeniyeti ve Müslüman Endülüs halkı için barış savaştan daha önemliydi, Hıristiyan Haçlılar için ise savaş barıştan. Onun için Endülüslüler bugün bile yaşayan kalıcı şeyler koydular ortaya. Bugün Endülüs'ten geriye "barış ve sevgi" kaldı... Hıristiyanlar'dan ise "savaş". Biz barışın çocuklarıyız. Böyle olduğu içindir ki Bosna'da katledilenler Müslüman, katledenler ise Hıristiyan. Ben Endülüs'ün kaybedildiğine de inanmıyorum ayrıca.
   <br/>
   <br/>
   Avrupa, Müslümanlar'ı ezmeye yeniden başladı. Bosna, bunun açık bir örneği. Evet, bizler de çok şey kaybettik. Körfez Savaş-ı sırasında İspanya hükümeti Endülüslü Müslümanlar'ı kargaşa çıkanrlar gerekçesiyle kontrol altında tuttu.
   <br/>
   <br/>
   - Ortadoğu'da bir savaş oluyor ve İspanya hükümeti Enllülüslü Müslümanlar'ıkontrol altında tutuyor. Bu çok anlamlı.
   <br/>
   <br/>
   Evet, anlamlı. Bizi tehlike olarak nitelendiriyorlar. Herşeye rağmen bu toprağın insanı yavaş yavaş İslam'a dönüyor. Bizler imanlarımızı güçlendirip sağlam bir topluluk haline gelmek niyetindeyiz. Allah'ın yardımı ve izniyle bütün bunlar ileride meyvelerini verecek. Topraklarımızda tarihten bugüne neler olup bittiğini çok iyi anladık ve bir gün Endülüs İslam'a, İslam da Endülüs'e geri dönecek. Umutluyum.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1058-endulusun-kaybedildigine-inanmiyorum.html), [web.archive.org (arşiv bağlantısı)](http://web.archive.org/web/20140329064938/http://www.aksiyon.com.tr:80/aksiyon/haber-1058-endulusun-kaybedildigine-inanmiyorum.html)
