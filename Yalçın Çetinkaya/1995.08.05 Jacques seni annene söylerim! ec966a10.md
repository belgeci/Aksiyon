# Jacques, seni annene söylerim!

*Yalçın Çetinkaya 1995.08.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      "Anneme reklamcı olduğumu söylemeyin. O beni bir genelevde piyanist sanıyor” adlı kitabıyla Fransa’da epey patırtı koparmıştı Jacques Séguéla. François Mitterand’ı sırtındaki ideolojik kamburuyla iki büklüm  yürümekten kurtarıp doğrultan, sonra da iktidara taşıyan reklamcı. Fransızlar’ın biraz küstah, biraz çılgın; ama son derece kendini beğenmiş çocuğu. Reklam dünyasının “tabu yıkıcısı’’. Deyim yerindeyse bir “Reklam devrimcisi” !
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Jacques Séguéla’nın yaptığı iş öyle az buz iş değil. Adam köhnemiş “Copy (metin)— strateji” yi  şöyle bir dokunuşta yıktı, yerine “Star— strateji”yi oturttu. Bu, reklamcılıkta tabu yıkmak anlamına geliyordu ve her reklamcının göze alabileceği bir şey değildi.
   <br>
    <br>
     Aslında  reklamcılıkta bu değişim gerekliydi. Gelecek, şunu istiyordu: Ya deri  değiştirirsin, ya da postu deldirirsin. Dünya durmadan değişiyordu ve bu değişimi doğru yerinden yakalamak gerekiyordu. Zaten “değişmeyen tek şey değişim” değil miydi ? Hz. Mevlânâ’nın da; “Dünle beraber gitti cancağızım, / şimdi yeni şeyler söylemek lazım. Ne kadar söz varsa düne ait,/ Şimdi yeni şeyler söylemek lazım” derken, aslında bu değişime işaret ettiği söylenebilirdi. Bediüzzaman Said Nursî’nin “Eski hal muhal, ya yeni hal ya izmihlal” sözünde de değişimi gözden kaçırmamak ve buna uygun olarak yeni bir hal ve tutum içerisine girmek gerektiği vurgulanıyordu. Değişim, gerçekten önemliydi.
     <br>
      <br/>
      <br/>
      <br/>
      STARI  SEVEN MARKASINA KATLANIR
      <br/>
      <br/>
      <br/>
      <br/>
      Reklamcılar yakın zamanlara kadar l800’lü yıllardan kalma basit duyuru mantığını aşamadılar. Eski Sovyet rejiminin tuzu kuruları gibi basmakalıp fikirler üzerine oturmayı yeğlemişler hepsi. Çünkü, işin kolayı bu. Copy(metin) strateji de bu anlayışa  sahip olan reklamcılar arasında yaşayıp gitti. l920’li yıllarda Amerika’da bulunan ve daha sonraları bütün dünya reklamcıları tarafından benimsenen, hatta günümüz reklam kampanyalarına  bile yol gösteren Metin Stratejisi, reklamcıyı pek fazla yormuyor ve onu daha kreatif olmaya zorlamıyordu. “Metin stratejisi tavan arasına” diyor Jacques Séguéla; “Kör reklamcının beyaz bastonundan başka bir şey değildir o. Sokakta karşıdan karşıya geçmemize yardım eden; ama daha iyi görmemizi sağlamayan bir hastabakıcıdır. Düşüncenin bu el arabasının Concorde ve Kıyamet Çağı’nda hâlâ yeri olabilir mi?” Bunları dedikten sonra da, kendisine göre  Anglo—Sakson donukluğunun bir göstergesi olan metin stratejisini tavan arasına atıyor, ürünün starla (yıldızla)  özdeşleştiği, insanların kesinlikle daha dikkatli izledikleri ve kolay algıladıkları star—stratejiyi uyguluyordu. Böylece markaya bir kişilik kazandırıyor, reklamlarda oynayan “star” sayesinde markayı da starlaştırıyordu. John Wayne —Marlboro özdeşleşmesi buna iyi bir örnek teşkil ediyor. Marlboro, “star” olmasını bu kovboya borçludur. Séguéla, star—strateji ile Fransa’da batmak üzere olan birçok markayı adam etti. Citroen, bunlardan biri.
      <br/>
      <br/>
      Séguéla’ya göre copy (metin) strateji belâlı bir şey. Neden belâlı? Çünkü bir rehberden çok, bir korkuluk. Oysa reklamın forsa bekçilerine değil, gururlara ihtiyacı var. Ikincisi, copy strateji akılcıdır ve bu da iletişimi basit bir tekniğe indirgemek anlamına gelir. Reklam, bu durumda “bilim” haline gelmek gibi bir tehditle karşı karşıyadır. Üçüncüsü, ki bu daha da tehlikeli bir durumdur: Metin stratejisi, bütün düşüncesini maddeciliğe dayandırır. Nesne kültü başaşağı giderken, ürün de çöker. Akıl yürütmeler, toplumlar düşünce değiştirdiği gün ölür gider.
      <br/>
      <br/>
      Peki, star nedir? Neden star strateji copy—stratejiyi kolayca tavan arasına attırmış? “Çünkü star” diyor Séguéla, “kişileri canlandıran aktörden fazla bir şeydir. Star, somut kimliğine onlarla bürünür. Ve onlar da gerçek kimliklerini starda bulurlar. Star aynı anda her yerde bulunan ve evrensel olandır. Copy strateji bir bölme aracı, star strateji ise bir işbirliği aracıdır. Iradesi evrensel niteliktedir.”
      <br/>
      <br/>
      Star, öncelikle inandırır. Bu onun tabii halidir. Sonra, star satın aldırır. Bu onun varolma nedenidir. Daha doğrusu varolma tutkusudur. Star, tek mutlak maldır. Birçok yönü, satın alınma özelliği taşımayan tek mal. Oyunu, görüntüsü, sesi ve anılarına kadar her şeyini paraya çevirebilir. Bir star ne kadar çok sattırırsa, kendi satış bedeli de o kadar artar. Becerikliliğin doruğu olan star, insanlara düş satar.Ve düşün fiyatı da yoktur. Star, zamana meydan okur.Ve star çekicidir. Çekicilik iletişimle atbaşı gider.
      <br/>
      <br/>
      Inandırmak, uzun süreli olmak ve çekmek. Markalarından herbiri için bu şaşmaz üçlemeyi umut etmemiş bir reklamveren herhalde yoktur. Séguéla’ya göre star, tarihin en büyük pazarlama olayıdır. Bugün reklamverenin hizmetinde olmasını tabii karşılamak gerekir. Peki star nasıl oluşturulur? Onun da kolayı var: Metro Goldwyn’den reçeteyi alırsın, olur biter. Kuram basittir: Sıradan bir insanı gösterişli yapmak için kişiliğinin üç unsurunu (fizik, karakter, stil) gösterişli kılmak yeterlidir. Fizik inandırıcı olması için, karakter sürekli  olması için, stil ise çekicilik için. Sıradan, bilinen bir gerçektir ama bu iş için de çaba gerekir. Star doğulmaz, star olunur. Akıl, sebat, yöntem ve yetenekle.
      <br/>
      <br/>
      Starlar için geçerli olan, markalar için de geçerlidir. Böyle diyor Séguéla ve onun star stratejisi, işte bu temeller üzerine kurulu. Ama Séguéla’nın bu teorisi, Türkiye’de tutmadı. l99l seçimlerinde Mesut Yılmaz’lı ANAP’ın reklamlarını üstlendi. Mesut Yılmaz’a “Daha yapacak çok şey var” dedirtti. Ama seçmen bunu pek inandırıcı bulmadı, çünkü Mesut Yılmaz’ın yapacak pek fazla şeyi olmadığını Séguéla’dan daha iyi biliyordu. Olan Mesut Yılmaz’a oldu ve kaybetti. Séguéla, Türk seçmenine çok “Fransız” kalmıştı.
      <br/>
      <br/>
      <br/>
      <br/>
      TÜRKIYE’NIN STARLARI
      <br/>
      <br/>
      <br/>
      <br/>
      Buna “Star strateji Türkiye’de de tuttu” denir mi bilinmez ama, son yıllarda Türkiye’nin starları da reklamlarda boy göstermeye başladı. Bunun ilk örneği, —80’li yılların başlarıydı galiba— Müjde Ar’ın oynadığı “Fuar” marka kolonya reklamıydı. Ürün, fazla yaşamadı. Son birkaç yıldır gerçekten çağ atlayan Türk reklamcılığında “Daha çok star, daha çok satış” anlayışı yaygın. Mesela pop müzik şarkıcısı Tarkan Doritos Panço reklamlarında oynamaya başladıktan sonra, ürün yok satmış. Panço reklamları pek öyle ahım şahım reklamlar değil ama, bütün Tarkan hayranları Doritos Panço yiyorlar.
      <br/>
      <br/>
      Mazhar Fuat Özkan da British Petrol reklamlarında oynamaya başladıktan sonra, BP’nin imajı değişti. Levent Kırca, adı sanı pek duyulmayan Pakpen’in adını izleyicinin zihnine kazıdı. Marmara bira, Metin Akpınar’ın müthiş oyunculuğu sayesinde pazara büyük bir sükseyle girdi. Ibrahim Tatlıses “Bence BMC” dedi, BMC satışları rekor sayılabilecek düzeyde arttı. Örnekleri çoğaltmak mümkün. Zeki Müren, Ajda Pekkan, Ferdi Tayfur, Hülya Avşar, Yonca Evcimik, Mustafa Topaloğlu gibi  Türkiyeli starlar da reklam tezgahından şöyle bir geçtiler.
      <br/>
      <br/>
      Bir de “sonradan olma starlar” var Türk reklamcılığında. Bunlar da kısa zamanda sevildiler ve tanıttıkları markayı pazarda bayağı etkili hale getirdiler. Yapı Kredi reklamlarında oynayan “Bay Pardon” (Kaan Girgin) akla gelen ilk örnek. Gerçi bugünlerde Kentbank’a 350 milyar liraya transfer oldu ama, Bay Pardon Yapı Kredi imajını epey yukarılara çekmiş, bunun yanında reklam izleyicisinin yakından ilgilendiği biri haline gelmişti.
      <br/>
      <br/>
      Tadelle reklamlarında oynayan “ufaklık” Volkan Firik ve Garanti Bankası reklamlarının “küçük müteşebbis sucusu” Emir Erem de sonradan starlaştırılmış, ama ticari açıdan reklamvereni bayağı keyiflendiren sonuçlar elde edilmesini sağlamış iki çocuk. Nitekim bu iki ufaklığın oynadığı reklam filmleri, son yarışmada Kristal Elma ile ödüllendirildi.
      <br/>
      <br/>
      Tüm dünyada reklamcılık sektörü, Séguéla’nın teorisine pek de uygun olarak starların sırtına bindi gidiyor. Bakalım nereye kadar gidecek. Epey gideceğe benziyor, çünkü işin içine star girince satışlar artıyor, imaj düzeliyor. Star demek imaj demek, imaj demek satış demek. Bundan hoşlanmayacak reklamveren var mı?
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21598), [web.archive.org (arşiv bağlantısı)](http://web.archive.org/web/20060527222048/http://www.aksiyon.com.tr:80/detay.php?id=21598)
