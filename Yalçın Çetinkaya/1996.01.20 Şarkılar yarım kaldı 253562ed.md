# Şarkılar yarım kaldı

*Yalçın Çetinkaya 1996.01.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Arnavutköy'deki evinin geniş salonu, tam bir sanatçı içdünyasını yansıtacak sadelikte dekore edilmişti.
  </font>
 </div>
 <div id="newsText">
  <font class="detail-text">
   Salonun ayrı ayrı köşelerinde yer alan bir kuyruklu piyano ve çalışmaktan bıkmayan bir müzisyenin elinde bitap düşmüş yorgun kontrbas adeta duvara yaslanmış, dinleniyordu.
   <br/>
   <br/>
   Aynı zamanda müzisyen olan bir gazeteciyle konuşmak benim için de ilginç olacak" diye başladı konuşmamız, kısa bir tanışma faslından sonra. ''Bu demektir ki, 'müziğe kaç yaşında başladınız?' türünden, artık bıktığımsorular sormayacaksınız." Aklı bir karış havada bir "müzikçiyle" değil, oldukça akıllı, işini ciddiye alan ve çok seven iyi bir "müzisyenle" konuşuyordum.
   <br/>
   <br/>
   Yıl 1993. Ocak ayının ilk günleri. Dondurucu bir soğuk var dışarıda. Onno Tunç'un evindeki ilk görüşmemizde tam 2,5 saat boyunca hiç durmaksızın ve sadece müzik konuştuk. Yükselen Türk popunu, gerileyen arabeski tartıştık. Görüşmelerimiz daha sonraları da sürdü. Kendisinden çok şey öğrendim. Müziği çok iyi bilen, intervalieri, melodileri elektronik cihazların, bilgisayar programlarının yardımıyla değil, zihinsel çabalarıyla üreten bir müzisyendi Onno Tunç. Müziğin ticaretini yapan bir "müzikçi" olmadı hiçbir zaman. Çalışkandı. Müziğin derdine düşmüş, iyi şeyler üretmek için didiniyordu. Güzel müzikler yapıyordu. Açık denizlere yelken açmayı düşlüyordu.
   <br/>
   <br/>
   - Onno Tunç'un Sezen Aksu tarafından seslendirilen "Sen Ağlama", "Ha di Bakalım" ve "Geri Dön" adlı parçaları, yakın geçmişte "hit" olmuş pop müzik parçalarıydı. Nilüfer, Ayşegül Aldinç, Zerrin Özer, Zuhal Olcay ve Harun Kolçak da Onno Tunç'un bestelerini seslendirdiler.
   <br/>
   <br/>
   On no Tunç'un Türk popuna en büyük katkısı, Frigien adlı eski bir kilise modunu kullanarak müziğin sınırlarını genişletmesiydi. Frigien modu, Türk halkı tarafından benimsendi. "Bu bestelerle dinleyiciye 'size uzak değilim' mesajıvermeye çalıştım. Arabesk dinleyicilerini bu tarafa çekmek için hazırlanmış bir tuzaktı bu. Ama çok iyi niyetli, tatlı bir tuzak." diye cevaplandırmıştı "Neden frigien modu?" şeklindeki sorumu Onno Tunç, pop müziğin aslında kalıcı bir müzik olmadığına inanırdı. "Bilhassa kendi yaptığım düzenlemelerde alt yapının dünya standartlanna uygun olmasına özen gösteriyorum. Pop müzik, bir moda müziktir, kalıcı bir müzik değildir. Üstelik çok önemli bir sanat ve uğrunda ölünecek bir müzik türü hiç değildir. Tamamen popüler olmuş moda müzikleri, en gelişmiş stüdyo teknikleriyle halka sunuyoruz. Gençler müthiş tüketiyor. Bu da çabuk tüketilen bir müzik. Üç dakikalık süresi var. Dinleyicinin ilgisini ilk yirmi saniyede yakaladınız, yakaladınız. Yoksa benimsemiyor. Çabuk tüketen, düşünmek istemeyen bir dinleyici grubuyla karşı karşıyayız. Onlarla rahat ilişki kurabilrnek için yorucu olmayan, kolay algılanabilir şeyler yapmamız gerekiyor" diyordu.
   <br/>
   <br/>
   Dinleyiciyi kandırmak için müzik yapmadığını her fırsatta söylerdi. "İ nsanlar, Doğu motijlerine daha yakın" derdi Onno Tunç; "Ben bu motiflerin kullanılmasından yanayım ve kullanıyorum da. Burada yaşayan insanlann kulaklannın alıştığıinteroalleri söküp atmak istemiyorum. Onlan harmanladım. Ortaya enternasyonel birşey çıksın istiyorum. "
   <br/>
   <br/>
   Onno Tunç, işadamı Hasan Kanık ile birlikte geçtiğimiz hafta elim bir uçak kazasında hayatını kaybetti. Türkiye çalışkan, zeki ve nitelikli bir müzisyenini kaybetti. Onno Tunç, bu toprağın yetiştirdiği bir sanatçı, bu medeniyeti oluşturan mozayiğin bir parçasıydı. İyi bir dost, iyi bir "öğretmen" ve meslek ahlakı açısından örnek alınacak bir insandı. Hayatı müzik olan bu sevimli insan şarkılarını tamamlayamadan gitti.	.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=32A016A3232BC94CCB68C233F82FC2AA?newsId=1276), [web.archive.org (arşiv bağlantısı)](http://web.archive.org/web/20121228102259/http://www.aksiyon.com.tr:80/aksiyon/newsDetail_getNewsById.action;jsessionid=32A016A3232BC94CCB68C233F82FC2AA?newsId=1276)
