# Irak'ta gelen gideni arattı

*Murat Uçar Bilinmeyen-tarih*

<div>
 <p>
  <font>
   ABD ile müttefikleri Irak"a demokrasi getirecekleri   vaadiyle girmişlerdi. Sonuç: Yıkılan binalar, patlamalarda hayatını kaybedenler, tutuklanıp işkence görenler, yetim kalan çocuklar, elindeki üç-beş parça eşyayı bit pazarında satıp karnını doyurmaya çalışan insanlar...
   <br>
    <br/>
    <br/>
    Amerika Birleşik Devletleri (ABD) ile müttefiklerinin, kitle imha silahı bulundurduğu ve teröre destek verdiği iddiasıyla Irak"ı işgal etmesinin üzerinden bir yılı aşkın  zaman geçti. Saddam Hüseyin ile George W. Bush arasında, varlığı bir türlü ispat edilemeyen kitle imha silahları yüzünden yaşanan gerginlik sonucu Washington yönetimi, Birleşmiş Milletler"in (BM) karar almasına bile gerek görmeden Irak"ı işgale girişti. İşgalcilerin görünürdeki hedefi Saddam"ı yakalayarak Irak halkını demokrasi ve refaha erdirmekti.
    <br>
     <br>
      ABD uçaklarının hava taarruzuyla başlayan işgal, kara kuvvetlerinin ülkenin güneyinden girişinin ardından fazla uzun sürmedi. Sıcak savaş 9 Nisan 2003 günü işgal kuvvetlerinin başkent Bağdat"a girmesiyle sona erdi. ABD"nin zaferine katılan Bağdatlılar ünlü Firdevs Meydanındaki Saddam heykelini terlikleriyle döverek yılların intikamını aldı.
      <br>
       <br>
        Bundan birkaç gün sonra  kamera karşısına geçen Bush, savaşın bittiğini gururla söyledi. Ama aslında Irak"ta eskisinden daha çetin bir savaş başlıyordu. İşgal kuvvetlerinin direnişçilere, demokrasi ve refah bekleyen Iraklıların ise Saddam dönemini aratan zorlu yaşam şartlarına karşı verdiği çetin bir savaş.
        <br>
         <br/>
         Demokrasi ve refah vaadiyle gelen ABD, bu vaatlerini yerini getirme konusunda sözünü tutmadı. Üstelik patlamaya başlayan bombalar, askerlerine karşı girişilen saldırılar, ABD"nin halka karşı tutumunun sertleşmesine neden oldu.
         <br/>
         <br/>
         Bütün bunlara işgal kuvvetlerinin ülkedeki en üst düzey sivil yöneticisi Paul Bremer"in sertlik yanlısı politikası eklenince Iraklılar için yaşam bir kat daha zorlaştı. Nitekim halen bütün şiddetiyle devam etmekte olan Şii ayaklanmasında Bremer"in bu tutumu etkili oldu. Bremer"in işgal kuvvetleri aleyhinde haberler yayınlandığı gerekçesiyle (ülkeye getirmeyi vaadettikleri demokrasiyi unutarak) Şiilerin önemli yayın organlarından haftalık El Havza gazetesini kapatması Şii ayaklanması için başlangıç noktası oldu.
         <br/>
         <br/>
         Ardından direnişin önemli merkezlerinden Felluce"de sivil halkın üzerine günlerce uçaklarla bomba yağdırıldı. ABD"nin haftalar süren ablukası nedeniyle binlerce Felluceli evlerini terk etmek zorunda kaldı. Aileler parçalandı. Son olarak Ebu Garib Hapishanesinde patlak veren işkence olayları bardağı taşıran son damla oldu. Iraklılar bir sene önce heykelini terlikle dövdükleri eski diktatörleri Saddam"ı bile arar duruma geldi. Hapishanedeki iğrenç tecavüz olaylarını duyan Iraklılar, "Saddam da bize  zulmetti ama o bile namusumuz ve şerefimizle oynamadı"" dedi.
         <br/>
         <br/>
         Savaş nedeniyle üniversiteyi bırakmak zorunda kalan, şimdi yabancı bir şirkette koruma görevlisi olarak çalışan Şii Enver Allavi,  ABD"nin Şiiler için büyük öneme sahip El-Havza gazetesini kapatarak vaadettiği demokrasi konusunda gerçek fikrini ortaya koyduğunu söylüyor. Ayda 150 dolara çalışan Allavi"nin gelecek konusunda diğer arkadaşları gibi hiç ümidi kalmamış. Savaştan  önce okuldayken arkadaşlarıyla Amerika ve demokrasiden bahsettiklerini belirten Allavi, düşündüklerini tek cümleyle ifade ediyor: "Beklediğimiz bu değildi."
         <br/>
         <br/>
         Saddam döneminin tanıklarından yaşlı bir kadın ise yanında torunuyla birlikte Ebu Garib Hapishanesinde tutuklu bulunan oğlunu görmek için bekliyor. Gözü yaşlı Felluceli kadın, torununa sarılarak: "Ben şimdi oğluma mı yanayım torunlarımın karnını nasıl doyuracağıma mı?" diyor. Oğlunun suçsuz yere tutuklandığını söyleyen kadın: "Zaten evlerimiz bombalandı, üç-beş parça eşyamız kaldı. Onu da karnımızı doyurmak için sattık. Oğlumu görmeye gelmek için komşularımdan borç alıyorum"" şeklinde konuşuyor.
         <br/>
         <br/>
         Geçim sıkıntısı ve her an her yerde patlayan bombalar insanları sokağa bile çıkmaktan korkar hale getirmiş. Kocasını geçen sene Amerikan merkez karargahı önünde gerçekleşen bir patlamada kaybeden Sünni Seven Nasry, 3 çocuğuyla tek başına kalmış. Şimdi bir şirkette temizlik görevlisi olarak çalışıyor. "Önceleri her şeyin daha iyi olacağını düşünüyorduk ama daha kötüye gittiğini anlayınca Irak"tan ayrılmaya karar vermiştik"" diyor Nasry. Tek odalı kiralık evde 3 çocuğuyla birlikte yaşadığını belirten Nasry, çocuklarını sokağa salarken korkuya kapıldığını ifade ediyor.
         <br/>
         <br/>
         Şimdilerde işsiz gençlerin en gözde mesleği polis veya özel güvenlik görevlisi olmak. Yerel polis kuvvetlerinin işgal kuvvetleri askerinden sonra en fazla saldırıya uğrayan kesim olmasına aldırmayan Iraklı gençler yaşamlarını sürdürmek için canlarını riske atıyor. Henüz 17 yaşında olmasına rağmen polis üniforması giyen Ahmet H. savaşta babasını kaybettiğini ve yapacak başka işi olmadığı için polis olduğunu belirtiyor.
         <br/>
         <br/>
         Savaş öncesi birikimlerini de tüketmek üzere olan halk yaklaşık 2-3 aydır bit pazarlarına akın ediyor. Amaç evde kalan para edecek üç-beş parça eşyayı satıp geçimlerini sağlamak. Savaşta ölen oğlunun dükkanında kalan son birkaç parça malı pazara getiren yaşlı bir adam fotoğraf çektiğimizi görünce utancından yüzünü gizliyor. Bütün derdi birkaç parça mal satmak. En küçük torunu henüz 1 yaşında. Torununa bakkaldan paket süt alacak parası olmadığı için her gün 1.5 kilometre yol yürüyerek inekleri olan bir yakınından süt aldığını anlatıyor yaşlı adam.
         <br/>
         <br/>
         Öte yandan patlamaların artması Iraklıları canlarından bezdirirken dünyanın dört bir yanındaki eski paralı askerlere yeni bir kapı açtı. İşgal kuvvetleri askerlerinin çekildiği ya da tehlikeli bulduğu için yapmadığı işleri güvenlik şirketlerinde çalışan bu eski paralı askerler yapıyor. Tüm Irak"ta yaklaşık 10 yabancı güvenlik elemanı bulunduğu söyleniyor. Onların da yüzlerinde korku var. Büyük bölümü Afrika ülkelerinden ya da eski paralı Sırp askerleri.  Günlük ortalama 400 dolar ücret alan bu güvenlik elemanları, sivil ayrımı yapmadan silah kullanmaktan çekinmiyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1919 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11518), [web.archive.org (arşiv bağlantısı)](http://web.archive.org/web/20050422023305/http://www.aksiyon.com.tr:80/yazdir.php?id=11518)
