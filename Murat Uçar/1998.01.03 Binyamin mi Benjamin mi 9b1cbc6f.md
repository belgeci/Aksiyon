# Binyamin mi, Benjamin mi?

*Murat Uçar 1998.01.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dilin milletleri ayakta tutan en önemli unsurlardan olduğu su götürmez bir gerçektir.
  </font>
 </div>
 <div id="newsText">
  <font class="detail-text">
   Bir kültürü yok etmenin yolu da dili yok etmekten, en azından özünden uzaklaştırıp tahrip etmekten geçer. Kültür erozyonuna uğrayan hangi millete bakılırsa bakılsın dilin doğru kullanılmadığı, özünden uzaklaştırıldığı ilk görülen şeydir. Bu olaylar ne yazık ki bizim dilimizde de aşikar bir şekilde görülüyor. Dilimizin bozulmasının en önemli sebeplerinden biri yabancı kelimelerin kontrolsüzce girmesi.
   <br>
    <br>
     Yabancı kelimeler Türkçe metinlerde çok değişik imla ile, üstelik çoğu zaman da yanlış olarak yazılıyor. Kamuoyuna doğruyu vermesi gereken basınyayın organları bu konuya hiç dikkat etmiyorlar. Gazetelerde bir kelimenin birbirinden farklı, bir kaç yazımına, televizyonlarda da bir kelimenin bir kaç değişik şekilde telaffuzuna rastlamak mümkün olabiliyor. Kelimelerin yazımı konusunda koyulan kurallar 1940'lı yıllardan beri bir çok kez değiştirilmiş. Örneğin 1940 yılında Akşam gazetesinde Amerika'nın film merkezi olan Hollywood, okunduğu gibi Holivut, şimdi orijinal adıyla yazdığımız Washington da Vaşington olarak yazılmıştı. 1980 yıllarına kadar yabancı kelimeler yaygın olarak okunduğu gibi yazılıyordu. Vaşington, Nivyork, Şangay bunlardan sadece bir kaçı. 1980'lerden sonra kelimelerin orijinal şekilde yazımı yaygınlaştı ve Vaşington, Washington, Niv york, New York oldu. Fakat bu sefer de yanlış yazılma başlandı. Çin'in devlet başkanının ismi Cumhuriyet gazetesinde Cian Zemin olarak yazılırken aynı günkü Yeni Şafak gazetesinde Jian Zemin olarak geçiyordu. Bir diğer örnek de Japon başbakanın ismi; 3 Kasım 1997 tarihli Cumhuriyet'te Ryutaro Hoşimoto başka bir gazetede Hashimoto olarak yazılmıştı.
     <br>
      <br>
       Türkiye'de bu konuda ciddi bir boşluk var. Dilin resmi kurumu olan Türk Dil Kurumu bu konuyla ilgi zaman içinde değişik kurallar koymuş. Kurallar sık sık değişmiş. Fakat kuralların konup değişmesine rağmen Türk Dil Kurumu'nun kurallarının rağbet gördüğünü söylemek pek mümkün değil. Cumhuriyet gazetesi yazarlarından Ergun Balcı'nın yabancı kelimelerin nasıl yazılacağını kendi aralarında belirlediklerini söylemesi karmaşayı ortaya koyuyor. Balcı, "Şimdi herkes kendi keyfine göre yazıyor yabancı kelimeleri. Bu konuda bir kural vardır ve bu kurala uyulmalıdır. Bu karmaşa bir zamanlar Çeçenya konusunda çok yaşandı. Bir kısmı Çeçenya derken bir kısmı Çeçenistan diyordu. Böyle yapılarak Türkçe yıpranıyor" diyor.
       <br>
        <br>
         Başka dillerde yabancı kelimelerin yazımı kendi dil bilgilerine göre yapılıyor. Orijinal yazımına rastlamak mükün değil gibi. Örneğin Arapça olan Faruk kelimesi İngilizce'de, bir İngiliz'in kelimeyi aynen Araplar'ın telaffuzuna yakın bir şekilde telaffuz etmesine imkan verecek şekilde Farouk olarak yazılıyor. Kur'an kelimesini Qouran, hadisi sözcüğü hadith diye yazıyorlar. Bu diğer diller için de geçerli tabii.
         <br/>
         <br/>
         Doç. Dr. Ren Hulian "Çince bir kelimeyi Türkçe bir metinde yazarken veya okurken eğer yapabiliyorsanız en iyisi Çince telaffuzuyla okumaktır" diyor. Fakat yapılamıyorsa benzer telaffuzlar kullanılabilir. Kelimelerin kendi dilimizin fonetiğiyle yazılmayışı dilin yanında kültürümüzü de etkiliyor. Fatih Üniversitesi İngiliz Dili ve Edebiyatı Bölüm Başkanı Yar.Doç. Metin Boşnak yabancı kelimelerin okunduğu gibi yazılması gerektiğini savunanlardan. Boşnak "Yabancı kelimeleri neden dil gümrüğümüzden geçirip yazmıyoruz. Mesela Washington kelimesini neden Vaşington diye yazmıyoruz. Oysa bir zamanlar gazeteler böyle yazıyordu. Bush kelimesi niye direkt Buş diye yazılmasın. Bunun ileride getireceği bir sürü aksaklıklar şimdi de yaşanıyor aslında. Bu aksaklıklardan biri Türkçe'ye yabancı dil fonetiğinin girmiş olması. Artık vatandaş İngiliz aksanını Türkçe konuşur hale geldi. "Ne var ne yok" derken bile İngiliz aksanı ile kullanıyoruz. Bunun bir çok nedeni var. En baş nedeni kültür olarak İngiliz ve Amerikan hegomanyasına girmiş olmamız. Dil açısından öteden beri gelen her kültür aşamamızı simgeleyen yabancı dil furyası vardır" diyor.
         <br/>
         <br/>
         İmla dediğin hergün değişmeli!..
         <br/>
         <br/>
         Türk Dil Kurumu belli zamanlarda kelimelerin imlası konusunda değişik kurallar yayınladı. 1941 yılında yayınlanan bir heberde Türk Dil Kurumu kelimelerin yazımını belirledi diyordu. Haberde şimdi katliamlarla adı anılan, imla kılavuzlarında Cezayir diye yazılan ülkenin adı Cezair olarak yazılmıştı. 1996 yılına gelindiğinde ise Türk Dil Kurumu'nun yayınladığı İmla Kılavuzunda aynı kelime Cezayir oldu.
         <br/>
         <br/>
         Basın organlarında da bu konuda ciddi bir dikkat yok. Gazeteci haberini yazarken acaba bu yabancı kelime nasıl yazılıyor diye aklına geldiğinde hemen ardından Anadolu Ajansı'na bakıyor. Eğer A.A doğru yazmışsa doğru yazılıyor, yanlış ise gazetelerde de yanlış yazılıyor. Bir çok basın organına referans olsa bile A.A'nın da konuyla ilgili bir birimi yok. A.A Dış Haberler Sorumlusu Feyza Okan "Uzman elemanımız yok. Türk Dil Kurumu'ndan uzman danışmanlarımız var, gerektigi zaman onlarla görüşüyoruz. Buna rağmen hatalar olabiliyor. Mesela Arapça bir kelimenin İngilizce bir kelime gibi yazımı en sık yapılan hatalardan biri. Türk Dil Kurumu'nun konuyla ilgili yeni çalışmalarını takip ediyoruz. Bazı gazetelerin bu tür hatalarını da ilgisizlik olarak görüyorum" diyor. Bir birliğin olmayışı zaman içinde aynı gazetede yazan yazarların bile bir kelimeyi farklı yazmasına neden olabiliyor. Çünkü birçok yayınevi imla kılavuzu yayınlamış. Yayınlanan birçok kılavuz da birbirinden farklı.
         <br/>
         <br/>
         Türkçe Gönüllüleri Dil İzleme Grubu Başkanı Hüseyin Movit de, "Türk Dil Kurumu imla klavuzlarında hâlâ Kuveyt'in ismi Küveyt diye yazılıyor. Bu konuda tek yetkili Türk Dil Kurumu'dur fakat onların da nasıl çalıştıkları malum. Türk Dil Kurumu'nun yayınladığı imla kolavuzları ile Milli Eğitim Bakanlığı'nın yayınladığı imla kolavuzları arasında çok büyük farklar var" diyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3343-binyamin-mi-benjamin-mi.html), [web.archive.org (arşiv bağlantısı)](http://web.archive.org/web/20141106182309/http://www.aksiyon.com.tr/aksiyon/haber-3343-binyamin-mi-benjamin-mi.html)
