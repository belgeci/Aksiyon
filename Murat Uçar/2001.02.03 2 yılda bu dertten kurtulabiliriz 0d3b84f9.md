# 2 yılda bu dertten kurtulabiliriz

*Murat Uçar 2001.02.03*

<div>
 <p class="spot">
  Türkiye'yi yıllardır başını ağrıtan Ermeni  sorunundan 2 yıl içerisinde kurtarabileceklerini  belirten Doç. Dr. Mehmet Çelik, "Bu işi  çözecek kadroya sahibiz" diyor.
 </p>
 <p class="metin">
 </p>
 <img border="0" src="/web/20020429110904im_/http://www.aksiyon.com.tr/2001/322/resimler/2yilda.jpg"/>
 <p class="metin">
  Türkiye önce ABD Temsilciler Meclisi'nde alınan kınama kararıyla büyük bir şok yaşadı. Ancak ABD eski Başkanı Bill Clinton'ın soğukkanlı tutumu ve ABD'nin ulusal menfaatleri sözde soykırım tasarısını bir müddet daha kongrenin tozlu raflarına gönderdi. Böylece derin bir 'oh' çeken Türk kamuoyunun sevinci çok uzun sürmedi. Fransız Parlamentosunun sözde soykırımı kabul etmesinin ardından İngiltere'de de soykırıma uğrayanların anısına bir tören düzenlendi. Tarihi çok eskilere dayanmayan bir konu hakkında Türkiye'nin uluslararası alanda periyodik olarak başının ağrımasına karşın hâlâ ne kendi kamuoyunu ne de uluslararası kamuoyunu ikna edecek açıklamalarda bulunmaması ise akıllara ilginç soruların gelmesine neden oluyor. Yurdışında yaşayan Ermeniler oluşturdukları dernekler, yayınladıkları kitaplar ve düzenledikleri konferanslarla konuyu sürekli gündemde tutuyorlar.
 </p>
 <p class="metin">
  Konuya hep Fransız kalıyoruz!
 </p>
 <p class="metin">
  Ermeni yasa tasırısının kabûlünün ardından Türk halkı olaya tepkisini Fransız mallarını yakarak, satmayarak veya almayacaklarını ifade ederek gösterdi. Gayretli bir üniversite rektörümüz 'ün tepkisi ise aciziyetimizi göstermesi açısından son derece anlamlıydı —arkasına tüm öğretim üyelerini de alarak— megafonla marş söyleyip Fransa'yı protesto etti! Türkiye'nin acziyetini değerlendirmek isteyen kimi kesimler ise 'fırsat bu fırsattır' deyip; Türkiye'yi bu dertten kurtarmak için 1.5 trilyon istemekten çekinmedi. Partisi işçileri temsil eden ancak kendisi kapitalizmi son derece iyi kavramış bir genel başkanın Rus belgelerine dayanarak yapacağı araştırma için Türkiye Tanıtma Fonu'ndan 1.5 trilyon para istemesi büyük tepki toplarken, ortada hâlâ bilimsel ve somut çözüm önerilerinin bulunmaması bu ciddi sorun karşısında Türkiye'nin ne kadar hazırlıksız olduğunu gözler önüne seriyordu. Durumun ciddiyeti ve ortadaki karamsar tabloya karşın Celal Bayar Üniversitesi Fen—Edebiyat Fakültesi Tarih Bölümü yaklaşık 2 aydır harıl harıl Türkiye'yi bu kanburdan kurtarmak için çalışıyor, üstelik araştırmalar için harcadıkları kağıdın masrafını bile ceplerinden karşılayarak.
 </p>
 <p class="metin">
  Türkiye'deki azınlıklar konusunda yaptığı ciddi araştırmalarıyla tanınan Doç. Dr. Mehmet Çelik başkanlığında yürütülen çalışmalar büyük bir hızla devam ederken Doç. Dr. Mehmet Çelik Türkiye'nin bu dertten kurtulması için ihtiyaç olan tek şeyin nitelikli ve ciddi araştırmacılar olduğunu ifade ediyor. Türkiye'nin bu konuyla igili olarak uluslarası alanda zor duruma düştüğünü hatırlatan Doç. Dr. Çelik yasa tasarısıyla ilginç bir açıklamada bulunuyor: "Eğer parlamentonun kabul ettiği yasa cumhurbaşkanı tarafından veto edilirse Türkiye bu konuda sonra hiç bir şey olmamış gibi davranmaya devam edecek. Dünya olaylarla ilgili bilgiyi yine Ermenilerin kaleminden okuyacak"
 </p>
 <p class="metin">
  Ermeni katliamı tezleriyle ilgili ülkemizde büyük bir kaynak eksikliği bulunduğunu belirten Çelik; "Ermeniler 1999 yılına kadar kitap bazında 26 bin eser bastırırken biz sadece 113 eser yayınlayabildik. Bu 113 eserin de büyük çoğunluğu sadece Osmanlı arşivlerine dayanan eserler. Objektif olmadığı gerekçesiyle uluslararası alanda fazla rağbet görmüyor" diyor. Bu örnek Türkiye'nin neden uluslararası alanda sesini duyuramadığını açık bir şekilde ortaya koyuyor.
 </p>
 <p class="metin">
  Bu sorunun gündeme gelmesiyle birlikte harekete geçen devlet yetkililerini pek ciddi bulmayan Çelik, "Türkiye'nin tezlerini uluslararası alanda duyuracak olan parlamenterlerimiz, bürokratlarımız ve maalesef bir çok bilim adamımızın konuyla ilgili bilgisinin bulunmadığını üzülerek görüyoruz. Ermeniler bu meseleyi milli bir dava haline getirirken bizim çocuklarımızın geleceğini etkileyecek bir konuda duyarsız ve bilgisiz olmamız düşündürücüdür" diyor.
 </p>
 <p class="metin">
  "Önce Talat ve Cemal Paşa'nın
 </p>
 <p class="metin">
  hesabını versinler!"
 </p>
 <p class="metin">
  Yemek yerken, dinlenirken bile fikri bu işle meşgul olmayan kadroların bu meseleyi halledemeyeceğini ifade eden Çelik; "Tarihin sürekliliğini idrak edemiyorlar. Ermeniler 1920'li yıllarda Talat ve Cemal Paşaları vurdular. Türkiye bu meseleye dahi sahip çıkamadı. Bu adamlar Talat Paşa'nın şahsında Türk Milletinin tarihine kurşun sıktılar ancak siz o insanları yaşadıkları dönemle ilgili yargılıyor ve herkesten önce mahkum ediyorsunuz, bu hiç adil değil" diyor. Dışişleri Bakanlığının tepkisinin de istenilen düzeyde olmadığından yakınan tarihçi Çelik, "Kriz dönemlerinde çoğunluğu emekli tarihçilerden oluşan bir grup çağırılıp, bilimsel değeri olmayan, hamasi duygularla yazılmış metinlerle durum idare edilmeye çalışılıyor" itirafında bulunuyor.
 </p>
 <p class="metin">
  "2 yıl sonra Türk tezini
 </p>
 <p class="metin">
  bütün dünya görecek"
 </p>
 <p class="metin">
  Devletin en büyük hatayı arşivlerini geç açarak yaptığını belirten Çelik, devlet yetkililerinin araştırmacılara "Aman dikkatli olun bizi zor durumda bırakacak bir şey çıkmasın" dediğini, böyle bir yaklaşımın ise tarihten korkmak anlamına geldiğini ifade ediyor. Sizin yazdığınız o 113 eserin hepsi arşiv belgelerine dayansa bile Batılılar bunu kabul etmiyor diyen Çelik ; "Çünkü Ermeniler 'bunlar kendi arşivlerinden alınmış, taraflı olarak düzenlenmiş belgelerdir' diyorlar" şeklinde konuşuyor.
 </p>
 <p class="metin">
  Devletin bu dertten kurtulma yolunda büyük bir fırsatı kaçırdığını ifade eden Çelik, 1999 yılında Kültür Bakanlığına Osmanlı'nın 700. yıl dönümü nedeniyle Türkiye Tanıtma Fonundan trilyonlar verilmesine dikkat çekerek; "Bu parayla 50 tane mankene dünyayı gezdirdiler. Paranın küçük bir kısmıyla, dünyada isim yapmış, bilim haysiyetine sahip tarihçi ve hukukçulardan bir komisyon kurulmalıydı. Bu komisyon tüm Avrupa ülkeleri, Osmanlı ve Ermeni arşivlerini araştırsaydı ortaya çıkan çalışmayla devlet bu kamburdan kurtulurdu." diyor.
 </p>
 <p class="metin">
  "Bu işi çözecek
 </p>
 <p class="metin">
  kadroya sahibiz"
 </p>
 <p class="metin">
  Başkanı olduğu bölümde doktorasını yapmış araştırmacıların İngiliz, Fransız, Sovyet, Alman, Avusturya, İsveç, İngiliz, Amerikan ve Türk arşivlerini tarayıp Ermeni sorunuyla ilgili tüm belgeleri toplamak için harekete geçtiklerini söyleyen Çelik, "2 yıl içinde sonuçlanacak olan projeye göre Türkiye Cumhuriyeti Devleti, Ermeni tezlerini çürütecek bir teze sahip olacak" müjdesini veriyor.
 </p>
 <p class="metin">
  Devletin gerçekleştirmesi gereken bir işin altına girdiklerini belirten Çelik; "Gönül isterdi ki, devlet böyle bir kurum oluştursun ya da bir merkez kursun, ama bakın Türkiye'de stratejik araştırmalar yapan bir tek merkez vardır. Fırat Üniversitesi'ndeyken benim kurduğum Ortadoğu Araştırmaları Merkezi. Ben orada bölgeyle ilgili 16 yüksek lisans, 7 tane de doktora yaptırdım. Ama şimdi bu merkezin sadece bir tabelası var. Halen Ermenice bilen bir araştırmacımızın bulunmayışı gibi acı gerçekle karşı karşıyayız" diyor.
 </p>
 <p class="metin">
  "200 bin dolar yeterli"
 </p>
 <p class="metin">
  Bir partinin genel başkanının Ermeni arşivlerinde araştırma yapmak için Türkiye'yi tanıtma fonundan 1.5 trilyon istemesiyle ilgili de, "Bu teklifi bana da yaptılar, eğer işe yarayacaksa 1.5 trilyon feda olsun dediler. Birileri bu iş için 1.5 trilyon da isteyebilirler ama bilim adamları için bu iş bir gönül işidir. Devlet bize, yiyeceğimiz ekmeğin ve çekeceğimiz fotokopinin parasını ödesin yeter, çünkü bizim bu meseleden dolayı içimiz yanıyor. Böyle bir düşünceyle başkasının 1.5 trilyona yapacağı işi biz 200 bin dolara yaparız. Bu arkadaşlarımız 2 yıl boyunca işlerini güçlerini bırakacak, bu ülkelerde kalacaklar. Hatta o ülkelerdeki büyükelçilerimiz bize "yemeğinizi, kalacak yerinizi ve ulaşımınızı biz temin edeceğiz size günde bir paket de sigara alırız" derse biz para dahi istemiyoruz" şeklinde konuşuyor.
 </p>
 <p class="metin">
  ABD Meclisine gelip onaylanmayan, Fransa'da ise kabul edilen sözde Ermeni yasa tasarısının Geceyarısı Ekspresleriyle zaten kötü olan imajını derinden sarsacağını anlatan Çelik, ABD Meclisine 24 eyaletin meclisinden onaylanarak gelen tasarıya dikkat çekerek; "Bu demektir ki, bu yasayı ABD'nin yarısı onayladı. Bu yakında, sözde Ermeni soykırımının bu eyaletlerdeki ders kitaplarına girmesi anlamına geliyor" şeklinde konuşuyor.
 </p>
 <p class="metin">
  Görünen o ki; yakın zamanda Avrupalı ve Amerikalı çocuklar istikbaldeki zihinlerini buna ipotek edecekler ve duygusal olarak bize katil olarak bakacaklar. Paris'teki bir cafe'de otururken ya da New York'da bir müzeyi gezerken tanıştığınız o ülkenin insanları Türk olduğunuzu söylediğinizde size katil olarak bakacaklar. Eğer hemen birşeyler yapılmazsa hiç bir zaman soykırım olayının yaşanmadığı 5 bin yıllık Türk tarihine kara bir leke sürülmüş olacak.
 </p>
 <br/>
 <center>
  <a class="anaorta" href="http://web.archive.org/web/20020429110904/mailto:Fransa Parlamentosu’nun sözde Ermeni soykırımı">
   Fransa Parlamentosu’nun sözde Ermeni soykırımı
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/322/haberler/3.htm), [web.archive.org (arşiv bağlantısı)](http://web.archive.org/web/20020429110904/http://www.aksiyon.com.tr:80/2001/322/haberler/3.htm)
