# Çürüyen yayınlar arşivi

*Murat Uçar Bilinmeyen-tarih*

<div>
 <font>
  <img border="0" height="1" src="/web/20050225005111im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005111im_/http://www.aksiyon.com.tr/resim/386/30.jpg" vspace="5"/>
  </p>
 </font>
 <font class="content">
  Çoğu Osmanlıca ve yabancı ülke gazetelerinden oluşan İstanbul’un en geniş süreli yayınlar arşivi niteliğindeki Hakkı Tarık Us Kütüphanesi’nin, araştırmacılar için önemi büyük. Beyazıt Camii’nin Sıbyan Mektebi’ndeki kütüphane ne yazık ki kapalı duruyor
 </font>
 <br/>
 <p>
  <font class="content">
   Kısa bir süre önce Suudi Arabistan Yönetiminin tarihi Ecyad Kalesi’ni yıktırması Türk kamuoyunda geniş yankı yapmıştı. Gerek hükümet gerekse sivil toplum kuruluşları Ecyad’ın yıkılmasını tarihe saygısızlık olarak değerlendirerek Suudi yönetimine tepkilerini ilettiler. Ancak bu sırada Türkiye’nin kendi tarihi ve kültürel varlıklarına karşı tavrını bilen kimi insanların bir korkusu vardı; “Ya bir Suudlu çıkıp bize kendi tarih ve kültürümüze ne kadar sahip çıktığımızı hatırlatırsa”. Hatta bunu yapması için çok dolaşmasına da gerek yoktu, İstanbul’un simgelerinden olan Beyazıt Camii’nin avlusunda bulunan Hakkı Tarık Us Kütüphanesi’ne bakması yeterli olurdu.
   <br>
    <br>
     Kurucusu Hakkı Tarık Us ile aynı ismi taşıyan kütüphane yaklaşık bir yıldır tamirat gerekçesiyle kapalı. Osmanlıca ve yabancı gazeteler bakımından İstanbul’un en zengin kütüphanesi sayılabilecek kütüphaneye henüz tek çivi çakılmamış. Japonya’dan Hollanda’ya kadar bir çok ülkeden araştırmacıların rağbet ettiği yer, Vakıf Sekreteri Tarık Kemal Us’a “Burayı biz tamir ettireceğiz” diyen İstanbul Üniversitesi Rektörü Prof. Dr. Kemal Alemdaroğlu’nu bekliyor.
     <br>
      <br>
       Dönemin medya patronu
       <br/>
       <br/>
       Bir dönemin medya patronu Us ailesinin ferdi olan Manisa Gördes’li Hakkı Tarık Us, İstanbul Hukuk Fakültesi’ni bitirdikten sonra Galatasaray Lisesi’nde edebiyat ve hukuk öğretmenliği yaptı. Tanin, Tercüman-ı Hakikat, Tasvir-i Efkar gazetelerinde yazarlık görevlerinde bulunan Us, kardeşleriyle beraber Vakit gazetesini çıkardı ve burada da yazılar. Milli Mücadele sırasında Mustafa Kemal’i destekleyen gazete adeta bir gazetecilik okulu haline geldi ve pek çok gazeteci yetiştirdi.
       <br/>
       <br/>
       Hakkı Tarık Us, ağabeyi Mehmet Asım Us gibi Atatürk’ün yakınlarından ve Cumhuriyet Halk Fırkası’nın hatırlı milletvekillerinden biriydi. Uzun müddet Basın Yayın Genel Müdürlüğü görevini de yürüten Hakkı Tarık Us’un arşivcilik yönü de vardı. Eline geçen sinema ilanlarını dahi biriktiren Us, Vakit gazetesinin başyazarlığını yaptığı dönemde çevre ülkelerde özellikle Ortadoğu ülkelerinde çıkan gazetelere mektuplar göndererek gazete alış verişi teklifinde bulunmuştu.
       <br/>
       <br/>
       Bu yolla şimdi her bir nüshası belge niteliği taşıyan zengin bir gazete arşivine sahip olan Us’un en büyük isteği kendi adını taşıyan bir kütüphane kurup biriktirdiği süreli yayınları ve kitapları burada araştırmacıların hizmetine sunmakmış. Hayattayken bunu gerçekleştiremeyen Hakkı Tarık Us, bıraktığı vasiyetnamede kendi adını taşıyan bir vakfın ve kütüphanenin kurulmasını istemiş. Us, kütüphanesinin Cağaloğlu’nda o zamanlar Vakit Yurdu olarak bilinen yerde açılmasını istiyormuş. Hatta burayı kiralayarak biriktirdiği eserleri Vakit Yurdu’nda tutmuş uzun süre. 24 Haziran 1958’de vefat ettiğinde cenazesi Beyazıt Camii’nden kaldırılırken yakınları caminin o zamanlar boş duran Sıbyan Mektebi’ni görerek kütüphaneyi burada kurmaya karar vermişler. Us ailesinin bu kararı vermesinde yeni bir bina yapmanın getireceği maliyetten kurtulma isteği etkili olmuş. Sonuçta kütüphane 1967 yılında Beyazıt Camii avlusundaki Sıbyan Mektebi binasında açılmış. Binayı önce Us ailesi ile yakın dostluğu bulunan İstanbul Üniversitesi Rektörü Prof. Dr. Sıddık Sami Onar, üniversite adına 20 yıllığına kiralayarak Hakkı Tarık Us Kütüphanesi Vakfı’na devretmiş. Mukavele 1987 yılında yenilendiği için bina 2007 yılına kadar kütüphaneye ait.
       <br/>
       <br/>
       Önemli bir arşiv
       <br/>
       <br/>
       Hakkı Tarık Us Kütüphanesi’nin Osmanlıca ve yabancı dilde yayınlanmış eski gazetelerden oluşan çok geniş bir koleksiyonu var. Bunlar içinde sadece bu kütüphanede bulunan ve araştırmacılar açısından büyük önem arz eden yayınlar da mevcut. Örneğin 19. yy’da Irak üzerine doktora çalışması yapan bir Japon araştırmacı üç yıl önce Türkiye’ye geldiğinde Mithat Paşa’nın Bağdat valiliği sırasında çıkarılmış Zevra gazetesini görünce çok şaşırmış.
       <br/>
       <br/>
       1 yıl önce de Yemen Devlet Arşivleri Başkanı maiyetiyle burayı ziyaret ederek o dönemde ülkesinde çıkan gazeteleri aramış ve Yemen’in başkenti Sana’nın adını taşıyan bir gazetenin nüshalarını bulmuş.
       <br/>
       <br/>
       Kütüphanede değerli kitaplar da bulunuyor. Gazetelerin çoğu savaş döneminde kalitesiz kağıtlara basılmış. Eserlerin kıymetini bilmeyen araştırmacıların tavırları da eklenince yıpranmaları kaçınılmaz olmuş. Bu yüzden bir an önce bilgisayarda taranarak disketlere aktarılmaları ve araştırmacıların hizmetine açılmaları gerekiyor.
       <br/>
       <br/>
       Aslında böyle bir kültür merkezini atıl vaziyetten kurtarmak isteyenler yok değil. Kütüphaneye gelip incelemelerde bulunan Hollandalı Eric Zurcer isimli oryantalis bunlardan biri. Zurcer, Hollanda Leyden Üniversitesi’nin Doğu Bilimleri Enstitüsü’nün başına gelince eserleri restore edip bilgisayar ortamına aktarma karşılığında birer kopya almayı istemiş. Ama karşısında muhatap bulamadığı için isteği gerçekleşmemiş.
       <br/>
       <br/>
       Kütüphane, Hakkı Tarık Us’un vasiyeti üzerine kurulan vakıf tarafından yönetiliyor. Us’un kütüphanenin giderleri için vakfa gayrimenkuller bıraktığı biliniyor. Şu anda bir başkanı bulunmayan vakfın sekreterliğini ise Hakkı Tarık Us’un kardeşi Hasan Rasim Bey’in üvey oğlu Tarık Kemal Us yürütüyor. Tarık Kemal Us, vasiyet mucibince Hakkı Tarık Us’un ailesinden olması gereken vakıf başkanlığı için de başvurmuş ama aileye sonradan girdiği gerekçe gösterilerek kabul edilmemiş. Vakfın başına Erdal İnönü’nün basın danışmanlığını da yapan, Hakkı Tarık Us’un hanımı tarafından akrabası Uğur Büke’nin gelmesi bekleniyor.
       <br/>
       <br/>
       Son bir yıldır kapalı olan kütüphane ile Tarık Özçelik isimli bir şahıs ilgileniyor. Vakıfta asgari ücretle görevli olan Özçelik’in babası da 1990 yılında vefat edinceye kadar burada memurluk yapmış. Tarih bölümünde öğrenci iken babasına yardım eden Özçelik, onun vefatı üzerine kütüphaneye sahip çıkmaya karar vermiş. Asıl mesleği olarak ayakkabıcılık yapan Özçelik uzun zamandır maaş alamamasına rağmen burayı terk edemiyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11897), [web.archive.org (arşiv bağlantısı)](http://web.archive.org/web/20050225005111/http://www.aksiyon.com.tr:80/detay.php?id=11897)
