# Kuzey Irak'a umut yakın mı?

*Murat Uçar 1998.02.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   8yıl süren İranIrak savaşı ilk darbeyi vurdu onlara... Savaş bitti, tam savaşın yaraları sarıldı derken Saddam'ın Kuveyt'e girmesiyle yeni bir maceranın içinde buldular kendilerini.
  </font>
 </div>
 <div id="newsText">
  <font class="detail-text">
   1991 yılında ABDIrak Savaşı'nda faturayı gene halk ödedi ve ödemeye devam ediyor. Halen, Saddam'ın İranIrak Savaşı sonrasında gerçekleştirdiği Enfal harekatında esir aldığı 182 bin insandan haber alınamıyor. Geride kalan 60 bin çocuk ve 35 bin dul kadın gidenlerin geleceği günü bekliyorlar. Körfez Savaşı sonrası süreçte ise bölgede 15 yaş arasında 364. 483 çocuk ve 500 bin yetişkin hayatını kaybetti.
   <br/>
   <br/>
   Kuzey Irak'a yardım yarışı
   <br/>
   <br/>
   Savaş sonrasında 36. paralelin Irak kuvvetlerine yasaklanmasının ardından buraya yığılan insanlara yardım için bütün dünyadan bir çok kuruluş seferber oldu. Kısa zamanda bir çok kuruluş yardım için bölgeye geldi ve çalışmalara başladı. Yaklaşık 100 kadar kuruluş kimi 100 milyar dolar harcayarak kimi de sadece bayrağını dikerek bölgede varlığını gösterdi. Yardımların çoğunluğu ise Körfez Savaşı'nda Irak'ı yardıma muhtaç hale getiren ABD'den geliyordu.
   <br/>
   <br/>
   1995 yılında bölgedeki yardım kuruluşlarının sayısı 23'ü ABD ve Birleşmiş Milletlere ait olmak üzere 69 oldu. 1991 yılından Ağustos 1996'ya kadar daha çok Batılı ve ABD'li yardım kuruluşları bölgede etkili olurken Saddam'ın bölgeye girdiği Ağustos 1996 tarihinden sonra bu etki nispeten azaldı. Şimdi ise 40 civarında yardım kuruluşu faaliyet gösteriyor bölgede.
   <br/>
   <br/>
   Kuzey Irak'ta hep gerideyiz
   <br/>
   <br/>
   Dünyanın bir çok ülkesi Kuzey Irak'a yardım yapıp halka kendi kültür ve dinini empoze ederken kültürü ve dini aynı olan Türkiye politik konularda olduğu gibi yardım konusunda da geride kaldı. Oysa bölgedeki olumlu ya da olumsuz tüm gelişmeler Türkiye'yi direkt olarak etkiliyor. Öyle ki izlenilen yetersiz politikalar neticesinde 1991 yılında gerçekleşen savaşta da en büyük zararı gören ülke Türkiye oldu. Türkiye'nin savaş sonrası zararı yaklaşık olarak 100 milyar doları buldu. Yetersiz olmasına rağmen Kızılay'ın yaptığı 25 bin dolar civarındaki cüzi yardım bile, halkı diğer ülkelerin yardımından çok daha fazla etkiledi: Bu durum  Türkiye'nin neler kaçırdığını ortaya koymaya yetiyor. Türkiye'den beklediği ilgiyi göremeyen Kuzey Iraklılar, Türk halkına değil ama Ankara'ya ve siyasilere küskünler. Ankara'nın nedeni anlaşılamaz bir şekilde bölgede güttüğü istikrarsız politika Kuzey Irak'ın gerek etnik yapısından gerekse yer altı ve yer üstü zenginliklerinden faydalanmasını bilen ABD, ve İngiltere gibi ülkelerin işine yarıyor.
   <br/>
   <br/>
   Kimi 100 milyar dağıttı kimi  bayrak dalgalandırdı
   <br/>
   <br/>
   Bölgeye gelen yardım kuruluşlarının bazıları gerçekten insani amaçlarla çok büyük yardımlar yapıp halkın ızdırabını paylaşırken kimileri de sadece bayraklarını dalgalandırmakla yetindi. Yardım kuruluşlarıyla bölgeye gelen görevlilerin arasında misyonerler ve istihbaratçılar da vardı. Bu faaliyetler doğrultusunda on binlerce Kürtçe İncil basılıp halka bedava dağıtıldı, yapılan konuşmalarda Kürtlerin atalarının Hıristiyan olduğu söylendi. Avrupa'ya göçler teşvik edildi, ekonomik sıkıntının had safhada olduğu bölgede bar, kadın güzellik salonları, kuaför vs. açmaları için halk teşvik edildi, bu tür işlere girmek isteyenlere maddi yardım yapıldı. Bölgede ev ve arazilerini satmaları konusunda zorlananlar oldu. İslami gelişmeleri izlemek amacıyla bir araştırma merkezi bile kuruldu. Gelen kuruluşlar arasında küçük bir devletin bütçesine sahip olanlar vardı.
   <br/>
   <br/>
   Boşluk doldurulmaya çalışılıyor
   <br/>
   <br/>
   Son bir kaç yıl içerisinde kurulan Kuzey Irak Dostluk ve Dayanışma Derneği, Türk ve Ortadoğu Dayanışma Vakfı gibi bir kaç kuruluş, Kızılay'ın boş bıraktığı yeri doldurmaya çalışıyorlar. Kuzey Irak Dostluk ve Daynışma Derneği'nin başkanlığını kendisi de Erbil doğumlu olan ve bölge halkının dertlerini yakından bilen Hamza Eminoğlu yürütüyor.  Musul Üniversitesi Fen Fakültesi Jeoloji Mühendisliği bölümünden mezun olduktan sonra 1985 yılında Türkiye'ye gelen Eminoğlu şu sıralar sık sık bölgeye gidiyor ve Türkiye'den topladıkları yardımları bölge halkına ulaştırıyor. Dernek aynı zamanda basın aracılığıyla orada yaşayan insanların çektiği ızdırapları Türk halkına ve aydınlara duyurmaya çalışıyor.
   <br/>
   <br/>
   Eminoğlu'na göre, Kuzey Irak'ta halk tam anlamıyla yaşama savaşı veriyor. Yaşanılan sıkıntıların bir nedeni de olayların basında olduğundan çok farklı şekilde lanse edilmesi. Eminoğlu konuyla ilgili olarak "Örneğin CIA ajanı olarak tanıtılan ve Guam adası üzerinden ABD'ye götürülen 2 bin kişi, iddia edilenin aksine bölgeye gelen yardım kuruluşlarında işçi olarak çalışan insanlar ve aileleriydi. Kuruluşların çoğunun bölgeden çekilmesi ve Barzani'nin Saddam'ın yardımıyla Erbil'e girmesinin ardından yardım kuruluşlarında çalışanların hain olduğu ve cezalandırılacakları şeklindeki açıklama, bu insanların yardım kuruluşlarına başvurmalarına neden oldu ve ABD'ye gittiler. ABD de her yıl göçmenlere ayırdığı kontenjanı bu yıl sedece bu insanlara ayırdı. Basın bunu çok farklı yansıttı, hatta göç esnasında doğan çocuk için 'İşte CIA'nın en küçük ajanı' şeklinde yayınlar yaptılar. Bütün bunlar biraz düşünüldüğünde sanki çok önceleri planlanmış gibi bir izlenim veriyor" diyor.
   <br/>
   <br/>
   Yoksulluk ve baskı
   <br/>
   <br/>
   Bölgede yaşanan sorunların biri de yöneticilerin halka yaptığı baskı. Özellikle Kerkük'te Türkmenler üzerinde çok büyük bir baskı olduğu biliniyor. Türkmen olduğunu inkar etmeyenlere arazi ve ev satılmıyor. Saddam'ın şu anki Kerkük politikasının bölgedeki Türkmen ve Kürtleri, ya göçe zorlamak ya da Araplaştırmak yönünde olması bu halkları endişelendiriyor. Memur olanları başka yerlere sürüyorlar, Türkmen kasaba ve köyleri Erbil'e bağlanıyor. Kuzey Irak'ta şimdilerde yardım çalışması yapan tek yerli kuruluş, halen Katar'da bulunan Prof. Ali Kardagi'nin başkanlığını yaptığı Kürt İslami Birliği Derneği. Bölgede dindar kesimin iki de aktif önemli örgütü var. İttihadı İslam Partisi, 1994 yıllında kurulmasına rağmen temeli 1950'lere dayanıyor. İkincisi de Şeyh Osman'ın İslami Hareket'i. Bir kaç hafta İslami Hareket'in bölge liderliğine Şeyh Osman'ın kardeşi Şeyh Ali getirildi. Bölgede her ikisinin de kültürel faaliyetleri var. Kuzey Iraklı aydınlara göre yaşananlar sadece Irak'ın problemi değil, bütün Türkiye'nin problemi ve bölge Türkiye'nin son kalesi. Buranın elden çıkması durumunda tehlike kapıya dayanacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3481-32-kuzey-iraka-umut-yakin-mi.html), [web.archive.org (arşiv bağlantısı)](http://web.archive.org/web/20131027131904/http://www.aksiyon.com.tr:80/aksiyon/haber-3481-32-kuzey-iraka-umut-yakin-mi.html)
