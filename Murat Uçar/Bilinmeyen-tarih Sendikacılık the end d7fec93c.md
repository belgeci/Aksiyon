# Sendikacılık the end

*Murat Uçar Bilinmeyen-tarih*

<div>
 <font>
  <img border="0" height="1" src="/web/20050302223420im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223420im_/http://www.aksiyon.com.tr/resim/300/33.jpg" vspace="5"/>
  </p>
 </font>
 <font class="content">
  76 yılının sıcak bir sonbahar akşamında, yine bir işçi yürüyüşünden yorgun argin evine dönüyordu işçi Hüseyin. Kolay değildi üç çocuğa babalık yapmak, her akşam onlara sıcak ekmek parasını kazanmak, üstelik İstanbul denen bu büyük kâbusta hiç kolay değildi.
 </font>
 <br/>
 <p>
  <font class="content">
   Beykoz’da bir fabrikada çalışan Hüseyin bir gün mutlaka sosyalizmin geleceğine ve sıkıntılarının sona ereceğine inanıyordu. Okuma—yazması yoktu ama üye olduğu sendikanın yönetecileri onlara sosyalizmin yakında geleceğini işçilerin patron olacaklarını ve herkesin insanca yaşayacağını anlatıyorlardı. Ancak birileri bundan rahatsız oluyordu. Sosyalizmin gelmesini istemeyen emperyalistler ve onların yerli işbirlikçileri onları durdurmak için her yolu kullanıyordu. Bunun için binlerce insanın katıldığı dev mitingler yapılmalıydı, yürüşler düzenlenmeliydi, boykot ve grevlerle sermayeye işçinin gücü hatırlatılmalıydı. Aslında sosyalizm filan değildi işçi Hüseyin’in derdi. Üç çocuğu okusun ve babalarının çektiği sıkıntıları çekmesin istiyordu. Ancak o basit bir işçiydi ve koskoca sendika başkanları gelip onlara işçilerin insanca yaşamasının tek yolunun mücadele olduğunu anlatıyorlar o da buna gönülden inanıyordu. Eğer işçiler bir gün patron olacaksa ve her akşam evine sıcak ekmeğin yanında daha ilginç şeyler getirecekse varsın toplum polisi onu sokak aralarına kadar kovalasın, varsın komşuları onu komünistlikle suçlasın ne önemi vardı! İşçi Hüseyin uzun yıllar ‘yollar yürümekle aşınmaz’ diyen bir büyüğün aksine yolları yürüyerek aşındırdı. Mitinglerde insanları sıraya soktu, grevlerde ‘ grev gözcüsü’ yazan formayı giyip halay çekti. Ancak aradan geçen 30 yılda ne işçiler iktadara geldi, ne de evine getirdiği yiyeceğin miktarı arttı. “Değişen ise sosyalizm ve işçilerin refahını vadeden sendika yönetecilerinin banka hesapları ve altlarındaki arabalar oldu” diyor işçi Hüseyin kızgınlıkla ve sitem dolu bir sesle.
   <br>
    <br>
     Sendika sözcüğü 30 yaşın altındaki insanların çoğu için sosyal politika veya iş hukuku derslerinde soru çıkmaması için dua edilen konu başlıklarından birisi olarak hatırlanıyor. Fabrikalarda çalışan işçilerin yüzde 88’inin hiç grev görmediği ülkemizde çok değil sadece 20 yıl geriye gittiğimizde binlerce insanı sokaklara döken, hükümetleri istifaya zorlayan ve hatta rejim değişikliklerine neden olabilen güçlü bir işçi dayanışmasının sembolüydü sendikalar. Gök gürültüsünü andıran bir sesle, hükümetlere yaptıkları çağrılar nice hükümetlerin devrilmesine, kim bilir kaç başbakanın uykusuz geceler geçirmesine neden olmuştu. Görkemli 1 Mayıslarda çektirilen fotoğraflar üzerinden çok değil 20 sene geçti ama ne sendikalar eski günlerine dönebildi, ne de işçiler bir daha aynı şekilde meydanlara inebildi. Çünkü köprülerin altından akan sular bir dönemin sembolü sendikaların her geçen gün kan kaybetmesine ve etkisinin gün be gün azalmasına neden oldu. 1980 öncesinde Türkiye’de 2.5 milyon sigortalı çalışan varken 1 milyon 750 bin kişi sendikalıydı. 2000 yılı Türkiye’sinde ise 12 milyon sigortalı çalışandan sadece 1 milyon küsûru sendikalara kayıtlı durumda. Peki ne olmuştu da yüzbinleri sokağa döken, hükümetleri ve iş dünyasını pazarlığa zorlayan sendikalar bugünkü duruma gelmişti? Sendikaların içinde bulunduğu bu durumu anlamak için aslında biraz gerilere sendikaların o ihtişamlı günlerine dönmekte fayda var.
     <br>
      <br>
       Türkiye’de işçi hareketlerinin kökeni oldukça eskiye dayanmasına karşın sendikaların ortaya çıkış tarihi olarak 1947 yılı kabul ediliyor. 1951 yılında Türk—İş’in kurulmasıyla birlikte işçiler seslerini daha kuvvetli bir biçimde duyurma imkânına kavuştular. Bu dönemde sendikalar işçilerin iş yaşamının düzenlemesi ve sosyal haklarının korunması için eğitim faaliyetleri ve kurslar düzenliyordu. İşçi ve işverenler arasındaki ilişkiler bu dönemde oldukça iyi düzeydeydi ve onların sosyal haklarını almaları ve örgütlenmeleri kimseyi rahatsız etmiyordu. 27 Mayıs 1960 darbesinden sonra oluşturulan yeni anayasa ise örgütlenme ve sendikalaşmayı daha da kolaylaştırdı. 1960’ların başından itibaren bütün iş kollarında çalışanlar çeşitli sendikalar altında örgütlenmeye başladı. Ancak esen sol rüzgarlar bütün dünyayı etkisi altına aldığı gibi Türkiye’yi de etkiliyordu ve solun iktidar mücadelesinde proleteryanın yardımına ihtiyacı vardı.
       <br/>
       <br/>
       İşçi sınıfı mı, proleterya mı?
       <br/>
       <br/>
       Karl Marx’ın teorileri üzerine inşa edilen ilk proleterya diktatörlüğü olan SSCB artık iki kutuplu dünyanın etkin güçlerinden biridir. İşçi sınıfının korunması, halklara özgürlük verilmesi ve kapitalizmle mücadele için destek verecek yeni ülkeler aramaktadır. Rejimini kendi halklarına demir yumrukla kabul ettiren Sovyetler, işçi sınıfının iktidara gelmesi için dünyanın her yerindeki işçi hareketlerine de destek vermektedir. Devrimci güçler olarak adlandırılan bu güçlerin iktidara gelebilmesi ise ancak işçi sınıfının bilinçlenmesiyle mümkündür. 1960’lardan itibaren bütün dünyayı etkisi altına alan öğrenci eylemleri Türkiye’de de başlamış ancak halkın genelinden beklenen ilgiyi görmedi. Bunun üzerine sosyalizmin iktidara gelmesi için işçi sınıfının kullanılması gündeme geldi. Zaten öğrenciler, akademisyenler ve basın işçiler için mücadele ediyorlardı. Çeşitli sendikalara üye binlerce insan önce iş, emek ve ekmek için sokaklara döküldü. Ancak zaman geçtikçe iş ve emeğin yanında yeni sloganlar duyulmaya başlandı. Önce orak—çekiç figürleri, sonra sokaklarda söylenen marşların ardından işçiler, önce emekçiye daha sonra da militan kadrolara dönüştüklerini fark edemediler bile. 1967 yılında kurulan DİSK (Devrimci İşçi Sendikaları Konfederasyonu) kuruluşundan hemen sonra işçilere siyasal ve ideolojik ağırlıklı eğitim vermeye başladı. İşçiler, akademisyenler ve öğrencilerden oluşan güçlü bir hareket oluşturularak sosyalizmin hâkim olması için şiddet dahil bütün yollar kullanılıyordu. Komünal hayattan, kapitalist üretim biçimine ve diyalektik materyalizme uzanan konuların anlatıldığı bu dönemde sendikalar siyasallaşmaya başladı. DİSK kurulduğunda 28 bin üyesi bulunuyordu. 1970’li yılların başında üye sayısı 50—60 bin dolayında olan DİSK’in 1980’li yıllara gelindiğinde yaklaşık 600 bin üyesi bulunuyordu.
       <br/>
       <br/>
       Marksist öğretileri benimseyen sendikal hareketlere karşı ülkemizdeki siyasi yelpazenin sağında yeralan insanlar bu dönemde kendi sendikal örgütlerini kurdular. MİSK (Milliyetçi İşçi Sendikaları Konfederasyonu) kısa sürede siyasi yelpazenin sağında bulunanları bünyesine topladı. 1971 yılında kendisine bağlı 9 sendikada toplam 5 bin üyesi olan MİSK 1980’lere gelindiğinde üye sayısını 285 bine, sendika sayısını da 19’a yükseltmişti. Sendikal hareketlerin ideolojik boyut kazanması ortak hareketleri engelledi.
       <br/>
       <br/>
       Ancak işçilerin temel haklarını işverenler karşısında korumak için yola çıkan sendikalar zaman içinde parti merkezleri gibi hareket etmeye başladı. Kamu kesimini de etkilemeye başlayan bu dönemin en üzücü tarafı aynı işi yapan memurların farklı ideolojilerinden ötürü farklı örgütlere üye olmaları idi. Aynı karakolda çalışan polislerden sol görüşlü olanlar Pol—Der , sağ görüşü benimseyenler ise Pol—Bir üyesi olunca ve ideolojik kamplaşmanın boyutları bütün ülkeyi zorlamaya başlayınca beklenen oldu. 12 Eylül 1980 sabahı bütün Türkiye Hasan Mutlucan’ın o unutulmaz parçalarını palet sesleriyle birlikte yeniden dinlerken, sendika merkezlerinin önünde artık işçiler değil askerler nöbet bekliyordu. 1980 darbesinin hemen ardından yeni yönetimin ilk yaptığı uygulama Türk—İş dışındaki tüm sendikaları kapatmak oldu. Bu dönemde ülke ekonomisinin içinde bulunduğu sıkıntılardan dolayı grev, lokavt gibi temel işçi hakları askıya alınırken ideolojik sendikaların liderleri uzun süreli hapis cezalarına çarptırıldı.
       <br/>
       <br/>
       1982 Anayasası’yla yeniden kurulmalarına izin verilen sendikalar için askeri müdahale önemli bir dönüm noktası oldu. Çünkü sendikalar müdahaleden sonra bir daha eski güçlerine ulaşamadılar. Konuya ilişkin görüşlerini aldığımız KESK (Kamu Emekçileri Sendikası) Genel Başkanı Siyami Erdem 12 Eylül darbesinin Türkiye’deki sendikal hareketlere büyük bir darbe vurduğunu savunuyor. “Bugün gelinen nokta; hükümetin örgütsüzleştirme politikalarının sonucu ortaya çıktı. 12 Eylül hukuku ve işçi sınıfı üzerindeki baskı bunda etkili oldu. Sendikalı olmak suç oldu, binlerce işçi atıldı. Özelleştirme, iş güvencesinin ortadan kalkması ve kayıt dışı ekonomi bunu pekiştirdi.”
       <br/>
       <br/>
       DİSK Genel Başkanı Süleyman Çelebi sendikacılığın bugünkü durumundan 12 Eylül’ü sorumlu tutuyor. “Öncelikle sendikal birlik bir gönül işidir. Yasal bir zorunluluk değildir. Türkiye’de sendikal güvence yok. 12 Eylül yasalarıyla sendikalaşma engellendi, cezalandırıldı. Anayasa’nın yeniden düzenlenmesi gerek. Konuyla ilgili geçici 15. madde var. O yasaya göre işten çıkartılmış olanlar itiraz edemiyor. Bu konu tartışılmıyor bile. Anayasa Mankemesi’ne itiraz hakkınız bile yok.”
       <br/>
       <br/>
       1980 öncesinde Türkiye’de toplam 6 milyon çalışandan 1 milyon 750 bin kişi sendika üyesi iken Temmuz 2000’de 12 milyon çalışanın sadece 1 milyonunun sendika üyesi olmasının tek gerekçesi sadece askeri müdahale miydi?
       <br/>
       <br/>
       TİSK (Türkiye İşveren Sendikaları Konfederasyonu) Başkanı Refik Baydur ise KESK Başkanı gibi düşünmüyor ve bunu açıkça ifade ediyor. “Her başarısız kurum ve insan başarısızlığını başkalarına mâl eder. Sendikalar da maalesef bu konuda hissi davranıyorlar. Türkiye’de bugünkü yasalarda sendikalara baktığınızda sendikal faaliyetlerin kısıtlanmasına neden olacak hiç bir şey yok. Üstelik 12 Eylül’den önce en fazla iki defa seçilebilen sendika liderleri 12 Eylül’den sonra bu kuralın kalkmasından en çok yararlanan kişiler oldular. Bence sendikalar boşuna bahane arıyorlar.”
       <br/>
       <br/>
       Ülküm İşçiler Derneği Genel Başkanı Ahmet Polat 12 Eylül’den sonra ideolojik sendikacılığın dünyadaki gelişmeler ekseninde yerini liberal sendikacalığa bıraktığını ifade ediyor. İdeolojik kamplaşmanın 1980 öncesi rahatsız edici boyutlarda olduğunu ifade eden Polat, buna karşın bugün izlenen aşırı liberal politikalardan rahatsız olduklarını dile getiriyor: “Türkiye’de ideolojik sendikacılık yapılamıyor. DİSK’in devrimciliği, TÜRK—İŞ’in liberalliği, HAK—İŞ’in muhafazakârlığı... Aslında bugün bunların sadece isimleri vardır. Bugün büyük bir sendikanın başkanının Diyarbakır’da PKK’lılarla halay çekmesi toplumu rahatsız etmektedir. Artık geçerli ideoloji rant haline geldi. Bu durum en çok işverenin işine geliyor.”
       <br/>
       <br/>
       Sarı sendikacılık sendikacılığı bitirdi!
       <br/>
       <br/>
       Sendika liderlerinin suçu 12 Eylül yönetimine atmalarına karşın, darbenin hemen ardından yeniden kurulmalarına izin verilen sendikaların uğradıkları taban kaybının arkasında aslında işçi—sermaye çatışmasına dayanan anlayışın çökmesinin büyük payı var. 1990 yılında Sovyetler Birliği’nin ve onunla birlikte bir ideolojinin de çöküşü sendikalara büyük bir darbe vurdu. Bütün dünyada bu tarihten itibaren sendikal hareketler gerilemeye başladı. Türkiye’de de bu durumun yansımalarını İstanbul Üniversitesi öğretim görevlisi Prof. Dr. Mustafa Erkal söyle açıklıyor: “Sınıf çatışması tezinin gerilerde kalması ve bunun dışında sendikaların yavaş yavaş yeni bir toplumsal sınıf doğurması sendikal harekete olan güveni zayıflattı. Sanayi toplumundan sanayi sonrası toplum olarak adlandırılan yeni dönemde toplu pazarlık yerini grup pazarlığına, hatta çoğu zaman ferdi pazarlığa bıraktı. Ücretliler toplu pazarlıklar yerine ferdi hareket etmeyi tercih ediyorlar. Öte yandan Türkiye resmine bir baktığımız zaman dünya gerçeklerinin dışında olmadığını görüyoruz. Dünyadaki gelişmeler doğrultusunda sınıf sendikacılığının bitmesi ve sarı sendikal hareketler sendikal hareketin yıpranmasına neden oldu. Sendikaların başında yıllardır aynı liderlerin olması kan kaybetmelerinin bir diğer nedeni. Son dönemde ortaya çıkan sendikal zenginler, sendikaların iç yapılarındaki çürüme, sermaye ile gereğinden fazla içli—dışlı olma işçilerin sendikalardan uzaklaşma nedenleri arasında sayılıyor.”
       <br/>
       <br/>
       Konuyla ilgili olarak görüşlerini aldığımız Çalışma ve Sosyal Güvenlik Bakanı Yaşar Okuyan’a göre, Türkiye’de ideolojik sendikacılıktan ve ücret sendikacılığından vazgeçilmediği için sendikalar kan kaybediyor. İş kolları sayısının azaltılması gerektiğini belirten Okuyan, dünyanın hiçbir yerinde 28 iş kolunun olmadığına dikkat çekiyor: “Burada ‘sendikacılar bu değişikliklerin yapılması için ne yaptılar?’ sorusunu sormak lazım. Sendikacılar 12 Eylül’ü sendikaların durumu konusunda adres gösteriyorlar. Sendikalar bugün kan kaybederken; bir zamanlar bir konfederasyonun başkanlığını yapan ve şimdi milletvekili olan şahıs Meclis’te bugüne kadar ne yapmıştır? Sendikalar artık daha fazla para koparmak için değil, çağa uyum sağlamak için de mücadele etmek ve çağın koşullarına uymak zorundadırlar.”
       <br/>
       <br/>
       Kendileri demokrat değil ki!
       <br/>
       <br/>
       Bir zamanlar devletin, sermayeyle işbirliği yaparak halk üzerinde baskı oluşturduğu iddiasıyla yüzbinleri sokağa döken sendika liderlerinin 12 Mart ve 12 Eylül’den sonra binlerce insanı mağdur duruma düşüren 28 Şubat sürecinde sessiz kalmaları oldukça dikkat çekici. Demokrasi ve insan hakları gibi kavramların toplumun bütünü tarafından dile getirildiği bir dönemde bazı sendikacıların bu yöndeki çabalara kulaklarını tıkamaları beraberinde bir çok soru işaretini getiriyor. Ülkemizde yaşanan bu ilginç durumu Prof. Dr. Mehmet Altan şöyle açıklıyor: “Türkiye’de zaten hiçbir zaman Batı tarzı ciddi bir sendikal hareket olmadı. 1952 yılında başlayan sendikal hareketler ve liderleri her zaman güçlünün yanında oldu. Devletten daha fazla ücret almaktan başka bir ideolojisi olmayan sarı sendikacılık illegal oluşumların hepsinde devlete boyun eğdi. Gerek 12 Mart, gerekse 12 Eylül dönemlerinde sessiz kalan sendikacılarımızın 28 Şubat’ta harekete geçmelerini beklemek ancak hayal olabilir çünkü demokrasi ve insan hakları gibi kavramların daha sendikalar tarafından benimsenmediği görülüyor. Bu kavramları daha kendisi benimseyememiş ve tek derdi daha fazla para koparmak olan sendikal hareket aslında Türkiye’de devletten rant kapmanın ve sınıf atlamanın en güzel yolu...”
       <br/>
       <br/>
       Ülküm İşçiler Derneği Genel Başkanı Ahmet Polat da sendikaların demokrasiyi kendi içlerinde hâlâ benimseyemediklerini dile getiriyor: “12 Eylül’den sonra çıkarılan 2821 sayılı Sendikalar Kanunu’ndan itibaren sendikalar konusunda kabul edilen hiçbir kanun sendikaların aleyhine değildir. Hatta bu tarihte yapılan yasalar sendikacıların özlük hakları ve saltanatlarını sürdürmelerine imkan tanıyan yasalardır. Bu kanun çıkana kadar sendika liderlerinin en fazla 2 dönem görev yapma hakkı vardı, bu 4 döneme çıktı, daha sonra bu da değişti şimdi ölene kadar görev yapabilirler. Sendikalarda demokrasi yok. Tüm konfederasyonlar dahil hiç bir sendikada delege dağılımı konusunda adalet yoktur. Kendilerinden olan şubelere fazla delege verme, kendilerinden olmayan şubelere delege vermeme gibi ilginç uygulamaları var. Genel duruma baktığınız zaman, Türk sendikacılığının kan kaybetmemesi için hiç bir neden yok. Böyle olunca çalışan sendikasından bulamadığını, ferdi iş hukukuyla halletmeye çalışıyor. Örgüt olarak da bizim gibi sivil kuruluşlara temayül gösteriyor.”
       <br/>
       <br/>
       Sendikalara yönelik eleştiriler içinde en çarpıcı olanı sendika liderlerine yönelik saltanat iddiası. Belirli çevreler tarafından sürekli dile getirilen sendika liderlerine yönelik bu açıklamalar sendikaların yıpranmasına ve liderlerine yönelik güvenin azalmasına neden oluyor. Sendika liderlerinin yüksek banka hesapları, bindikleri son model araçlar ve lideri oldukları işçilere artık daha az vakit ayırmaya başlamaları tepkileri de beraberinde getiriyor. TİSK Genel Başkanı Refik Baydur sendikal zenginlerin varlığını kabul ederken ‘lider sultası’ suçlamasına şöyle yanıt veriyor: “Ben lider sultası tabirine katılmıyorum. Çünkü bir yerde bir kurum varsa orada bir lider olur. İşçiler madem şikayet ediyorlar o zaman seçmesinler. Başkanın gönüllü ayrılması Türkiye’de zaten görülmemiştir. Her liderin bir ideali, bir programı vardır ve onu uygulamaya çalışır. Kimisi milletvekili olmak ister, kimisi büyük bir yer kapmak ister. Ama sonuçta herkes işini iyi yaptığını düşünerek devresini uzatmak ister.”
       <br/>
       <br/>
       Türk sendikacılarının demokrasiyi içselleştirememesine karşın bunu başarmış liderler de var. Soğuk Savaş döneminde SSCB işgali altında bulunan Polonya’da halkın bağımsızlık ve demokrasi taleplerini yüksek sesle dile getirenlerin başında liman işçilerinin başında bulunan Lech Walesa geliyordu. Dayanışma Sendikası’nın başında bulunan Walesa ülkesine demokrasinin gelmesi için büyük mücadeleler verdi. 1989—1995 yılları arasında ise bağımsız Polonya’nın devlet başkanlığını yaptı.
       <br/>
       <br/>
       Yeni ekonomi, yeni işçi sınıfı
       <br/>
       <br/>
       Fütürist Alvin Toffler ‘Dünyayı nasıl bir gelecek bekliyor?’ isimli kitabında geleceğin ekonomik sistemleriyle ilgili öngörülerde bulunuyordu. Toffler, ‘Yeni Ekonomi’ adını verdiği bu sistem sayesinde işçi sınıfının yekûn olarak azalacağını ve bunun yerini fikir işçileri ve hizmet sınıfının alacağını ileri sürüyordu. Geçen zaman Toffler’i haklı çıkardı ve bugün Batılı ülkelerde fabrika ve benzeri sanayi tesislerinde çalışan işçilerin oranı yüzde 20’lere kadar gerilemiş durumda. Prof. Dr. Mehmet Altan bu konuya dikkat çekiyor: “Batı dünyasında nüfusun büyük çoğunluğunu oluşturan işçi sınıfı artık çalışan kesim içinde yüzde 20’lere kadar gerilemiş durumda. Artık kas gücüyle veya makina başında çalışan insanlar ortadan kalkmaya başlıyor. Hizmet sektörü ve zihin işçilerinin sayıları ise gün geçtikçe artıyor. Ortaya çıkan bu yeni oluşumda sendikalara düşen vazife ise yeni ekonomide çalışacak insanların yetiştirilmesini ve uyumunu sağlamak olacaktır.”
       <br/>
       <br/>
       Soğuk Savaşın bittiği 1990 sonrasında çok önemli değişimler yaşandı tüm dünyada. Yaşanan gelişmelerin başında ise uluslarası sermaye gruplarının küresel pazarlara açılması geliyor. Dünyanın çeşitli bölgelerine yatırım yaparak, büyümeyi amaçlayan çok uluslu şirketler yatırım yapacakları ülkelerde kendilerine engel olabilecek güçlü sendikal hareketlere sıcak bakmıyorlar. Yatırım yapacakları bölgelerde çok ciddi araştırmalar yapan bu şirketler bu yüzden uzlaşmacı tutumların hakim olduğu ülkeleri tercih ediyorlar. Komünizmin çöküşüyle birlikte çatışmacı teorinin de yıkıldığı göz önünde bulundurulunca uzlaşmacı yaklaşımların hem ülke ekonomileri hem de sendikalar için tek çıkar yol olduğu görülüyor. Buna karşın çalışanların sigorta, iş güvenliği, eğitim ve ücretlendirme konusunda haklarının savunulması için çeşitli örgütlenmelere ihtiyaç duyacakları muhakkak. Bu durumda dünyada kan kaybetme eğilimi gösteren sendikal hareketin önünde iki seçenek görünüyor: Ya çağa ayak uydurup toplumun ve işçilerin seslerini duyurmak için kendi yapılarını yeniden gözden geçirecekler, ya da yitip giden birer anı haline gelinceye kadar bu yolda devam edecekler. Özellikle yeni ekonomik sistemde insaların yaşam kavgalarının bireyselleşmeye başladığı ve bireyselleşmenin sendikaların fonksiyonelliğini her gün daha da azalttığı düşünülünce sendikaların geleceğin dünyasındaki rolünün pek büyük olmayacağı görülüyor. Ama “zaman sana uymazsa sen zamana uy” diyen Mevlânâ’nın sözünü gözardı etmemekte fayda var.
       <br/>
       <br/>
       e—mail: ufuksanli@usa.net
       <br/>
       <br/>
       ucarmurat@usa.net
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14027), [web.archive.org (arşiv bağlantısı)](http://web.archive.org/web/20050302223420/http://www.aksiyon.com.tr:80/detay.php?id=14027)
