# “Ferid’e vefa borcumu ödüyorum”

*Murat Uçar Bilinmeyen-tarih*

<div>
 <font>
  <img border="0" height="1" src="/web/20050413151339im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050413151339im_/http://www.aksiyon.com.tr/resim/392/dosya30.jpg" vspace="5"/>
  </p>
 </font>
 <font class="content">
  Hüseyin ve Salih öğretmenler hayatlarının yaklaşık 30 yılını zihinsel engelli çocukların eğitimine adamışlar. Tespitleri ise acı ama gerçek: ‘Türk toplumu zihinsel engelli çocuğu kabul edecek olgunluğa ulaşmış değil’
  <br/>
  <br/>
  Sarıyer İlköğretim Okulu’nda zihinsel engelliler için açılan özel sınıfta okuyor Yağmur. Henüz 9 yaşındaki bu şanslı kız resim yapmayı çok seviyor. Öğretmeninin çaldığı mandolin eşliğinde şarkılar söylüyor. Tıpkı engelsiz diğer çocuklar gibi.
 </font>
 <br/>
 <p>
  <font class="content">
   Yağmur’u şanslı kılan 2 şey var. Birincisi ülkemizdeki 3 milyon zihinsel engelli çocuktan okula gitmeyi başarabilen 25 bin kişi arasına girmesi. İkincisi de, ömrünü zihinsel engelli çocuklara vakfetmiş 2 öğretmene sahip olması.
   <br/>
   <br/>
   Engelli çocuklara adanan ömür
   <br/>
   <br/>
   30 yıllık öğretmen Hüseyin Bilgin. Bir çok meslektaşının ‘zor olduğu gerekçesiyle’ tercih etmediği özel eğitim konusuna meslek hayatının 25 yılını vermiş. Nihayet 1997 yılında emekli olmuş Hüseyin öğretmen. Fakat Milli Eğitim Bakanlığı yerine yeni atama yapmayınca “çocukları öğretmensiz bırakmak olmaz” diyerek görevine devam etme kararı almış.
   <br/>
   <br/>
   Öğrencilerinin sevdiği Hüseyin öğretmen sadece çocuklarla değil, velilerle de teker teker ilgilenmek gerektiğini söylüyor. Çünkü çocuklarının zihinsel engelli olduğunu genelde ilkokul çağına geldiğinde farkeden ailelerin en az çocukları kadar yardıma ihtiyacı oluyor. Psikolojik destek görmeyen aileler önce bu durumu kabullenmek istemiyor. Yapılan araştırmalar, ailelerin engelli çocuklarını kabullenmesinin sosyo–ekonomik durumla ilgisi olduğunu gösteriyor. Ekonomik durumu iyi ve eğitimli olan veliler bu süreci daha kısa sürede atlatıyorlar. Bilgin, bu konuyla ilgili olarak, “İstanbul’un zengin ve fakir semtlerine bakın. Bebek’te ya da Beşiktaş’ta zihinsel engelli evladıyla sokakta yürüyen birini görebilirsiniz fakat fakir semtlerde buna rastlamanız mümkün değil” diyor. Bu nedenle çocukların eğitimi süresince ailerle ilişkinin kesintiye uğramamasına çalışılıyor. Hüseyin öğretmen 25 yıllık tecrübe ve birikimine dayanarak acı bir tespit yapıyor, “Türk toplumu, zihinsel engelli çocuğu kabul edecek olgunluğa ulaşmış değil”.
   <br/>
   <br/>
   Zihinsel engelliler ‘deli’ değildir
   <br/>
   <br/>
   Zihinsel engelli çocukları kolay kolay sahiplenmeyen toplumun tavrı bazen daha da yıkıcı olabiliyor. İnsanlar çevrelerinde gördükleri bu çocuklara genelde “deli” yaftası yapıştırıyorlar. Çocuklarını gizleyen aileleri bu davranışa iten en büyük etkenlerden biri “deli” sıfatı.
   <br/>
   <br/>
   Oysa bu çocuklar deli olmadıkları gibi eğitimden geçtikten sonra üretici birer fert olarak topluma da kazandırılabiliyor. Bunun Türkiye’de mümkün olmadığını belirten Hüseyin öğretmen, çocukların genelde karşılaştıkları bir durumu şöyle özetliyor, “Daha kötüsü, bu çocuklar 16 yaşına gelince oluyor. Okuldan mezun olan öğrenci tümüyle ailesiyle başbaşa kalıyor. Bu nedenle ülkemizde bu çocukları topluma sokacak ve üretken bir hale getirecek iş yerlerinin açılması gerekli.”
   <br/>
   <br/>
   Hüseyin öğretmenin teklif ettiği özel işyerleri Avrupa’da çok yaygın. Çocuklar “korumalı işyeri” adı verilen bu yerlerde kendilerinden hiç beklenmedik şeyler üretebiliyor.
   <br/>
   <br/>
   Sadece 25 bin öğrenci okula gidebiliyor
   <br/>
   <br/>
   Dünya Sağlık Örgütü’nün (WHO) rakamlarına göre Türkiye’de 3 milyon civarında 0–16 yaş arası eğitilebilir zihinsel engelli çocuk bulunuyor. Fakat ülkemiz çocukların eğitimi ve topluma kazandırılması noktasında çok yetersiz. Avrupa’da bu tür çocukların neredeyse tamamı eğitimden geçirilirken Türkiye’de bu oran yüzde 10’u bile bulmuyor. Ülkemizdeki zihinsel engelli çocukların sadece 25 bini okula gidiyor, bu aynı zamanda 2 milyon 975 bin zihinsel engelli çocuğun evlerine kapatıldığı anlamına geliyor.
   <br/>
   <br/>
   “Ferid’e olan vefa borcumu ödüyorum”
   <br/>
   <br/>
   Sarıyer İlköğretim Okulunda okuyan zihinsel engelli çocukları şanslı kılan bir diğer öğretmen M. Salih Tunçeri. Hüseyin öğretmen gibi meslek hayatının neredeyse tamamını bu çocuklara adayan Tunçeri, 30 yıldır özel sınıflarda ders veriyor.  Salih öğretmenin, nispeten daha rahat sayılabilecek sınıf öğretmenliğini bırakıp özel eğitim öğretmenliğini seçmesinin başka bir nedeni bulunuyor. Tunçeri, hayatını bu çocuklara adamasının nedenini şöyle anlatıyor, “Meslek hayatıma 30 yıl önce Kütahya’nın bir köyünde başladım. Sınıfta Ferid isimli öğrencim vardı. Derslerden zayıf alıyordu, sadece onu sınıfta bıraktım. Karneleri dağıttığım gün okulun yanındaki lojmanımda yolculuk hazırlıkları yapıyordum. Okuldan bir ağlama sesi geldiğini duyunca sınıfa gittim. Ferid sınıfta kaldığı için ağlıyordu ama yapabileceğim birşey yoktu. İstanbul’a dönünce katıldığım bir seminerde Ferid’in zihinsel engelli olduğunu, bu yüzden öğrenme güçlüğü çektiğini anladım. 30 yıldır Ferid’e olan vefa borcumu ödüyorum.”
   <br/>
   <br/>
   Salih öğretmenin de emeklilik zamanı gelmiş fakat yaşadığı sürece Ferid’e olan vefa borcunu ödemek için çalışmayı düşünüyor. Fakat kendisini çok üzen bir husus var. Tunçeri, birçok kimsenin özel eğitim hocalarını da zihinsel engelli sandığını belirtiyor. Hatta zaman zaman deli muamelesi gördüklerini bile söylüyor.
   <br/>
   <br/>
   “Bizi deli sanacaklar”
   <br/>
   <br/>
   Zihinsel engelli çocukları kabullenecek durumda olmayan toplumun bu çocuklara bakışı bazen yıkıcı olabiliyor. Örneğin bu çocuklara ‘deli’ nitelendirmesi yapılıyor. Bu olumsuz durum eğitilebilir öğrenciler üzerinde bile yıkıcı etkilere neden olabiliyor.
   <br/>
   <br/>
   Salih öğretmen toplumun “deli” nitelendirmesinin çocuklar üzerindeki etkisini bir örnekle şöyle anlatıyor, “Sınıfımda 14 yaşında Meltem isimli bir öğrencim var. Sınıfa gazetecilerin geleceğini söyleyince bana, ‘Öğretmenim ben yarın okula gelmeyeceğim. Çünkü bizim fotoğrafımızı çekip yayınlayacaklar. Herkes bizi deli sanacak’ dedi.”
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1255), [web.archive.org (arşiv bağlantısı)](http://web.archive.org/web/20050413151339/http://www.aksiyon.com.tr:80/detay.php?id=1255)
