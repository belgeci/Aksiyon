# Altın yumurtlayan kabloyu kesiyoruz

*Murat Uçar 2000.06.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Havadaki radyo sinyallerinden etkilenmeksizin, net görüntü sağlayan kablolu tv, ilk olarak Amerika Birleşik Devletleri'nde ortaya çıktı.
  </font>
 </div>
 <div id="newsText">
  <font class="detail-text">
   Televizyon hizmetlerinden yoksun kalmış yörelere televizyon sinyallerinin getirilmesi veya yöreye ulaşan, ancak çok zayıf televizyon sinyallerinin güçlendirilmesi amacıyla geliştirildi sistem. Televizyon kanallarının hızla çoğalmasıyla ortaya çıkan frekans karmaşası, bu karmaşadan etkilenmeyen kablolu televizyona olan ilgiyi oldukça artırdı ve kablolu tv başka amaçlarla da kullanılmaya başlandı. Amerika'da 1950'li yıllarda kullanılmaya başlanılan, abonelerine 30'un üzerinde tv programını en kaliteli şekilde sunabilen kablolu tv'nin Türkiye'ye gelişiyse 1980'li yıllara rastlıyor.
   <br/>
   <br/>
   Türkiye'de ilk defa aralık 1988 tarihinde Ankara'da (Çankaya) hizmet vermeye başlayan kablolu tv uygulaması halktan yoğun ilgi görüyor. Kablolu tv hizmetini başlatan PTT Genel Müdürlüğü'nün kısa bir süre sonra ikiye ayrılmasıyla işler Türk Telekomünikasyon Şirketine yani bilinen adıyla Türk Telekom'a devredildi. PTT ikiye ayrılmadan önce, 2 milyon abonelik kablolu tv sistemi ihalesini gerçekleştirmişti. Gerçi aradan yıllar geçmesine rağmen hedeflenen 2 milyon abone sayısına ulaşılmış değil. Peki neden Türk Telekom beklenen nedefi yakalayamadı? Devletin halkın vergilerinden trilyonlar harcayarak gerçekleştirdiği alt yapı, kapasitesinin çok altında kullanılıyor. Devlet büyük gelir kaybına uğratılıyor.
   <br/>
   <br/>
   Biz de bu soruyu asıl sorulması gereken kişilere, yani izleyiciye soruyoruz. Neden 2 milyon kapasiteli bir sistemin 78 yüzbin abonesi bulunuyor. Cevaplar ortalama olarak aynı. En çok şikayet edilen şey kalitesiz kanalların yayın yapmasına izin verilmesi. Yani kablolu tv, bir televizyon kanalı çöplüğü gibi. Önüne gelen bir kanal açmış. Türk Telekom yetkilileri yaptıkları açıklamada yayıncı değil yayımcı olduklarını, bu yüzden içerikten sorumlu tutulamayacaklarını söylüyorlar. Belli kriterleri yerine getiren, ücretini ödeyen herkesin kanalını halka götürdüklerini söyleyen yetkililer denetimin kendilerine ait olmadığı fikrindeler. Peki izleyici bir çok kaliteli kanal varken eftenpüften yerli kanalları ya da kendi ülkelerinde bile izlenmeyip 3. dünya ülkelerine propaganda amaçlı olarak az bir ücretle verilen Avrupa kanallarını izlemek zorunda mı?
   <br/>
   <br/>
   "Bizim de bir kanalımız olsun"
   <br/>
   <br/>
   Kablolu tv şebekesinden verilen televizyon ve radyo yayın sayısı illere göre değişmekle beraber, yerli ve yabancı ortalama 45 tv programı ve 20 FM radyo yayını abonelere iletiliyor. Ülkemizde sadece kablolu yayın yapan bir çok televizyon kanalı bulunuyor. Bu kanalların bir kısmı izleyiciye kaliteli programlar sunmaktan çok uzak. Biraz parası olan, "Aman bizim de olsun" kaygısıyla kablolu yayın yapan bir tv kanalı açmış. Kablolu yayın ilk başladığında elini çabuk tutanlar birer kanal kapmışlar. 'Bodyguard' tutar gibi, 'Bir kanalımız olursa kendimizi koruruz' mantığıyla açılan kanallar izleyicinin zevkine hitap etmekten çok uzaklar. "Logosu var adı yok" türünden kanalların programlarının kalitesi konusunda neredeyse hiç bir kontrol yok.
   <br/>
   <br/>
   Bazen bir kanalda saatlerce bir kaç klip tekrarlanarak yayınlanabiliyor. İzleyiciler para ödeyerek abone oldukları kablolu yayında hangi kanalların yayınlanıp yayınlanmayacağının kendilerine sorulmasını istiyorlar. Ama Türk Telekom'un araştırmapazarlama departmanı dünyadaki emsallerinin aksine, abone taleplerini değerlendiren çalışmalar yapmıyor.
   <br/>
   <br/>
   Televizyonlar el değiştiriyor
   <br/>
   <br/>
   Halen tüm Türkiye'de toplam 785 bin 216 kablolu tv abonesi bulunuyor. Bu rakam yaklaşık 34 milyon civarında insanın kablolu tv kanallarını izlediği anlamına geliyor. Normal şartlarda bir televizyon kanalı kurmak oldukça masraflı bir iş. Tabii masrafın büyük kısmı uydu ve verici giderlerine gidiyor. Ama sadece kablolu yayın yapan bir televizyonun bu tür masrafları olmadığından tv'nin maliyeti azalıyor.
   <br/>
   <br/>
   Bir tv kanalının, kablolu tv'nin yayın yaptığı tüm yerlerde (20 bölgede) izleyiciye ulaştırılmasının aylık faturası 5 milyar. Yerel televizyonların yayın maliyetiyse abone sayısına göre değişiyor. Mesela sadece Adana bölgesinde kablolu yayın yapmanın tv sahibine maliyeti 1 milyar civarı.
   <br/>
   <br/>
   Konuyu araştırırken bir zamanlar kapış kapış giden kanalların şimdilerde el değiştirmeye başladığını öğreniyoruz. Örneğin Ceylan Holding'e ait olan Ceylan tv'yi Mahsun Kırmızıgül yani Prestij grubu satın almış. Daha önce logosu CTV olan kanalın şimdiki logosu MMC.
   <br/>
   <br/>
   Kabloluda 12 adet yabancı tv kanalı bulunuyor; CNN, BBC, EUROSPORT, CNBC, EURONEWS, DISCOVERY, MCM, TV E, TV 5, RTL, MTV ve VHI. Bazıları gerçekten dünyanın sayılı kanalları arasında. İspanyol devlet kanalı TVE, Fransızların televizyon kanalı TV 5 gibi kendi ülkelerinde dahi izlenmeyen kanallarsa izleyicinin tepkisini çekiyor.
   <br/>
   <br/>
   PTT'den Türk Telekom'a
   <br/>
   <br/>
   Kablolu tv'nin yayına girdiği ilk yıllarda tüm işlemler PTT Genel Müdürlüğü tarafından yürütülüyordu. Kurumun ayrılmasıyla, televizyon bağlanma işlemleri, yapılan anlaşmalarla çeşitli firmalara devredildi. Eğer kablolu tv abonelik başvurusu yapacaksanız, dilekçenizle birlikte Telekom Müdürlükleri veya bağlı birimlerine başvurmanız yeterli. Kablolu yayın oturulan binaya kadar gelmiş ise eve çekilen bir kabloyla kısa sürede yayınlara ulaşabiliyorsunuz. Bina içi dağıtım şebekesi olmayan yerlerde, abone adayları şebekenin oturdukları binanın önüne gelmesini beklemek zorundalar. Yani her istediğiniz zaman her isteğiniz yerden kabloluya abone olamıyorsunuz. Arıza durumlarında Telekom Başmüdürlükleri kablolu tv birimlerine başvurmanız gerekiyor. Peki ya yayından rahatsız olursanız, o zaman Türk Telekom A.Ş.'nin Pazarlama bölümüne şikayette bulunabilirsiniz.
   <br/>
   <br/>
   Kablolu tv'ye bireysel olarak bağlanmanın ücreti 15 milyon, toplu olarak bağlanırsanız daire başına düşen ücret 10 milyon; ama değil Türkiye'nin her yerinde İstanbul'un tüm semtlerinde bile bu hizmetten yararlanmanız henüz mümkün değil. Fiyatlar da çok fena değil; kablolu tv'nin aylık ücreti analog temel pakette 2 milyon, sayısal ek pakette (analog temel pakete ilaveten) 1 milyon, nakil ücreti 5 milyon, devir ücreti (aynı adreste) 1 milyon 500 bin, kapama 3 milyon.
   <br/>
   <br/>
   Yakın bir gelecekte kablo tv şebekesinden 44 adet analog tv programı ve 49 adet sayısal tv programı ile 40 radyo programının iletilmesi, Sayısal Radyo, Pay Tv, teletex, eğitim programları, tele alışveriş gibi hizmetlerin verilmesi mümkün olacak. Bu arada analog tv yayını nedir diyenler için bir açıklama; kablolu tv şebekesinde VHF, S ve UHF (bazı bölgelerde) bantlarında ulusal, yerel ve yabancı kaynaklı tv kanallarının yayını yapılıyor. Hangi kanalların şebekede olacağına tabii ki Türk Telekom karar veriyor.
   <br/>
   <br/>
   Yakında yeni hizmetlerin kullanıma girmesiyle vizyona giren filmleri izleyebilme, evden alışveriş yapabilme gibi şeyler mümkün olabilecek. Örneğin kablolu tv şebekesi üzerinden telelefon görüşmesi yapılabilecek, sayısal formda hazırlanmış ve biraraya getirilmiş bir çok tv kanalının setüstücihaz vasıtası ile aboneye ulaştırılması ve bunlardan abone tarafından istenilenlerin izlenmesi sağlanacak. Mevcut kanal adedi daha fazla olan sistemin yayın kalitesi de analog tv yayınına göre daha iyi. Yeni şifreli kanal hizmetiyle abonenin yayınları tek tek ya da gruplandırılmış olarak tercihe göre izlemesi sağlanacak. Yeni sistemin sunduğu hizmetlerin belki de en avantajlısı "seyrettiğin kadar öde" seçeneği. Bu seçenekte, abone önceden duyurusu yapılacak olan tv programlarından izlemek istediğini bildirecek. Böylece yayın saatinde istediği programı izleyen abone sadece o programın parasını ödeyecek.
   <br/>
   <br/>
   Ne dersiniz, kablolu tv, spor, müzik, eğlence tutkunları ve yabancı dilini geliştirmek isteyenler için oldukça avantajlı değil mi? Bir de şu can sıkıcı kanallar olmasa ne iyi olurdu.
   <br/>
   <br/>
   Email: ucarmurat@usa.net
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6243-altin-yumurtlayan-kabloyu-kesiyoruz.html), [web.archive.org (arşiv bağlantısı)](http://web.archive.org/web/20131218101748/http://www.aksiyon.com.tr:80/aksiyon/haber-6243-altin-yumurtlayan-kabloyu-kesiyoruz.html)
