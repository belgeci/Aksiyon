# GAP'ı iklime gaptıracağız

*Murat Uçar 1997.02.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kışta olmamıza rağmen hâlâ bahardan kalma günler yaşıyoruz.
  </font>
 </div>
 <div id="newsText">
  <font class="detail-text">
   Şubat ayının sonlarına yaklaştık ama insanı iliklerine kadar üşüten soğuklarla, evlerin kapılarını örtecek karla karşılaşmadık desek yeridir. Oysa çok değil, birkaç sene öncesi hatırlandığında, "Neydi o kışlar" diyor insan içinden. Anababalarımızın, dedelerimizin, ninelerimizin hatıralarının en "zorlu" bölümleri karkış üzerine olanı. Bu gidişle bizler çocuklarımıza ve torunlarımıza kış anıları anlatamayacak, kar'ı ve kardanadamı tarifte zorluk çekeceğiz. Çünkü hem Türkiye'de, hem de dünyanın birçok bölgesinde yazkış mefhumları beklenenden daha değişik zamanlarda tezahür edebiliyor. Kışın plaja gidip bronzlaşanlar kimseyi şaşırtmıyor artık.
   <br/>
   <br/>
   Dünyada herşey değişirken iklimler aynı kalacak değildi ya. Son yıllarda gündeme gelen "küresel ısınma" tartışmalarından sonra bunun farkına daha çok vardık.
   <br/>
   <br/>
   Uzmanlar 2030'lu yıllarda ısınmanın ölümcül etkilerinin görülmeye başlayacağını söylüyorlar. 1992 Rio Çevre Zirvesi'nde 150 ülkenin imzaladığı İklim Değişikliği Çevre Sözleşmesi konuya verilen önemi gösteriyor. Dünya, ısınmanın farkına varıp yetersiz de olsa tedbirler alırken, hatta tarım gibi bir çok önemli konuda uzun vadeli politikalarını ona göre belirlerken, "bizimkiler" böyle bir sorunun varlığından habersiz. Çöl ikliminin görüldüğü coğrafyalara yakınlığı nedeniyle konuya bir çok ülkeden daha fazla önem vermesi gereken Türkiye, Rio Çerve Zirvesi'ndeki antlaşmayı imzalayamadı bile.
   <br/>
   <br/>
   Uzmanlar İran, Irak gibi ülkelerde görülen çöl ikliminin yakın zamanda kuzeye doğru çıkacağını, ülkemizin de şimdikinden daha sıcak bir iklime sahip olacağını söylüyorlar.
   <br/>
   <br/>
   Isınmanın tarihine baktığımızda, karışımıza dünya tarihinde bir dönüm noktası olan sanayi inkılabının başlangıç olarak çıktığını görüyoruz. İnsanoğlu sanayiin başlangıcıyla kendi eliyle iklimi değiştirmeye başlamış. Bu değişiklik hâlâ bütün hızıyla sürüyor. Sonucunda ise deniz seviyesinin yükselmesi, tuzlu suların tatlı sulara karışmasıyla su sıkıntısının ortaya çıkması, tarımda toprak tuzlanmasının görülmesi gibi ayrı birer yıkım olan çeşitli meseleler çıkacak karşımıza.
   <br/>
   <br/>
   İstanbul Teknik Üniversitesi Meteoroloji Mühendisliği Bölümü öğretim üyesi Doç. Dr. Mikdat Kadıoğlu ile iklim değişiklikleri ve bunun Türkiye'ye etkileri üzerine konuştuk.
   <br/>
   <br/>
    Son yıllarda sıkça sözedilen iklim değişikliği dünyada giderek artan tabii felaketlerin sebebi midir?
   <br/>
   <br/>
   Bir kar yağdığı, çığ düştüğü, ya da fırtına olduğu zaman, bunların nedeni hemen küresel ısınmaya bağlanıyor. Arada soğuk ekstermler de var, büyük bir kar yağışı olabilir. Ama genelde ısınmaya doğru gidiş daha fazla. İklimde uzun süreli değişiklikler olabilir ve bunu uzun süre tutulan kayıtlardan anlayabilirsiniz. ABD'de 100150 yıldır iklim değerleri kaydediliyor. Bizde ise bu çok kısa bir süre önce başladı.
   <br/>
   <br/>
    İklim değişikliğinin belirtileri neler?
   <br/>
   <br/>
   Uzun süreli ölçümler sonucu ortaya çıkan sonuç, karalarda gece sıcaklığının arttığını gösteriyor. Bir belirti de buzulların erimesi. Bunun sonucunda deniz seviyesinde  bir artış gözleniyor. Bir diğer kanıt ise doğadaki ısı değişikliğine karşı hassas bazı canlıların ölmesi. Mesela ABD'de bazı kuş türleri iklimdeki değişiklikler sonucu ölüyorlar.
   <br/>
   <br/>
   ABD önem veriyor
   <br/>
   <br/>
    Bu ısınmanın Türkiye'deki yansıması nasıl?
   <br/>
   <br/>
   Yaptığım bir araştırmada Türkiye'nin gece sıcaklığında, bilimsel anlamda önem taşımasa da, büyük bir artış gördüm. Fakat gündüz sıcaklığında ciddi bir artış yok. Bu artışlar 1950'li yıllarda başlıyor. ABD üç kıtaya yayılmış 747 merkezde incelemeler yapıyor. Buralardan alınan değerler sonucunda dünyada da gece sıcaklığında bir artış olduğu görülüyor. Bunun sebebinin iklim değişikliği mi yoksa çölleşme mi olduğunu söyleyemiyoruz. Türkiye'deki artışlarda ölçüm merkezlerinin şehir içinde kalmasının da  etkisi var.
   <br/>
   <br/>
    Dünyada ısınmanın özellikle yoğunlaştığı yerler var mı?
   <br/>
   <br/>
   Isınma her yerde aynı olmuyor. En çok ısınma kutuplarda olmuş, sıcaklık 56 derece artmış. Orta enlemlerde o kadar değil.  Dolayısıyla kutuplar ile Ekvator arasındaki ısı farkı düşüyor, bu da atmosferin hareketliliğini azaltıyor. Daha önce yağmurun nereye yağacağını tahmin ederken, şimdi tahmin edemiyoruz. İran ve Irak gibi ülkeleri etkileyen basınç kuşağı büyüyecek ve biraz daha bizim ülkemize yaklaşacak. O zaman şu ankinden daha sıcak bir iklime sahip olacağız. İsveç, Almanya gibi ülkeler de daha sıcak bir iklime sahip olacaklar. Böylece tarım kuşakları kuzeye kayacak.
   <br/>
   <br/>
    Sıcak enlemlerin kuzeye kaymasının etkileri nasıl olur?
   <br/>
   <br/>
   Denizlerin, 2030 yılına kadar 65 ila 100 cm. arasında yükselmesi bekleniyor. Bu durumda neler olabilir? Seyhan, Ceyhan, Göksu, Patara, Esençayır, Menderes, Bakırçay, Gediz deltaları hiç kalmayacak, plajların çoğu yok olacak, yeraltı sularına tuzlu su karışacak, sulu tarımı gerektirmeyen yerlerde sulu tarıma geçmek gerekecek, sıcaklığa bağlı olarak artan buharlaşma sonucu toprakların tuzlanması problemi ortaya çıkacak.
   <br/>
   <br/>
    Isınmaya sebep olan karbondioksit gazının artma sebebi nedir?
   <br/>
   <br/>
   Artışın ilk sebebi kullandığımız petrol, kömür gibi fosil yakıtlardır.
   <br/>
   <br/>
   Gelişmiş ülkelerde nükleer enerji kullanılıyor. Fakat orada kirliliğe karşı önlemler alınıyor, bir termik santral reaktör olmadan açılmaz. Bizde ise Gökova Termik Santrali'ne filtre konulması planlanmadı bile.
   <br/>
   <br/>
   Suyumuz ısınıyor
   <br/>
   <br/>
    Isınmanın Türkiye'nin en büyük projesi olan GAP'a etkisi nasıl olur?
   <br/>
   <br/>
   Beklendiği gibi olursa GAP'ta yapılan sulama ve enerji üretim amaçlı barajlar buharlaşma sonucunda ciddi su kaybına uğrayacaklar. Kullanılamayacak barajlar bile olabilir, ayrıca tarlalara verilen su aşırı buharlaşma nedeniyle tuzlanmaya neden olacak. Bunlar tarımda ciddi problemler demektir.
   <br/>
   <br/>
    Bizde ısınmanın sebepleri ve sonuçları hakkında araştırmalar yapılıp tedbirler alınıyor mu?
   <br/>
   <br/>
   Türkiye'de Mikdat Kadıoğlu tek başına bir şey yapamaz. Bu iş kurum işi. Mesela ABD'de bir merkez oluşturmuşlar, bu konudaki insanları bir araya getirmişler, doğru dürüst imkanlar sağlamışlar. Ulusal bir politika olması lazım yani. İklim değişikliği bir sonraki nesli daha çok etkileyecek; ama o zaman yapacak bir şey olmayacak. Ne yapılacaksa şimdi yapmalıyız.
   <br/>
   <br/>
    Isınmanın Tükiye ve dünya için ne zaman yıkıcı olması bekleniyor?
   <br/>
   <br/>
   2030 yılında deniliyor. Türkiye'de kışın iki ila üç derece sıcaklık artışı ve yağışlarda azalma bekleniyor. Suriye ile antlaşma yapıyoruz ama düşünmüyoruz, yarın bir kuraklık ortaya çıkarsa bu 500 metreküp suyu nasıl veririz diye.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2270-34-gapi-iklime-gaptiracagiz.html), [web.archive.org (arşiv bağlantısı)](http://web.archive.org/web/20130530213727/http://www.aksiyon.com.tr:80/aksiyon/haber-2270-34-gapi-iklime-gaptiracagiz.html)
