# 250 milyonluk Müslüman azınlık

*Murat Uçar 1998.05.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Birinci Dünya Savaşı ve akabinde Osmanlı Devleti'nin yıkılması üç kıtada rahat bir şekilde yaşayan Osmanlı vatandaşlarının yanında
  </font>
 </div>
 <div id="newsText">
  <font class="detail-text">
   Osmanlı'nın hamiliğini yaptığı tüm dünayadaki Müslüman azınlıklar için de sıkıntılı bir dönemin başlangıcı oldu. Ancak Afrika'dan Hindistan'a kadar hiç biri, 6 asır, sayesinde rahat yaşadıkları devletin varisi olan Türkiye Cumhuriyeti'ni unutmadılar. Müslümanlar Türkiye'yi unutmadı ama Türkiye dünyadaki azınlıkları unuttu. Cumhuriyet sonrasında bu ülkede uzunca bir süre  azınlık kelimesi Yahudi, Ermeni ve Rum kelimeleriyle adeta özdeşleşti. Dünyada Müslüman azınlıkların var olduğunun farkına varıldığı ilk zamanlarda ise kavram kargaşası yaşandı. Özellikle Balkanlar ve Avrupa'da Müslüman azınlık denilince Türkler akla gelir, Arnavut, Fransız, Alman Müslümanların var olabilecegi belki de hiç düşünülemezdi.  Hindistan'da, Çin'de, Güney Afrika'da, Japonya'da Müslümanların var olduğundan halk olarak haberdar olalı çok olmadı.
   <br/>
   <br/>
   Türkiye'de, dünyadaki azınlık Müslümanlarına olan ilgiye paralel olarak bu konuda çalışmalarda bulunan sadece bir kaç kuruluş ve bir avuç insan bulunuyor. Konuya ciddi yaklaşan kurumlardan biri Türkiye Diyanet Vakfı bünyesinde çalışmalarını sürdüren İslam Araştırmaları Merkezi (İSAM). İSAM'ın bu konuya yatırımı yaklaşık 10 yıl öncesine dayanıyor. Merkezin 510 yıl önce burs vererek Avrupa ve ABD'ye gönderdiği öğrenciler şimdi doktor, doçent seviyesinde akademisyenler ve Avrupa, Afrika, Amerika gibi yerlerdeki azınlık Müslümanları konusunda uzman kişiler. İSAM'ın konuyla ilgili son çalışması, çoğunluğunu kendi akademisyenlerinin oluşturduğu grup tarafından düzenlenen "Günümüz Dünyasında Müslüman Azınlıklar" konulu sempozyum oldu.
   <br/>
   <br/>
   Misafirlikten ev sahipliğine Avrupa Müslümanları
   <br/>
   <br/>
   Sempozyumda geniş yer verilen Avrupa Müslümanlarının kıtadaki varlığı 1850'li yıllara kadar uzanıyor. Ancak Müslüman nüfus, 2. Dünya Savaşı sonrasında Avrupa'nın yeniden inşası için kıtaya  başlayan yoğun işçi göçü ile kısa sürede arttı. Uzun bir zaman toplumun en alt tabakası  olarak yaşayan bu insanlar zamana bağlı olarak ekonomik ve eğitim seviyelerinin yükselmesiyle sınıf atladılar. Bu gün İngiltere'de 11.5 milyon Müslüman olduğu tahmin ediliyor. Müslüman nüfusun çoğunluğunu 400 bin nüfus ile Pakistanlılar oluşturuyor. Diğer miletlerden; 120 bin Arap, 80 bin Hindistanlı, 300 bin Malezyalı, 60 bin Bengladeşli, 3090 bin Doğu Afrikalı 50 bin Kıbrıslı Türk, 20 bin Türkiyeli 2550 bin İranlı, 20 bin Nijeryalı Müslüman var. İngiliz toplumu ile hiç bir yakınlığı olmayan Müslüman nüfus kimlik konusunda ciddi problemler yaşıyor. Ülkedeki Müslümanların bir diğer ciddi problemi ise  temsil konusunda yaşadıkları sıkıntılar. Selman Rüştü olayı ve Körfez Savaşından sonra İngiltere'de iyice belirgin hale gelen ve sonuç getirmeyen iki hareket ortaya çıktı. Bunlardan birincisi 1989'da kurulan ve daha çok mühtedilerin lider pozisyonunda olduğu "İngiltere İslam Partisi", diğeri ise 1992'de Kelim Sıddıkı'nın liderliğinde kurulan Muslim Parliament. Fransa'da ise 3 milyonun üzerinde Müslüman olduğu tahmin ediliyor. Fransa'daki Müslümanların üçtebiri Cezayirli, ülkede 30 bin civarında Fransız asıllı Müslüman da yaşıyor. Fransa'daki Müslümanlar İngiltere'deki gibi homojen bir yapı sergileyemiyorlar. Şu anda Fransa'da Müslümanları temsil eden Fransa Müslümanlar Federasyonu, İslam Asamblesi ve Tebliğ Cemaati olmak üzere üç farklı grup var. 1990 yılı itibariyle nüfusu 81 milyon olan Almanya'da ise yaklaşık 2.7 milyon Müslüman bulunduğu tahmin ediliyor. Bunların yaklaşık 2 milyonu Türkiye Cumhuriyeti vatandaşı, diğerleri ise Bosna, İran, Fas, Afganistan, Lübnan, Pakistan, Tunus gibi ülkelerden gelen Müslümanlar. Bunun yanında ülkede yaklaşık 100 bin civarında Alman ırkından olup sonradan din değiştiren Müslüman da bulunuyor. Almanya'daki Müslümanların karşılaştıkları problemler uzmanlarca şöyle sıralanıyor; entegrasyon (uyum) meselesi, yabancıların sınırlandırılması, yabancı düşmanlığı.
   <br/>
   <br/>
   Amerika'da yaşayan Müslümanların durumunu ülkenin önde gelen Müslüman liderlerinden Sirac Vehhac bir kaç yıl önce yaptığı konuşmada şöyle dile getiriyordu; "Amerika'da İslam binası çift kapılı bir ev gibidir. Bir kapı eve girenler için, bir kapı evi terkedenler için. Bir kısım Amerikalılar eski inançlarını bırakıp İslam'ı hayat yolu olarak benimserken bir kısım Müslümanlar da İslam'ı bilerek veya bilmeyerek terkedip başka yolları benimsiyorlar. Bu bakış açısından ortaya üç grup çıkıyor: 1. Eve yeni girenler yani muhtediler, 2. Evde oturan ya da dindar Müslümanlar, 3. Evi terkedenler; daha açık bir ifadeyle asimile olanlar. ABD'deki Müslümanlar aynı zamanda "belli bir gelişmişlik derecesine ermiş çoğulcu bir toplumda Müslümanları ne gibi bir durum beklemektedir" sorusuna iyi bir cevap teşkil ediyorlar."
   <br/>
   <br/>
   İslamın ilk asrından buyana yayıldığı Afrika'da, gerek yerlilerin gerekse değişik vesilelerle buraya yerleşen göçmen Müslümanların coğrafi bölgelere göre tarihi, günümüze kadar tam belirlenmemiş durumda. Afrikadaki Müslümanlara zarar veren en büyük etken kabilelerin ve devletlerin çatışmaları. Afrika'nın çok kültürlü ve dilli yapısı bu kıtadaki Müslüman azınlıklar hakkında sağlıklı bilgi alınamayışının en büyük sebebi.
   <br/>
   <br/>
   Sürekli çatışma halinde olan Balkanlar'daki durum da çatışmalardan zararlı çıkan kesimin Müslümanlar olması açısından  Afrika'dan çok farklı değil. Bölgede "Müslüman azınlıklar" terimi ilmi bir terim olmaktan öte siyasi bir terim olarak kullanılıyor. Özellikle Osmanlı'nın bölgeden çekilmesinden sonra zuhur eden toplumsal ve siyasi değişiklikler neticesinde Müslüman toplumlar, muhtelif konumlara sevkedilmişler. Ancak milli ve dini kimliklerine en yüksek derecede bağlılar. Sempozyum'da 120 milyon Müslümanın yaşadığı Hindistan, Hint Alt Kıtası, Kafkasya ve İç Rusya'daki azınlık Müslümanlarının durumu da konuşuldu. Uzmanların vardığı ortak sonuç ise; nerede olursa olsun İslam dünyasını temsil eden kabul edilmiş bir makamın olmayışının Müslümanlara çok şey kaybettirdiğiydi. Müslümanların durumunu ve Türkiye'ye bakışlarını en güzel Prof. Dr. Süleyman Ateş'in şu sözleri özetliyordu:
   <br/>
   <br/>
   "Biz geçmişte elimizde olmadan bazı topraklardan çekildik. Buralarda kalan azınlık düzeyindeki Müslümanlar bize bakıyorlar. Şimdi dünya konjonktüründe İslamiyet bir yükselme dönemine girmiştir. Bu gelişme döneminde dünya Müslümanları lider olarak Türkiye'yi görüyorlar. Bir gün Suudi Arabistan'da bir Arap profesör 'Vallahi siz İslam dünyasının liderisiniz, eğer bir ışık gelecekse sizden gelecek. Keşke bizim zalim dediğimiz, müstevli dediğimiz Osmanlı'nın günleri geri gelse"
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3745-32-250-milyonluk-musluman-azinlik.html), [web.archive.org (arşiv bağlantısı)](http://web.archive.org/web/20130529024623/http://www.aksiyon.com.tr:80/aksiyon/haber-3745-32-250-milyonluk-musluman-azinlik.html)
