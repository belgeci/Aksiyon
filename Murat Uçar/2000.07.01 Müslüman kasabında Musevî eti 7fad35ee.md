# Müslüman kasabında Musevî eti

*Murat Uçar 2000.07.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yüce yaratan Kur'anı Kerim'de Müslümanlara "Ehli kitabın kestiği etleri size helal kıldık" diyor. Bu noktadan hereketle bir Müslümanın dünyanın neresinde olursa olsun, Hıristiyan veya Musevi birinin kestiği hayvanın etini yiyebildiğini biliyordum.
  </font>
 </div>
 <div id="newsText">
  <font class="detail-text">
   Yani bir Müslüman için ehli kitaptan olan herkesin kestiği et caizdi. Ama bir arkadaşımdan Avrupa ve Amerika'daki Müslümanların özellikle Musevilerin kestiği hayvanların etini tercih ettiğini duyunca şaşırmıştım. Neden Museviler için hazırlanmış et daha ayrıcalıklıydı? Müslümanların yaşadığı Türkiye'de dindarlara yönelik 'etlerimiz İslami kurallara göre kesilmiştir' ibaresine ihtiyaç duyulurken, ülkemizde yaşayan Museviler bu ihtiyaçlarını nasıl karşılıyorlardı?
   <br/>
   <br/>
   Müslümanların Museviler için hazırlanmış etleri tercih etmelerinin ilk nedeni onların da domuz eti yemeyişi olsa gerek. Türkiye'de bile "acaba yediğim etin içerisine domuz eti karışmış mıdır" kuşkusu duyulurken Hırıstiyan bir ülkede iç rahatlığıyla kıyma, salam, sosis gibi gıdaları tüketmek zor olsa gerek. Bu nedenle Müslümanlar gayrimüslim bir ülkede Museviler için hazırlanan ve adına "Kaşer" denilen etleri tercih ediyor. Kaşer kelime anlamı itibariyle "yenmeye uygun" bir diğer ifadeyle "caiz" anlamına geliyor (İngilizce'de ise "Kasher" olarak yazılıyor). Peki ama Museviler yedikleri etlerin içerisine domuz eti karışıp karışmadığını nereden biliyorlar?
   <br/>
   <br/>
   Haramlık ve helallik arasındaki ince çizgi
   <br/>
   <br/>
   İslam fıkhıyla karşılaştırıldığında daha zor olduğu görülen Musevi fıkhında yiyeceklerin helalliği konusunda oldukça kesin ve katı kurallar bulunuyor. Bir gıdanın Museviler için kaşer yani caiz olup olmaması arasında çok ince bir çizgi var. Örneğin havyanı keserken bıçağın boğazdan bir an olsun kalkması o hayvanın haram olması için yetiyor. İstanbul Hahambaşılığı tarafından yayınlanan İbrani Din Bilgisi kitabında Yahudilerin yemesinin men edildiği gıdalar özetle şöyle sıralanıyor: "Tırnağı yarık olmayan, geviş getirmeyen dört ayaklı hayvanların et ve sütleri. Tevrat'ta isimleri zikredilen kuşların et ve yumurtaları. Tabii bir şekilde ölen, yaralanarak ölen veya dine aykırı bir şekilde kesilen kümes hayvanlarının ve diğer hayvanların etleri. Şobet (din kurallarını bilerek kesim yapan kişi) tarafından kesildikten sonra dinen bir kusuru veya hastalığı teşhis edilen kümes hayvanlarının ve diğer hayvanların etleri. Sürüngen ve böceklerin etleri. Pulları ve yüzgeçleri bulunmayan balıkların etleri. Et ile birlikte bulunan sütlü yiyecekler."
   <br/>
   <br/>
   Museviler bu kesin kurallardan dolayı tüm dünyada kendi etlerini sıkıca kontrol ediyorlar. Zaten etin kaşer olabilmesi için bizzat bir haham tarafından kesilmesi ve kesim sonrasında kontrol edilmesi gerekiyor. Her ülkedeki Musevi cemaati kendi etini kendisi kesiyor. Türkiye'de hahamlar yüzyıllardır cemaatleri için hayvan kesimi yapıyorlar. Daha önce Sütlüce'de yapılan kesim işleri son 1015 yıldır İstanbul Büyükşehir Belediyesi'nin Tuzla'daki kesimhanesinde gerçekleştiriliyor.
   <br/>
   <br/>
   Mezbahada her pazartesi yapılan küçük ve büyükbaş hayvan kesimi 56 civarında haham tarafından gerçekleştiriliyor. Sabah 8 civarında başlayan kesimi yapan hahamlar beklediğimizin aksine çok gençler. Mezbahaya gittiğimizde hahamlardan İzak Peres ve henüz kesim kursu alan haham arkadaşı kesilen hayvanları kontrol edip kaşer damgası vuruyorlardı. Ellerindeki 50 santimlik bıçaklar oldukça keskindi. Musevi fıkhına göre hayvan kesiminde kullanılacak bıçağın en ufak bir pürüzünün dahi bulunmayacak kadar keskin olması gerekiyormuş. Hahamlar kendi okudukları duaların yanında besmele de çekiyorlar. Museviler hayvanın sadece göğüs kısmını yiyorlar, etin geriye kalan bölümü Müslümanlar tarafından tüketiliyor. Yahudilerin hayvanın alt kısmını yememelerinin nedeni oldukça ilginç. Tevrat'a dayanan hikayeye göre Hz. Yakup bir melekle kavgası sırasında baldır bölgesinden yaralanıyor. Bundan sonra Museviler hayvanların bu bölgesindeki eti yemiyorlar.
   <br/>
   <br/>
   Yıllardır kesim yapan bir hahama kaşer ete olan ilginin ne düzeyde olduğunu soruyoruz. İç çekiyor önce, 1970'li yılları hatırlıyor; "O zamanlar haftalık 10001500 civarında büyükbaş hayvan keserdik, şimdi nerde o günler" diyor. Şimdi haftalık 80100 civarında büyükbaş hayvan kesiliyor. Haham, sayının bu kadar düşmesini Musevi cemaatinin sayısındaki düşüşe ve gençlerin inançlarına eskisi kadar bağlı olmamalarına bağlıyor. Bir diğer haham; "Yeni nesil ailelerde karı koca çalışıyor. Vakit çok az, gidip kaşer kasabı aramaktansa hemen merketten alınmış hazır etlerle yemek yapıyorlar. Tabii bu doğru değil" diyor.
   <br/>
   <br/>
   Her haham şohet değildir
   <br/>
   <br/>
   Etin kaşer olması için hayvanın mutlaka ama mutlaka bir haham tarafından kesilmesi gerekiyor. Bu durum sadece büyükbaş hayvanlar için değil tavuk gibi küçükbaş hayvanlar için de geçerli. Ama her haham havyan kesemiyor. Bunun için hahamların ayrı bir eğitimden geçmesi yani "şohet" eğitimi alması gerekiyor. Eğitim ustaçırak eğitimi ile yaklaşık bir yılda tamamlanıyor. Hayvan kesmekte usta olan haham yetiştireceği öğrencisini kendisi belirliyor. Eğitimi tamamlayan öğrenci hahambaşı tarafından sınava tâbi tutuluyor. Sınavda başarılı olursa yine hahambaşılık tarafından bu göreve atanıyor. Haham İzak Peres'in ifadesiyle, her haham şohet değildir fakat her şohet hahamdır. Kesim sonrasında hayvan sıkı kontrollerden geçiriliyor. Akciğerlerin delik veya yapışık, işkembenin iltihaplı veya tümörlü olmaması gerekiyor. Bunların biri dahi olsa etin yenmesi yasaklanıyor. Bu durumdaki hayvan veteriner kotrolünden geçiriliyor, eğer imha etmeyi gerektirecek bir durum yoksa et diğer kasaplara gönderiliyor. Sonra etlere ispirtoyla kaşer damgası vuruluyor. Damga, Türkiye Hahambaşılığı imzasıyla etin yenmesinin caiz olduğu anlamına geliyor. Bu arada hahamlar tarafından kesilen hayvanların sıra sıra dizilmiş sakatatları gözüme takılıyor. Musevilerin sakatat yemesi yasak mı? Hahamlardan aldığım cevap oldukça iginç; "Hayır, Musevilerin sakatat yemesi yasak değil ama bunun kontrolü mümkün olamayacağından cemaate sakatat yemeyi yasakladık".
   <br/>
   <br/>
   Müslüman kasapta Yahudi eti
   <br/>
   <br/>
   Hahamlar tarafından kaşer damgası vurulan etler İstanbul'daki 13 kaşer kasabına gönderiliyor. Kaşer et satan kasapların çoğu Müslüman. Çoğunlukla Gayrettepe ve Kurtuluş civarında bulunuyor. Caddebostan'da da 2 kaşer kasabı var. Kaşer etin fiyatı kasaplarda satılan diğer etlere nazaran biraz daha fazla. Normal etin kilosu 4 milyon 800 bin ile 5 milyon arasında değişirken kaşer et 5 milyon 600 bin civarında bir fiyata satılıyor.
   <br/>
   <br/>
   Görüştüğümüz kaşer kasapları müşterileri arasında bir çok Müslümanın bulunduğunu söylüyorlar. Kaşer dışında diğer etlerden satmayan kasaplar Musevilerin tatil günü olan cumartesileri kapalı oluyorlar.
   <br/>
   <br/>
   Domuz eti olmasın yeter
   <br/>
   <br/>
   Bir kaç gün önce yayınlanan bir haberde ABD'de Müslümanların yoğun olduğu eyaletlerde gıda maddelerinin üzerine domuz eti yemeyenler için "Helal" damgası vurulmasının, marketlerde ayrı bir bölüm açılmasının gündemde olduğu yazılmıştı. Müslümanların gayrimüslim ülkelerde bu konuya gösterdikleri hassasiyet biliniyor. İyi de Türkiye'de bu konuya ne kadar dikkat ediyoruz? İstanbul'un bazı semtlerinde "Etlerimiz İslami kurallara göre kesilmiştir" ibaresini görmeyen yoktur. Marmara Üniversitesi İlahiyat Fakültesi'nden Prof. Dr. Hayrettin Karaman İslam fıkhının kolaylığına dikkat çekerek "Yahudilerde kasabın muhakkak Yahudi ve haham olması gibi zor kurallar vardır fakat İslamiyette böyle şeyler bulunmaz. Müslümanlar ehli kitap olan (Yahudi, Hıristiyan) herkesin kestiği eti yiyebilirler. Bunda bir yer sınırlaması da yoktur. Örneğin Müslüman ister gayrimüslim bir ülkede ister Müslüman bir ülkede ehli kitabın kestiği eti yiyebilir. Müslümanlarda kesimin bir din adamı tarafından yapılması zorunluluğu da yoktur" diyor. Karaman, Müslümanların bulundukları bir yerde Hıristiyanlar veya Museviler çoğunluktaysa ve mezbaha işlerini onlar yürütüyorsa, Müslümanların gidip de mezbahaları kontrol etmek zorunlulukları olmadığını belirtiyor. Aynı kural Türkiye'de de geçerli, bir Müslümanın hiç bir mezbahayı kontrol etme durumu bulunmuyor.
   <br/>
   <br/>
   Anlaşılan o ki Müslümanların gayrimüslim ülkelerdeki hassasiyetinin temelinde domuz eti kaygısı yatıyor. Bir diğer önemli nokta kaşer eti caizdir.
   <br/>
   <br/>
   Email: ucarmurat@usa.net
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D488D94C447A763A1E7662A0E55E371F?newsId=6293), [web.archive.org (arşiv bağlantısı)](http://web.archive.org/web/20131003150851/http://www.aksiyon.com.tr:80/aksiyon/newsDetail_getNewsById.action;jsessionid=D488D94C447A763A1E7662A0E55E371F?newsId=6293)
