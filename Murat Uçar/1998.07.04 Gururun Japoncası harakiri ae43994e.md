# Gururun Japoncası\; harakiri

*Murat Uçar 1998.07.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Atom bombaları ile yerle bir olmuş bir ülke, bir de gururları kalmıştı II. Dünya Savaşı'nın ardından Japonların elinde.
  </font>
 </div>
 <div id="newsText">
  <font class="detail-text">
   Ülkeleri yerle bir olmasına rağmen kısa süre içinde gelişip sivrilmeleri Japonları tüm dünyanın ilgi odağı haline getirdi bir anda. Bu üstün başarı, 1. Dünya Savaşı'ndan günümüze savaş yaşamayan fakat üçüncü dünya ülkeleri sıralamasından da bir türlü kurtulamayan Türkiye'de de merak konusu oldu. Geçen zaman içinde Japonların bu başarılarının altında disiplinlerinin, kültürlerine bağlılıklarının ve başarısızlığı kabul etmeme prensiplerinin yattığı anlaşıldı. Japonların başarısızlığa ve hataya tahammülsüzlüklerinin gösterdikleri hızlı gelişmeden başka bir dışa vurumu daha var: Kültürlerinin en önemli öğelerinden olan harakiri. Dünyada daha çok harakiri olarak bilinen ve sadece Japonlara özgü bu adetin Japonca'daki esas adı "seppuku".
   <br/>
   <br/>
   Samurai'lardan kalma
   <br/>
   <br/>
   Seppukunun tarihi milattan sonra 8. yüzyıla kadar uzanıyor. O dönemde Japonya'da güçlenmeye başlayan asker sınıfı 12. yy'a gelindiğinde ülke yönetimini tamamen eline geçirmişti. Asker sınıfın ülke yönetimindeki ağırlığı 19. yüzyılın ikinci yarısına kadar devam etti. O dönemde "bushi" ya da bizim alışkın olduğumuz ifade ile "samurai" de denilen Japon askerlerinde temel prensip, kendi hiyerarşik yapıları içinde üstlerine ölümüne sadakatti. Bu hiyerarşik yapının en tepesinde ise 'shogun' bulunmaktaydı. Samurailerin, efendisine bağlılığını göstermedeki en yüce yol ise seppuku idi.
   <br/>
   <br/>
   Seppukunun yapılmasına neden olan durumlar da çeşitlilik gösteriyordu. Başlıca nedenleri olarak kendinden önce ölen efendiyi izleme, yapılmakta olan işteki sorumluluk, esir düşme utancından kurtulma, herhangi bir eyleme karşı duyulan pişmanlık vs. sayılabilir.
   <br/>
   <br/>
   Kimi gönüllü kimi mecburi
   <br/>
   <br/>
   Seppukuda karnı deşme tarzı da farklılıklar gösterebiliyor. Genel olarak dikine ya da enine tek bir çizgi halinde karnın kesilmesi yeterli idiyse de en cesaretli yol karnın artı şeklinde kesilmesiyle yapılan seppuku. Bunun yanısıra zorunlu ve gönüllü olmak üzere iki türü bulunuyor seppukunun. Gönüllü seppuku 12. yy sırasında başgösteren savaşlarda ortaya çıkmış.
   <br/>
   <br/>
   Zorunlu harakiri ise samurai'lara verilen en büyük ceza idi. Samurai'ı sıradan bir cellat tarafından kafası kesilerek ölme onursuzluğundan kurtarmak amacıyla geliştirilen bu yöntem 15. yüzyıldan, yasaklandığı 1873'e değin yaygın biçimde uygulandı.
   <br/>
   <br/>
   Japon kültüründe harakiri töreninin doğru uygulanmasına çok büyük önem verilirdi. Tören, ölüm cezasını kararlaştıran makamın teyit ettiği 'kenşi' adı verilen bir tanığın önünde gerçekleştirilirdi. Mahkum, iki hasır (tatami) üzerinde diz çöker, arkasında ise yardımcı (kaişakunin) kılıcını çekmiş olarak ayakta dururdu. Mahkumun önüne, üzerinde kısa bir kılıç olan küçük bir masa getirilirdi; harakiri'den hemen sonra, kaişakunin mahkumun başını uçururdu.
   <br/>
   <br/>
   20. yy'a girildiğinde seppuku şekli azalmakla birlikte değişik yöntemlerle bazı kişilerin onurlarını koruma amacıyla intihar etmesi gibi durumlara arada sırada rastlanmakta. Bile bile ölüme giden ve İkinci Dünya Savaşı'nda ABD'ye çok zor anlar yaşatan ünlü Kamikaze pilotları da önce imparator, daha sonra ülke ve ailelerini korumak ve onların onurunu yüceltmekten başka bir şey düşünmüyorlardı.
   <br/>
   <br/>
   Son dönemlerin en çok bilinen intihar örneği ise, yaklaşık 5 bin kişinin ölümüyle sonuçlanan 1995 depreminden sonra, kentin onarımına ilişkin verdiği sözleri zamanında yerine getiremediği için intihar eden Kobe kentinin belediye başkanının intiharı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3873-32-gururun-japoncasi-harakiri.html), [web.archive.org (arşiv bağlantısı)](http://web.archive.org/web/20130908214434/http://www.aksiyon.com.tr:80/aksiyon/haber-3873-32-gururun-japoncasi-harakiri.html)
