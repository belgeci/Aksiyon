# Seçim yakın istikrar Irak

*Murat Uçar Bilinmeyen-tarih*

<div>
 <font>
  <img border="0" height="1" src="/web/20050129205131im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050129205131im_/http://www.aksiyon.com.tr/resim/526/26.jpg" vspace="5"/>
  </p>
 </font>
 <font class="content">
  BAĞDAT - Bir diktatörün, halkına kan kusturduğu ülkeydi Irak. Yıllarca baskı altında tutulan insanlar cepheden cepheye sürüldü, gençler toprağın bağrına bırakıldı. Hayal âleminde yaşayan diktatörün daha fazla zulüm yapması engellenmeliydi.
 </font>
 <br/>
 <p>
  <font class="content">
   Zihinlerin bu şekilde hazırlandığı bir ortamda Amerikan işgal güçleri, halkın aradığı huzur ve güveni vereceğini vaat ederek Irak topraklarına girdi. Saddam Hüseyin liderliğindeki Baas rejimi ortadan kaldırılacak, halk Amerikan askerlerini çiçeklerle karşılayacak, kısa zamanda demokratik bir yönetim ihdas edilecekti.
   <br>
    <br>
     Bugün Saddam Hüseyin yok artık. Halka gün yüzü göstermeyen Baas rejimi de. Ama, ortada acı bir gerçek var. Irak halkının ne can ve mal güvenliği kaldı ne de huzuru... Mart 2003’te başlayan işgalin en geç 2004 sonunda bitirileceği öngörülüyordu. Bu hesap tutmadı. Aksine, işgal güçlerine yönelik direniş, beklenmedik ölçüde arttı. Irak halkını temsil edenlerin Haziran 2004’te yönetimi devralmasıyla direnişin kırılacağı düşünüldü. Ama, bu tahmin de yanlış çıktı. Şimdi bütün umutlar, 30 Ocak’ta yapılacak seçimlerde.
     <br>
      <br>
       Fakat, bunun bir “umut” haline gelebilmesi için ülkedeki gerilimin yatışması gerekiyor. Oysa, gidişat tam aksi yönde. Bir ay sonra yapılacak seçimler öncesi Irak’ta gerilim giderek tırmanıyor. Seçimlerin boykot edilmesini isteyen direniş grupları her gün yeni bir yöntemle Irak güvenlik güçlerine kayıp verdiriyor. Üstelik Sünni gruplar da sandıktan iyice uzaklaşıyor. Bu tavır da, zaten çok bilinmeyenli bir denklem olan Irak genel seçimlerini daha karmaşık bir hale sokuyor.
       <br/>
       <br/>
       Seçim sandığını, iktidara geldikten sonra yüzlerini ne yöne döneceği şimdiden kestirilemeyecek Şiiler ile, “bağımsızlık” kartını ne zaman çıkartacağı belli olmayan Kürtlere bırakmak istemeyen ABD, şimdi halkın yüzde 20’sini oluşturan Sünni Arapları ikna etmeye çalışıyor. İkna çalışmaları kapsamında, Irak’taki Sünni gruplar üzerinde etkili komşu ülkelerden yardım isteyen ABD’nin bu girişimi, en büyük Sünni partisi sayılabilecek Irak İslam Partisi’nin seçimlerden çekileceğini açıklamasıyla iyice zora girdi.
       <br/>
       <br/>
       İkna çabaları sonuçsuz
       <br/>
       <br/>
       Türkiye ile iyi ilişkileri olan Irak İslam Partisi Genel Başkanı Dr. Muhsin Abdülhamit, kısa bir süre önce sessiz sedasız Türkiye’ye giderek Dışişleri Bakanı Abdullah Gül ve bazı yetkilerle görüştü. Ancak seçimlere 275 adayla katılmayı planlayan Abdülhamit’in 27 Aralık günü bir basın toplantısı düzenleyerek çekileceklerini açıklaması, ABD’nin “ikna” çabalarının bir netice vermediğini gösteriyor.
       <br/>
       <br/>
       Türkiye’deki ilahiyat çevrelerinde çok iyi tanınan Muhsin Abdülhamit’in, ılımlı olarak bilinen İhvan-ı Müslimin (Müslüman Kardeşler) grubuyla ilişkisi olduğu söyleniyor. Seçimden çekilme kararını açıklamadan iki gün önce partisinin Mansur’daki genel merkezinde görüşme imkanı bulduğumuz Abdülhamit, seçim sürecinde yer alacak BM yetkileri ile görüşmeler yaptıklarını söylemesine karşın kaygılarını giderecek gelişmeler olmadığını söylüyor. Abdülhamit’e göre, bu şartlarda yapılacak seçimlerde Irak’ın en az 6 vilâyetinde halk oy kullanamayacak.
       <br/>
       <br/>
       Siyasi oluşumları ve aday listeleri olmamasına karşın seçim sürecinin önemli gruplarından Sünni Ulemalar Heyeti de, daha önce yaptığı olumlu açıklamaların aksine bu kez Sünni halka sandığa gitmemeleri çağrısında bulundu. Sünni direniş gruplarına yakınlığı ile bilinen heyetin üyelerinden Şeyh Abdulgaffur el Samarai, ülkedeki gergin ortamın bütün halkın sandık başına gitmesini önleyeceği görüşünde. Geçtiğimiz hafta seçimlerin yapılmasına karşı olmadıklarını ifade eden El Samarai, “Seçimlere katılmazsak bizim bir kaybımız olmaz.” diyerek tavırlarının olumsuz olduğunu açıklıyor.
       <br/>
       <br/>
       Kontenjan zokası da tutmadı
       <br/>
       <br/>
       Şüphesiz bu gelişmeler ABD’nin aleyhine. Durumun ciddiyetini bilen Amerikalı yetkililer, Sünni Arapların seçime katılmaması durumunda onlara “kontenjan” verilebileceğini söylüyor. Ancak, bu teklif de Sünni çevrelerde kabul görmedi. Yeni parlamento ve yönetimde her toplumun nüfusu ağırlığınca temsil edilmesi istediğini vurgulayan Amerikalıların bu teklifine başta El Hekim grubu olmak üzere Şiilerden de tepki geliyor. Sünnilerin sistem dışında kalması durumunda daha da güçlenecek Şiilerin, ülkenin tamamında “teokratik” yapı kurulması için ısrar etmesinden çekinen Amerikalılar, içine düştükleri zor durumdan çıkmanın yollarını arıyor şimdi.
       <br/>
       <br/>
       Aslında son haftalarda meydana gelen olaylar, Sünnileri güvenlik konusundaki kaygılarında haklı çıkaracak nitelikte. Sünni din adamlarından Şii lider Ali Sistani’nin yardımcısına kadar çok sayıda kişi saldırılara hedef oldu. Şiilerin yaşadığı Necef ve Kerbela’da patlayan bombalar ise Şiiler’in seçime katılmak istemelerinin bir neticesi olarak yorumlandı. Ancak, bazı Şii çevrelerce dillendirilen “patlamanın arkasında Sünniler var.” iddiası Sünni gruplar tarafından yalanlanırken hiçbir direniş grubu saldırıları üstlenmedi.
       <br/>
       <br/>
       Şiiler seçim için sabırsız
       <br/>
       <br/>
       Bağdat’ta Irak güvenlik güçleri neredeyse her köşe başına bir asker ya da polis dikmiş durumda. Ancak bu bile saldırıları engellemeye yetmiyor. Son olarak Irak polisinin baskın yaptığı bir evde kurulan tuzakta 800 kilo patlayıcı kullanıldı. Çevredeki altı ev tamamen yıkıldı. Bağdat polis yetkileri direnişçilerin yeni saldırı yöntemleri konusunda yaşadığı çaresizliği gizleyemiyor. Acısını da halka kötü muamelede bulunarak çıkarıyor.
       <br/>
       <br/>
       Sünniler seçimi boykot ederken, Şiiler sabırsızlıkla sandık başına gidecekleri günü bekliyor. Üç büyük Şii grubun bulunduğu ülkede, bunlardan ikisi (Ayetullah Ali Sistani ve Abdülaziz El Hekim) Birleşik Irak İttifakı adı altında 228 kişilik bir listeyle birleşti. Hatta Irak İslam Partisi’nin seçimlerden çekileceğini açıklamasının ardından Irak İslam Devrimi Yüksek Konseyi lideri Abdülaziz El Hekim’e başbakan gözüyle bakılmaya başlandı. El Hekim de grubunun silahlı kanadı Bedir Tugayları’nı seçimlerin güvenliğini sağlamak üzere seferber edeceğini açıkladı. Ağustos 2003’te düzenlenen bir suikast sonucu hayatını kaybeden ağabeyi Ayetullah Muhammed Bekir El Hekim’in siyasi mirasını devam ettiren Abdülaziz El Hekim, geçtiğimiz hafta evine düzenlenen ve 13 kişinin öldüğü intihar saldırısından kurtulmuştu.
       <br/>
       <br/>
       Şiilerin bir diğer lideri Mukteda Sadr seçim konusunda Sistani ve Hekim kadar hevesli görünmüyor. Söz konusu ittifaka katılmayan Sadr, kendisine bağlı Havza gazetesinin kapatılmasıyla başlayan süreçte yaklaşık dört hafta ABD güçleriyle Necef ve Kerbela’da çarpışmıştı. O günden beri seçimlere katılmayacağını söylüyor, seçim konusunda ABD’nin Irak’tan çekilmesi için bir takvim koymasını ön şart koşuyor. Sadr’ın yardımcılarından Şeyh Hazım El Derraci, “takvim” konusunu hatırlatarak, “Gene de son sözü Sadr verecektir.” diyor. Her ne kadar mesafeli duruyor görünse de, yeni oluşturulacak mecliste temsil telaşına kapılan Sadr grubu 24 kişilik bağımsız bir listeyle seçime girmeyi planlıyor. Bağımsızların, Mukteda Sadr’ın babasının ölüm yıldönümü nedeniyle düzenlenen törende tam kadro boy göstermesi ise, ne kadar “bağımsız” olduklarını gösteriyor.
       <br/>
       <br/>
       Sadr’ın, Sistani-Hekim ittifakına katılmamasında Sadr’ın silahlı kanadı Mehdi Ordusu ile El Hekim’in Bedir Tugayları arasındaki sürtüşme etkili. Mehdi Ordusu, Necef ve Kerbela’da Amerikan güçleriyle çarpışırken, onlara yardım eden Bedir Tugayı’na da saldırarak ağır kayıplar verdirmişti.
       <br/>
       <br/>
       Türkmenler seçime tek listeyle giriyor
       <br/>
       <br/>
       İşgal sonrasında, ABD’nin Irak’taki siyasi denkleminde uzun zaman yer bulamayan Türkmenler için aday belirleme süresi sancılı geçti. Irak Türkmen Cephesi (ITC) Başkanı Dr. Faruk Abdurrahman’ın liderliğinde 63 kişilik bir aday listesi hazırlanırken, Kerkük merkezli Türkmenlerin ağırlıklı olduğu ve Hüsamettin Muhammed Ali’nin başını çektiği Türkmen Milliyetçi Hareketi de ayrı bir liste belirledi. Ancak, iki Türkmen grubu arasında yaşanan pazarlıklar sonuç verdi ve ITC Başkanı Abdurrahman’ın listesi üzerinde uzlaşıldı. Şii Türkmenlerin önde gelen ismi Abbas Bayati önderliğindeki altı kişilik Türkmen grubu da Irak İslam Devrimi Yüksek Konseyi Başkanı El Hekim ile yaptıkları görüşmelere rağmen son anda ITC’nin listesine dahil oldu.
       <br/>
       <br/>
       Kürtlerin, Kerkük’teki belediye seçimlerini erteletme çabasına karşı çıkan Türkmenler, Kerkük’te yayın yapan Türkmeneli Radyo ve Televizyonu aracılığıyla verdikleri ilânlarla seçimlerde mutlaka oy kullanılması gerektiğini vurguluyor. Listelerinde dört kadın adayın da bulunduğu Türkmen ittifakın son çalışması ise Saddam döneminde Kerkük’ten Bağdat’a getirilen Türkmen aileleri tespit edip tekrar bu şehre dönmelerini sağlamak. Türkmenlerin bir diğer kaygısı Türkmen  nüfusun yoğun olarak yaşadığı Musul’a bağlı Telafer kentinde seçimlerin yapılamaması.
       <br/>
       <br/>
       Seçimlere yaklaşık 4 hafta kalmasına rağmen Irak’ta Türkiye’de alışık olduğumuz türden bir seçim atmosferi yok. Cadde ve sokaklarda propaganda yapılmadığı gibi çoğu parti güvenlik nedenlerini gerekçe göstererek adaylarının isimlerini dahi son ana kadar gizli tutuyor. En son İslam El Sünne grubunun yayımladığı bir bildiriyle saldırılarına bundan sonra hız vereceklerini, saldırılardan etkilenmek istemeyen halkın 3 gün boyunca evlerinden çıkmamaları gerektiğini duyurması, 30 Ocak’a kadar gerginliğin daha da artacağını gösteriyor.
       <br/>
       <br/>
       Bu durumda halk ise tedirgin. Her grupta sandığa gidilmesi ya da gidilmemesi konusunda farklı görüşler dillendiriliyor. Tek uzlaştıkları nokta, mensup oldukları grubun alacağı karara uyacaklarını söylemeleri. Bağdat’ta yaşayan Şii Ebu Sahir, “Oy kullanıp kullanmayacağımı henüz bilmiyorum. O gün sandık başına güven içinde gideceğime kanaat getirirsem oy kullanacağım.” diyor. Bağdat sokaklarında görev yapan bir Irak askeri ise eğitimlerini tamamlamadan göreve gönderildiklerini belirterek, “Ülkemizin düzelmesi için bu seçimlerin yapılması gerekiyor; ama önümüzdeki bir ayın çok zor geçeceği belli.” yorumunu yapıyor.
       <br/>
       <br/>
       Direnişçiler bir yandan halka gözdağı verirken bir yandan da seçim komisyonunda görev alacak Iraklıları hedef alıyor. Geçen hafta Iraklı 3 seçim görevlisi Bağdat’ın merkezinde uğradıkları silahlı saldırı sonucu hayatını kaybetti. Olayın ardından BM yetkileri, “Irak’ta yapılacak seçimleri izleyecek yabancı gözlemcilerin çoğu güvenlik nedeniyle Ürdün’ün başkenti Amman’da kalacak. Bağdat’ta Irak Bağımsız Seçim Komisyonu, siyasi partiler, sivil toplum örgütleri ve gözlemcilerle temasta olacak üst düzey görevliler bulunacak.” açıklaması yaptı.
       <br/>
       <br/>
       Irak, bu zor şartlar altında 30 Ocak seçimlerine doğru yol alıyor. Ancak,  seçimlerin Irak’a beklenen istikrarı değil, belki daha da bölünmüş bir toplumu getirmesi mümkün. Seçimlerin temsil keyfiyetini oluşturması Sünnilerin boykotu sebebiyle şimdiden gölgelemiş durumda. Bir de artan güvenlik endişesi eklenince, Iraklıların seçim gününü sandık başında değil de evlerinde geçirmeyi tercih etmeleri bile söz konusu olabilir.
       <br/>
      </br>
     </br>
    </br>
   </br>
  </font>
 </p>
</div>


## Yorumlar

### Ayhan Kanat, 04-Ocak-2005
> Bunlar sanki ABD’nin sözleri...: 
> "Seçim yakın istikrar Irak" haberindeki şu sözlere katılmıyorum. Bunlar, petrol için komşumuzu işgal eden ABD'nin sözlerine benziyor: "Bir diktatörün, halkına kan kusturduğu ülkeydi Irak. Yıllarca baskı altında tutulan insanlar cepheden cepheye sürüldü, gençler toprağın bağrına bırakıldı. Hayal âleminde yaşayan diktatörün daha fazla zulüm yapması engellenmeliydi."

Kaynak: [www.aksiyon.com.tr](http://www.aksiyon.com.tr:80/detay.php?id=19341&yorum_id=1), [web.archive.org (arşiv bağlantısı)](http://web.archive.org/web/20050129205131/http://www.aksiyon.com.tr:80/detay.php?id=19341&yorum_id=1)
