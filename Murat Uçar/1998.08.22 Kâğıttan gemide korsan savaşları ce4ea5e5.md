# Kâğıttan gemide korsan savaşları

*Murat Uçar 1998.08.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kim istemez ki etiket fiyatının yarısına kitap almayı. Geçim sıkıntısının had safhaya ulaştığı Türkiye'de, bu soruya olumsuz yanıt verebilecek çok insan olmasa gerek.
  </font>
 </div>
 <div id="newsText">
  <font class="detail-text">
   Nitekim de öyle; Taksim, Aksaray, Kadıköy, Beyazıt gibi yerlerde kaldırımlarda satılan korsan kitaplar bunun bir göstergesi. Giderek artan satışlarla korsan piyasası öyle bir hal aldı ki sonuçta bundan en fazla zarar gören ve normal zamanlarda pek biraraya gelmeyen yazarlar toplanarak ortak bir bildiri yayınladılar. Ne var ki piyasanın bazı büyük yayınevleri yazarların aksine önceleri var olan tepkilerini bile göstermediler.
   <br>
    <br>
     Yüzde 1000 kâr
     <br>
      <br>
       Türkiye'de kitap fiyatları ülkenin çoğunluğunu oluşturan dar gelirli vatandaşlarımız için çok yüksek. Ancak giderek artan bir okuma isteği var içimizde. Durum böyle olunca okumak isteyen insanlar meydanlarda yarı fiyatına satılan kitaplara yöneliyorlar. Tabii buralardan kitap alırken hiç kimsenin aklına yazar bu kitaptan para kazanamıyor, devlet vergisini alamıyor gibi bir düşünce gelmiyor. Bu ilgiyi gören korsancılar da giderek işlerini büyütüyorlar.
       <br>
        <br>
         Kitapların yüksek fiyatlarına bakarak maliyetlerin çok yüksek olduğunu sanabilirsiniz. Oysa bazı yayınevi sahipleri yüzde 1000 kâr etmekle övünüyorlar. Zaten korsan kitap basımını cazip kılan en büyük neden de bu. Yüksek oranda kâr eden yayınevlerinin hemen hemen hepsi de sol görüşlü yazarların eserlerini neşrediyorlar. Yıllardır yayın dünyasının içinde olan N.K aynı durumun İslami eserlerde çok görülmediğini söylüyor. Nedenini ise; İslami eserleri basan yayınevlerinin kâr oranlarını çok yüksek tutmuyor olmalarına bağlıyor. N.K; "Bir zamanlar, aradaki yüksek kâr oranından dolayı münferit şekilde korsancılık yapılıyordu. Şimdi, işe bazı büyük yayınevleri de karıştı. Yayınevi sahibi bastığı kitap sayısını düşük gösteriyor. Örneğin kitabı 30 bin adet basıyor fakat 5 bin adet basmış gibi gösteriyor. 25 bin adet kitap bizzat yayınevi tarafından korsan satıcılara veriliyor. Böylece hem yazara ödemeleri gereken telif hakkından, hem de devlete ödemeleri gereken vergiden kurtuluyorlar. Korsan kitap bir zamanlar gerçeğinden ayırt edilebilirken şimdi çoğu korsan kitap ile gerçeği aynı matbaadan çıktığı için ayırmak imkansız. Piyasa öyle bir hal aldı ki artık Anadolu'ya bile açılmaya başladılar fakat Anadolu'daki yayınevleri şimdilik korsan yayına çok fazla ilgi göstermiyorlar" diyor.
         <br/>
         <br/>
         Kadıköy yasadışı örgütlerin elinde
         <br/>
         <br/>
         Korsanın İstanbul'daki mekânları Kadıköy, Aksaray, Taksim, Beyazıt. Ankara'da ise Kızılay civarında boy gösteriyorlar. Son zamanlarda, yazarların tepkisi ve yoğun kamuoyu baskısı ile belediyeler korsan satıcılara izin vermez oldu. Özellikle Beyoğlu Belediyesi elinden geldiği kadar mücadele etmeye çalışıyor korsan satıcılarla ve bunda başarılı olan bir kaç belediyeden biri. Kadıköy'de daha çok sahildeki büyük postane arkasında yoğunlaşan örgüt bağlantılı satıcılara ise değil belediye polis bile müdahale edemiyor. Burada piyasa PKK, TİKKO, DEV SOL, DHKPC gibi sol örgütlerin elinde. Zaten Kadıköy'de bu örgütlerin dışında başka kimse piyasaya giremiyor. Uzun zaman Kadıköy'de korsan kitap satıcılığı yapan T.O; " Polis dahil kimse buradaki satıcılara müdahale edemiyor veya etmiyor. Belediye zabıtalarının satıcıların tezğahlarını kaldırmaları zaten mümkün değil. Satışlardan kazanılan paranın örgüte gittiği söyleniyor fakat böyle bir şey yok. Parayı bir kaç kişi götürüyor. Bu arada örgüte de göstermelik olarak küçük miktarlarda para aktarılıyor." diyor.
         <br/>
         <br/>
         Yazarlar da bandrol konusunda kararsız
         <br/>
         <br/>
         Türkiye'de korsan kitap satışından en fazla zararlı çıkan kesim yazarlar. Son zamanların popüler yazarları, geçtiğimiz günlerde ortak bir basın toplantısı düzenleyerek seslerini duyurmaya çalıştılar. Korsancıları "örgütlü hırsızlık çeteleri" olarak nitelendiren Ahmet Altan, Duygu Asena, Ataol Behramoğlu, Murathan Mungan, Orhan Pamuk vb. yazarlar ile hayatta olmayan bazı yazarların varisleri çözümün sadece bondrolle sağlanacağı konusunda ısrarlıydılar. Yazarların ortak yayınladıkları ve Orhan Pamuk'un okuduğu bildiride "Korsan yayıncılığın bandrol ile önleneceğine inanıyoruz. Bu uygulamaya bir an önce geçilmelidir. Ancak bandrol uygulamasında da sahtekarlık yapılmasını önlemek için ilgili yasak ve tüzüklerde değişiklik yapılmalıdır" deniliyordu. Daha sonraları ise bazı yazarlar bandrolün tek başına korsanı durduramayacağını ve zorunlu bandrol uygulamasının getirilmesi durumunda sansürün doğacağını söylediler. Şu anda da yazarlar arasındaki yaygın görüş; isteğe bağlı bandrol uygulamasına geçilmesi ve yayın sektörünün kayıt altına alınması.
         <br/>
         <br/>
         Çözüm bilgiyi hakim kılmak
         <br/>
         <br/>
         Yayın dünyasının etkili kurumlarından Basın Yayın Birliği Başkanı Ahmet Vural sorunun çözülmesi için "bilginin hakim kılınması" gerektiğini yani yazarların son zamanlarda söylediği şekliyle piyasanın kayıt altına alınması gerektiğini savunuyor. Vural'a göre bunun mümkün olabilmesi için devletin ilk yapacağı şey; her ay piyasaya yeni çıkan ortalama 400 eseri takip etmek. Ardından dağıtım kanalları ile ilgili bilgilerin düzenlenmesi geliyor. Devletin ilgili kurumlarının, hangi yayınevinin hangi kitabı bastığını, hangi kitabevlerine kimler aracılığıyla ulaştırıldığını bilmesi ve sürekli takip etmesi gerekiyor. İşleyiş böyle olduğunda hemen tespit edilebileceği için korsancılık ortadan kalkabilecek. Ayrıca Vural'a göre bandrol uygulaması korsan baskıların ortadan kaldırılması için çözüm olmadığı gibi beraberinde zor formaliteleri de getirecek ve konu ile ilgili hukuksuzluğu artıracak bir uygulama.
         <br/>
         <br/>
         Korsancılık organize bir şekilde yapılmaya başlanmadan önce basılan korsan kitaplar baskının kötülüğünden dolayı çok kolay ayırt edilebiliyordu. Solgun kapak resmi ve sıkça yapılan baskı hataları korsan olanı hemen ele veriyordu. Son zamanlarda ise, bazı yayınevlerinin işe karıştığı iddiasını doğrular şekilde yerlerde satılan kitapların kitapevlerinde satılanlar kadar kaliteli olması nedeniyle ikisini birbirinden ayırt etmek mümkün olmuyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-4042-k%C3%A2gittan-gemide-korsan-savaslari.html), [web.archive.org (arşiv bağlantısı)](http://web.archive.org/web/20140224112432/http://www.aksiyon.com.tr/aksiyon/haber-4042-k%C3%A2gittan-gemide-korsan-savaslari.html)
