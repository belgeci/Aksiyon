# iPod bitti, sıra 'sesli kitap'ta

*Yasin Kesen - Murat Temiz 2006.05.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kitap okumak hiç bu kadar kolay olmamıştı! Kitap okuma alışkanlığı azaldığı için, kulaklıkla dinlenebilen dijital kitap üreten Amerikalı yayıncı iPod'un tahtını sallayacak
  </font>
 </div>
 <div id="newsText">
  <font class="detail-text">
   Kitap okuma alışkanlığı azaldıkça yayınevleri çare bulmak için çabalıyor. 5 yıl önce "e-kitap" projesiyle kitap okuma alışkanlığının süreceğini hayal eden yayıncılar şimdi yeni bir projeyle okurlara sesleniyor. Evet, sesli kitaplar sayesinde artık kitap okumak yani dinlemek gerçek oluyor.
   <br/>
   <br/>
   Mp3 çalar ya da iPod gibi cepte taşınabilen küçük cihazların tüketiminde yaşanan patlamayı gören Amerikalı bir yayıncı, kitap satışını artırmak için böyle bir arayışa girdi. Banka kartı büyüklüğünde ve cepte taşınabilecek kadar hafif ölçülerde tasarlanan sesli kitap Amerika'nın Ohio eyaletinde bulunan Findawayworld adlı şirketin buluşu.
   <br/>
   <br/>
   "Kaset yok, CD yok, indirmek yok; sadece dinleyin!" sloganıyla sesli kitabı pazarlayan firma, üzerindeki 8 tuşla kolayca kullanılabilen cihazın kitap tutkunları için vazgeçilmez bir alışkanlık oluşturmasını bekliyor. Kitap okumak için sabit bir yer ve yeterli derecede ışık ihtiyacının kalkmasıyla birlikte müzik dinleyerek boşa zaman harcayan birçok kişinin kitap dinleyerek kültürünü geliştirmeye yöneleceğini düşünen yayınevleri, bu projenin yaygınlaşmasıyla birlikte teknoloji maliyetinin de düşeceği görüşünde.
   <br/>
   <br/>
   6 ilâ 20 saat arasında sesli okuma içeren cihazlar bir adet küçük pille çalışıyor. Evdeki ya da arabadaki müzik sistemine de bağlanabilen cihazın masal kitabı yüklenmiş modeli, çocuğunu uyutmak için masal anlatan annelerin ilgisini çekiyor.
   <br/>
   <br/>
   Normal, hızlı ve çok hızlı olmak üzere 3 farklı hızda dinleme seçeneği sunan cihaz üzerindeki düğmeler yardımıyla ara verilen yer işaretlenebiliyor. Daha sonra aynı yerden dinleme devam ettirilebiliyor. Sesli kitap üzerinde zaman ve bölüm gösteren ekran haricinde bölüm atlamak veya 15 saniye ileri ya da geri gitmek için tuşlar bulunuyor.
   <br/>
   <br/>
   En büyük satışı tatil dönemine gelen yaz aylarında yapmayı hedefleyen firma, okuma alışkanlığı nedeniyle tatile çıkarken onlarca kitap taşıyanlara ulaşmaya çalışıyor.
   <br/>
   <br/>
   Ses kayıtları üzerinde değişiklik yapılması engellenen sistem sayesinde korsan yayıncıları engellemeyi amaçlayan firma, her kitap için ayrı cihaz satın alınmasını gerektirdiği için eleştiriliyor. Ancak ses transferi yapılmasının bir şekilde telif haklarının çiğnenmesine yol açabileceğini düşünen firma, teknolojisini bu şekilde pazarlamakta ısrarını sürdürüyor.
   <br/>
   <br/>
   35-50 dolar arasında satılan sesli kitaplar arasında, Stephen R. Covey'den, Dan Brown'a; Neil Gaiman'dan, Stephen Hawking'e birçok büyük yazarın başyapıtları bulunuyor. Daha ayrıntılı bilgiler
   <a href="http://web.archive.org/web/20140904073835/http://www.playawaydigital.com/" target="_blank">
    www.playawaydigital.com
   </a>
   adresinde.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=59E9A815F88C8753CE56CBA12A86B1BF?newsId=11806), [web.archive.org (arşiv bağlantısı)](http://web.archive.org/web/20140904073835/http://www.aksiyon.com.tr:80/aksiyon/newsDetail_getNewsById.action;jsessionid=59E9A815F88C8753CE56CBA12A86B1BF?newsId=11806)
