# Ünıversıtelı mısın dertlı mısın?

*Vahap Balkaya 1998.03.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tarih boyunca uygarlık sembolü olan 'üniversite' kavramı son yıllarda Türkiye'de değişmeye başladı.
  </font>
 </div>
 <div id="newsText">
  <font class="detail-text">
   Daha düne kadar toplumdaki en büyük statü göstergesi olan 'üniversite'nin mezunu iş bulamıyor, hocası ek iş yapmak zorunda kalıyor, bilimsel çalışmalar büyük ölçüde aksıyor, gereksiz yere alınan kararlar krizlere yol açıp ülkenin önünü tıkıyor ve önemlisi üniversiteler büyük bir hızla 'değer' kaybediyor.
   <br/>
   <br/>
   Öyle ki üniversite denilince akla ilk gelen türban tartışmaları, harç protestoları, ideolojik gösteriler, polis sinyalleri ve gözaltılar oluyor. Bunca karmaşa arasında üniversitelerin eğitim düzeyleri, mali yapıları ve bilim adamı sıfatını taşıyan akademisyenlerin problemleri görülmek bile istenmiyor..
   <br/>
   <br/>
   Üniversiteli olmak statü olmaktan çıkıyor
   <br/>
   <br/>
   Tam 15 yıl okuduktan sonra hayata başlayan üniversite mezunları, asıl zorluklarla diplomalarını ellerine alınca karşılaşıyorlar. Yüzde 8'lere varan işsizlik oranı ve ekonomide yeni üretim yatırımlarının durmasıyla Türkiye'nin gerçekleriyle tanışan üniversite mezunlarının iş bulma süresi her geçen gün artıyor. İş bulanların ise 3 haneli rakamlarda seyreden enflasyon karşısında sıkıntıya girmemeleri çok zor gibi görünüyor.
   <br/>
   <br/>
   Üniversite mezunluğunun toplumda statü olmaktan yavaş yavaş kalktığı Türkiye'de hayat üniversitelerinde okuyanlar tahsilli arkadaşlarına göre daha başarılı olmaya başladılar; Sultanhamam merkezli Tekstil Üniversitesi, zengin mezunlarından sonra, Bursa, Denizli ve Antep'te de birer fakülte kurdu. Ekonomi çevrelerinin düzenlediği anketlerde yılın işadamı olarak, Vestel'i bir dünya markası yapmaya çalışan ilkokul mezunu Ahmet Nazif Zorlu ile, Güneydoğu Anadolu Bölgesi'nde tekstil imparatorluğu kuran yine ilkokul mezunu Abdülkadir Konukoğlu seçildiler. Eğitim programını piyasanın belirlediği, başarısız olana şans verilmediği hayat üniversitesi kavramının gittikçe güçlenmesi Türkiye'deki eğitim sisteminin de en büyük göstergesi olsa gerek..
   <br/>
   <br/>
   Üniversiteler masraflarını bile belirleyemiyor
   <br/>
   <br/>
   Türkiye'de yaklaşık 2 milyon üniversite öğrencisi ve 69 tane de üniversite var. Seçim zamanlarında yaygınlaştırılan her ile üniversite kampanyalarında; bütçeden üniversite eğitimine ayrılan kaynak artırılmadığı gibi daha çok parçaya ayrılıyor.
   <br/>
   <br/>
   Üniversitelere ayrılan kaynağın miktarı ve bu kaynağın nasıl kullanılacağı ise bizzat maliye yetkilileri tarafından belirleniyor. AnasolD Hükümeti'nin 15 üniversite için yürürlüğe koyduğu uygulamayla üniversitelere tahsis edilen kaynağın 3 ana bölüme ayrılması ve bölümdeki harcamaların üniversite yetkililerine bırakılması 15 üniversitenin yöneticilerini yine de rahatlatamadı. Çünkü sonradan eklenen ek maddeyle harcamalarda her türlü düzenleme ve kısıtlamanın maliyeye bırakılması sistemin eskisinden bir farkı olmadığını ortaya çıkardı. Üniversite görevlilerinin üniversite harcamalarına karışamalarının en büyük zararı, ihtiyaç duyulmayan bölüme aktarılan paranın en acil bir diğer ihtiyaç için kesinlikle kullanılamaması oluyor.
   <br/>
   <br/>
   Her yıl büyük gösterilere neden olan öğrenci harçları üniversitelerin kendi ihtiyaçlarına göre harcama yapabilecekleri tek gelirleriyken; bugün bu harçların harcama yetkisi de maliyeye devredilmiş durumda. Üniversiteler daha önceden öğrencilerden topladıkları harçları repo, döviz gibi yöntemlerle kullanmakta idiler. Oysa bu yıl getirilen değişiklikle toplanan paralar Ziraat Bankası'nın vadesiz hesabına yatırılmak zorunda.
   <br/>
   <br/>
   1996'da üniversitelere ayrılan para 92 trilyon lira iken 1997'de bu miktar 196 trilyon liraya çıktı. Ancak yüzde 100'ün üzerindeki enflasyon, her yıl üniversitelerde okuyan öğrenci ve öğretim üyelerinin sayısının artması ve bu paranın büyük kısmının öğretim üyelerinin aylıkları için harcandığı düşünülürse üniversitelerde yeni yatırımların unutulduğu açıkça ortaya çıkıyor.
   <br/>
   <br/>
   Hocası öğrenciden de dertli
   <br/>
   <br/>
   İki taksit halinde alınan ve yaklaşık iki yüz dolara tekabül eden öğrenci harçları için öğrenim yılı başında yapılan gösteriler herkesin hafızasında. Ancak bilimsel çalışma yapamıyorlar diye eleştirilen, gündemde akademisyen ağırlığını hissettiremeyen öğretim üyelerinin kazançları ise unutuluyor gibi. Özel üniversitelerin açılış hızları düşünülürse bir kaç yıl sonra devlet üniversitelerinin en kaliteli hocalarının büyük kısmı buralara geçecek. Çünkü devlet üniversiteleriyle özel sektör üniversiteleri arasındaki ücret farkı asgari olarak 4 kattan başlıyor.
   <br/>
   <br/>
   Akademisyenlerin mesleki yaşantılarını devam ettirebilmeleri için en büyük çareleri ikinci iş yapmak oluyor. Şirketlere danışmanlık, yazarlık yapan akademisyenlerin ek derslere girmeleri de bütçelerini dengelemelerinin bir başka yöntemi. Fakat bu bir başka olumsuzluğu da beraberinde getiriyor. Ek dersler akademisyenlerin yeni bilimsel çalışmalar yapmalarına imkan tanımıyor. Yard. Doç. Dr Hanefi Bostan Türkiye'de bilimsel çalışmaların aksamasında bir çok sebep sayılabilse de en büyük faktörün bilim adamı konumundaki kişilerin bilimle değil de geçim derdiyle uğraşmaları olduğunu belirtiyor. Ege Üniversitesi İletişim Fakültesi öğretim üyesi Yard. Doç Dr. Oğuzhan Kavaklı ise özel üniversitelere geçen akademisyenlerin şimdilik İstanbul ve Ankara'da ağırlıklı olduğunu ve bu sürecin kısa süre için önce İzmir'e sonra da Anadolu'daki üniversitelere geçeceğini belirtiyor.
   <br/>
   <br/>
   Baskıcı tutum bilime en büyük zararı veriyor
   <br/>
   <br/>
   Öğretim üyelerine karşı başlayan fikir cezaları ise Türkiye'deki bilimsel çalışmalara parasızlıktan daha çok darbe vuruyor. Yard. Doç. Dr. Hanefi Bostan, öğrenim yılı başında Mersin, Yakın Doğu ve Kırıkkale üniversitelerinde yaşanan öğretim üyelerine baskı olaylarını hatırlatarak görünürde sadece bu üniversitelerdeki öğretim üyelerine baskı yapıldığını, gerçekte ise tüm üniversitelerde görev yapan akademisyenlerin YÖK'ten farklı düşünmeye başladıkları an baskı gördüğünü iddia ediyor. Hanefi Bostan "Üniversitelerde ideolojik bir yapılanma varsa hiçbir ideoloji gözetilmeden hepsinin üstüne gidilmeli. Şeriatçı kadro kurduğu iddiasıyla Kırıkkale Üniversitesi'nin rektörünü görevden alıyorsunuz. Bunu ispatlama gereği duyulmuyor, diğer taraftan sol kadrolaşmanın önü açılıyor" diyor. YÖK'ün baskıcı tutumuna karşılık Bilim Kurulu'nun oluşturulmasını öneren Bostan bilim düşünmesi gereken kişilerin rahat bırakılmasını istiyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3561-universiteli-misin-dertli-misin.html), [web.archive.org (arşiv bağlantısı)](http://web.archive.org/web/20121220011753/http://www.aksiyon.com.tr:80/aksiyon/haber-3561-universiteli-misin-dertli-misin.html)
