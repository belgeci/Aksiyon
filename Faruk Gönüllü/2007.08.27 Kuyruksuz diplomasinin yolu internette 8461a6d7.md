# Kuyruksuz diplomasinin yolu internette

*Faruk Gönüllü 2007.08.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dışişleri’nin e-konsolosluk uygulaması, dünya diplomasi sahasında sayılı projelerden biri haline geldi. Üye sayısı on binleri bulan e-konsolosluk sayesinde, en yorucu işlemleri bile bir tıkla bitirmek mümkün.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071107104653im_/http://www.aksiyon.com.tr/resim/664/36.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   1990’larla birlikte yaşamaya başladığımız internet devrimi, birçok hizmeti sanal ortama taşıdı. Hem de daha hızlı ve ucuz olarak… Devleti vatandaşın ayağına getiren e-devlet uygulamaları da sanal devrimin en göz alıcı boyutlarından biri oldu. Bu çerçevede Türkiye, yurtiçinde pek dikkat çekmeyen bir “e-başarı”yı diplomasi alanında yaşıyor son yıllarda. Yaklaşık 10 yıl önce büyükelçilik ve konsoloslukların bilgi-iletişim altyapısını güçlendirmek amacıyla başlatılan çalışmalar, son dönemde büyük ivme kazandı. Hazırlanan projelerle yazılım ve donanım altyapısı düzenlenirken bakanlık içi ve yurtdışı temsilcilikler arası iletişim ağı kuruldu, birimler arası entegrasyon sağlandı. Nihayetinde e-konsolosluk uygulamasına başlanmasıyla, proje dünyada diplomasi alanında ilkler arasına girdi.
   <br>
    <br>
     2002 Ekim’inde Chicago Başkonsolosluğu’na atanan Naci Koru’nun önderliğinde “sanal konsolosluk” adıyla uygulanmaya başlayan e-konsolosluk, vatandaşların ihtiyaç ve sıkıntıları gözetilerek tasarlandı. Klasik yöntemlerle yapıldığında, vatandaşın bizzat konsolosluğa başvurusu, zaman ayırması, bir konsolosluk işlemi için kimi durumlarda 500 km yol kat etmesi gerekiyordu. Bunun üzerine, Şikago Konsolosluğu’na bağlı vatandaşlara bilgi vermek, formları uzaktan erişilebilir kılmak ve başvuruları kolaylaştırmak amacıyla bir web sitesi hazırlandı. Bu sayede vatandaşlar, formlara internet vasıtasıyla erişerek, posta yoluyla başvuru yapabiliyorlardı. ‘Sanal konsolosluk’  başarısı Washington Büyükelçiliği’nin de dikkatini çekti ve bu uygulama kısa zamanda bütün ABD konsolosluklarına yayıldı. Zamanla web sitesi geliştirildi ve 2006 Aralık’ında başvurular “online” yapılabilir hale getirildi. Nihayet Dışişleri Bakanlığı’nın devreye girmesiyle uygulamanın bütün konsolosluklara şamil olması gündeme geldi.
     <br/>
     <br/>
     YENİ SİSTEM ÇIĞ GİBİ YAYILIYOR
     <br/>
     <br/>
     Okyanus ötesinde bu başarıya ulaşan e-konsolosluk, 20 Şubat 2007 tarihinde Avrupa’da da devreye girdi. Dışişleri Bakanı Abdullah Gül, 4 Nisan 2007 tarihinde Köln’de yaptığı toplantıyla e-konsolosluğu resmen tüm dünyaya duyurdu. E-konsolosluk; Kuzey Amerika’da devreye girdiği Aralık 2006’dan itibaren, 9 ayda 10 bin civarında üyeye ulaşırken, Avrupa’da bu sayı 4 aylık dönemde 9 bine çıktı. Aylık ortalama 1500 yeni üyelik başvurusu alınıyor. E-konsolosluk üyelik başvuruları en fazla vize, pasaport temdidi, askerlik erteleme ve doğum tescili işlemleri için yapılıyor. Hâlihazırda 18 bin 500’e ulaşan üye sayısının, yaz tatili dönüşünde ciddi oranlarda artması bekleniyor.
     <br/>
     <br/>
     Halen Suudi Arabistan’da Riyad Büyükelçiliği görevini yürüten Naci Koru, uygulamanın başlangıcını, “Acaba vatandaşlar konsolosluk işlemlerini evlerinden yapabilirler mi diye düşündük ve bunun için çalıştık.” diye anlatıyor. Koru, uygulamayla, vatandaşa daha kaliteli hizmet sunulmaya başlandığının altını çiziyor. Büyükelçi Koru’nun verdiği bilgiye göre dünyada diplomasi alanında bu kadar geniş ve kapsamlı başka bir e-devlet uygulaması yok.
     <br/>
     <br/>
     SANAL DEVRİM VE KOORDİNASYON
     <br/>
     <br/>
     E-konsolosluk, işlemleri internete taşıması dışında, pek çok avantaj ve yenilik sunuyor. Sistemin işler hale getirilmesiyle vatandaşlar hizmetlere çok hızlı ve güvenilir şekilde ulaşırken, konsolosluklar da rahat ve ferah mekânlar haline geldi. Dışişleri uygulamalarına getirilen standardizasyon ise bambaşka kolaylıklar sağladı. Daha önce her konsolosluk, işlemlerini ve formlarını kendi hazırlarken, e-konsolosluk uygulamasıyla beraber bunlar standardize edildi. Hâlihazırda 165 temsilcilikte aynı işlemler, aynı formlar uygulanıyor. Böylece temsilcilikler arası farklılıklar ortadan kaldırıldığı gibi, mevcut aksaklıkların da önüne geçilmiş oldu. Öte yandan, temsilciliklerin finansal altyapısında da değişiklikler yapıldı. Maliye Bakanlığı’nın, resmî evraklarda nakit parayla işlem yapma politikası, online işlemleri imkânsızlaştıran bir sıkıntıydı. Bu sıkıntı, Dışişleri Bakanlığı, Maliye Bakanlığı ve Türkiye İş Bankası arasında imzalanan bir protokolle aşılarak kredi kartıyla ödeme imkânı sağlandı. Elektronik ödemeyle, konsolosluk hesapları da daha kolay kontrol edilebilir hale geldi.
     <br/>
     <br/>
     Sistemin halkla ilişkiler ayağı da ihmal edilmedi. E-konsolosluğa paralel olarak çalışan iki adet çağrı merkezi kuruldu. Avrupa ve Kuzey Amerika’da hizmet veren çağrı merkezleri; konsolosluk işlemleri, başvuru takibi, acil yardım talepleri (tutuklanma, hırsızlık, hastalık vs.), adres ve telefon öğrenme, dilek ve eleştiri bildirme, yabancı uyrukluların bilgi taleplerini karşılama gibi hizmetler sunuyor. Yine e-konsolosluk sitesi bünyesinde bir soru bankası oluşturularak, vatandaşların soruları ve bu sorulara verilen cevaplar yayımlanıyor. Soru bankası vasıtasıyla, vatandaşlar mevcut soru ve cevapları izleyebiliyor ve tatmin olmadıkları takdirde kendi sorularını sorarak, hem sorularına cevap alıyor hem de soru bankasını zenginleştirmiş oluyorlar.
     <br/>
     <br/>
     E-konsolosluk uygulaması sayesinde ayrıca, yurtdışındaki vatandaşlar hakkında hem Ankara’da hem de bağlı bulundukları konsolosluklarda daha sağlıklı ve güncel bilgiler elde edilebiliyor. Nüfus ve emniyet müdürlükleriyle işbirliği içinde çalışan sistem, yurtdışında vatandaşlık işlemlerinin de daha hızlı verilmesine olanak sağlıyor. Örneğin, önceden sekiz haftada gerçekleşen nüfus cüzdanı alma işlemleri, e-konsolosluk uygulamasıyla beraber 1 dakikadan az bir sürede gerçekleştirilebiliyor. Yine de aşılamayan ve daha uzunca bir süre aşılamayacak bir husus da mevcut e-konsoloslukta. Dışişleri işlemlerinde belge teatisi yapılma mecburiyeti var. E-konsolosluğun bu noktada da tıkanmaması için posta kullanımına başvuruldu. Vatandaşlar, e-konsoloslukta başvurularını yaptıktan sonra, kendilerine bildirilen belgeleri bağlı bulundukları konsolosluğa postalıyor. Konsolosluklar ise, belgeleri aldıktan sonra kısa sürede işlemleri tamamlayıp, vatandaşlara geri postalıyor.
     <br/>
     <br/>
     PASAPORTUNUZ BİR TIK ÖTEDE
     <br/>
     <br/>
     E-konsolosluk uygulamasına www.e-konsolosluk.net adresinden ulaşılıyor. Siteye üye olmak için nüfus cüzdanı, pasaport ve oturma Belgesi gibi belgelerin fotokopilerinin, bağlı bulunulan konsolosluğa bizzat ya da postayla ulaştırılması yeterli. Bir defaya mahsus olarak uygulanan bu işlemden sonra vatandaşlara birer şifre veriliyor. Verilen şifre, e-konsolosluk’ta başvuru yapılmasını mümkün kılıyor. Başvuru sırasında, her aşamada sistem vatandaşı yönlendirerek kolayca başvurunun tamamlanmasını sağlıyor. Başvuru İzleme Sistemi ile müracaatlar takip edilerek an be an durumları görülebiliyor. Evraklarının ulaştığı, işlemlerinin başlatıldığı ve bitirildiği, evraklarının kendilerine geri postalandığı bilgisi vatandaşa bu sistemle e-mail vasıtasıyla bildiriliyor. Konsolosluk işlemleri dışında internet sitesinde Türkiye hakkında yabancı basında yer alan haberler, yurtdışındaki Türk kuruluşları ve Türkiye’nin tanıtımıyla ilgili birçok bilgi de sunuluyor. Sürekli güncellenen site, böylece önemli bir referans ve başvuru kaynağı haline gelmiş durumda.
     <br/>
     <br/>
     <br/>
     DIŞİŞLERİ’NDE E-DEVLET NASIL HAYATA GEÇİRİLDİ?
     <br/>
     <br/>
     Sağlıklı bir e-devlet uygulaması için öncelikle sağlıklı bir yazılım ve donanım altyapısının sağlanması gerekiyordu. Bu amaçla, öncelikle mevcut altyapı elden geçirilerek yenilendi. Birimlerin elektronik ortamda sorunsuz iletişimi kuruldu. Ardından dokümanların elektronik ortama aktarılması, yönetilmesi; personelin hızlı ve verimli iş yapabilmesine yönelik ihtiyaçlar belirlendi. Öncelikle bakanlık içi iletişim elektronik ortama aktarıldı.  Bakanlık kuruluş yasaları ve diğer yasal metinler, ülke notları, idari ve mali konular, konsolosluk işlemleri, ajans haberleri, bakanlık duyuruları ve özel duyurular, elektronik ortamdan takip edilebilir hale getirildi. Bir bilgi bankası kurularak, personelin günlük çalışma ortamında ihtiyaç duyacağı bilgilere hızlı ve pratik yoldan ulaşması sağlandı. Bakanlık telefon rehberinden, ülke raporlarına, Türkiye’nin taraf olduğu ikili ve çok taraflı antlaşmalara, mesleki metinlere, vize rejimi tablosuna, personel, idari ve mali işler, konsolosluk işleri el kitaplarına, bakanlık birimlerinde kullanılan standart formlara kadar on binlerce sayfalık bilgi notları ‘bilgi bankası’nda yer alacak şekilde düzenlendi. Yine bilgi bankası vasıtasıyla, personelin dilek ve şikâyetlerini bildirebildikleri “serbest kürsü” ve “anket” sistemi kuruldu. Yazışma ve arşiv otomasyonu kurularak; hazırlanan tüm metinlerde standart formlar kullanılması, belgelerin bilgisayar ortamında merkezî olarak kaydedilmesi, metinlerin onay işleminden sonra elektronik ortamda kaydedilmesi gibi imkânlar sağlandı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28248), [web.archive.org (arşiv bağlantısı)](http://web.archive.org/web/20071107104653/http://www.aksiyon.com.tr/detay.php?id=28248)
