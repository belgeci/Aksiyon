# Güney Asya'da buzlar eriyor

*Fakhar Ur Rehman 1999.03.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Güney Asya'da geçen ay tarihi olaylar yaşandı.
  </font>
 </div>
 <div id="newsText">
  <font class="detail-text">
   Hindistan Başbakanı Atal Bihari Vajpayee Pakistan'a otobüsle iki günlük resmi bir ziyaret gerçekleştirdi ve Pakistan topraklarına ayağını bastığı zaman ziyaretini "tarihi" olarak değerlendirdi. Vajpayee " Pakistan halkı için Hint halkının dost mesajını getirdim" dedi.
   <br/>
   <br/>
   Pakistan'ı daha önce Hindistan'ın eski başbakanları Jawaharlal Nehru 1960'da, Racev Gandhi de 1989'da ziyaret etmişlerdi. Bu sırada iki ülke arasında en dikenli sorun olan Keşmir sorunu üzerinde yapılan görüşmeler hiç bir sonuç vermemişti. Hatta Racev Gandi İslamabad'da yaptığı basın toplantısında Keşmir hakkındaki soruları cevaplamamıştı.
   <br/>
   <br/>
   Pakistan'ı son 10 yıl içinde ziyaret eden ilk Hindistan Başbakanı Vajpayee'nin ziyaretinde yapılan görüşmeler ise Pakistan basını tarafından hem yararlı hem de yararsız olarak değerlendiriliyor.
   <br/>
   <br/>
   Keşmiş masaya yatacak
   <br/>
   <br/>
   Pakistan ve Hindistan başbakanları Lahor'da tarihi Lahor Deklarasyonunu imzaladılar. Bu deklarasyonla iki ülke Jammu ve Keşmir sorunu dahil aralarındaki bütün sorunların çözümü için çabalarını yoğunlaştırmayı kabul ettiler. Pakistan Başbakanı Nawaz Şerif, görüşme sonunda yaptığı ortak basın toplantısında "Keşmir sorunu üzerinde buzların erimeye başladığını" ifade etti.
   <br/>
   <br/>
   Başbakan Vajpayee ise zirveyi şu sözlerle değerlendirdi: "Görüşmelerden sonra doğu sınırlarında gerginlik azalacak. Lahor Deklarasyonunun Güney Asya halkı için yeni bir barış çağını başlatacağını ümit ediyorum."
   <br/>
   <br/>
   Buzlar eriyor mu?
   <br/>
   <br/>
   Acaba buzlar sahiden erimeye başladı mı? Bu soru Güney Asya'da her yerde tartışılıyor. Bağımsızlıklarını 1947'de elde eden Pakistan ve Hindistan elli yıldır gerginlik konusu olan Keşmir üzerinde 1948, 65 ve 71'de üç defa savaşa girdiler. Mayıs 98'de gerçekleştirdikleri nükleer denemelerden sonra da başbakanlar düzeyinde üç defa bir araya geldiler. Sri Lanka'nın başkenti Kolombo'da yapılan görüşmeler "sıfır" sonuç vermişti. Washington görüşmeleri ise iki ülke arasında kilitlenen ikili görüşmelerin dışişleri müşteşarları düzeyinde yeniden başlamasına yol açtı.
   <br/>
   <br/>
   Yeni barış çağı başlayacak
   <br/>
   <br/>
   Lahor Zirvesi başta ABD olmak üzere dünyanın baskısı altında gerçekleşti. Pakistan Dışişleri Bakanı Sertaj Aziz de bu görüşmelerin "Büyük5 ve G8 baskısı altında" yapıldığını söylemişti. Hindistan ve Pakistan'ın nükleer güce sahip olmaları bütün dünya için endişe kaynağıydı. Keşmir sorunu üzerinde bir nükleer facianın gerçekleşme ihtimali mevcuttu. Her iki ülke bu denemeler yüzünden kamuoyu tarafından kınandı ve ekonomik yasaklara hedef oldu.
   <br/>
   <br/>
   Hindistan, nükleer denemeler yaptığı zaman Hind İçişleri Bakanı L. K. Advani Pakistan'a Keşmir politikasını değiştirmezse Azad Keşmir bölgesini kuvvet kullanarak  geri alma tehdidinde bulunmuştu. Pakistan açıklamadan bir kaç gün sonra nükleer denemelerini gerçekleştirerek bölgede güç dengesini sağladı. Bu tehditten sekiz ay sonra da Hindistan Başbakanı Keşmir sorununu müzakere etmek için Pakistan'a geldi.
   <br/>
   <br/>
   Dört tarihi olay
   <br/>
   <br/>
   Hindistan, Pakistan'ın kuruluşunu şimdiye kadar hiçbir şekilde kabul etmemişti. Bu yüzden bir Hindistanlı başbakanın Pakistan'ın kuruluşunun sembolü olan MinarePakistan'ı ziyaret ederek Konuk Defterine "Pakistan halkına ülkem adına daimi huzur ve dostluk garantisi veriyorum. Sağlam, güvenli ve müreffeh Pakistan, Hindistan'ın yararına olacaktır. Pakistan'da hiç kimse bundan kuşkulanmasın" kaydını düşmesi Güney Asya'da sürpriz bir çıkış. Vajpayee, 1930'da Pakistan'ın kurulmasını hayal eden şairfilozof Muhammed İkbal'in kabrini de ziyaret etti.
   <br/>
   <br/>
   Bir Hindistan Başbakanı tarafından gösterilen bu jestler Pakistan'ın kuruluşunu idrak anlamına geliyor ancak Vajpayee, Vali Konağında yaptığı konuşmasında, "Tarih değiştirilebilir ancak coğrafya değiştirilemez" sözleri ile Pakistan'a büyük diplomatik puan farkı atmış oldu. Vajpayee, espri dolu konuşmasında; alt kıtanın 1947'de bölünme yarası aldığını ve bu izin hâlâ devam ettiğini ifade etti.
   <br/>
   <br/>
   Vajpayee'nin bu sözleri 7 Mart 1999'da İçişleri Bakanı L. K. Advani tarafından Wagah sınır kapısındaki bir törende de dile getirildi. Advani konuşmasında "Hindistan ve Pakistan liderliğinin 1947'deki bölünmenin rüyalarını tamamlamadığını kabul edecekleri zamanın bir gün geleceğini ve Akhund Baharat (Birleşik Hindistan) fikrini tarihi bir gerçek yapacakları" sözleri ile Pakistan ve Bangladeş'in Hindistan topraklarına yeniden katılma fikrini verdi. Pakistan Dışişleri Bakanı Sertaz Aziz de buna cevap olarak "Pakistan ve Hindistan bağımsız iki devlettir ve öyle kalacaktır" dedi.
   <br/>
   <br/>
   Hindistan Başbakanı'nın Keşmir sorununu iki ülke arasında bir sorun olarak kabul etmesi ve bunu Nawaz Şerif ile yüzyüze görüşmesi ise bu konudaki son önemli gelişme. Daha önce Hindistan Keşmir sorununu müzakere bile etmiyordu.
   <br/>
   <br/>
   Keşmir çözümüne kültür ve spor yaklaşımı
   <br/>
   <br/>
   Pakistan ve Hindistan tarafları ilişkilerinde yaşanan gerginliği azaltmak için kültür ve sporda işbirliğini geliştirmeyi ön plana aldılar. Pakistan Kriket Milli Takımı, Hindistan Milli Takımı ile maç yapmak için Hindistan'a gitti. Hindistan Hokey Takımı Pakistan'a geldi. Hindistan Pakistan'dan elektrik satın alma ve Pakistan'a buğday satma teklifinde bulundu. Bugünlerde 65 kişilik bir ticari heyet Pakistan'ı ziyaret ediyor. İki ülke birbirinin esirlerini de serbest bırakmayı kabul ettiler.
   <br/>
   <br/>
   Hindistan'ın Orta Asya'da bulunan doğal kaynaklarda da gözü bulunuyor. İran ile petrol boru hattının Hindistan'a uzanması için bir andlaşmayı gerçekleştirdi. Bu boru hattı Pakistan üzerinden geçecek.
   <br/>
   <br/>
   Keşmir için çözüm planı
   <br/>
   <br/>
   Hindistan tarafından yapılan otobüs diplomasisi Pakistan'a dolaylı olarak bir mesaj taşıyor. Hindistan, Pakistan'a Keşmir konusunda direkt değil, Yeni Delhi aracılığı ile çözümün geleceği sinyallerini vermeyi başardı. Hindistan ve Pakistan sorunun çözümü için tedrici yaklaşımı benimsemek zorunda kaldılar. Çözüm için yol İslamabadLahorYeni Delhi güzergahı olarak belirlendi.
   <br/>
   <br/>
   İlk önce Hindistan Keşmir'den sayılarında azaltma yaparak askerlerini geri çekecek. Özgürlük arayan siyasi partilere politik özgürlük verilecek. İnsan hakları ihlalleri durdurulacak. Hinduların çoğunlukta olduğu Jammu ve Ladak bölgeleri Hindistan'da kalacak. Bu anlaşmanın karşılığı olarak Pakistan Keşmir'de mücadele eden özgürlük örgütlerine verdiği desteği kesecek, Baltistan ve Gilgit bölgeleri Pakistan'da kalacak. Böylece "Bağımsız bir Keşmir" ortaya çıkacak ve bu çalışmalar BM gözetimi altında yapılacak.
   <br/>
   <br/>
   Hindistan'a güvenlik konseyi üyelik sözü
   <br/>
   <br/>
   Hindistan liderlerinin Keşmir sorununun çözümü için toprak vermeyeceklerini ifade etmelerine rağmen Vajpayee, Pakistan gezisinden sonra aynı tutumu tekrarladı. Yukardaki plan altında ne Pakistan ne de Hindistan toprak kaybedecek.
   <br/>
   <br/>
   Pakistan ve Hindistan arasındaki VajpayeeŞerif zirvesi ABD, Fransa, İngiltere, Çin ve Rusya tarafından memnunlukla karşılandı. Hindistan'a Keşmir sorununun çözümü karşılığında BM Güvenlik Konseyi'nde devamlı sandalye verilecek. ABD'nin Hindistan'ın adaylığına destek vereceği kaydediliyor.
   <br/>
   <br/>
   Çin büyük abi rolünde
   <br/>
   <br/>
   Hindistan'ın Güvenlik Konseyinde veto gücü olarak kullanılması halinde Pakistan'ın güvenlik endişesi Çin tarafından karşılanacak. Çin Savunma Bakanı General Chi Haotian'ın Pakistan'a beş günlük ziyareti Vajpayee'nin ziyaretine denk geldi. Şerif ve General Haotian'ın "stratejik ilişkiler" çerçevesi altında savunma paktı oluşturma olanağını müzakere ettikleri öğrenildi. Bu andlaşma altında Çin'in Pakistan'a herhangi bir müdahale karşısında nükleer şemsiye sağlayacağı kaydedildi. Çinli Bakan Keşmir sorununa değinerek "Sorunların çözülmesi Güney Asya'da barış ve denge için iyi olacak" dedi. Pakistan ise kendisine nükleer statüsünün verilmesini talep ediyor.
   <br/>
   <br/>
   ABD, Güney Asya'da silahsızlanma için büyük bir enerji sarfediyor. Hindistan ve Pakistan nükleer denemeler yaptığı sıralarda, ABD her iki ülkeye karşı ekonomik ve askeri yardımını kesti. Bölgede nükleer silahsızlanma için ABD; Pakistan ve Hindistan'dan nükleer denemeleri yasaklayan (CTBT), nükleer silahların geliştirilmesini kesen (NPT), uranyum üretimini durduran (MTCR) andlaşmaları imzalamalarını istiyor. Hindistan ve Pakistan CTBT'yi gelecek eylül ayında imzalayacaklarını açıklamışlardı.
   <br/>
   <br/>
   Keşmir gibi elli yıllık sorunun çözümü için her iki ülkeye politik nüfuz gerekecek. Pakistan'ın başındaki Başbakan Nawaz Şerif bu avantajı taşıyor. Hindistan'da Vajpayee ise en aşırı siyasi parti olan Bahartaya Janata Partisinin lideri olarak zayıf bir koalisyon hükümeti yönetiyor. Keşmir planının gerçekleşmesinde bu faktör çok önemli.
   <br/>
   <br/>
   Fakhar-Ur-Rehman/İSLAMABAD
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4245-guney-asyada-buzlar-eriyor.html), [web.archive.org (arşiv bağlantısı)](http://web.archive.org/web/20120226014738/http://www.aksiyon.com.tr:80/aksiyon/haber-4245-guney-asyada-buzlar-eriyor.html)
