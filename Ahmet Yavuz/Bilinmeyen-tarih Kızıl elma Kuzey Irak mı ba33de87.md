# Kızıl elma Kuzey Irak mı?

*Ahmet Yavuz Bilinmeyen-tarih*

<div>
 <font>
  <img border="0" height="1" src="/web/20040127151647im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040127151647im_/http://www.aksiyon.com.tr/resim/439/70.jpg" vspace="5"/>
  </p>
 </font>
 <font class="content">
  Bugüne kadar, Türklerin anayurdunun hep Orta Asya olduğu söylendi ve Altaylar’ın sisli doruklarında uluyan bozkurda Türklüğün simgesi olarak bakıldı. Bütün tarih kitaplarında bu yöndeki kuram esas alındı. Ancak son yıllarda bu görüş ciddi şekilde eleştiriye uğruyor ve yerine ilginç iddialar öne sürülüyor.
 </font>
 <p>
  <font class="content">
   Bir kısmı bilimdışı olan, bir kısmı ise çok saygın araştırmacılarca bilimsel temellere dayandırılan bu iddiaların ortak yanı, Türklerin anayurdunun daha batıda olduğunu söylemesi. Bu konuda hiçbir araştırması olmadığı zamanlarda bile Altaylar kuramına şüpheyle baktığını söyleyen tarihçi Osman Karatay, bu yeni görüş sahiplerinden biri ve bu konuda yayınlanmış en son eserin sahibi. ‘İran ile Turan’ adlı çalışmasında Karatay, Türklerin atalarının Van Gölü’nün güneyinde, Bağdat’a kadar uzanan bölgede yaşadıklarını ve oradan, Kafkasya üzerinden Avrasya bozkırlarına çıktıklarını öne sürüyor.
   <br/>
   <br/>
   Karatay, aslında bir Slav dünyası uzmanı. Kendisini daha çok Balkanlar üzerine yaptığı çalışmalardan tanıdık. 2000 yılında yayınlanan ‘Hırvat Ulusunun Oluşumu’ adlı kitabı ve takip eden makaleleriyle, uluslararası kabul gören bir teoriye imza attı ve Hırvatlığın kökeninde bir Türk topluluğunun bulunduğunu gösterdi. Slav dillerine Türkçe’nin etkisinin eski çağlardan itibaren başladığını göstererek de tarihçilikte bir başka tabuyu yıktı. Son kitabı ‘İran ile Turan’da öne sürdüğü fikirler ise tarihi sil baştan yazdıracak cinsten. Eğer öne sürdüklerinin aksi ispatlanamazsa, bugüne kadar yazılmış pek çok kitabı rafa kaldırmak, tarihin önemli bir kısmını yeniden yazmak zorunda kalacağız. Dokuz bölümden oluşan kitabın ilk üç bölümü kısa birer dünya, İran ve Turan tarihlerinden oluşuyor. Sonraki iki bölümde ise Türklerin anayurdunun neresi olabileceği tartışılıyor. Altıncı bölümde Ari ırkının üstünlüğü üzerine kurulu tarih anlayışı eleştiriliyor ve tam tersine, Hint—Avrupalıların medeniyet bakımından çok geri oldukları anlatılıyor. İngilizce’den Hintçe’ye kadar pek çok Hint—Avrupa dilinin en eski tabakasında bulunan Türkçe kelimeler, Türklerin çok geniş bir coğrafyadaki bu topluluklara yaptığı etkinin bir göstergesi. İngilizce ve Almanca bazı kelimeler üzerine Karatay’ın yaptığı etimolojik çalışma çok düşündürücü. Türkçe asıllı olduğu söylenenler arasında to tell, to talk, true, God, eleven, body, girl, war gibi bu dilin en temel kelimeleri bile var. Yedinci ve sekizinci bölümler kitabın ismiyle daha alakalı. Önce dünyanın bilinen ilk imparatorluğunu kuran, çoğunlukla İrani bir topluluk olarak gösterilen Sakaların (İskitler) Türklüğü ispatlanıyor, ardından Türk ve Farsların destanlarına yansıyarak günümüze kadar ulaşan İran—Turan mücadelesi inceleniyor. Karatay’ın buradaki tezi de ilginç: MÖ 6. yüzyıla kadar köle bir topluluk olan Farslar, bağımsızlık elde edip İran’a hakim olduktan sonra, milliyetlerini pekiştirmek için kendilerine bir efsanevi Altın Çağ kuruyorlar. Ancak geçmişlerinde devlet ve kahramanlık bulunmadığı için, bu Altın Çağ tamamen Türk destanlarından aşırmalara dayanıyor. Sonuçta Türklerin Oğuz Han olarak bildiği, aslında Saka hükümdarı Alper Tona olan kimse, İran destanlarına da İran hükümdarı Feridun olarak geçiyor. Böylece garip bir durum ortaya çıkıyor ve sürekli savaşan Türklerin ve İranlıların kahramanlık çağı ataları aynı kimse oluyor.
   <br/>
   <br/>
   Bu ve daha pek çok ilginç iddiası olan Karatay’ın, bu kitapla tarihe getirdiği en önemli yeniliklerden birisi de kuşkusuz Kürtlüğün oluşumuyla ilgili kuramı. Yazar, bu konuda şimdiye kadar söylenen tüm görüşlerden ayrı ve özgün bir teori sunuyor ve Kürtlüğün ortaya çıkışını Romenlerle karşılaştırarak inceliyor. Bu konudaki görüşleri de hayli tartışmaya sebep olacak cinsten.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2537&yorum=117), [web.archive.org (arşiv bağlantısı)](http://web.archive.org/web/20040127151647/http://www.aksiyon.com.tr:80/detay.php?id=2537&yorum=117)
