# Şifremiz deşifre olursa

*Ahmet Yavuz 2000.03.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Zır zır... Her sabah klasik manzara zır zır öten bir saat. Yine zor bir gün başlıyor. Ama biraz daha uyumak istiyor insanın canı. Reflekle ile saate bir el atıyorsunuz bir kaç dakika daha ‘kaçamak’ için.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070310223039im_/http://www.aksiyon.com.tr/resim/275/8.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   O da ne; saat size itaat etmiyor: “ Hay aksi neden kapanmıyor bu saat”.. Birkaç saniyelik boğuşmadan sonra hatırlıyorsunuz. Doğru ya saat teknolojinin son ürünü, kapatabilmeniz için şifresini girmek gerekiyor. Geç kalıp patrondan fırça yeyince uykuya yenilmemek için almıştınız. İyi de.. Neydi bunun şifresi.. Doğum tarihi mi? Çocuğun ismi mi yoksa?... Sahi ya neydi bunun şifresi... Uf neydi neydi... Artık dayanacak gücünüz kalmıyor ve kalkıyorsunuz. Şifresi hatırlanamayan saat 30 dakika daha çalmaya devam edecekken pillerini sökmeyi akıl ediyorsunuz. ‘Şifreli bir gününüz’ bu şekilde başlıyor şimdilerde. Sabah kalkıldığına göre cep telefonunun açılması gerek. Evet ‘open’ tuşuna dokunuyorsunuz ve klasik soru: “Pin kodunu girin”. Telefonunuzu unutursanız başkası kullanmasın ya da şifreyi bulamasın diye zor bir şifre girmiştiniz buraya. Peki ama neydi? Sabah sabah da hatırlanmıyor ki! Sahi bunun şifresi neydi? Önce doğum tarihi, yok olmadı evlilik tarihi, yok o da olmadı çocuğun ismi, yok bu da değil. Tam umudu kesecekken hatırlıyorsunuz; “evet ortaokul numarasıydı”.. Cep çalışıyor artık. ‘Neyse ki en azından cebi açmayı başardık’ diye seviniyorsunuz ancak şifrelerle olan mücadeleniz bitmiyor.
   <br>
    <br>
     İş yerine gitmeden yapılması gereken şeyler de var. Önce maaş hesabından para çekilip faturalar için otomatik hesaba para yatırmak gerekecek. Evet onlarca kartın arasından ilgili bankanın kartı çıkarılıp bulunuyor. Kartı takıyorsunuz, 5 rakamlı şifre geliyor. Hadi bakalım bunun şifresi neydi? Okul numarası mı, doğum tarihi mi, çocuğun ismi mi, eşin ismi mi? Bir iki denemeden sonra bulunuyor şifre; evet bulduk bu çocuğun ismiymiş. Kredi kartlarından birinin son ödeme tarihi gelmiş, hazır bankaya gelmişken onu da yatırayım diyorsunuz. İlgili kredi kartını buluyorsunuz ve makineye takıyorsunuz. İşkence yine başlıyor, bunun şifresi neydi?. Doğum tarihi, okul numaraları, evlilik tarihi, çocuğun ismi, arabanın markası arasında uzun bir düşünme yaptıktan sonra birini tercih edip giriyorsunuz. O da ne.! Hatalı şifre girdiniz.‘Tekrar deneyin’ yazısı geliyor. Diğer bir seçeneği daha deneyip kartınızın bloke olmaması için işlemden vazgeçiyorsunuz. “Şifre hatırlanamadığı için para yatırılamamıştır”. Kendi kendinize söyleniyorsunuz.
     <br/>
     <br/>
     Ancak sorun burada da bitmiyor tabii. Daha onca işinizin ve planınızın arasında aklınızda tutmanız gereken belki onun üzerinde şifre var. İşyerine gidiyorsunuz ve bilgisayarınızın başına oturuyorsunuz.. Bilgisayarınızı açmak için tekrar şifre işkencesine başlıyorsunuz. Acaba buna ne şifre vermiştim? Tüm alternatifler gözden geçirilip uygun olanı bir iki denemeden sonra bulunduktan sonra e— maillerinize bakmak istiyorsunuz doğal olarak. Eh bugünlerde her bilgisayarı olanın bir e—mail adresi, bir de iş yerinden e—mail sahibi olduğu düşünülürse... Ha bir de hotmail gibi herkesin bir kaç e—mail aldığı servis sağlayıcısından e mail almışsanız bunlar için de e—mail şifresi bulmanız gerekiyor. Hepsine aynı şifreyi veremeyeceksiniz çünkü birinin ele geçmesi hepsinin ele geçmesi demek. Özel yazılarınızın okunmasını istemiyorsunuz doğal olarak. Doğum tarihi, çocuğun ismi, eşin ismi, okul numarası, evlilik yılı kullanıldı. Şimdi neydi bu e—mail password’u. Sonunda bir iki denemeyle bulunuyor ama bakılması gereken bir iki e—mail kutusu daha var. Hadi uğraş dur şimdi öbürlerini bulmak için.
     <br/>
     <br/>
     Daha bitmedi. İşyerinizde bilgisayarınızın başkası tarafından işgal edilmemesi için koyduğunuz ekran koruma için de bir parolaya ihtiyacınız var. Ona da bulun bir tane. Herşey bununla da bitmiyor tabii. Artık herşey dijital ortama geçiyor. Bazı işlemlerinizi internetten yapmak istiyorsunuz, orada bir kaç şifreye ihtiyacınız var. Ya da telefonla halletmek istiyorsunuz bazı banka işlemlerinizi. Hadi bakalım burada da bir kaç şifreye ihtiyacınız var.
     <br/>
     <br/>
     Bütün stresi ile bir günü bitirdiniz, eve dönüyorsunuz, biraz rahatlama hayalleri kurarken kapı açılmıyor. Eh apartman güvenlik için kapıyı şifre ile açan bir sistem kurmuştu. Burada da 5 rakamlı bir şifre girmeniz gerekiyor ancak hatırlayamıyorsunuz. Güvenlik için apartmanın ortak kararı üzerine takılan güvenlik sistemi iyi çalışıyor, anahtarınız bir işe yaramıyor ve kapıda kalıyorsunuz. Telefonla evi arayıp şifreyi öğreniyorsunuz son çare olarak.
     <br/>
     <br/>
     Bu örnekler teknoloji ile ilginiz arttıkça artıyor. Şifreleri karıştırmak aslında basit bir sorun gibi gözükebilir. Ancak gerçek olan bir şey daha var; elektronik ortamda güvenliğin sağlanamaması. Hemen hemen her gün yeni saldırıların olduğu bir sanal ortamda güvenlik ciddi bir sorun. Sanal ortama bıraktığınız bilgileriniz ‘zeka katsayısı yüksek ve canı sıkılan biri’ tarafından ele geçirilebilir. Bunu öğrendikten sonra o çok sevdiğiniz bilgisayarınıza biraz daha garip bir gözle bakıyorsunuz, “Ekranın arkasında birisi ellerini ovuşturup ‘hadi şifrelerini gir de gör gününü mü? diyor acaba” diyerek. Ancak merak etmeyin siz sadece bir kullanıcı olarak bu endişeleri taşımıyorsunuz. Bilgisayarla fazlasıyla içli dışlı olan hatta sanal âlemde güvenlik meselesi üzerine çalışan insanlar da aynı dertlerden muzdaripler. Türkiye’nin ilk güvenlik—yazılım şirketlerinden AGİS Güvenlik Yazılım’ın sahibi Mustafa Tanyeli de konunun şimdilik ciddiye alınmasa bile gerçekte çok büyük bir sorun olarak karşımıza çıkacağını söylüyor. Elektronik ortamın güvenliğinin sofistike bir mesele haline geldiğini anlatan Tanyeli “Bilgisayarın tuşlarına dokunduktan sonra çıkan bilgiler artık sizin olmaktan çıkabiliyor. Kredi kartınızı internette kullandığınızda elektronik ortamda çözülebilir bilgi vermiş oluyorsunuz. Bu noktadan itibaren başkasının eline geçmesi mümkün. Öbür taraftan her ihtimali gözönüne alarak her işlem için ayrı şifre veriyorsunuz, bunların içinden çıkmak da ayrı bir sorun. Biz parmak izinden hareket eden bir güvenlik sisteminde ısrarlıyız. Şifre başkasına geçebilir ama parmak izi olmaz. Parmak izinin olmayacağı yerlerde ise manyetik kartlar da kullanılabilir. Klavyenin üzerine ped konur ve işlemler baştan sona parmak izi takip edilerek ve işlemlerin her aşamasında parmak izi kontrolü yapılarak devam ettirilebilir.” Avrupa’da akıllı cüzdan da denilen bir multinet sistemi kullanılıyor. Yemek, ulaşım gibi ücret dışı personel giderlerinizi bir çip kullanarak ödüyorsunuz. Para multinet isimli çipte yüklü, bir çok işlemden kurtuluyorsunuz ancak fazla heyecanlanmayın burada da bir şifreye ihtiyacınız olacak..
     <br/>
     <br/>
     Bazıları sizin yaptığınızı benimsemeyip tüm kartlarına ve tüm işlemlerine aynı şifreyi verebiliyor. Peki cüzdanınızın çalınması ya da başınıza başka bir olay gelmesi durumunda bankalar ne yapıyor? Çalınan kredi kartlarıyla yapılan harcamalar hemen her bankada sigorta kapsamında, ancak her bankanın uygulaması farklı. Fark öncelikle sigortanın kapsama süresiyle başlıyor. Finansbank Akbank ve Garanti gibi bazı bankalar sigortayı kartın kaybolduğunu bildirdiğiniz anda başlatıyor. Eğer kartınızın kaybolduğunu geç bildirmişseniz ve kartınızı ‘ödünç alan’ kişi ya da kişiler hızlı davranıp hesaplarınızı ‘boşaltmışsa’ yapacak bir şeyiniz yok. Yapı Kredi ve İş Bankası gibi diğer bazılarında sigorta, bildirimden 24 saat geriye dönük olarak işliyor. Ancak Vakıfbank, Türkiye’deki diğer hiçbir bankada rastlanmayan bir uygulamayla kaybolan kredi kartında sigortayı zaman sınırı olmaksızın geri dönük olarak işletiyor.
     <br/>
     <br/>
     Şimdi gündemde bu kadar konu varken nerden çıktı bu şifre haberi diyenler çıkacaktır. Kartınızı bloke ettirmek ya da internet hesabınızın başkaları tarafından kullanılması ile karşı karşıya kalıncaya kadar kimse olayı fark etmiyor ancak ‘ateş düştüğü yeri yakınca’ da çok geç oluyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14645), [web.archive.org (arşiv bağlantısı)](http://web.archive.org/web/20070310223039/http://www.aksiyon.com.tr:80/detay.php?id=14645)
