# İngilizce, İngiliz’den öğrenilir

*Ahmet Yavuz Bilinmeyen-tarih*

<div>
 <p>
  <font>
   İngilizce’nin bir dünya dili olması, özellikle de internet dünyasına hakim olması İngilizce bilmeyenlerin uykusunu kaçırıyor. Üniversite çağındaki öğrencilerin hepsi bir şekilde yurtdışına gidip lisan öğrenmek istiyor. Bu gerçekten hareket eden İngiltere’deki bir grup Türk akademisyen ‘gönüllü’ olarak rehberlik hizmeti veriyorlar. Yabancı dil eğitimi veren okullara, kurslara ve seminerlere yoğun ilgi var; ancak gerek okullarda gerekse de yabancı dil eğitimi veren özel kurslarda yeteri kadar İngilizce öğretilemiyor.
   <br/>
   <br/>
   Bu durumda alternatif olarak ortaya yabancı ülkelere gidip, sözkonusu dilin konuşulduğu ülkede hem o lisanı öğrenmek hem de kültürü tanımak çıkıyor. Tabii sorun burada da bitmiyor. Nereye, hangi şartlarda ve hangi aracı kurumla gidilecek? Her yıl binlerce öğrencinin yurt dışına gittiği gözönüne alındığında pazarın büyüklüğü ortaya daha net çıkıyor ve bu pazar bir çok şirketin iştahını kabartıyor.
   <br>
    İşte bu gerçeklerin farkında olan, bir çoğu da bizzat bu sorunları yaşayarak tecrübe eden bir grup Türk akademisyen İngiltere merkezli bir şirket kurarak Türk öğrencilere rehberlik hizmeti vermeye başladı. Oxfordworld adını taşıyan bu şirketi kuran ve İngiltere’nin seçkin üniversitelerinde çalışan Türk akademisyenler bilgi birikim ve tecrübelerini Türk öğrencilerle paylaşıyorlar. Londra merkezli olarak kurulduğu için vize sorunu da yaşamayan şirketin tüm rehberlik hizmetleri ücretsiz. Öncelikli hedeflerinin Türk öğrencilere yardımcı olmak, gittikleri şehirlerde sıkıntı çekmeden eğitimlerini tamamlayabilmelerini sağlamak olduğunu dile getiren şirket danışmanlarından, Londra Üniversitesi öğretim üyelerinden Dr. İhsan Yılmaz “Tüm büyük şehirlerde asistan, doktora öğrencisi ve öğretim üyesi arkadaşlar gönüllü olarak bu şekilde bir organizasyona dahil oldular. Hepimiz buralara geldiğimiz zaman çeşitli sıkıntılarla karşılaştık. Bunları bildiğimiz için buraya gelecek arkadaşlara, hem okul seçimi, hem barınma, hem de part time iş bulmak konusunda yardımcı oluyoruz. Bizim burada olmamız en büyük avantajımız. Eğer öğrenci gelip herhangi bir sorun yaşarsa biz buradayız, bizzat müdahale edip sorunları çözüyoruz” şeklinde konuşurken verdikleri tüm hizmetlerin ücretsiz olduğunun altını çiziyor. Türk akademisyenlerin verdiği bilgiye göre İngiltere’deki konu başlıkları dil kursları, lisans eğitimi, doktora ve master programları şeklinde. Şirket çalışanlarının ve danışman akademisyenlerin tamamının İngiltere’yi çok iyi tanıyan isimler olması öğrencinin en iyi alternatife, en mantıklı eğitime en uygun fiyata ulaşmasına imkan tanıyor. Eğer İngiltere’ye gidip eğitim almak istiyorsanız tüm detaylar http://www.oxfordworld.com adresinde.
    <br>
     <br/>
     <br/>
    </br>
   </br>
  </font>
 </p>
 <p>
  <font>
   (Bu yazı 441 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1652), [web.archive.org (arşiv bağlantısı)](http://web.archive.org/web/20050301174514/http://www.aksiyon.com.tr:80/yazdir.php?id=1652)
