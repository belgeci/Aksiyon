# Tatiliniz mevsim tanımasın

*Mehmet Yiğit 2000.05.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir yazlık satın aldınız veya kiraladınız. Bunun bekçisi, bakımı, mobilyası derken neredeyse astarı yüzünden çok daha pahalıya mâloldu. Bir çırpıda milyarlar saydığınız yazlık eviniz belki de o sezon tarafınızdan hiç kullanılmayacak...
  </font>
 </div>
 <div id="newsText">
  <font class="detail-text">
   Senede sadece bir kaç ay kullanılması nedeniyle ölü yatırım olarak değerlendirilen yazlık evlere alternatif olarak kurulan "Her Mevsim Tatil" anlayışlı devremülk tatil sistemi, yazlık evlerin tahtını çoktan sarsmaya başladı bile... Yazlığa göre çok daha hesaplı olan devremülkler, tüketicilerin düşlerindeki tatili ayağına getiriyor.
   <br/>
   <br/>
   Yaz sezonuyla birlikte hareketlenen tatile yönelik organizasyonlarda ve devre mülk satışlarındaki canlılık bazı art niyetli kişileri de harekete geçirdi. Bu da, bu işi bilinçli ve programlı bir şekilde yapan ciddi firmaları olumsuz etkiliyor. Tatil satıyoruz diyerek aslında var olmayan yerleri satan ve tüketicileri oyalayarak sözleşmeden vazgeçilebilecek 7 günlük yasal süreyi dolduran art niyetli firmalara dikkat çeken Körfez Gayrimenkul yetkilileri, devre mülk almak isteyenlere "Devremülk satın almayı düşünen kişiler, bu tercihleri yaparken sözleşme imzalanmadan önce satışı yapılacak olan yeri görmeli, devremülkü inşa eden firmayı çok iyi araştırmalı, sözleşme şartları iyice analiz edilmeli, firmanın taahhütlerine dikkat edilmeli" uyarısında bulundular.
   <br/>
   <br/>
   Uluslararası Devremülk zinciriyle bir ilgilerinin bulunmadığını ve herhangi bir yere üye olmadıklarını vurgulayan yetkililer kendilerine ait bir yeri sattıklarının ve bu inşaatların Kuveyt Türk güvencesiyle inşa edildiğinin altını çizdiler.
   <br/>
   <br/>
   Sağlık ve tatilin yeni adresi
   <br/>
   <br/>
   Villa tipinde yapılmış iki ve üç katlı toplam 200 daireden oluşan Körfez Tatil Beldesi, beyaz eşyasından kahverengi eşyasına kadar dayalı döşeli olan daireler, 66 metrekare yerleşim planı bir oda, bir salon, sofa, balkon, mutfak ve 24 saat kaplıca suyunun bulunduğu banyo şeklinde düzenleniyor.
   <br/>
   <br/>
   Tatil beldesinde; 42 yataklı apart otel, bayanlara ve erkeklere özel kapalı havuzlar, çocuklar için yarı açık havuz, kaplıca kompleksi, Türk hamamları, sauna, banka şubesi, postane, kür merkezi, alışveriş merkezi, anfi tiyatro, pastane, restaurant, köylü pazarı, sosyal tesisler, spor alanları, çocuk oyun parkları, geniş otoparklar ve site içinde gondol gezilerinin yapılacağı hareketli su yollarına kadar herşey düşünülmüş durumda.
   <br/>
   <br/>
   Doğal ortam
   <br/>
   <br/>
   Körfez Tatil Beldesi'nin eteklerinde kurulu bulunduğu Kazdağları, oksijen bakımından dünyanın en zengin ikinci bölgesi. Çevrenin doğal ortamını bozmayacak bir anlayışla yapılan ve çevreye uyumlu mimari özellikler taşıyan tesislerin mimarı, konusunda dünyaca ünlü Cengiz Bektaş.
   <br/>
   <br/>
   31 Aralık 2000 tarihinde bitirilmesi taahhüt edilen ve devam eden kaba inşaatı taahhüt edilen tarihten çok daha erken tamamlanan Körfez Tatil Beldesi hakkında daha fazla bilgi almak isteyenler  0 212 288 45 09 numaralı telefondan irtibat kurabilirler.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6189-tatiliniz-mevsim-tanimasin.html), [web.archive.org (arşiv bağlantısı)](http://web.archive.org/web/20130929100929/http://www.aksiyon.com.tr:80/aksiyon/haber-6189-tatiliniz-mevsim-tanimasin.html)
