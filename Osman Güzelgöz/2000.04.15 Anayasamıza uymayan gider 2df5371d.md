# "Anayasamıza uymayan gider"

*Osman Güzelgöz 2000.04.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Baştan söyleyeyim, hazırlıksızdım. Bunun nedenleri var. Bir kere Nasuh Mahruki ile kararlaştırdığımız zamandan bir gün önce görüşmek zorunda kaldım.
  </font>
 </div>
 <div id="newsText">
  <font class="detail-text">
   Konuşacağınız kişi Mahruki gibi çok dolaşan bir gezgin olunca yurt dışından geldiği günün ertesi şehir dışına çıkma ihtimalini gözardı etmemek gerekiyordu ki ben bunu yaptım. Ve röportajı boş bulduğumuz bir zaman dilimine sıkıştırmak zorunda kaldık.
   <br/>
   <br/>
   Onun açısından ise durum daha kötüydü diyebilirim. Üç AKUT'çunun zehir zemberek suçlamalarla istifalarının ardından, gazetelerde bir hafta süresince Mahruki'yi eleştiren yazılar çıkmıştı. Bu onun alışık olmadığı bir şeydi. Bugüne kadar hep hakkında iyi şeyler yazılan birinin eleştirilerle karşı karşıya kaldığı zamanki ruh hali içindeydi. Bu yüzden olsa gerek bütün medyayı AKUT'un merkezine davet etmiş ve hem kendini hem de AKUT'u savunmak zorunda kalmıştı. Böyle bir ortamda yapılan basın toplantısının ardından benim sorularıma cevap vermek zorunda kaldı. Gergindi ve sorularıma karşı önyargılı bir hali var gibiydi. İmajına zarar gelebileceğini düşündüğü noktalarda karşı saldırıya geçmeye hazır bir psikoloji içindeydi. O sıkıntılı ben de hazırlıksız olduğum için ortaya bu kadarcık malzeme çıktı. Beğenmediğiniz takdirde itiraz hakkınızı saklı tutabileceğiniz gibi mail yoluyla bu hakkınızı kullanabilirsiniz.
   <br/>
   <br/>
    Amerikalı ünlü yönetmen Woody Allen'ın bir sözü vardır; "Yüzyılımız kahramanlar yüzyılı, ama herkese 15 dakika kahramanlık." Prof. Dr. Ünsal Oskay da günümüzde medya herkese kahraman olma şansı tanıyor ama 15 dakika diyor. Size tanınan süre bitti mi?
   <br/>
   <br/>
   Ben kahraman filan değilim. Sadece sahip olduğum yetenekler doğrultusunda iyi olduğuna inandığım şeyleri yapıyorum. Everest dağına tırmanmak, Kar Leoparı unvanı almak, kitaplar yazmak, motorsikletle Nepal'e gitmek bunun dışa vurumudur. Kahramanlık biraz halk ağzıyla söylenen bir şey. Benim dünya görüşüm değil.
   <br/>
   <br/>
    Medya için sizin kendinizi kahraman hissedip hissetmediğinizden ziyade size hangi zaman diliminde ihtiyaç hissettiği daha önemli olsa gerek.
   <br/>
   <br/>
   Kahramanlık gibi zaman sınırlamasının da benle alakası yok. Ben içimde bu ateşi hissettiğim; o dağa, bu geziye, dünyanın herhangi bir yerine gitmeyi sürdürdüğüm müddetçe 15 dakika bir ömür olur. Bu benim elimde ve kimse engelleyemez.
   <br/>
   <br/>
    Ünlü olmak nasıl bir duygu?
   <br/>
   <br/>
   Ünlü olmaktan ziyade model olmak daha iyi bir şey. Gençlere model olmak, örnek olmak. Türkiye'de hepimiz görüyoruz. Basında sürekli abuk sabuk kişiler öne çıkarılıyor. Gazetelerin baş sayfalarını bu insanlar süslüyor. Ama bu kişilerin topluma manevi anlamda hiç bir artı değer kattığı yok. Gençlere son derece kötü örnek oluyorlar. Onların okuyarak, çalışarak, inanarak, içinde yaşadıkları topluma, ait oldukları ülkeye iyi bir şey yapmalarını önerecek bir kişilikleri yok.
   <br/>
   <br/>
   Yanlış modeller öne çıkarılıyor
   <br/>
   <br/>
    Siz nasıl bir modelsiniz?
   <br/>
   <br/>
   Dışardan bakıldığında Everest dağına tırmanan ilk Türk ve ilk Müslüman dağcıyım. Bu şu demek. Çok zor bir şeyi gerçekleştirmiş bir kişi. Böyle bir model var. "Bu adam Everest'e tırmanmayı kafasına koymuş ve bunu başarmış. O zaman ben niye yapamayayım?" diyecekler. Birileri kitap yazabiliyorsa bu iş yapılabilir hale gelir. İşte AKUT. En iyi örnek. Bu adamlar bir şekilde biraraya gelmişler ve  hiç tanımadıkları insanlara yardımcı olmak, hayatlarını kurtarmak için kendi hayatlarını riske atmışlar. Bu insanlara biz de yapabiliriz, niye boş oturuyoruz dedirten inanılmaz bir model.
   <br/>
   <br/>
    Benim ilgi alanıma girmez derseniz geçebilirsiniz ama ben sormak istiyorum. Gençler arasında, tanımını yaptığınız modellerden hangisi daha geçerli. İnsanların sizi görüp de; 'Aa biz de böyle yapalım' dediklerine inanıyor musunuz?
   <br/>
   <br/>
   Herhalde bir şekilde medyada en çok yer alanlar daha belirleyici oluyor. Medya eğitim anlamında inanılmaz bir görev üstlenebilecekken bu görevini yapmıyor. Gençlerin ve çocukların önüne yanlış modeller koymaya devam ediyor. Bunu yaparken de sanki her insanda bulunması gereken bir şeymiş gibi yapıyorlar.
   <br/>
   <br/>
    Az evvel de vurguladınız, daha önce de pek çok yerde tekrar ettiğinizi biliyorum. Everest'e çıkan ilk Türk ve ilk Müslüman diye ısrarla vugulamanızın nedeni nedir?
   <br/>
   <br/>
   Everest'e çıkmak beni ilgilendiriyor. Türkiye'ye bir faydası olsun diye vurguluyorum. Sonuçta ben Türkiye Cumhuriyeti'nden çıkmış bir sporcuyum ve bütün eğitimimi de burada aldım. Daha sonra yurt dışına kendimi geliştirmek için çıkmış olsam da sonuçta bu ülkenin dağcısıyım. Diğer İslam ülkelerinin de dağcıları var ve bunların çoğu da iyi dağcı. İlk Müslüman dağcı dediğiniz zaman, İslam ülkeleri arasında oraya tırmanan ilk Müslümanın Türk olduğu ortaya çıkar ve bu da Türkiye'nin kazancı anlamına gelir.
   <br/>
   <br/>
   Basın beni ciddiye almadı
   <br/>
   <br/>
    Üç AKUT üyesinin sizi suçlayarak istifasına kadar medyada hakkınızda yazılmış olumsuz bir şey çıkmadı. İstifalar sonrası yapılan yayınlardan çok rahatsız oldunuz mu?
   <br/>
   <br/>
   Aşırı derecede. Çünkü hiç haketmedim. Basın toplantısını da bu yüzden yaptık. Yanlış algılama var, doğru bilgilendirilmediğiniz için bunları bu şekilde yazdınız deme ihtiyacı hissettik.
   <br/>
   <br/>
    Bir basın toplantısı yapacak kadar ciddiye aldınız iddiaları.
   <br/>
   <br/>
   Hiç ciddiye almadık ama basın alınca biz de almak zorunda kaldık.
   <br/>
   <br/>
    Bütün ekip katıldı. Profesyonel yöntemlerle yapılan bir toplantı oldu diyebilirim. Bu sizin de işi ne kadar ciddiye aldığınızı göstermez mi?
   <br/>
   <br/>
   Çünkü hakkımızda inanılmaz saçma iddialar var. Görmezden gelsek on gündür yazılıyor buna dur demek gerekiyor.
   <br/>
   <br/>
    Siz bile şikayet ediyorsanız medya ne yapsın?
   <br/>
   <br/>
   Şikayet etmiyoruz. Bu konuda yeteri kadar bilgi almadan hareket ettiğini söylüyoruz. Bu tür şeyler çıkabilir. Derneğin resmi ağzı burasıdır, lütfen buraya gelin dedik. Arkadaşların iddiası kocaman verildi benimle de konuştular ve küçücük "Nasuh Mahruki iddiaları yalanladı" şeklinde yazdılar. Ben bu derneğin başkanıyım, derneğin temsil yetkisi bende. Dernek adına konuşuyorum ama kimse beni ciddiye almıyor. Madem bana inanmıyorlar gelsinler merkeze kontrol etsinler.
   <br/>
   <br/>
    Onlar da AKUT üyesi ve medyanın bu üyelerin sözlerini dikkate almasından daha doğal ne olabilir?
   <br/>
   <br/>
   Bir dakika ya, olur mu öyle şey! Eleştirilere yer veriyor, bizim savunmamıza yer vermiyor. Biz on gün sonra basın toplantısı yapıp kendimizi savunabildik. İddiaları tabii ki verecek. Ancak tek taraflı maç olmaz. Bizim kalemiz var karşıdakinin yok.
   <br/>
   <br/>
    Bugüne kadar şikayet etmediğiniz basından bu olaydan sonra şikayetçi olmanız da ilginç.
   <br/>
   <br/>
   Hoşlansak da hoşlanmasak da basın sonuçta işini yapıyor. Ama basın yanlış bilgiyle hareket ederse bundan rahatsızlık duyarız. Mesela birtakım operasyonlarda da biz fazla bir şey yapmadığımız halde ön plana çıkartıldık. Bundan da rahatsızlık duyduk
   <br/>
   <br/>
    Buna da itiraz ettiniz mi?
   <br/>
   <br/>
   Tabii. Ama diyeceksiniz ki ne kadar yerde itiraz ettiniz, kim gördü? Bu son derece subjektif bir şey. Biz belirttik basın bunu ne kadar kullandı bilemem. AKUT iyi şeyler yapıyor. Kötü şeyler yapamaz mıyız, elbette yaparız; o zaman da özürünü dileriz. Ancak bu olayda özür dileyecek bir şey yok.
   <br/>
   <br/>
   Anayasamıza uymayan gider
   <br/>
   <br/>
    Her AKUT'çu iyi AKUT'çu ve iyi adam mıdır?
   <br/>
   <br/>
   Biz Peygamberler Derneği değiliz. İnsanız ve hepimizin içinde birtakım duygusal inişler çıkışlar yaşanıyor. Burada önemli olan AKUT'un misyonu, vizyonu ve değerleridir. Bu belirlenmiş ve onaylanmış. Kimse bunu yıkamaz, değiştiremez. Bu artık bizim anayasamız ve bu çizgide kalmayan ayrılmak zorunda.
   <br/>
   <br/>
    O çizgiyi kim belirliyor? Sizin belirlediğiniz çizgiden diğer üyelerin rahatsız olma hakkı yok mu?
   <br/>
   <br/>
   Üyelerimizle beraber belirledik ilkeleri. Aktif olarak 24 kişinin çalışmasıyla oluştu. İstifa eden üç kişi de bu ekibin içindeydi. Toplantılara katıldılar ve alınan kararları alkışladılar.
   <br/>
   <br/>
    17 Ağustos sizin için bir milattı. İstifalar da imajınız için bir milat mı olacak? Toplum eskiden her AKUT'çuyu iyi adam diye alkışlıyordu. Şimdi ayrılanlar sizi suçluyor. Siz de onları. Artık insanlar iyi AKUT'çu, kötü AKUT'çu diye bir ayrıma mı gidecekler?
   <br/>
   <br/>
   Yaşanan olay toplumdaki imajımıza çok kötü yansıyacak. Ama AKUT adına yapılan eylemleri engelleyemeyiz. Şu anda Tophane'de AKUT tişörtü, yüzüğü satılıyor. Arabalarda AKUT çıkartması var. Bu bizi bağlamaz. Adam arabasına Fenerbahçe yazdığı zaman onu sökebiliyor musunuz?
   <br/>
   <br/>
    AKUT'a üye olmak Avrupa Birliğine üye olmak gibi zor. Önce üyeliğe kabul edilmek gerekiyor. Sonra bir yıl adaylık süresi. Bu zaman içinde aday olumlu oy alırsa derneğe kabul edilyor. Neden bu kadar zor, artık gönüllü üyelere ihtiyacınız kalmadı mı?
   <br/>
   <br/>
   Çünkü AKUT çok popüler bir kurum oldu. İnsanları kaşından gözünden tanıyamıyorsunuz. Gelenin kim olduğunu görmek, denemek istiyoruz. AKUT çok kıymetli bir kurum ve kimsenin zarar vermesine izin vermeyiz. Koruma mekanizması bu.
   <br/>
   <br/>
    Rant ya da prestij kapısı olarak kullanılmasına karşı bir koruma mı?
   <br/>
   <br/>
   Henüz öyle bir şey başımıza gelmedi. Ama farklı dünya görüşleri olabilir, çok farklı vizyonları olabilir. Demin dedim ki AKUT'un misyonu, vizyonu belli. Buna uyacak adam kalabilir. Uymayacak adamın tatminini başka yerde araması gerek.
   <br/>
   <br/>
   Eskiden de acayip bir
   <br/>
   <br/>
   yerdeydim
   <br/>
   <br/>
    AKUT başkanı Mahruki ile dağcı, sporcu, yazar siz ilave edebilirsiniz Mahruki arasında kaldığınız oluyor mu?
   <br/>
   <br/>
   O çizgiyi çok iyi ayarladığımı düşünüyorum. Benim bir sürü kimliğim daha var. Hiç bir zaman birbirine karıştırmadım
   <br/>
   <br/>
    AKUT başkanlığının sizin kimliğinize yansıyan olumlu yönleri var mı?
   <br/>
   <br/>
   Mutlaka vardır. Sonuçta AKUT çok prestijli bir kurum.
   <br/>
   <br/>
    Eleştirilerin geldiği nokta burası zaten. Sizin AKUT'un prestijini kullandığınız iddia ediliyor.
   <br/>
   <br/>
   O çok saçma bir bakış açısı. 1996'da AKUT'u kurduğumuz zaman bilinmez bir şeydi ama Nasuh Mahruki Everest'e tırmanmıştı. AKUT'u kurduğumuzda acayip bir noktadaydım ve bunun prestijine ihtiyacım yoktu.
   <br/>
   <br/>
    Ama 1995 yılında yazdığınız kitabınız ancak AKUT başkanı olarak ünlendiğiniz zaman korsan baskı yaptı?
   <br/>
   <br/>
   Yoo, ne münasebet. Kitabım zaten sürekli baskı yapıyor. Bu çok politik bir soru. Bakış açısı son derece yanlış. Benim iki üç sene önce Boğaziçi ve Bilkent'te kitabım okutuldu diyorum sen bana depremden sonra kitabın korsan baskı yaptı diyorsun.
   <br/>
   <br/>
    Bunu az evel toplantıda siz söylediniz. Dediniz ki kitabımın korsan baskısı yapılmış çok sevindim. Size karşı getirilen her eleştiriyi önyargılı olarak mı algılıyorsunuz?
   <br/>
   <br/>
   Ciddiye bile almıyorum. Basın toplantısında sorulara ben değil arkadaşlarım cevap verdi zaten. Ben AKUT değilim. Sadece bir parçasıyım.
   <br/>
   <br/>
   Email: osmaniridag@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6081-anayasamiza-uymayan-gider.html), [web.archive.org (arşiv bağlantısı)](http://web.archive.org/web/20130112054115/http://www.aksiyon.com.tr:80/aksiyon/haber-6081-anayasamiza-uymayan-gider.html)
