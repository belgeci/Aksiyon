# Kalp ınsanın kaderı gıbıdır

*Osman Güzelgöz 2000.06.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Operatör doktor Mehmet Uğur Es, İstanbul Kardiyoloji Hastanesi'nde başhekimlik yapıyor. Bugüne kadar binlerce hastayı ameliyat etmiş. İnsanın en önemli hayat damarı olan kalplerine giden yolda çalışmalar yapmış.
  </font>
 </div>
 <div id="newsText">
  <font class="detail-text">
   Kalp yarasını bilmiyor ama kalp hastalıkları konusunda uzman olmuş bir isim. Türkiye'de meydana gelen ölümlü hastalıkların yüzde 40'ını kalp ve damar hastalıkları oluşturuyor. Dengesiz beslenme, sigara alışkanlığı, stres ve genetik yollarla meydana gelen kalp hastalıklarını tedavi eden Mehmet Uğur Es'le kalp yarasını, kalp hastalıklarını, duyguların merkezi kabul edilen kalbe müdahale eden cerrahların 'duygusuzluğunu' konuştuk.
   <br/>
   <br/>
   En ağır yara kalp yarası
   <br/>
   <br/>
    Şarkılarımızda, türkülerimizde, şiirlerimizde ve diğer edebi eserlerimizde insan yaşamındaki en ağır yaranın kalp yarası olduğu belirtilmiş. Kalp hastalığı da vücudumuz için en ağır bir yara mıdır?
   <br/>
   <br/>
   İki türlü yorgunluk var, biri kas diğeri gönül yorgunluğu. Araba için motorun anlamı neyse vücudumuz için de kalbin anlamı odur. Kalp vücudun motorudur ve hayatın devamlılığı için vazgeçilmez bir öneme sahiptir. Ona gelecek bir zarar hayatı direkt etkiler veya kişinin hayatına son verir ya da ma'lûl hale getirir.
   <br/>
   <br/>
    İnsan olarak kalp yarasını, cerrah olarak da kalp hastalığını bilebileceğinize göre hangisinin daha ağır bir hastalık olduğunu söyleyebilirsiniz?
   <br/>
   <br/>
   Doğrusu kalp yarası anlamındaki hissi duyguların insana verdiği rahatsızlık çok büyüktür. Ama insan her türlü acıya karşı da dayanıklıdır. Bizim göğsü açma, kalbe damar takma gibi fiziki olarak vücuda yaptığımız müdahaleler hayli ağır, travmatik müdahalelerdir. Bu manada onun da gönül yarası kadar ağır olduğunu söyleyebiliriz
   <br/>
   <br/>
    Kalp gerçekten zannettiğimiz gibi duyguların merkezi midir. Duygukalp ilişkisinde beynin yeri nedir?
   <br/>
   <br/>
   Öteden beri kalp veya gönül diye adlandırılan sine, bütün duyguların merkezi olarak addedilmiş. İnsanoğlu kompleks bir varlık. Şimdilerde duygusal zekadan ve kalp ilişkisinden bahsediliyor. Bir hekim olarak kalbin eskiden ifade edilen gönül anlamında önemli olduğunu düşünüyorum. Vücutta her organ durağan yani faaliyeti gözle görülmüyor. Fakat kalp anne karnında ikinci aydan itibaren çalışmaya başlayan ve son nefese kadar hiç durmaksızın aksiyon halinde olan bir organ. Ama midede, böbrekte veya akciğerde gözle bu hareketleri göremezsiniz.
   <br/>
   <br/>
    Ya beyin, duygukalp ilişkisinde nerede duruyor?
   <br/>
   <br/>
   Beynin her bölgesi vücutta belli bir yeri komuta ediyor. Bu manada beyin bir orkestra şefi gibi. Kol hareketlerimiz, yürümemiz, dengemizi sağlamamız hep beyindeki belli merkezlerle alâkalı. Ordan çıkan sinirler binlerce kilometrelik yol katedip vücudun en ücra köşelerindeki ileti sistemlerine gidiyor. Dolayısıyla bu mânâda beyinde hayat armonisinin çok önemli bir noktasında. Beyin ölümü dediğimiz bir olay vardır. İnsan trafik kazası geçirir, travma yaşar ve beyni ölür. Ama kalp çalışmaya devam ediyor, dolaşım sistemi çalışıyordur.
   <br/>
   <br/>
    Beyin ölümünden sonra duygusal ölüm de gerçekleştiğine göre kalbin daha geç durmasının bir anlamı var mı?
   <br/>
   <br/>
   O halde insan hiç bir şey hissedemez. Çünkü bitkisel hayat diye adlandırılan konuma gelmiştir ve aslında ölüm bir çeşit vukû bulmuştur.
   <br/>
   <br/>
    Öyleyse biz duyguların merkezinin kalp olduğunu düşünürken yanılıyoruz?
   <br/>
   <br/>
   Maddi anlamda tam bir alâka kurulamasa da bu ilişkinin varolduğuna inanıyorum. Çünkü kalbin çalışmasıyla hayat devam ediyor. Bir sıralama yapmak gerekirse bu konuda kalp önde gelir. Beyin hücreleri çok kaliteli hücreler olduğu için ancak beş dakika yaşayabiliyor. Fakat beyne kan ve oksijen gitmemesi de kalbin durmasıyla alâkalı. Hayata son verme noktasında kalp daha öncelikli görünüyor.
   <br/>
   <br/>
   Kalbe el uzatan şerefsizdir!
   <br/>
   <br/>
    Eskiler kalp yarasının tedavisinin zor olduğunu ve bu hastalığa yakalanan kişinin tmarhanelik olduğunu söylermiş. Peki kalp hastalıklarının her türlüsünün tedavisi mümkün mü?
   <br/>
   <br/>
   Geçen yüzyılda bir Alman Cerrah Billroth 'Kalbe el uzatan şerefsizdir' demişti. O yıllarda kalple oynamak, göğse el atmak fevkalede tehlikeliymiş. Tabii bunu cerrahi manada söylüyorum. Geçtiğimiz yüzyıl ise ilk yarısından itibaren laboratuvar çalışmalarıyla geçmiş ve 1950'lere doğru ilk açık kalp ameliyatı gerçekleştirilmiş. Bugün kalp nakli, kalpakciğer total nakli, kalbin tüm damarlarının değiştirilmesi ve en kompleks anatomik doğumsal bozuklukların tedavisi dahi yapılabilmekte. Alınan mesafe insanoğlunun Ay'a çıkmasına denk sayılabilir. Tıbbın her dalında gelişmeler oldu ama ben kardiyoloji alanındaki gelişmelerin en değerli olduğunu ve en dev adımlarla meydana geldiğini düşünüyorum.
   <br/>
   <br/>
    Bu dev adımlar hastalığı tamamen bitirdi mi? Artık ne olursa olsun her türlü kalp rahatsızlıklarının tedavisi yapılabiliyor mu?
   <br/>
   <br/>
   Her şey bitti denemez. Şu anda damarların tıkanmasını da önleyici, hastalığı baştan tedavi edici mahiyette gen tedavisi üzerinde duruluyor. Kalp naklinde çok ciddi mesafeler alındı. Artık beş yıl sonunda hayatta kalan kalp nakli hastaları yüzde 7580'i buldu. Bunlar büyük başarılar. Kalp nakli yapılmasa üç beş ay ömrü kalan insanlar kalp nakliyle beş yıl daha yaşayabiliyor.
   <br/>
   <br/>
    Bir çok alanda başaramadığımız çağdaş uygarlık düzeyine erişmek ilkesini bu alanda gerçekleştirebildik mi?
   <br/>
   <br/>
   İftiharla söyleyebiliriz ki dünyadaki gelişmelere oldukça yakın bir paralellik arzediyor. Mesela 1964 yılında Türkiye'de ilk defa iki kapak birden değiştirilmiştir. Özellikle 1980'lerden sonra bypass ameliyatları, diğer büyük damar kapak ameliyatları Batı'daki başarı oranları ile aynıdır. Sadece ufak tefek bakım eksikleri olabilir. Bunun en önemli kriteri de bu tip tedaviler için yurtdışına giden insan sayısının azalmasıdır. Türkiye'nin yıllık 300 milyon dolar civarında yurtdışına sağlık sebepli bir para kaçışından sözediliyor. Son on yılda bu sayı ciddi seviyede azaldı.
   <br/>
   <br/>
    Kalp hastalıklarında risk nedir?
   <br/>
   <br/>
   Batı'da yapılan önemli çalışmalarda ölümler açısından yüzde 57 gibi bir oranla kalp damar hastalıkları önde gidiyor. Kanser ve travma sebepli kazalar arkadan geliyor. Sağlık Bakanlığı verilerine göre bizde bu oran yüzde 40'ların altında değil.
   <br/>
   <br/>
    Riskin yoğun olduğu belli dönemler var mı?
   <br/>
   <br/>
   Normal sağlıklı insanların yılda bir kez özellikle kırk yaştan itibaren checkup yaptırması gerek. Koroner damar hastalıkları yani kalbi besleyen damar tıkanmaları noktasında 3550 yaş arası önemli diyebiliriz.
   <br/>
   <br/>
   Amerika'nın kalbi hasta
   <br/>
   <br/>
    Sürekli sıkıntı içinde yaşamak, gece vakti çalan kapıyı korkuyla açmak, her gün ekranlarda şiddet izlemek ve bir korku toplumunda yaşamak kalp hastalıklarına yakalanma riskini artırır mı?
   <br/>
   <br/>
   Panik, stres ve benzeri problemlerin aşılamadığı bir dünyada, insanoğlunun çektiği ızdırapların damar hastalıklarına yol açtığı ikinci derecede bir faktör olarak biliniyor. Buna stres diyoruz. Ama asıl hastalığı hazırlayıcı sebepler arasında en başta ırsiyet geliyor. Anne, baba ve kardeşte kalp hastalığı olan kişilerin de aynı hastalığa yakalanma riski yüksek. İkincisi sigara tüketimi, yüksek tansiyon ve şeker hastalığı ana sebepler arasında. Ve bir de beslenme biçimi. Mesela küçük yaşta anne sütü almayan, mamayla beslenen bebeklerde damar sertliğinin daha fazla olduğu görülmüş. Kore'de, Vietnam'da savaşan Amerikan askerlerinin otopsilerinde kalp damarlarının tıkanmaya başladığı görülmüş. Onlar o dönemde Amerikan toplumundaki beslenme biçimiyle çok yakından ilgili. Bu ülke verilerine göre beş yüz bin bypass ameliyatı bir o kadar da balon müdahalesi yapılıyor.
   <br/>
   <br/>
    Irsî dediniz, önceden tedbir alarak bunu engellemek mümkün mü?
   <br/>
   <br/>
   Birtakım hastalıklar insanın kaderi gibidir. Mutlak mânâda yok edilemez belki ama gelişen teknoloji ve bilim sayesinde ölüme geçici bir süre engel olunur. Protez uzuvlarla, sun'i organlarla veya gen teknolojisiyle insanoğlunun ömrünün de uzatılacağı konuşuluyor. Koruyucu hekimlik adına bu alanda yapılacak çok iş var. Önceden tedbir alarak erken yaşta kişiyi vuracağına, ileri yaşlarda hafif belirtilerle ancak ortaya çıkabilecek hâle getirilebilir
   <br/>
   <br/>
    Ama acı son kaçınılmaz öyle mi?
   <br/>
   <br/>
   Tam frene basıp köklemek mümkün değil ancak yavaşlatılabilir.
   <br/>
   <br/>
    Sigaranın pek çok hastalığa neden olduğu biliniyor. Bizim toplumumuzda ise "atın ölümü arpadan olsun" anlayışı hakim. Ve tek zevki olarak gördüğü sigarayı belki da sıkıntılardan, stresinden kurtulmak için içmekte ısrar ediyor. Üstelik doktor ve hemşireler arasında sigara içme oranı da yüksek. Hadi toplumun büyük kısmı bilmiyor da içiyor desek bile, sağlık sektöründe çalışanların içmesini nasıl açıklayacağız?
   <br/>
   <br/>
   Bir şeyin kötü olduğunu bilmek başkadır onunla mücadele edebilmek başka. Bir çok insan, hatta hekim maalesef bu alışkanlığı terkedemiyor. Bir keyif aldığı için ya da sıkıntısı nedeniyle. Bugün sigaranın en fazla içilme sebebinin depresyon olduğu biliniyor. Hüzün, problem ve kaçış. Depresyon giderildiği zaman sigara içme oranı da önlenebilir. Doktorluk da biraz stresli bir meslek olduğu için onlar da çok içiyor.
   <br/>
   <br/>
   Duygusuz olmak zorundayız
   <br/>
   <br/>
    Kaç yıldır insanların kalbine müdahele ediyorsunuz?
   <br/>
   <br/>
   1987 yılından beri cerrahinin içerisindeyim.
   <br/>
   <br/>
    Tahminen kaç ameliyat yapmışsınızdır?
   <br/>
   <br/>
   Sayı olarak bilmem mümkün değil tabii ama binlerce diyebiliriz.
   <br/>
   <br/>
    İnsanın yaşam bağının en güçlü organı olan kalbi kesip biçiyorsunuz. Hayatla ölüm çizgisi arasında kalmış bir hastayı ameliyat ederken ne hissedersiniz?
   <br/>
   <br/>
   Eğitimimizin ilk yıllarında daha çok heyecan verici veya daha çok duygusal dalgalanmalar yaşardık. Şimdi ise biraz mekanikleştiğini itiraf edebilirim.
   <br/>
   <br/>
    Bu iyi bir şey mi?
   <br/>
   <br/>
   Meslekte tecrübe edinen herkes için geçerli. Bir tır şoförünü düşünün her gün binlerce kilometre katediyor. Terzi yıllarca aynı tür elbise diker. Buna meleke kesbetme deniyor. Artık gözü kapalı da o işi yapma, bir heyecan duymama.
   <br/>
   <br/>
    O yüzden mi cerrahlar için duygusuz insanlar diyorlar?
   <br/>
   <br/>
   Cerrahların böyle bir tanımlamaya maruz kalmasına katılmıyorum, onlar da bir insan, dolayısıyla duygusuz oldukları konusuna katılmıyorum.
   <br/>
   <br/>
    'İlk yıllardaki gibi değil, artık hiçbir şey hissetmiyorum' diyen sizsiniz?
   <br/>
   <br/>
   Hastayla ameliyat olmadan önce konuşuruz, onu okşar, gönlünü alır ve iyi dileklerde bulunuruz. Ama ameliyat halinde herhangi bir duyguya yer yoktur; orada işinizi yapar çıkarsınız.
   <br/>
   <br/>
    Ameliyat sonrası hiçbir şey olmamış gibi normal hayata dönüyor musunuz?
   <br/>
   <br/>
   Hastayı kaybettiğimizde veya üzücü durumlar olduğunda o bizi etkisi altına alır, keşke olmasaydı deriz. Ama bazı şeylerin de önüne geçilemeyeceğini biliriz.
   <br/>
   <br/>
    Email:
   <a class="__cf_email__" data-cfemail="aec1ddc3cfc0c7dcc7cacfc9eec6c1dac3cfc7c280cdc1c3" href="/web/20141106083125/http://www.aksiyon.com.tr/cdn-cgi/l/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=18028D0BB2B597DA6698BD860CE3BF9F?newsId=6246), [web.archive.org (arşiv bağlantısı)](http://web.archive.org/web/20141106083125/http://www.aksiyon.com.tr:80/aksiyon/newsDetail_getNewsById.action;jsessionid=18028D0BB2B597DA6698BD860CE3BF9F?newsId=6246)
