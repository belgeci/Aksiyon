# Avrasya Türkıye'yı çağiriyor

*Cumali Önal 2001.10.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Pakistan’ın sınırdaki Peşaver ve Quetta şehirleri, Afganistan’ın birer minyatürü. Sokaklarında gezerken açlık ve sefaletin korkunç yüzü hiçbir yerde sizi yalnız bırakmıyor. İnsanlar yaklaşan kışı nasıl geçireceğinin telaşı içinde. 23 yıllık savaşın derin izlerini taşıyor insanlar.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye’den geldiğimizi öğrendiklerinde derin bir sevgi gösteriyorlar. Hemen Kurtuluş Savaşı sırasında Pakistanlı kardeşleriyle birlikte Türkiye’ye gönderdikleri yardımları anlatıyorlar.
   <br>
    <br>
     Fakat Pakistan’la birlikte Türkiye’nin neden ABD’yi desteklediğini anlamadıklarını belirtiyorlar. Türkiye’nin asli görevinin Afganistan’da bir barışın tesisi için gayret göstermek olduğunu söylüyorlar.
     <br>
      <br/>
      Hemen hemen hiç biri 11 Eylül’de ABD’ye yönelik düzenlenen terör saldırısının ardından hedef haline gelen ülkelerinde dünyanın yeniden şekillendiğinin farkında değil.
      <br/>
      <br/>
      Gerçekten de 23 yıldır süren savaşlarla en geri kalmış ülkeler arasında son sıralara kadar gerileyen Afganistan’ın şahsında bir yandan terör tüm dünyanın ortak düşmanı haline getirilirken, diğer yandan da önümüzdeki on yılların dünya politikaları belirleniyor.
      <br/>
      <br/>
      Artık herkesin ortak kanaati şu: 21. yüzyıla damgasını vuracak olan Asya kıtası süper güçlerin muharebe alanı olacak. Bir yandan Çin, Hindistan ve Rusya gibi kıtanın başaktörleri, diğer yandan da ABD gibi bölge dışından bir süper gücün çıkarlarının çatışacağı bu kıtada belki de hiç hesaba katılmayan veya katılmak istenmeyen bir ülke var: Türkiye.
      <br/>
      <br/>
      Her ne kadar Türkiye kabuğuna çekilmeye çalışsa da bölge insanı Türkiye’nin yanlarında yer almasını istiyorlar ve ekliyorlar: ‘Türkiye bu tarihi görevinden kaçamaz.’
      <br/>
      <br/>
      İlk fırsatı kaçırdık
      <br/>
      <br/>
      1990’lı yılların başında Sovyetler Birliği’nin yıkılması ve Yugoslavya’nın parçalanmasıyla Türkiye tarihi bir fırsat yakalamış ve Adriyatik’ten Orta Asya steplerine kadar olan bölgenin parlayan yıldızı haline gelmişti. Bu rolünü bir süre çok iyi oynayan Türkiye daha sonra özellikle iç politik istikrarsızlıklardan dolayı Balkanlar, Kafkasya ve Orta Asya’daki etkisini yitirmeye ve bu rolünü başka güçlere kaptırmaya başladı.
      <br/>
      <br/>
      Zaman zaman yaptığı hamlelerle öne çıkmaya çalıştıysa da Türkiye daha sonra hiç bir zaman gerçek gücünü bu bölgelerde sergileyemedi.
      <br/>
      <br/>
      11 Eylül’deki terör saldırısının ardından Türkiye’ye hiç beklemediği bir anda yeniden tarihi bir fırsat daha doğdu. Tarih boyunca Büyük İskender’den Gaznelilere, Harzemşahlar’dan Babürlere kadar pek çok medeniyete beşiklik eden Afganistan, bu olayla Türkiye’nin vazgeçilmezleri arasına girmiş bulunuyor.  Çin, Hindistan, Rusya, Pakistan ve İran arasında kilit bir ülke konumunda bulunan Afganistan’a Türkiye her ne kadar coğrafi olarak uzak bulunsa da, tarihi, dini ve etnik bakımlardan bu ülkeye çok yakın.
      <br/>
      <br/>
      ‘Artık savaş istemiyoruz’
      <br/>
      <br/>
      Afgan halkı 23 yıldır, belki de dünyanın en uzun süren savaşlarından birisine mahkum edilmiş durumda. Ülke yakılıp yıkıldığı gibi, halk da perişan bir halde ya komşu ülkelere kaçmış veya kendi toprakları içinde sefalete mahkum edilmiş. Yeni nesil sadece silahı biliyor, doğduğu İslam toprağında İslamiyeti ise çok az öğrenebilme imkanı bulmuş.
      <br/>
      <br/>
      “Bizim hayatımız savaşlarla geçti. Çocuklarımın da bu savaşta heba olmasını istemiyordum. Bu yüzden Afganistan’dan kaçarak buraya geldim. Fakat burda daha zor şartlarla yüz yüze kaldık. Artık ülkemde barış istiyorum.”
      <br/>
      <br/>
      Bu sözleri her ne kadar bir Peştun bize söylese de, bu tüm Afganların ortak dileği gibi. Afganistan’dan kaçabilenlerin büyük çoğunluğu çocuklarının da kendileri gibi yok olmasını ve cahil kalmasını önlemek için Pakistan’a sığındıklarını belirtiyorlar.
      <br/>
      <br/>
      Neden Türkiye?
      <br/>
      <br/>
      Her yönden bölge ile bağları güçlü olan Türkiye, sahip olduğu yüzlerce yıllık devlet tecrübesi, Balkanlar, Orta Asya ve Ortadoğu’daki geniş nüfuzuyla uzmanlara göre bölgenin en etkin ülkesi olabilme özelliğine sahip.
      <br/>
      <br/>
      Afganistan’ın en etkin unsurlarından olan Özbekler ve Türkmenler, Türkiye’nin kesinlikle bölgede etkisini göstermesini isterken, başta Tacikler olmak üzere diğer unsurlar da Türkiye’nin barış için daha fazla çaba sarfetmesini istiyorlar. Kimilerine göre Kuzey İttifakı’nı desteklediği için Türkiye’ye kızgın olduğu ileri sürülen Pakistan dahi, Türkiye’nin oynayabileceği etkin bir role karşı çıkmayacağı gibi destek olacağının da sinyallerini veriyor.
      <br/>
      <br/>
      Gerçekten de Pakistan toplumunu ve devlet yönetimini yakından tanıdığımız zaman Türkiye’nin bölge üzerinde ne kadar etkin olabileceği tüm çıplaklığıyla ortaya çıkıyor.
      <br/>
      <br/>
      Kurtuluş Savaşı’ndan sonra her zaman Türkiye’ye çok büyük bir sempati ile bakan ve yediden yetmiş yediye kadar halkının dilinde olan Türk kardeşliği ifadesi iki ülke arasındaki en halledilmez gibi görünen sorunları bile kaldırmaya yetecek güçte.
      <br/>
      <br/>
      Pakistan’ı yönetenlerin Türkiye’ye derin bir sevgi duymaları da apayrı bir avantaj. Bu durum tam bir Türk dostu olan Pakistan Devlet Başkanı Pervez Müşerref ile de doruk noktasına ulaşmış görünüyor.
      <br/>
      <br/>
      Pakistan’da sokaktaki insanlar bile, Türkiye’nin Afganistan sorununu çözmek için Pakistan ile ortak hareket etmesi durumunda hem Afgan ve Pakistanlılar arasındaki ABD’ye yönelik infiallerden doğan gerilimin dineceğini, hem de bölgeye çok kısa sürede bir istikrarın geleceğini ifade ediyorlar.
      <br/>
      <br/>
      Pakistan istikrara muhtaç
      <br/>
      <br/>
      Pakistan şüphesiz istikrarlı bir Afganistan’a en çok ihtiyaç duyan ülke. Afganistan’ın istikrarsız olması demek Pakistan’ın da büyük bir risk altında olması anlamına geliyor.
      <br/>
      <br/>
      Zaten Hindistan’la Keşmir konusunda büyük bir sorun yaşayan Pakistan, istikrarsız veya düşman bir Afganistan’ın ortaya çıkması veya savaş durumunun sürmesi halinde hem parçalanma riski altında bulunacak, hem de zaten batma noktasına gelen ekonomisinin kötüye gitmesi kaçınılmaz hal alacak.
      <br/>
      <br/>
      Pakistan’ın Afganistan konusundaki en büyük hassasiyeti şüphesiz, Türkiye’nin de desteklediği Kuzey İttifakı’nın Afganistan’a hakim olması veya daha etkin bir rol elde etmesi. Pakistan, ülkenin yaklaşık yüzde 40’ını oluşturan Peştunların nüfusları oranında ülkede etkin olmasını ve daha da önemlisi ülkesiyle sorunu olmayan bir Afgan hükümetinin işbaşına gelmesini istiyor.
      <br/>
      <br/>
      Pakistan, topraklarında büyük bir Peştun nüfus barındırıyor. 3 milyondan fazla Peştun mültecinin yanısıra, Kuzey Batı Toprakları ve Belucistan’da Patan olarak anılan büyük bir Peştun nüfus yaşıyor. Ülkenin önde gelen bazı dini cemaatleri de Peştun nüfusa dayanıyor. Bunların başında da Mevlana Fazlurrahman liderliğindeki Cemiyet-i Ulema-i İslam Partisi geliyor.
      <br/>
      <br/>
      Dolayısıyla Afganistan’ın başına geçecek Pakistan aleyhtarı bir liderin, ülkenin kuzeyindeki topraklar üzerinde hak iddia etmesinden çekinen İslamabad yönetimi, buna engel olmak için büyük bir diplomatik çaba sarfediyor.
      <br/>
      <br/>
      İngilizlerin ektiği düşmanlık
      <br/>
      <br/>
      Afganistan ile o dönemde Hindistan’a hakim olan İngilizler arasında 19. yüzyılın sonlarında yapılan bir anlaşma ile şu anki Pakistan toprakları içinde kalan Kuzey Batı Toprakları’nın yüz yıllık bir süreyle Hindistan topraklarında kalması kararlaştırılmıştı.
      <br/>
      <br/>
      Bu sürenin bitimiyle halkın Afganistan’a mı yoksa Hindistan’a mı (şu anki Pakistan) dahil olması konusunda plebisite gidilmesi konusunda anlaşmaya varılmıştı. 1997 yılında dolan bu süreye rağmen henüz bir plebisite gidilmiş değil. Dolayısıyla bu Pakistan’da gizli bir endişeye yol açıyor. Bazı radikal ve milliyetçi Afgan grupların, Kuzey Batı Toprakları Eyaleti’nin isminin Peştunistan olarak değiştirilmesini talep etmeleri de İslamabad yönetiminin korkularını daha da artırıyor. Pakistan’daki diğer bölgelerin isimleri oralarda yaşayan halklar olan Sind, Pencap ve Belucilerin isimleriyle anılmasına rağmen, Peştunların ağırlıklı olarak yaşadığı bu bölgenin ismi Kuzey Batı Toprakları olarak duruyor.
      <br/>
      <br/>
      Üçlü bir girişim
      <br/>
      <br/>
      Yabancı güçlerin Afganistan’a müdahalesinin bölgeye hiç bir zaman istikrar getiremeyeceğini belirten Pakistanlı uzmanlar, hem Pakistan’da hem de Afganistan’da başta ABD olmak üzere Batılılara yönelik güçlü olan tepkiyi dizginlemenin çok zor olacağını özellikle vurguluyorlar.
      <br/>
      <br/>
      Dolayısıyla bu Türkiye’ye büyük bir avantaj sağlıyor. Pakistan’la birlikte hareket edecek olan Türkiye hem bölgenin en belirgin unsurlarından biri olduğunu gösterecek, hem de Afganistan’ın istikrara kavuşmasında en önemli rolü oynayacak. Göz ardı edilmeyecek diğer bir unsur da şüphesiz İran. Türkiye’nin girişimleriyle İran’ın da dahil edileceği bir barış atağı hem bölge üzerinde Türkiye’nin etkin rolünü kesinleştirecek, hem de Türkiye-İran-Pakistan ekseninin kuvvetlendirilmesiyle yeni bir güç dengesi doğacak.         Bunun için belki de atıl durumdaki Ekonomik İşbirliği Örgütü’nün (ECO) daha da aktif hale getirilmesi gerekiyor. Pakistanlılar gibi  en azından halk düzeyinde Türkiye'ye büyük sempati duyan İran'ın da dahil olduğu yeni oluşum belki de hem bölgede ülkeler arasındaki düşmanlıkları ortadan kaldıracak, hem de 300 milyonluk büyük bir güç haline gelecek.
      <br/>
      <br/>
      Türkiye herkesle dost
      <br/>
      <br/>
      Afganistan’ın dünya gündemine oturmasından sonra kilit ülke haline gelen ve aynı zamanda içte de büyük sorunlarla karşı karşıya kalan Pakistan’a Türkiye’nin dost elini uzatmakta geç kalması karşısında hayak kırıklığı yaşayan Pakistanlılar, özellikle Cumhurbaşkanı Ahmet Necdet Sezer’in ziyaretiyle iki ülke arasındaki dostluğun yeniden dirilmesinden büyük bir memnuniyet duyuyorlar.
      <br/>
      <br/>
      Fakat Türkiye tarafından İran’a düzenlenecek üst düzey bir ziyaretle halkanın daha da genişletilmesiyle uzmanlar başarı şansının daha da artacağını vurguluyorlar.
      <br/>
      <br/>
      Başta ABD olmak üzere, İngiltere, Pakistan, Orta Asya cumhuriyetleri ve İran’la iyi ilişkileri bulunan nadir ülkelerden biri olan Türkiye’nin aynı şekilde Afganlar tarafından sevilmesi Ankara’nın başarı şansını daha da artırıyor.
      <br/>
      <br/>
      Bu arada Pakistan ve Orta Asya cumhuriyetlerine yönelik Türkiye’nin gecikmiş de olsa izlediği olumlu politikaların İran’dan sonra Tacikistan’a da yansımaması Türkiye için olumsuz bir gelişme olarak değerlendiriliyor.
      <br/>
      <br/>
      Dışişleri Bakanı İsmail Cem, Azerbaycan, Türkmenistan ve Özbekistan’ı ziyaret etmiş, Afganistan’a yönelik operasyonların en önemli unsurlarından birisi olan Tacikistan’a ise uğramamıştı.
      <br/>
      <br/>
      Türkiye savaşa girmesin
      <br/>
      <br/>
      Türkiye’nin barış için atacağı her türlü adımı destekleyen Pakistanlılar ve özellikle de Peştunlar, Türkiye’nin aynı şekilde ABD saflarında Afganistan’da savaşa girmesine kesinlikle karşı çıkıyorlar. Böyle bir durumda Türkiye’nin de hedef alınacağını belirtiyorlar.
      <br/>
      <br/>
      Fakat Afganistan’da İslam ülkelerinden oluşan bir barış gücü içinde Türkiye’nin ön saflarda yer almasına yönelik hiç bir itirazda bulunmayacaklarını da belirtiyorlar.
      <br/>
      <br/>
      Barış Gücü için de Türkiye’nin İslam Konseyi Örgütü’nü harekete geçirmesi gerektiği ve İslam ülkelerinden kurulu bir barış gücü içinde de Türkiye’nin lider rolü oynayabileceği, bunun ABD tarafından da destekleneceği uzmanların ortak görüşü.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12423), [web.archive.org (arşiv bağlantısı)](http://web.archive.org/web/20060527151709/http://www.aksiyon.com.tr:80/detay.php?id=12423)
