# Doğu Afrika savaşının şifreleri

*Cumali Önal 2007.01.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Afrika’daki şiddetli çatışmalar, “Bölgede beklenen fırtına mı koptu?” sorusuna yol açtı. İşte, Etiyopya-Somali sahnesinde yaşanan küresel güç mücadelesinin perde arkası.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071125114544im_/http://www.aksiyon.com.tr/resim/630/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   KAHİRE - Yıllardır, “Etiyopya’nın Somali’ye muhtemel müdahalesi bölgeyi ikinci Ortadoğu’ya dönüştürür” senaryosu dillendirilirdi. Ve sanki korkulan oldu; ABD’nin yeşil ışık yaktığı Etiyopya, geçen hafta başından itibaren Somali topraklarını işgal ederek başkent Mogadişu’ya dayandı.
   <br>
    <br>
     Peki onyıllardır süren sınır savaşları, kabileler arası çatışmalar, savaş ağalarının nüfuz mücadeleleri, diktatörlükler, açlık, susuzluk, AIDS, kolera ve sel felaketleriyle adını duyduğumuz Doğu Afrika’da bu işgal ne anlama geliyor? Niçin bu işgal, dünyanın en kötü felaket senaryoları arasında yer alıyor? Etiyopya niçin, 16 yıldır iç savaşla boğuşan Somali’ye aniden müdahale etme gereği duydu? Kendisini bile parçalanmanın eşiğine getirebilecek bu savaşa Etiyopya niçin kalkıştı?
     <br/>
     <br/>
     ABD DESTEKLİ LORDLAR YENİLİNCE…
     <br/>
     <br/>
     Son yarım yüzyıllık planı, güçlü bir Somali’nin vücuda gelmesini engellemek olan Etiyopya, 1991 yılında Siad Barre yönetiminin devrilmesinden sonra Somali’de yaşanan kaosu körükleyen, bu ülkeyi istikrara götürecek her türlü adımı engelleyen en önemli unsur oldu. Ülkeyi parçalamak için Somaliland ve Puntland gibi kendi başlarına hareket eden oluşumlara her türlü silahı temin etti ve onların hamisi oldu. BM gözetiminde Kenya’da 1994 yılında oluşturulan; ancak hiçbir şekilde Somali halkını temsil edemeyen geçici hükümetin de en büyük dayanağı oldu Etiyopya.
     <br/>
     <br/>
     Fakat 2006 ortalarından itibaren ortaya çıkan İslami Mahkemeler Birliği (İMB) adlı grubun ABD destekli savaş lordlarını mağlup ederek hızla Somali’de kontrolü ele geçirmeye başlaması, Etiyopya’da büyük bir endişe meydana getirdi. Önce Geçici Hükümet’i korumak için Baydoa’ya asker gönderdi. Ancak İMB’nin Baydoa’nın da kapılarına dayanması Etiyopya’yı fitili ateşlemeye götürdü. IMB’nin çözülmesini sağlamak için çok riskli bir planı uygulamaya koydu.
     <br/>
     <br/>
     ARAP DÜNYASI GÜNEYDEN DE KUŞATILACAK
     <br/>
     <br/>
     Bu plana göre, çoğu menfaatlerinden dolayı İMB’nin çatısı altında birleşen savaş ağaları ve aşiret reisleri, kuşatma uzadıkça ya da Etiyopya’nın işgali uzun sürdükçe kendi aralarındaki anlaşmazlıkları veya geçici olarak askıya alınan hesapları yeniden görmek isteyecek, perde arkasında yapılacak pazarlıklarla da bu süreç desteklenecek.
     <br/>
     <br/>
     Ancak 1991 yılında çok acı bir tecrübe yaşayarak apar topar bölgeden kaçan ABD’nin yeniden Somali’ye dönüşü olarak yorumlanan bu son gelişme, Etiyopya’nın istediği şekilde yürüse bile uzun vadede Pandorra’nın kutusunu da açmış olacak. Beklenmedik bir gelişme olmadıkça, Somali üzerinden hesaplaşan pek çok ülke, tüm kartlarını masaya sürecek.
     <br/>
     <br/>
     Perde arkasındaki güçlerin en önemlisi şüphesiz Arap ülkeleri. Irak, Lübnan ve Filistin’de çözüm üretemedikleri gibi, Batı yanlısı görünen Arap rejimleri dördüncü bir cephede de yenilgiye uğrar ve ötekilerde yaptığı gibi sessiz kalırsa çok ağır bir faturayla karşı karşıya kalacak. Arap uzmanlara göre Somali’de muhtemel bir ABD yanlısı hükümet ya da ABD destekli bir Etiyopya işgali, Arap dünyasının kuzeyden, doğudan ve batıdan sonra güneyden de kuşatılması anlamına gelecek. Bu da tüm Ortadoğu’nun bir ateş topuna dönüşmesi demek.
     <br/>
     <br/>
     KÜRESEL ÇATIŞMA TEHLİKESİ
     <br/>
     <br/>
     Bu durumun farkında olan Mısır, Suudi Arabistan, Libya, Körfez emirlikleri ve Cibuti gibi Arap ülkeleri ile Eritre dolaylı ya da dolaysız, ideolojisine karşı oldukları İMB’yi destekliyor.
     <br/>
     <br/>
     Fakat Somali savaşının Irak, Lübnan ve Filistin’den çok büyük bir farkı da var. Etiyopya rejiminin tamamen Hıristiyanların denetiminde olması ve bölgedeki Müslüman okyanusunda bir Hıristiyan adası gibi görünmesi... Söz konusu savaşın uzaması ve herhangi bir barış anlaşmasıyla sonuçlanmaması, yapılacak propagandaların da etkisiyle Müslüman-Hıristiyan hesaplaşmasına dönüşme riski taşıyor. Bu da tüm dünyada, özellikle de Müslüman ve Hıristiyanlar arasında hassas dengelerin olduğu Afrika ülkelerinde kanlı hesaplaşmaları, savaşları başlatabilir.
     <br/>
     <br/>
     Diktatoryal bir rejimle yönetilen Etiyopya’nın “haklı gerekçeleri var” diyerek Adis Ababa yönetimine tam destek veren ABD bu şekilde Irak’tan sonra ikinci kez ‘önleyici vuruş’ stratejisinin yürürlüğe konmasına da izin vermiş oluyor. Uluslararası anlaşmalara ters bu stratejiye göre bir devlet, güvenliği için tehdit olarak gördüğü bir ülkeye savaş açabiliyor.
     <br/>
     <br/>
     ABD gibi açıkça olmazsa da pek çok Batılı ülkenin yanı sıra bölge ülkelerinden Uganda ve Kenya gibi nüfusunun çoğunluğunu Hıristiyanların oluşturduğu ve topraklarında Müslüman ve Somalili azınlıkları bulunduran ülkeler Etiyopya’ya destek veriyor.
     <br/>
     <br/>
     Uzmanlara göre Etiyopya’nın Somali’de uzun süreli bir başarısı kesinlikle muhal farz. Etiyopya’nın uzun süreli bir savaşı sürdürebilmesi hem ekonomik olarak hem de bölgesel şartlar açısından mümkün görünmüyor. 	Kişi başına milli gelirinin 150 dolar civarında olduğu ve gelirinin büyük kısmının da askerî harcamalara yatırıldığı Etiyopya, Somalili grupların yanı sıra çevre ülkelerden gelecek savaşçıların düzenleyebileceği intihar saldırıları ve gerilla savaşlarına karşı koyabilecek kapasite, moral ve güce sahip değil.
     <br/>
     <br/>
     ETİYOPYA’DAKİ MÜSLÜMAN KORKUSU
     <br/>
     <br/>
     Etiyopya’nın Somali’ye yönelik saldırısının perde arkasında şüphesiz bu ülkeye yönelik taşıdığı kaygılar yatıyor. Selefleri gibi, Doğu Afrika’nın Saddam Hüseyin’i olarak adlandırılan şu anki Başbakan Meles Zenawi de, güçlü bir Somali’nin Etiyopya sınırları içinde yer alan ve 6 milyondan fazla Somalili’nin yaşadığı Ogaden’i koparmasından korkuyor. Etiyopya’nın pek telaffuz etmek istemediği asıl tehlike ise ülkedeki en büyük toplum olarak kabul edilen Oromo Müslümanları’nın güçlü bir Somali’nin desteğini alarak Amhara ve Tigre Hıristiyan azınlığına dayalı Etiyopya yönetimini devirmesi ve iktidara Müslümanların gelmesi.
     <br/>
     <br/>
     Uzun vadeli bir savaşta öncelikli olarak Etiyopya’nın en büyük düşmanı Eritre hem rahat bir nefes alacak, hem de nefesini her an ensesinde hissettiği Etiyopya’ya karşı Somalili gruplara destek vererek Adis Ababa’daki yönetimin daha da zayıflamasını sağlayacak.
     <br/>
     <br/>
     Ayrıca pek telaffuz edilmese de zayıf bir Etiyopya’nın kendisi için hayati bir anlam ifade ettiği bir ülke de Mısır. Nil sularının yaklaşık yüzde 90’ının kaynağını oluşturan Etiyopya, uluslararası anlaşmalar yüzünden bu suları pek kullanamıyor. Güçlü bir Etiyopya, su savaşlarının da müsebbibi olabilir. Zayıflayan bir Etiyopya ise gelecekte Nil için daha küçük bir tehdit oluşturacak.
     <br/>
     <br/>
     BÖLGENİN GELECEĞİ KARANLIK GİBİ
     <br/>
     <br/>
     Güçlü bir Somali, Kenya ve Uganda’daki Müslüman azınlıklar için de önemli. Özellikle Kenya’nın kuzeyindeki Somalili Müslümanların ilk etapta Somali ile birleşmek için mücadelelerini daha da şiddetlendireceği ifade ediliyor.
     <br/>
     <br/>
     Uzmanlar, son yılların ‘moda’ gerekçesi El Kaide bağlantısını Etiyopya’nın da dillendirerek Batılı ülkelerden destek sağlamaya ve giriştiği savaşta kendini haklı göstermeye çalıştığına dikkat çekiyor. Gözlemcilere göre Etiyopya bu şekilde hem başta ABD olmak üzere Batılı ülkeleri bölgeye çekmeye, hem de başta İslam ülkeleri olarak komşu ülkelerin Somali’ye vereceği desteği bu şekilde engellemeye çalışıyor.
     <br/>
     <br/>
     ABD’nin gelmesi ise beraberinde ismi terörle anılan tüm grupların bölgeye akın etmesinin yolunu açacak. Ayrıca Washington’ın zaman zaman sert bir şekilde uyardığı Sudan da büyük bir tehlike altına girecek. Sudan, ABD’nin topraklarını parçalama planları olduğunu öne sürüyor.
     <br/>
     <br/>
     Bölgenin en büyük askerî gücüne sahip ülkesi Etiyopya’nın yaklaşık 150 bin askeri bulunuyor. Rusya ve ABD’den alınan silahlara büyük yatırım yapan Etiyopya’nın, 10 bin civarında savaşçısı olan İMB’yi kısa sürede mağlup etmesine kesin gözüyle bakılıyor.
     <br/>
     <br/>
     Ancak yıllardır birbiriyle savaşan kabileleri bünyesinde barındıran Somali’nin bir birlik oluşturması halinde, savaş tecrübesi yüksek bu kabilelerin gerilla savaşlarını kısa sürede Somali dışına çıkararak, Etiyopya’nın içlerine kadar yayabileceği ifade ediliyor.
     <br/>
     <br/>
     Etiyopya nüfusunun yaklaşık yüzde 50’sini oluşturan Müslümanların bu tür bir oluşuma her türlü desteği verebileceği, özellikle de dışardan gelecek maddi yardımlarla da savaşın kısa sürede Etiyopya’nın aleyhine dönebileceği öne sürülüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26319), [web.archive.org (arşiv bağlantısı)](http://web.archive.org/web/20071125114544/http://www.aksiyon.com.tr:80/detay.php?id=26319)
