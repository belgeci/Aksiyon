# Mısırlı aydınlar BOP'a soğuk bakıyor

*Cumali Önal 2004.06.14*

<div>
 <p>
  <font>
   ABD, G-8 Zirvesi ile Büyük Ortadoğu Projesi"ne resmen start verdi. Geniş bir alanda uygulanması beklenen projeye bölge ülkeleri sıcak bakmıyor. Mısırlı aydınlar, ABD patentli projeyi Aksiyon"a değerlendirdi.
   <br>
    <br/>
    <br/>
    Ortadoğu"nun gündemi bir süredir çok yoğun. Zihinler, Irak"taki işgalin ne zaman sona ereceği, Filistin"deki savaş rüzgarlarının nasıl barış meltemlerine dönüşeceği ile meşgul. Ufukta, ne Irak ne de Filistin için bir çözüm görünüyor. Bugünlerde, bölgede yaşayan halktan hükümet yanlısı gazetelere, entelektüellerden rejim muhaliflerine kadar hemen herkesin zihnini meşgul eden bir konu daha var: Demokrasi.
    <br>
     <br>
      Dillerde dolaşan demokrasinin bölgeye nasıl geleceği konusunda ortak bir görüş yok. Kimi, dışarıdan dayatmayla demokrasi olamayacağını öne sürerken, bazıları da demokrasinin bölge şartlarına uyarlanması gerektiğini savunuyor. Haliyle, bu sihirli kelimenin algılanması da kişiden kişiye, devletten devlete, gruptan gruba değişiyor. Ama, bölgenin artık değişmesi gerektiği konusunda herkes mutabık.
      <br>
       <br>
        Ortadoğu"da heyecanla karışık bir endişe meydana getiren bu dalgalanma, önce değişik mahfillerde gündeme getirilen sonra da detayları kısmen bu yılın şubat ayında El Hayat gazetesinde yayımlanan ABD patentli "Büyük Ortadoğu Projesi"nin ortaya atılmasıyla başladı. İlk duyulduğunda büyük bir soru işareti meydana getiren projenin temelini, bölgedeki siyasi ve ekonomik statükonun temelden değişmesi, özgürlük getirilmesi, eğitim imkanlarının sağlanması ve kadınlara haklar tanınması fikri oluşturuyor. Proje sahibinin bölge dışı bir aktör olan ABD olması, üstelik mahiyetinin tam olarak açıklanmaması da bölgedeki aktörleri kaygılandıran diğer faktörler arasında.
        <br>
         <br/>
         Bu belirsizlikten olsa gerek, bölgenin önde gelen ülkelerinden Mısır ve Suudi Arabistan projeye çok sert tepki gösterdi. İki ülke de, projenin dışarıdan dayatıldığını, reformların ancak bölge ülkelerinin inisiyatifi ile gerçekleşebileceğini duyurdu. Tepkilerini daha da ileri götürdüler ve ABD"nin davet ettiği G-8 Zirvesi"ne katılmadılar. Geçen hafta Türkiye"nin de katıldığı zirvede, projenin ana hatları ortaya kondu. Kamuoyuna yansıyan ilk şeklinden biraz farklı boyut kazanan yeni projeye göre bölgedeki reformların desteklenmesi isteniyor.
         <br/>
         <br/>
         Aksiyon Dergisi, yeni ismiyle "Gelişim ve Ortak Gelecek için Geniş Ortadoğu ve Kuzey Afrika ile Ortaklık Projesi"ni Mısırlı aydınlara sordu. İslami kesimin en güçlü kalemlerinden kabul edilen Fehmi Hüveydi"den, Mısır eski devlet başkanlarından Cemal Abdül Nasır"ın kızı Hüda Abdul Nasır"a, Ortadoğu"nun en etkin think tank kurumlarından El Ahram uzmanlarından Ebu Elela Mady"ye kadar pek çok isim "Büyük Ortadoğu Projesi"ni değerlendirdi.
         <br/>
         <br/>
         Mısırlı aydınların üzerinde mutabık kaldığı en önemli iki nokta, bölgenin artık mevcut yapıyı sürdüremeyeceği ve yeni Amerikan projesinin bölgenin çıkarlarından çok kendi çıkarına hizmet ettiği yönünde. Vurgulanan diğer önemli nokta ise Amerika"nın Filistin sorununu çözmeden bölgede atacağı hiçbir adımın halkın kalbinde yer edemeyeceği şeklinde... Fehmi Hüveydi reform ve demokrasinin bölge halkının çıkarına olduğunu, fakat Amerika"nın bu projeyle daha çok bölge üzerindeki gücünü pekiştirmek istediği görüşünü savunuyor. Amerika"nın yeni Ortadoğu projesini, "Moritanya"dan Afganistan"a kadar olan İslam coğrafyasında nüfuzunu artırma programı" şeklinde nitelendiren Hüveydi"ye göre, Türkiye, bu proje için iyi bir model. Çünkü Türkiye hem laik bir devlet, hem de İsrail ve Amerika ile iyi ilişkilere sahip. Fehmi Hüveydi, projeyi başta Araplar olmak üzere tüm İslam ülkelerinin İsrail ve ABD ile iyi ilişkiler kurmasını temin etme politikası olarak görüyor ve ABD"nin telaffuz ettiği "reform" sözcüğüne karşı çıkıyor.
         <br/>
         <br/>
         El Ahram gazetesi tarafından yayınlanan Demokrasi Dergisi"nin Genel Yayın Yönetmeni Hala Mustafa, demokrasinin gelişmesi için belli bir sürece ihtiyaç olduğu kanaatinde. Bu sürecin temel unsurları da ülkenin geçmişi, deneyimleri, kültürü ve ekonomisi.
         <br/>
         <br/>
         Bölgede herkesin demokrasinin nimetlerinin farkında olduğunu vurgulayan Hala Mustafa, demokrasiye geçiş konusunda fikir ayrılıkları olduğuna değiniyor. "Demokrasilerde en önemli unsurlardan biri ülkenin dokusudur" diyen Mustafa"ya göre, eğer bir ülkede etnik ve mezhepsel ayrılıkların yanı sıra klan ve kabileler nüfuz sahibiyse, bu gibi ülkelerde demokrasiyi doğuracak modern devletten bahsetmek mümkün değildir.
         <br/>
         <br/>
         ABD"nin ortaya attığı planda, dönüştürülmesi hedeflenen ülkelerde özgür seçimlerin yapılması, özgür medyanın kurulması, gelişmiş bir hukuk sisteminin tesis edilmesi, ekonominin canlandırılması ve okur-yazar oranının artırılması da bulunuyor. Uluslararası gözlemcilere göre, başta Mısır olmak üzere bölgenin diğer Arap ülkelerinde modern devletlerde olması gereken asgari şartların hiçbiri mevcut değil. Özellikle bazı ülkelerde İslami akımlar çok büyük bir baskı altında. Çok ciddi insan hakları ihlalleri de yapılıyor.
         <br/>
         <br/>
         Mevcut Arap rejimlerinin en büyük korkusunun İslami yönetimlerin iş başına gelmesi olduğuna dikkat çeken Arap Strateji Raporu Başkanı ve El Ahram Siyasi ve Stratejik Araştırmalar Merkezi uzmanlarından Hasan Ebu Talib, "Bu yüzden yöneticiler halkın taleplerini karşılamak yerine onları yerine getirme konusunu zamana yayıyor. Böylece, reform ve demokrasi baskılarının dineceğini ve statükolarını koruyacaklarını hesaplıyorlar" diye konuşuyor. Ebu Talib"e göre Arap liderler dışarıdan gelen reform baskılarına dört ana başlıkla cevap veriyor: Reform süreci, zaten kendi mecrasında sürüyor. Dışarıdan ithal edilen formüller bölgesel kaosa sebep olacak ve sömürgeci niyetleri çağrıştıracak. Reform paketleri hemen yürürlüğe konursa reaksiyoner güçler devreye girebilir. Bölgedeki fanatizm ve şiddetin kaynağını reform ve demokrasi eksikliği değil, Filistin sorunu oluşturuyor.
         <br/>
         <br/>
         Bu cevaplarla aslında açıkça söylenmeyen iki unsurun vurgulandığını belirten Ebu Talib, "Bunlardan birincisi iktidarda bulunan elitlerin güçlerine dokunulmasını istememeleri, ikincisi de muhtemel bir demokratik arenada, İslami partilerin iktidara geleceklerinin kuvvetle muhtemel olmasıdır" şeklinde konuşuyor. Arap ülkelerinde eğer İslami güçlerin iktidara gelecekleri yönünde bir tehlike varsa bunun tek sorumlusunun iktidarları ellerinde tutan elitler olduğunu vurgulayan Ebu Talib, "Bu iktidarlar yıllarca sivil toplumu, bireysel özgürlükleri kısıtlayan yanlış politikalar izledi. Siyasi rekabet olmayınca halkın desteğinden mahrum iktidar partileri her türlü uygunsuz ve yolsuzluklarla dolu politikalar üretti" görüşünü savunuyor.
         <br/>
         <br/>
         Hedefteki 22 Arap ülkesinin hemen hemen tamamında ya tek parti hükümetleri mevcut ya da çok sınırlı partilerin faaliyet göstermesine izin veriliyor. İşin ilginç yanı, ABD"nin bölge ülkeleriyle uzun yıllardır çok yakın ilişkiler içinde olması. Bu duruma da tepki gösteren Arap entelektüeller, ABD"nin uzun yıllar koruduğu rejimlerin yerine demokrasi ikame etmek istemesinin arkasında iyi niyet olmadığını düşünüyorlar. Entelektüeller, ayrıca, bölge ülkelerinin batının anladığı tarzda bir demokratikleşme ve reform hareketini kaldıramayacağı görüşünde.
         <br/>
         <br/>
         Ortadoğu"daki şartların radikal ve hızlı reformların yapılmasına uygun olmadığını söyleyen Mısır Dış İlişkiler Konseyi üyesi General Ahmed Abdul Halim, üstelik bu yöndeki baskıların bölgede hiçbir itibarı olmayan ABD tarafından yapıldığını hatırlatıyor. Projede pek çok yanlış ve eksiklik bulunduğuna dikkat çeken Abdul Halim, "Bu proje hazırlanırken Arapların görüşü hiç alınmadı. Reformlar, dahili diyaloglar ve yerel çıkarlar düşünülerek başarıya ulaşabilir. Ayrıca ABD"nin reform düşüncesinde kültürel, dini ve bölgesel özellikler hiç göz önüne alınmamış" şeklinde konuşuyor. Abdul Halim"e göre, projeye şüphe ile bakılmasının altında ABD"nin izlediği çifte standardın etkisi büyük. Terörün demokrasi eksikliğinden doğduğunu öne süren ABD"nin bunda yanıldığını söyleyen General Abdul Halim, "Bölgede terör besleniyorsa bunun en başlıca sebebi İsrail"in izlediği terör politikası ve ABD"nin bazı ülkelere karşı sergilediği baskıcı tutumdur" diyor.
         <br/>
         <br/>
         Kahire Üniversitesi Ekonomik ve Siyasi Bilimler Fakültesi öğretim üyelerinden Huda Cemal Abdul Nasır da dışarıdan yapılacak baskılarla bölgeye demokrasi gelemeyeceğini, bunun her ülkenin kendi içinde oluşabileceğini söylüyor. Mısır özelinde konuşmak gerekirse, elbette ülkenin daha fazla demokrasiye ihtiyacı olduğunu dile getiren Abdul Nasır, bunun için de öncelikli olarak daha fazla siyasi partinin ortaya çıkması ve sivil toplumun aktif hale gelmesi gerektiğini belirtiyor.
         <br/>
         <br/>
         Amerika"nın yeni projesinin, örneğin Mısır ve Suudi Arabistan"da aynı şekilde uygulanamayacağını vurgulayan Abdul Nasır, Mısır"ın daha demokratik, daha açık bir toplum olduğunu, Suudi Arabistan"ın ise farklı bir yapı arz ettiğini dile getiriyor. Mısır"daki demokratik yapının yeterli olduğunu söylemenin mümkün olmadığına da işaret eden Abdul Nasır, halkın  yönetim üzerinde daha fazla söz sahibi olması gerektiğini ifade ediyor. Büyük Ortadoğu Projesi"nde asıl hedefin Suudi Arabistan olabileceğine değinen Abdul Nasır, Irak"a atıfta bulunarak demokrasi getirmek için bir ülkenin işgal edilemeyeceğini vurguluyor.
         <br/>
         <br/>
         ABD"nin, 11 Eylül terör saldırısından sonra bölgeye yönelik izlediği strateji ve İsrail"in şiddet politikasını artırmasına göz yumması Arap kamuoyunda büyük bir rahatsızlık meydana getiriyor. Uzmanlar, Amerika"nın izlediği bu yanlış politikaların aslında Arap rejimlerin işine geldiğini, bu şekilde kendi rejimlerini yaşatmak için ideal bir düşman bulduklarını vurguluyor. Uzmanlar, bölgede başarılı olmak isteyen Amerikan yönetiminin öncelikle bu politikalarını gözden geçirmesi gerektiğini ifade ediyor. ABD"nin bölgede Filistin sorunu durduğu sürece atacağı her adımın ters tepeceğini vurgulayan Uluslararası Araştırmalar Merkezi Başkanı Abou Elela Mady, Amerikan yönetiminin yıllarca bölgede demokratik olmayan rejimleri desteklediğini, bunu da İsrail"i yaşatmak ve petrolü kontrol altında tutmak için yaptığını hatırlatıyor.
         <br/>
         <br/>
         Bölgede, ABD"ye güven duyulmamasının altında diktatörlükleri desteklemesi ve İsrail-Arap sorununda sürekli olarak İsrail"in yanında yer alması olduğunu söylüyor. Mısır"ın eski Türkiye Büyükelçisi Fethi Şazli ise bölgenin elbette reformlara ihtiyacı olduğunu, ancak bu reformların bölge ülkelerinin yararına olması gerektiğini vurguluyor. Demokrasinin pek çok renkleri olduğunu, Batı tarzı bir demokrasinin de zorla uyarlanamayacağını söyleyen Şazli, bölge ülkelerinin de reform sözünden korkmaması gerektiğini ifade ediyor.
         <br/>
         <br/>
         HEDEFTEKİ ÜLKELERİN DURUMU
         <br/>
         <br/>
         Bahreyn: Ülkede anayasal bir monarşik yapı mevcut. Emirin yanı sıra parlamento da var. Siyasi partilere ise izin verilmiyor.
         <br/>
         <br/>
         Cezayir: 1991 yılında yapılan seçimlerden İslami FIS partisinin büyük bir zaferle çıkması üzerine siyasi kaosa sürüklenen ülkede, cumhurbaşkanının siyasi partiler üzerinde çok büyük bir gücü bulunuyor.
         <br/>
         <br/>
         Fas: Sistemin başında kral bulunuyor. Başbakan ve kabine de kral tarafından atanıyor.
         <br/>
         <br/>
         Katar: Anayasal bir monarşiye sahip ülkede emir, birtakım siyasi reformlar yapmaya çalışıyor. Ülkede  faaliyet gösteren siyasi parti henüz mevcut değil.
         <br/>
         <br/>
         Kuveyt: El Sabah ailesi tarafından yönetilen ülkede emir hem kabineyi seçiyor hem de başbakanı atayabiliyor.
         <br/>
         <br/>
         Libya: Muammer Kaddafi"nin mutlak bir hakimiyeti var.
         <br/>
         <br/>
         Lübnan: Demokratik bir sisteme sahip Lübnan"da dış güçlerin etkisi büyük. Bu da demokrasinin sağlıklı yürümesini engelliyor.
         <br/>
         <br/>
         Mısır: Çok büyük yetkileri olan cumhurbaşkanının yanı sıra iki yapılı parlamentosu var. Ülkeyi 1981 yılından beri Hüsnü Mübarek yönetiyor. 1970 yılından beri de Ulusal Demokratik Parti, iktidar partisi olarak görev yapıyor.
         <br/>
         <br/>
         Suriye: Hafız Esad"ın ölümünden sonra ülkede nispeten yumuşama görülse de, Suriye tamamen koyu bir Baas rejimi altında.
         <br/>
         <br/>
         Suudi Arabistan: Kraliyet ailesi tarafından yönetiliyor ve hiçbir siyasi partinin kurulmasına izin verilmiyor. Dünyanın en kapalı rejimleri arasında kabul ediliyor.
         <br/>
         <br/>
         Tunus: Cumhurbaşkanının yetkilerinin çok fazla olduğu yarı demokratik bir sistem mevcut.
         <br/>
         <br/>
         Umman: Ülkeyi 1970 yılından beri Sultan Kabus yönetiyor.
         <br/>
         <br/>
         Ürdün: Krallıkla yönetilen ülkede, kral her türlü kararı alma yetkisine sahip. İki ayrı parlamento var, siyasi partiler de faaliyet gösterebiliyor.
         <br/>
         <br/>
         Yemen: Demokratik bir sistemin yürürlüğe konmaya çalışıldığı ülkede, muhalif partiler henüz çok etkin değil.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2331 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11598), [web.archive.org (arşiv bağlantısı)](http://web.archive.org/web/20060117123707/http://www.aksiyon.com.tr:80/yazdir.php?id=11598)
