# Ortadoğu’daTürk Baharı

*Cumali Önal 2011.09.19*

<font class="agenda2NewsSpot">
 Türkiye, küresel güç oyununda Arap Baharı’nı lehine çevirmeye çalışıyor.  İsrail’le yaşanan krizde Arap sokağını yanına çeken Ankara, devletler  arenasındaki rekabetten güçlenerek çıkmayı hedefliyor.
</font>
<font class="newsDetail">
 <p>
  Başbakan Recep Tayyip Erdoğan’ın kalabalık bir heyetle gerçekleştirdiği Arap Baharı turu, Fransa’dan İsrail’e, İran’dan Çin’e bölge ile ilgili tüm güçler üzerinde derin bir etki meydana getirdi. Erdoğan’ın ziyaretin son turu Libya’ya gitmeden önce Türkiye’nin müzmin muhalifi Fransa Cumhurbaşkanı Nicolas Sarkozy’nin yanına İngiltere Başbakanı David Cameron’ı da alarak Trablus’a gitmesi bu endişenin apaçık göstergelerinden biri.
  <p>
   Ziyaret kimi zaman ‘Yeni halife’ gibi abartılı ve Türkiye’nin önünü kesmeye yönelik ifadelerle değerlendirilirken, kimi zaman da ‘tiyatro’ şeklindeki yorumlarla küçümsenmeye çalışıldı. Ancak hem bölge ülkelerinde hem de dünya genelindeki yorumların önemli bir kısmı Türkiye’nin artık bölgeye geri döndüğü ve etkin bir güç olmaya başladığı yönünde.
   <p>
    Sergilediği yüksek profille Arap sokaklarında büyük bir sempatiye sahip olan Erdoğan’ın ziyaretiyle ilgili öncelikle kafalarda oluşan ve çoğu medyaya da yansıyan soruları ve yorumları hatırlatalım: “Erdoğan, kendisine yönelik sempatiyi kullanarak İslam dünyasının liderliğine mi soyunuyor? Erdoğan sık sık İsrail’i kullanarak tribünlere mi oynuyor? Yıllarca rakipsiz olarak bölgede at oynatan Batı dünyasının önünü mü kesmeye çalışıyor? İran gibi Filistin davasına özde değil sözde sahip çıkan ülkelerin söylemlerini ellerinden almaya mı çalışıyor? Mısır’la yeni bir eksen peşinde mi? Bölgenin zengin yer altı kaynaklarına konmaya mı çalışıyor? Erdoğan da nasıl olsa daha önce geniş kesimlerce beğenilen Ahmedinecad ve Nasrallah gibi kısa bir süre sonra sönüp gidecek…”
    <p>
     Erdoğan’ın ziyaretinde öne çıkan en önemli unsur İsrail konusuydu ve bu da Arap sokaklarının coşmasına yetti. Müslüman Kardeşler gibi örgütler, Türkiye’nin bu adımını, yöneticilerine göstermek ve benzer adımın Mısır tarafından da atılmasını sağlamak için yoğun bir gayret gösterdi ve Erdoğan’ı havaalanından itibaren coşkulu kalabalıklarla yakın takibe aldı.
     <p>
      Başbakan’ın Arap Turu sırasında çok önemli üç mesajı bulunuyordu. Bunlardan birincisi Arap dünyasına yönelikti. Tahrir Meydanı’nın yanı başında yapılan Arap Birliği Dışişleri Bakanları toplantısındaki konuşmasında 22 üye ülke dışişleri bakanının gözünün içine bakarak ‘meşru kalmak istiyorsanız ve sonunuzun Mısır, Libya ve Tunus gibi olmasını istemiyorsanız, halkın taleplerini dinleyin, onların taleplerini gayrimeşru yöntemlerle bastırmayın’ dedi. Bu mesajı salondakilerden  hemen hiç alkış almadı.
      <p>
       Daha sonra Opera House’ta yaptığı konuşmada ikinci önemli mesajını Mısır’a verdi. ‘Bizi örnek alın demiyoruz ama aslında örnek alacağınız tek model de biziz’ dedi mealen. Bu noktada, Erdoğan’ın laiklik vurgusu başta Müslüman Kardeşler olmak üzere bazı kesimlerde kafa karışıklığına neden oldu. Başbakan laiklik mesajıyla ilgili karışıklığı bir sonraki durak olan Tunus’ta düzeltti; laikliğin dinsizlik olmadığını, tüm inanç gruplarına ve hatta ateistlere eşit mesafede durmak olduğunu izah etti. Müslüman bir insanın laik bir devleti yönetebileceğini söyledi. Ancak yine de bu konu tartışılmaya devam edecek görünüyor.
       <p>
        Üçüncü mesajı ise tabii ki İsrail’e idi, ama muhatabı Arap sokaklarıydı. Başbakan kamuoyunun nabzını çok iyi tutuyor. Gittiği her yerde, yaptığı her konuşmada İsrail’e yüklendi. Bu şekilde Arap rejimlerini biraz ürkütse de Arap sokaklarının desteğini alıyor. Türkiye’nin İsrail’le ilişkileri askıya almasından hemen sonra Kahire’deki İsrail büyükelçilik binasının saldırıya uğraması da Arap rejimleri arasında aslında endişeye sebebiyet veriyor. Türkiye gibi Arap olmayan bir ülkenin İran gibi hamaset yapmadan reel adımlar atması hükümetlerinden benzer adımlar bekleyen Arap sokaklarında büyük infial uyandırıyor.
        <p>
         <p>
          Müslüman Kardeşler meydanda
          <p>
           Mısır’daki devrimin başarılı olmasında perde arkasında kalarak tarihî bir başarı elde eden Müslüman Kardeşler, her ne kadar son dönemde ordu ile işbirliği yaptığı eleştirilerine maruz kalsa da şu anda Mısır’ın en çok sözü dinlenen, ne yaptığına bakılan hareketi. Hareket, Başbakan’ın Mısır ziyareti sırasında da kalabalıkların organize olmasında etkin rol oynadı. Ancak hareketin Erdoğan’ın vizyonundan çok İsrail ile ilgili politikasıyla daha fazla ilgilenmesi kafalarda bazı soru işaretleri oluşturuyor.
           <p>
            Hareket ısrarla kimseyi örnek almayacaklarını, hele hele Türkiye örneğinin kesinlikle kendine özgü olduğunu ve her ülkenin kendi şartları bulunduğunu belirterek, aslında Türkiye’nin Ortadoğu’da lider rolüne soyunmasından da rahatsızlık duyuyor.
            <p>
             Suriye’den Ürdün’e, Filistin’den Körfez ülkelerine pek çok Arap ülkesinde örgütlü olan Müslüman Kardeşler, ağırlıklı olarak milliyetçi muhafazakâr düşüncelere sahip. Hareketin beynini oluşturan Mısır Müslüman Kardeşleri, her ne kadar ideolojik bazı değişikliklere gittiyse de Mısır merkezli bir İslami düşünce yapısının tüm İslam dünyasında egemen olmasını savunuyor. Dolayısıyla bu da Mısır’ın öncülüğüne işaret ediyor.
             <p>
              Hareketin AK Parti ile son dönemlere kadar çok yakın bir işbirliği talebinde bulunmamış olması, sadece geçmişte Necmettin Erbakan ile birtakım temaslara girmesi de Türkiye’ye bakışı hakkında bazı ipuçları veriyor. Hareketi yakından izleyen bazı uzmanlar, Türkiye’nin bölgede etkin bir güç olmasını istemeyen aktörler arasında Müslüman Kardeşler’in de bulunduğunu belirtiyor.
              <p>
               Ortadoğu’da etkin bir güç olmaya çalışan Türkiye için Mısır belki de her şey. Türkiye’nin yıllarca ihmal ettiği Mısır, AK Parti yönetiminin ikinci döneminde keşfedildi. Ekonomik temelli gelişen ilişkilerin siyasi ve stratejik boyuta ulaşması için Türkiye büyük bir çaba sarf ediyor. Ancak hem Mısır’daki mevcut kadrolar ve hem de ülkenin içinde bulunduğu istikrarsız dönem, Türkiye’nin bu konuda başarı sağlayıp sağlayamayacağı yönünde soru işaretleri oluşturuyor.
               <p>
                Bölgenin iki büyük ve güçlü ülkesi, belki de büyük bir şans olarak birbiriyle rekabetten çok işbirliği yapmaya müsait konumda bulunuyor. Siyasetten ekonomiye her iki ülke de birbirini tamamlayacak özelliklere sahip. Ortak tarihî geçmiş ise işbirliğinin gelişmesi için ender bir şans.
                <p>
                 Anadolu’dan yaklaşık 200 yıl önce Türkleşmeye başlayan Mısır’da halkın önemli bir kısmı kendisini Türk asıllı olarak adlandırıyor. Son dönemde gelişen ilişkilerin de etkisiyle tarih kitaplarında yazılı bulunan olumsuz ifadeler de hızla kaldırılıyor.
                 <p>
                  Biri Avrupa ile Asya, diğeri Asya ile Afrika arasında köprü olan iki ülke, ortak din, mezhep, kültür, coğrafya, tarih gibi unsurların da teşvikiyle kısa sürede Avrupa Birliği içinde Almanya ve Fransa’nın oluşturduğu eksenin bir benzerini Ortadoğu’da kurmaya aday olabilir.
                  <p>
                   <p>
                    Sıfır sorun Mısır’la kurtulur
                    <p>
                     Türk dış politikasının son dönemdeki en önemli unsurlarından biri olan ‘sıfır sorun’ yaklaşımı, her ne kadar Arap Baharı ile birlikte sarsılsa da Türkiye bu hedefine Mısır’la varabilir. Bunun için de Türkiye’nin belli gruplara angaje olmadan ve herhangi bir grubu da karşısına almadan çok akıllı hareket etmesi gerekiyor. Sokakların çok rahat saf değiştirdiği, bazı grupların dışarı ile çok güçlü bağlarının bulunduğu bir coğrafyada Türkiye’nin mevcut şartları çok iyi okuması gerekiyor.
                     <p>
                      Libya’da olduğu gibi yapılacak çok küçük bir hatanın dahi karşılığı çok ağır olabiliyor.
                      <p>
                       Mısır’da Türkiye için soru işaretleri oluşturabilecek köklü ve güçlü gruplar ve siyasi partiler olduğu gibi, Türkiye için şans teşkil eden yeni oluşumlar da her gün daha da güçleniyor.
                       <p>
                        Müslüman Kardeşler, Arap milliyetçisi Nasırist partiler, oluşumlar ve eski Arap Birliği Genel Sekreteri Amr Musa Türkiye’nin her zaman dikkat etmesi gereken grup ve kişilerin başında geliyor. Ancak bunun yanı sıra son dönemde özellikle gençler arasında Türkiye’yi örnek alan gruplar ve siyasi partilerin sayısı da hızla artıyor. Türkiye’ye sempati ile bakan kişiler arasında, hareket içerisinde değişimi savunan Müslüman Kardeşler üyesi gençler de ağırlıklı bir yer tutuyor.
                        <p>
                         Türkiye’nin özellikle Mısır ve Libya’da izlediği aktif politika, bölge ülkeleri ile geliştirmeye çalıştığı sıkı ilişkiler ve Filistin konusunda inisiyatifi ele alması bazı civar ülkelerde rahatsızlık doğurduğu gibi bu yerlerin kadim güçleri Batılı ülkeler arasında da büyük bir tedirginlik meydana getiriyor.
                         <p>
                          Bir yandan Irak ve Afganistan sorunlarıyla, diğer yandan derin ekonomik krizle boğuşan ABD’nin bölgeden yavaş yavaş elini eteğini çekmeye başladığının sinyallerini vermesiyle birlikte başta Fransa olmak üzere bazı Batılı ülkeler bu boşluğu doldurmanın telaşı içine girdi. Ancak Türkiye’nin de boşluğu kapatmaya çalışması ister istemez Batılı ülkeleri telaşlandırıyor. Fransa Cumhurbaşkanı Sarkozy’nin İngiliz Başbakan Cameron’u da arkasına alarak apar topar Libya’yı ziyaret etmesi bir yandan Türkiye’nin izlediği politikanın doğruluğunu gösterirken, diğer yandan da bölgeyi ne kadar ciddi risklerin beklediğini ortaya koyuyor. Trablus’taki Şehitler Meydanı’nda Başbakan Erdoğan’a gösterilen ilgi Sarkozy-Cameron ikilisine gösterilen ilgiden çok büyük olsa da yeni Libya’nın yönünü büyük oranda Türkiye’ye çevireceğini düşünmek saflık olacaktır.
                          <p>
                           Devrimlerin gerçekleştiği her üç ülke; Mısır, Tunus ve Libya’da silahlı ve silahsız pek çok grup oluştu. Batılı ülkelerin bu grupların çoğuyla doğrudan ve dolaylı ilişkileri bulunuyor. Batılı ülkelerin isteklerini elde edememesi durumunda bu grupları kullanması işten bile değil. Dolayısıyla önümüzdeki dönemde başta Libya olmak üzere yer altı kaynaklarına sahip ülkeler çok büyük mücadelelere sahne olacak. Tüm bu muhtemel çatışmaları göz önünde bulunduracak olan Türkiye’nin bu yönde politikalar belirlemesi ve her türlü grupla bir şekilde temas kurması gerekiyor. Sonuç olarak, önümüzde mayınlardan temizlenen bakir bir arazi bulunuyor. Ancak birilerinin yeniden bu arazilere mayın yerleştirmemesi ve tuzaklar kurmaması için Türkiye’ye çok fazla iş düşüyor.
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30508-4-ortadogudaturk-bahari.html), [web.archive.org (arşiv bağlantısı)](http://web.archive.org/web/20111006101138/http://www.aksiyon.com.tr:80/aksiyon/haber-30508-4-ortadogudaturk-bahari.html)
