# 'Darfur trajedisinin arkasında güç mücadelesi var'

*Cumali Önal 2004.09.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      HARTUM / SUDAN - “Buradaki tüm sorun Hartum’da düğümleniyor aslında. Demokrasi ve insan haklarının gözetilmesiyle ülkedeki tüm sorunlar rahatlıkla çözümlenir.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060527151745im_/http://www.aksiyon.com.tr/resim/512/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Öncelikle hükümetle Garang liderliğindeki SPLA arasındaki barış görüşmelerinde tam bir sonuca varılmalı, daha sonra bu çerçevede Darfur konusu da kolaylıkla çözülür.”
   <br>
    <br>
     Son zamanlarda dünya basınının en çok ele aldığı birkaç meseleden biri haline gelen Darfur’daki insanlık dramı hâlâ devam ediyor. Sudan’ın batısında 20-30 bin kişinin hayatına mal olan, 1 milyondan fazla insanı da yerinden eden trajik durumu Sudan yönetimi de kabul ediyor. Ancak, Darfur üzerinden Sudan hükümetini uluslararası arenada ‘bir kaşık suda boğma’ senaryoları sert tepki çekiyor. 19 aydır devam eden çatışmalarla ilgili olarak Amerika başta olmak üzere bazı Batılı ülkeler “bölgede soykırım yapıldığını” öne sürerken, BM Güvenlik Konseyi de Sudan’ı uyaran bir karar aldı geçtiğimiz günlerde... Biz, konunun uluslararası boyutundan çok, olayın gerçek sebeplerini bir Sudanlıdan öğrenmek istedik.
     <br>
      <br/>
      Bahsettiğimiz kişi, uzun yıllar hükümette görev alan, Sudan’ın önde gelen hukuk kökenli siyasetçilerinden biri... Ailesinden hâlâ cumhurbaşkanına çok yakın kişiler var; ancak kendisi muhalefete soyunmuş. Son zamanlarda dünya basınından, insanî yardım örgütlerinden, insan hakları kuruluşlarından, yabancı ülke temsilciliklerinden misafirleri eksik olmuyor. Sudan’ın güneyinden, batısından, kuzeyinden muhalif isimler de onun etrafında toplanmaya başlamış. Bu yüzden de sık sık hükümetle başının derde girdiğini ifade ediyor.
      <br/>
      <br/>
      Entelektüel kişiliğinin yanı sıra müthiş bir mizah yönü de var. Bizi de ofisinde “Hoşgeldiniz eski sömürgecilerimiz!” sözüyle karşılıyor Sudan İnsan Hakları Grubu Başkanı Gazi Süleyman. Darfur’un, Mısır Hıdivi Mehmet Ali Paşa’nın oğlu Tevfik Paşa tarafından Osmanlı idaresine alındığı 19. yüzyıldan itibaren başlıyor anlatmaya. Bölgenin şu anda bile derin Osmanlı izleri taşıdığını, yemek isimlerinin ve coğrafi isimlerin pek çoğunun Türkçe olduğunu ifade ediyor. Onun kısa girişinden sonra Sudan’ın başını ağrıtan en büyük soruna, yani Darfur’a eğiliyoruz beraberce:
      <br/>
      <br/>
      -Darfur olaylarının gerçek sebebi, bölgedeki Araplarla yerliler arasındaki kabile çatışmaları mı?
      <br/>
      <br/>
      Dünya basını sürekli olarak çatışan taraflardan birini Arap, diğerini de yerli olarak tanımlıyor. Bu aslında yanlış. Bölgede Arap yaşamıyor. Bunların hepsi siyahî. Sadece buradaki kabilelerden bazılarında Arap tarzı yaşam var; bunlar o yüzden Arap olarak adlandırılıyor. Arap kelimesi tamamen yaşam tarzını tanımlıyor. Irkî bir tanımlama değil.
      <br/>
      <br/>
      Arap olarak adlandırılan bu göçebe insanların belli bir yerleri yok. Sürekli göç ederler. Doğru düzgün okuma bile bilmezler. Mezarları da yoktur. Sorsan, baban nerede gömülü diye, vereceği cevap “Bilmiyorum, çölün bir yerindedir” şeklinde olacaktır.
      <br/>
      <br/>
      -Peki çatışmaların tarafları kimler? Olayın sebebi ekonomik mi, politik mi?
      <br/>
      <br/>
      Darfur’un sosyal yapısını oluşturan kesimler üçe ayrılır: Çiftçiler, kırda yaşayanlar ve göçebeler. Her yıl yağmur mevsiminde göçebelerle çiftçiler arasında büyük sorunlar yaşanır. İhtiyaçlarını gidermek isteyen bu göçebeler, çiftçilerin tarlalarını tamamen talan eder, binlerce hayvanını da alıp giderler. Darfur’da 50 milyon hayvan var, bu rakam her yıl artar. Dolayısıyla bu sorunu barışçı yollarla gidermek çok basit. Hükümet duruma el koyacak ve tarafların ne tür sorunları varsa gidermelerine yardımcı olacak. Fakat sorunun asıl kaynağı bu değil.
      <br/>
      <br/>
      Sorun tamamen politik. Bunu anlamak için de biraz geriye gitmek gerekiyor. Daha önce silahın ne olduğunun bilinmediği bölge nasıl oldu da bir anda modern silahların kullanıldığı bir arenaya dönüştü? Bölgede çok önemli üç tarihî dönüm noktası yaşandı. Bunlardan birincisi ve belki de olayların ateşleyicisi olarak 1986-87 yılları arasında Sadık Mehdi iktidarı dönemini sayabiliriz.
      <br/>
      <br/>
      Kuzey-güney savaşının yaşandığı bu dönemde Mehdi, bazı birlikleri Kurdufan bölgesine kaydırdı. Bu bölge güneyde yer alan Bahr’ül Gazal bölgesinin hemen yanı başında bulunuyor. Kurdufan’daki Miseyriye kabilesine de modern silahlar verildi. Böylece ilk kez bu kadar silah Batı Sudan’a girdi. Bu birliklerde her türlü modern silah vardı. Bu silahlar arasında otomatik silahların yanı sıra top ve tanksavarlar bile bulunuyordu.
      <br/>
      <br/>
      1992 yılında ise Sudan Halk Kurtuluş Ordusu (SPLA) lideri John Garang, karşı atağa geçerek operasyonlarını Darfur bölgesine doğru yayma kararı aldı. Amacı, merkezi hükümeti daha fazla baskı altına almaktı. İki bin kişilik gücünü Raga bölgesinden Orta Afrika Cumhuriyeti topraklarını kullanarak Darfur’a gönderdi. Nuba bölgesinden olan Abdulaziz el Hilu bu 2 bin kişilik kuvvetin başında bulunuyordu. Türk ismi taşıyan ve Darfurlu olan Davud Polat ise bu örgütün siyasî kanat lideri oldu. Polat, Hasan el Turabi liderliğindeki Sudan İslamî Hareketi içinde yer alan bir entelektüeldi. 1991 yılında bu hareketten ayrılarak SPLA’ya katıldı. Kendisine bağlı sadece 500 kişilik bir grubu vardı. Gelişmelerden endişe duyan hükümet SPLA’ya karşı Darfur’daki tüm kabileleri birlik olmaya çağırdı. Çiftçiler, göçebeler ve bölgedeki tüm kabileler hükümet saflarında yer aldı. Hiç kimse bunun dışında bırakılmadı.
      <br/>
      <br/>
      Hükümet güçleri daha sonra kabile liderlerinin de yardımıyla Polat’ı yakalattı ve astırdı. İsyancıların da çoğu öldürüldü. Kaçan isyancıların silahlarının yanı sıra, hükümetin kabilelere dağıttığı modern silahlar da bu kabilelerin elinde kaldı. Bu silahlar, günümüzdeki gelişmelerin de ateşleyicisi oldu bir bakıma. Olayın son aşaması ise 2002’de Turabi ile hükümetin fikir ayrılığına düşmesiyle yaşanmaya başladı. O tarihte Turabi tutuklanarak hapse atıldı. Askeriye ve hükümette görev alan Darfurluların hemen hemen çok büyük bir kısmı görevinden alındı. Bu kişiler direkt Darfur’a gidip Adalet ve Eşitlik Hareketi’ni (JEM) kurdu, hükümete karşı da resmen silahlı eyleme girişti. Bu hareket tamamen Turabi’ye bağlı kişiler tarafından yönetiliyor.
      <br/>
      <br/>
      -O halde olayın perde arkasında hükümetle Turabi arasındaki güç mücadelesi var?
      <br/>
      <br/>
      Evet, bunu böyle adlandırabiliriz. Turabi tüm olayların arkasındaki kişidir, denebilir. Hükümetin amacı ise Turabi’nin gücünü kırmaktır.
      <br/>
      <br/>
      -Peki sorunun çözümü ne?
      <br/>
      <br/>
      Buradaki tüm sorun Hartum’da düğümleniyor aslında. Demokrasi ve insan haklarının gözetilmesiyle ülkedeki tüm sorunlar rahatlıkla çözümlenir. Öncelikle hükümetle Garang liderliğindeki SPLA arasındaki barış görüşmelerinde tam bir sonuca varılmalı, daha sonra bu çerçevede Darfur konusu da kolaylıkla çözülür.
      <br/>
      <br/>
      Darfur’daki sorun dinî ya da etnik değil, tamamen politik bir sorundur. Hükümet sorunu bitirmek istiyorsa öncelikle bu silahları toplamalıdır.
      <br/>
      <br/>
      -Silah derken, bölgedeki Cancavid ‘gerillalarının’ elindeki silahları mı kastediyorsunuz?
      <br/>
      <br/>
      Bana göre bölgedeki silahlı herkes Cancavid’dir. Bu silahlı grupları üç kategoriye ayırabiliriz. Bunlardan birincisi hükümet yanında savaşan Cancavidler. İkincisi, elinde silah olup kendisini savunanlar. Üçüncüsü ise Çad’dan gelip hükümet güçlerine karşı mücadele eden silahlı gruplardır.
      <br/>
      <br/>
      -Zaten cancavid kelimesi de başlı başına bir sorun değil mi?
      <br/>
      <br/>
      Evet, cancavid kelimesinin başındaki ilk üç harf, cin’i temsil ediyor. Devam ise ata binen demek. Kelimenin anlamı da ‘ata binen cin’ demek. Bu kelime cincevid şeklinde telaffuz edilmeli.
      <br/>
      <br/>
      -Peki son olarak bir ‘soykırım’ suçlaması var…
      <br/>
      <br/>
      Bölgede bir soykırımın olduğu kesinlikle doğru değil… Böyle bir şey olması için kabilelerin birbirlerini sistematik bir şekilde öldürmesi gerekir. Bölgede böyle bir şeyden söz etmek kesinlikle yanlış
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16180), [web.archive.org (arşiv bağlantısı)](http://web.archive.org/web/20060527151745/http://www.aksiyon.com.tr:80/detay.php?id=16180)
