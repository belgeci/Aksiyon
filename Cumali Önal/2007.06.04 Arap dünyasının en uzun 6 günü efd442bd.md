# Arap dünyasının en uzun 6 günü

*Cumali Önal 2007.06.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Arap dünyası için büyük bir utanç sayfası olarak tarihteki yerini alan Altı Gün Savaşı’nın üzerinden tam 40 yıl geçti. Aksiyon, seneler önce yaşanan bu travmayı, dönemin canlı tanıklarıyla konuştu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126065330im_/http://www.aksiyon.com.tr/resim/652/82.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   KAHİRE - 5 Haziran 1967 sabahı havalanan İsrail savaş uçakları, beklenmedik bir ön vuruşla, Arapların hava gücünü neredeyse tamamen yok etmiş, ikinci gün sonunda 450’den fazla uçak havalanmaya bile fırsat bulamadan yerde imha edilmişti. Araplar, tam bir hezimet olarak andıkları bu savaşta 11 ile 21 bin arasında asker kaybederken, İsrail’in kaybı ise sadece 700 olmuştu.
   <br>
    <br>
     “Ve bu savaş Ortadoğu’yu bekleyen karanlık günlerin de habercisi olmuş” o dönemin genç subaylarından olan emekli General Muhammed Şefik’e göre. “Hezimetten başka bir şey değildi bu savaş” diyor ve ekliyor General Şefik: “Bu savaşı kaybetmemizin en büyük sebebi ciddi olmamamızdı. Büyük devletler de bizi yanılttı. İsrail’in saldırmayacağını söylediler.”
     <br/>
     <br/>
     Gerçekten de savaş öncesi ufak tefek çatışmalar yaşansa da, İsrail sınırına Mısır, Suriye, Ürdün yığınak yapsa da, Genel Sekreterliği’ni U Thant’ın yaptığı Birleşmiş Milletler, Mısır-İsrail sınırına ‘acil güç’ yerleştirerek bir nevi savaş olmayacağının sinyallerini vermeye çalışmıştı. O dönem Mısır’a hükmeden Arap milliyetçisi lider Cemal Abdulnasır gerekirse İsrail ile savaşmaktan geri durmayacaklarını vurguluyor, İsrail de muhtemel bir savaşın hazırlıklarını ve planlarını içten içe yapıyordu.
     <br/>
     <br/>
     ARAPLARIN NÜKLEER KORKUSU
     <br/>
     <br/>
     1948 savaşı ve 1956 Süveyş Krizi’nden sonra tansiyonun gittikçe yükseldiği bölgede, Arapların Şeria Nehri’nin İsrail’e akmasını engelleme ve bu suyun yönünü Suriye ile Lübnan’a çevirme planları yapması, ayrıca Arap Birliği’nin Filistin Kurtuluş Örgütü’nü kurması, İsrail’i derinden endişelendiriyordu.
     <br/>
     <br/>
     Araplar ise Süveyş Kanalı’nı millileştirerek Arap dünyasında adeta bir kahraman olan Abdulnasır liderliğinde Filistin davasını daha güçlü bir şekilde dile getiriyordu. Arapların en önemli korkularından biri de Dimona’da nükleer denemeler yapan İsrail’in bu gücü kendilerine karşı kullanması idi. Hiroşima sendromu dimdik ayaktaydı Arap dünyasında. Savaştan çok kısa bir süre önce Akabe Körfezi’nin girişinde bulunan Tiran Boğazı’nı kapatan Mısır, dönemin İsrail Orduları Komutanı İzak Rabin’e savaş mesajları vermeye başlıyordu.
     <br/>
     <br/>
     HERKES AĞLIYORDU, MATEM BÜYÜKTÜ
     <br/>
     <br/>
     2 Haziran’da yeni bir koalisyon hükümeti kuran ve tek gözlü Moşe Dayan’ı Savunma Bakanlığı’na getiren İsrail ise saldırı planlarını yapmaya çoktan başlamıştı. Üç gün sonra, sabahın ilk ışıklarıyla birlikte Akdeniz üzerinden alçaktan uçan İsrail uçakları, savunmasız 300’den fazla Mısır uçağını üç saat içinde yerde imha ediyordu. 208 uçağı bulunan İsrail’in, 6 günlük savaştaki toplam kaybı ise sadece 45 olacaktı. İlk gün Mısır uçaklarını etkisiz hale getiren İsrail hava kuvvetleri, geri dönerek Suriye ve Ürdün’e ait uçakları da imha etmişti.
     <br/>
     <br/>
     Altıncı günün sonunda İsrail muazzam bir üstünlük elde ederek, Sina Yarımadası, Gazze, Golan Tepeleri, Kudüs ve Batı Şeria’yı işgal etmişti. Ortadoğu’daki sorunların anası olarak anılan Filistin meselesi de bu savaşla birlikte iyice derinleşmiş ve Filistinlilerin istediği tarzda bir barışa ulaşma ihtimali neredeyse yok olmuştu.
     <br/>
     <br/>
     Arap dünyası görülmemiş bir şok yaşarken İsrail’de halk sokaklara dökülüp eğlenmeye başlamıştı. İsrailli Arapların başı da öne eğilmişti. O dönemde genç bir yüzbaşı olan Mısırlı Muhammed Şefik, halkın duyduğu üzüntüyü hiçbir zaman unutamadığını söylüyor: “Herkes ağlıyordu, müthiş bir matem vardı halk arasında.”
     <br/>
     <br/>
     ESİRLERİMİZİ DİRİ DİRİ GÖMDÜLER
     <br/>
     <br/>
     Savaşın Araplar arasında açtığı derin yaraya değinen Ahram Stratejik Araştırmalar Merkezi’nden İmad Gad ise Arapların bu savaşla, “İsrail’in bölgenin en büyük gücü olduğunu ve bu ülkeyi savaşla ortadan kaldırmalarının mümkün olmadığını” anladıklarını öne sürüyor.
     <br/>
     <br/>
     Altı Gün Savaşı’nın diğer bir sonucu ise ABD’nin bölgeye kesin olarak yerleşmesi ve İsrail’in katıksız savunucusu haline gelmesi olacaktı.
     <br/>
     <br/>
     Hemen hemen hiçbir Mısırlı, bu savaşı hatırlamak bile istemiyor. O dönemde okul çağında olan Ahmed Yusuf (55) altı gün süren savaş sonunda sokaklardaki hüznün halen dün gibi aklında olduğunu belirtiyor. “Ailemizde ağlamayan neredeyse yoktu. Herkesin gururu kırılmıştı. Sanki kimse kimsenin yüzüne bakamaz hale gelmişti. Sokaklarda hezimet kelimesinden başka bir şey duyulmuyordu.” diyor Yusuf.
     <br/>
     <br/>
     Hezimete rağmen kendi komutasındaki topçu birliğinin 28 İsrail askerini esir aldığını ve savaş boyunca onlara çok iyi muamele ettiklerini belirtiyor emekli General Muhammed Şefik. Fakat kendi esirlerine İsrail’in çok kötü muamelede bulunduğunu ifade ederek şunları söylüyor: “Bizim esirlerimize resmen vahşice muamelede bulundular. Psikolojik baskı uyguladılar. Çukurlar kazarak, onları diri diri gömdüler ve tanklarla üzerlerinden geçtiler.” General Şefik, yanı başında kendisiyle birlikte mezun olan pek çok arkadaşının şehit düştüğünü de belirtiyor.
     <br/>
     <br/>
     Tarihin en kısa savaşlarından olmasına rağmen, çok büyük sonuçlar doğuran Altı Gün Savaşı’yla İsrail bölgenin tek süper gücü haline geldi. Savaşla birlikte Amerikan desteğini daha güçlü bir şekilde arkasına alan İsrail yönetimi, kendi başına buyruk müdahalelerini artırdı. Örneğin, kısa süre sonra Lübnan’a da müdahale etmekten geri durmayan İsrail yönetimi, kendisi için “nükleer tehdit” oluşturmaya başlayan Irak’ın tesislerini bombalamaktan da çekinmedi.
     <br/>
     <br/>
     Haziran 1967, Araplar arasında da ayrışmaların başladığı dönem olarak dikkat çeker. Her ne kadar 1973 yılındaki 6 Ekim Savaşı’nda Mısır, İsrail’e karşı göreceli bir başarı elde etse de, bölgede Arapların Filistin sorununu çözmekten çok, bu sorunu kendi çıkarları için kullanmaya başladıkları dikkat çekiyor.
     <br/>
     <br/>
     Arap dünyası için Altı Gün Savaşı belki de kıyamete kadar sürecek büyük bir utanç olarak tarihteki yerini aldı. Aradan geçen 40 yıla rağmen, “Altı Gün Savaşı’yla yaşamak” hâlâ çok zor Araplar için.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27578), [web.archive.org (arşiv bağlantısı)](http://web.archive.org/web/20071126065330/http://www.aksiyon.com.tr:80/detay.php?id=27578)
