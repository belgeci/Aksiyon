# İlk gündem maddesi reform

*Cumali Önal 2005.06.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      KAHİRE - Arap Birliği Genel Sekreteri Amr Musa, Ortadoğu’da demokrasi ve reformu başkaları için değil, kendileri için  istediklerini belirterek, “Ama, Filistin varken başka konuların daha fazla öne çıkmasını istemiyoruz.” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070810132742im_/http://www.aksiyon.com.tr/resim/550/55.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Arap Birliği Genel Sekreteri Amr Musa, ABD’nin demokrasi taleplerine karşı olmadıklarını; ancak başka konuların Filistin’den daha fazla telaffuz edilmesini istemediklerini söylüyor. Musa, bölgede demokrasi ve reformu kendileri için istediklerini, ABD’nin bu yöndeki taleplerine karşı çıkmadıklarını, ancak yıllardır çözüm bekleyen bir Filistin konusu varken başka konuların ön plana çıkmaması gerektiğini vurguluyor.
   <br>
    <br>
     -Her zirve ve toplantıda sizi görüyoruz. Neden bu kadar çok çalışıyorsunuz?
     <br/>
     <br/>
     Arap dünyası hızlı bir dönemeçten geçiyor. Arap toplumunu yeniden inşa ediyoruz. Bölgede çok büyük problemler var. Liderlerle sürekli bu konuları konuşmak, anlatmak zorundayız. Bu yüzden çok çok meşgulüz. Şu anda birinci gündem maddemiz şüphesiz reform. Demokrasi temelinde Arap toplumunu reforma tabi tutmak zorundayız. Bu, Arap Birliği’nin Tunus Zirvesi’nde alınan bir karar. Öncelikle Arap Birliği bünyesinde bir takım reformlar yapma yolundayız. 22 üye parlamenterlerinden oluşan bir meclis oluşturmak istiyoruz.
     <br/>
     <br/>
     -Arap ülkeleri neden sürekli birbiriyle çatışma halinde?
     <br/>
     <br/>
     Arap ülkeleri kendi aralarında çatışmıyor, ama aralarında farklı görüşler oluyor. Bu AB ülkeleri arasında da oluyor. Tabii bu farklı görüşler Arapların bir kolektif çalışma geliştirmesini engelliyor. Bizim öncelikle yapmaya çalıştığımız bu farklılıkları mümkün ölçüde giderebilmek.
     <br/>
     <br/>
     -ABD’nin reform ve demokrasi taleplerine neden karşısınız?
     <br/>
     <br/>
     Bölgeye demokrasi ve reform getirilmesine de ABD’nin bu kelimeleri telaffuz etmesine de karşı değiliz. Ama, yıllardır çözüm bekleyen Filistin konusu varken başka konuların ön plana çıkmasına karşıyız.
     <br/>
     <br/>
     -ABD demokrasi fitilini ateşlemekle övünüyor.
     <br/>
     <br/>
     Öncelikle Arap toplumu demokrasi ve reform istiyor. Yoksa birileri istedi diye buraya demokrasi ve reform gelmiyor, gelmez de. Biz demokrasi istiyoruz ve bunu arzuluyoruz.
     <br/>
     <br/>
     -Batı tarzı demokrasilerin Irak’ta olduğu gibi bölgedeki bazı ülkelere zarar verebileceği öne sürülüyor?
     <br/>
     <br/>
     Hayır, demokrasi Irak için de lazım. Fakat yöntem doğru uygulanmalı. Ülkeyi bölünmeye götürecek unsurların ön plana çıkarılmaması lazım. ‘Irak Iraklılarındır’ fikri ön plana taşınmalı. Örneğin Irak’ta devlet başkanlığı koltuğunda Talabani var. Onu ilk kutlayanlardan biri ben oldum. Neden, çünkü ben onların Irak’ın bir parçası olduklarına inanıyorum. Bu ülkede herkes her makama gelebilmeli.
     <br/>
     <br/>
     -Kürtler bağımsızlık istiyor?
     <br/>
     <br/>
     Kürtlerin bağımsızlık istediklerini sanmıyorum. Onlar Irak’ın bir parçası olduklarını söylüyor.
     <br/>
     <br/>
     -Tamam da, Kürtler şimdilik şartıyla Irak içinde kalmak istediklerini söylüyor.
     <br/>
     <br/>
     Bunun olması mümkün değil.
     <br/>
     <br/>
     -Bazı güçlerin Kürt devleti kurmak istediği yönünde Türkiye’nin ciddi endişeleri var.
     <br/>
     <br/>
     Ben bu yöndeki iddialara da katılmıyorum.
     <br/>
     <br/>
     -Irak’tan sonra bazı Körfez ülkelerinin bir Şii tehdidi altına gireceği söyleniyor.
     <br/>
     <br/>
     Arap ülkeleri bünyesinde barındırdığı tüm halklarındır. Şii-Sünni ayırımını doğru bulmuyorum.
     <br/>
     <br/>
     -Türkiye, Mısır ve İran arasında bir birlik oluşturularak bölgedeki sorunlara daha kolay çözüm bulunabilir mi?
     <br/>
     <br/>
     Böyle bir şey neden olmasın? Türkiye gerçekten bölgenin en önemli ülkelerinden. Aynı şekilde İran da politik olarak çok önemli. Bunlar arasında oluşturulacak bir işbirliğinin bölgedeki sorunların çözümüne büyük katkı sağlayacağına eminim.
     <br/>
     <br/>
     -ABD’nin böyle bir işbirliğine bakışı nasıl olur?
     <br/>
     <br/>
     Bölgedeki sorunların çözümü için fayda getireceğinden dolayı kimse buna karşı çıkmaz.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22002), [web.archive.org (arşiv bağlantısı)](http://web.archive.org/web/20070810132742/http://aksiyon.com.tr:80/detay.php?id=22002)
