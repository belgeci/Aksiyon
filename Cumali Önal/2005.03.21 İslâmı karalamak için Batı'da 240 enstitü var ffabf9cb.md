# İslâmı karalamak için Batı’da 240 enstitü var

*Cumali Önal 2005.03.21*

<div bgcolor="#FFFEF6">
 <font>
  <img border="0" height="1" src="/web/20060103213344im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060103213344im_/http://www.aksiyon.com.tr/resim/537/22.jpg" vspace="5"/>
  </p>
 </font>
 <font class="content">
  KAHİRE - Nabil Luka, Mısır’da İslam hukuku üzerine doktora yapan ilk Hıristiyan düşünür. Nabil Luka, İslam toplumlarını dinlerinden koparmak için büyük bir dezenformasyon çabası yürütüldüğünü, bu amaçla Batı’da kurulan şarkiyat enstitüleri olduğunu söylüyor.
 </font>
 <p>
  <font class="content">
   Nabil Luka, bir düşünür. Kendisi, Mısır’da İslam hukuku üzerine doktora yapan ilk Hıristiyan aynı zamanda... Geçtiğimiz yıl temmuz ayında verdiği doktora tezini dünya çapında otuzdan fazla gazeteci ve ünlü yayın kurumu takip etti. Doktora tezini savunurken danışman hocası Mısır Vakıflar Bakanı Hamdi Zakzuk’un yanı sıra El Ezher Şeyhi Tantavi ve Mısır Müftüsü Ali Cuma’nın da aralarında bulunduğu çok sayıda Mısırlı tanınmış isim hazır bulundu. Halen Meclis-i Şûra’da Basın Komisyonu başkanlığı ve Ayn Şems Üniversitesi Hukuk Fakültesi ile Polis Akademisi öğretim üyelikleri görevlerini yürüten Nabil Luka’nın İslam üzerine yazılmış çok sayıda eseri de bulunuyor.
   <br>
    <br>
     İslam dinini karalamak ve şüpheler oluşturmak için Batı’da 240 şarkiyat enstitüsünün faaliyet gösterdiğini söyleyen Luka, 11 Eylül terör saldırısından sonra bu yöndeki faaliyetlerin arttığına dikkat çekiyor ve temel hareketin İslam dinine mensup bazı kişilerin yaptığı yanlışların İslama mal edilmesi çabası olduğunu vurguluyor. İslam’a yönelik saldırıların arkasında bazı liderler, papazlar ve işadamları bulunduğunu iddia eden Luka, bu kişilerin desteklediği organizasyonların bazı Müslümanların yaptığı eylemlerle İslamı vurmaya çalıştığını belirtiyor. “Şimdi 11 Eylül’ü yapanlar Müslümanlar diye suç İslamiyette mi? Bunu böyle değerlendirmek adaletsizliktir. Üsame bin Ladin hiçbir şekilde İslam’ı temsil etmiyor. Çünkü Kur’an’ın kendisi asla terörü teşvik etmez. Bunun farkında olan İslam düşmanları İslamiyet’te bir gedik açmak için Ladin gibi insanları kullanıyor.” diyor.
     <br/>
     <br/>
     İslamın barış dini olduğunu belirten Luka, “Allah, dinleri insanların birbirini katletmesi için indirmiş olamaz. Hiçbir din ya da mezhep diğerlerini hesaba çekemez. Kur’an’ın en güzel özelliği hesabı ahirete bırakmış olmasıdır.” diyor. Luka’ya göre, günümüzde terörün İslama mal edilmesi anlaşılır gibi değil. Zira, üç kutsal din arasında yüzde 99,5 oranında ortak nokta var. Ancak, bazıları hâlâ binde 5’lik ihtilaf noktasını, özellikle de siyasî amaçlar için kullanıyor.
     <br/>
     <br/>
     Misyonerlik konusuna da değinen Luka, “Herhangi bir dine mensup biri, diğerlerinin fikirlerini ya da o dinini zorla ya da bazı vaatlerle değiştiremez. Hele hele insanların maddî zaafları hiçbir şekilde kullanılmamalı. Ben bugün Mısır’da Hıristiyanlığı seçen Müslümanların yüzde 100’ünün maddî bir menfaat karşılığı böyle davrandığına inanıyorum. Bu kesinlikle adil değil.” diyor. Nabil Luka’ya göre, Hıristiyanların Müslümanlaştırılması ya da Müslümanların Hıristiyanlaştırılmasıyla ilgili sorunların çözümü tamamen Kur’an’da.
     <br/>
     <br/>
     Batı medeniyeti İslam ve Çin’i rakip görüyor
     <br/>
     <br/>
     Terörle İslamı aynı karede görmeyi içine sindiremediğini söyleyen Nabil Luka, son 10 yılda meydana gelen birtakım olayların da bu mantıkla din terörü olarak adlandırılması gerektiğine işaret ederek şu örnekleri veriyor: “1995 yılında Katolik bir genç Oklahoma’daki (ABD) devlet binasını havaya uçurarak 100’den fazla insanı öldürdü. 1996 yılında Tokyo Metrosu Yüce Gerçek tarikatının sarin gazlı saldırısına sahne oldu. Yine El Halil kentindeki Hz. İbrahim Camii’ni basan Barush Goldstein, sabah namazını kılan 69 kişiyi tarayarak öldürdü. Fakat kimse kalkıp bunlara Hıristiyan, Budist ya da Yahudi terörü demedi. Aynı mantığa göre bunlar da dinî terörüdür.”
     <br/>
     <br/>
     Samuel Huntington’ın ortaya attığı “Medeniyetler Çatışması” tezinden sonra İslama yönelik saldırıların daha da sistematize edildiğini vurgulayan Nabil Luka, “ABD’nin öncülüğündeki Batı medeniyeti, karşılarında sadece iki rakip görüyor: İslam ve Çin medeniyeti. Diğer medeniyetler onlara göre artık Batı medeniyetine boyun eğmiş durumda. Günümüzde dünyaya bakacak olursak Batı medeniyetini üstün hale getirmek için nasıl bir faaliyet gösterildiğini açıkça görebiliriz. Bunun için başta medya olmak üzere her türlü vasıta kullanılıyor. Fakat karşılarında sindiremedikleri bir İslam ve Çin medeniyeti var. Özellikle İslamı sindirmek için başta müsteşrikler tarafından olmak üzere çok yoğun bir faaliyet gösteriliyor.”
     <br/>
     <br/>
     İslam toplumlarını İslamdan koparmak için büyük bir dezenformasyon çabası yürütüldüğünü söyleyen Nabil Luka, ancak İslamın terk edilmesiyle Batı medeniyetinin üstünlüğünü tüm dünyaya kabul ettirebileceğini vurguluyor. İslamın terörü desteklediği yönündeki iddiaların tamamen siyasî amaçlı olduğunun altını çizen Luka, İslamiyetin mensubu olan toplumları geri bıraktığı yönündeki iddiaların da aynı çevreler tarafından ortaya atılan iğrenç iddialar olduğunu ifade ediyor: “Bu iddianın ne kadar saçma olduğunu anlamak için tarihe bakmak yeterlidir. Endülüs’ten ta Çin Seddi’ne kadar İslam toplumları çok parlak medeniyetler oluşturmuştur. Müslümanların geri kalmasındaki temel sebep Kur’an’a bağlı olmaları değil, İslamı yaşamamalarıdır, Kur’an’ı terk etmeleridir.”
     <br/>
     <br/>
     İslam aleminin derdi Kur’an’ı terk etmek
     <br/>
     <br/>
     Dinlerarası yürütülen diyalog toplantılarına da değinen Luka, “Bugün dinler arasında problem olarak görülen meseleler, dinleri siyasî araç olarak kullananlardan kaynaklanıyor. Diyalog toplantılarında varılacak en son nokta şu: İhtilaflı konuları bırakalım, müşterek yönlerimiz üzerinde konuşalım. Peki, bunu ABD ya da diğer güçlü ülkeler uygulayacak mı?” diye soruyor.
     <br/>
     <br/>
     “İslam Allah’ın indirdiği bir dindir. Bu din insanlara zarar versin diye indirilmemiştir. Bu din dünya ve ahiret hayatı arasında denge oluşturan bir dindir.” şeklinde konuşan Luka’ya göre, Yahudilik dünya hayatına önem veren bir din. Ağırlıklı olarak dünyayı hedef alıyor. Hıristiyanlık ise ağırlıklı olarak insanı ahiret hayatına yönlendiriyor. Yani Yahudilikte dünya hayatı, Hıristiyanlıkta ahiret hayatı ağır basıyor. İslamiyet ise ahiret ve dünya hayatı arasında denge oluşturan bir dindir.
     <br/>
     <br/>
     İslam dünyasındaki en büyük problemin müntesiplerinin İslam dinine sarılmamaktan, Kur’an-ı Kerim’i terk etmekten kaynaklandığının altını tekrar çizen Nabil Luka, “Müslümanlar Kur’an-ı Kerim’in bir ayetini bile doğru düzgün tatbik etseler, günümüzdeki sorunlarla karşılaşmayacaklar. İslam, birlikte hareket etmeyi emreder. Günümüzde İslam dünyasının ne kadar parçalanmış olduğunu görüyoruz. Bu da onları zayıf düşürüyor ve büyük güçlerin onlar üzerinde hakimiyet kurmasına zemin hazırlıyor. Şu anda yeryüzünde hiçbir din mensubu dininin emrettiklerini yaşamıyor. Eğer yaşamış olsalardı bu savaşlar olmazdı.” diyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Bilal Erden, 12-Nisan-2005
> Herkes okumalı: 
> Bu yazıda altı çizilecek çok önemli ifadeler var. Herkese okutmalı.

### Ali Albayrak, 24-Mart-2005
> Samanyolu'nda da yayınlanmalı: 
> Böyle bir röportaj Aksiyon'la sınırlı kalmamalı. Samanyolu televizyonunda da yayınlanmalı.

### Kamil Aysan, 24-Mart-2005
> Bu yazı okunmalı: 
> “Terörün İslâmla,  İslâmın terörle bir ilgisi yoktur.” diyen Nabil Luka’ya teşekkür ederim. “İslâmî terör” sözünü ısrarla kullananlar Aksiyon’daki yazıyı defalarca okumalı.

Kaynak: [www.aksiyon.com.tr](http://aksiyon.com.tr:80/detay.php?id=20383&yorum_id=3629), [web.archive.org (arşiv bağlantısı)](http://web.archive.org/web/20060103213344/http://aksiyon.com.tr:80/detay.php?id=20383&yorum_id=3629)
