# Yangın olur biz ölüme gideriz

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050227030729im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227030729im_/http://www.aksiyon.com.tr/resim/370/22.jpg" vspace="5"/>
  </p>
 </font>
 <font class="content">
  Onların işi kendi hayatları pahasına da olsa başkalarının hayatını kurtarmak. Herkes hızla ateşten kaçarken onlar ateşe koşuyor; bazen kedi bile olsa bir canlının yaşamı için hayatlarını kaybediyorlar. Oysa azgın alevlerle savaşan itfaiyeciler için zor olan, yangınlar değil toplum tarafından sahipsiz bırakılmak
 </font>
 <br/>
 <p>
  <font class="content">
   İtfaiyeci Ersin Kırço için sıradan bir gündü. 16 yıldır görev yaptığı Bakırköy İtfaiyesi’ndeki görevine gidiyordu. Yoğun trafik yüzünden işine geç kalacağını anlayınca otobüsten inip taksiye bindi ve görev yerine ulaştı. Ulaşır ulaşmaz yeni bir yangına doğru yola çıktı ekip arkadaşlarıyla. Yola çıkarken başına ne geleceğini bilmiyordu. Zaten itfaiyecinin kaderiydi stres ve belirsizlik içinde çalışmak. Bu sefer Fatih’te bir binada çıkan yangına müdahale edeceklerdi. İnsanlar panik içindeydi. İçeride yaşlı birinin olduğu söylendi itfaiyeye. Binanın çökme riski vardı ama içeride de bir insan vardı. Tecrübeli itfaiyeci Ersin Kırço arkadaşlarıyla birlikte içeri girdi ve beklenen oldu. Yaşlı bina alev topu halinde üzerlerine çöktü. 2 çocuk babası Ersin Kırço enkazın altından arkadaşının cesediyle birlikte çıkarılmıştı ancak hastanede süren yaşam mücadelesini kaybetmişti.
   <br>
    <br>
     Şu ana kadar şehit olan 18 arkadaşı gibi, başkasının hayatını kurtarmaya çalışırken kendi hayatını kaybetmişti. Şehit itfaiyecinin cenazesinde konuşmalar yapıldı, herkes itfaiyecilerin kutsal bir görev yaptıklarından bahsetti ve bu konuşmalar gazetelerde yer aldı. Ancak çok değil bir gün sonra daha önceleri de olduğu gibi itfaiyeciler yine unutuldular. Oysa itfaiyecilerin hiç de yabana atılmayacak sorunları vardı ve hepsi dertlerini anlatacak bir merci arıyordu.
     <br>
      <br>
       Kutsal ama meslek değil
       <br/>
       <br/>
       Herşeyden önce meslek olarak tanımlanmamak itfaiyecilerin onurunu kırıyor. Büyükşehir Belediyesi İtfaiye Daire Başkanı ve Türkiye İtfaiyeciler Birliği Başkanı olan Sabri Yalın’a göre itfaiyecilerin birinci ve öncelikli sorunları yaptıkları işin meslek olarak tanımlanmamış olması. İtfaiyeciliğin tüm dünyada hatta Osmanlı’da bile şu ankinden daha popüler olduğunu söyleyen Yalın, acil olarak İtfaiye Genel Müdürlüğü’nün kurulması gerektiğini söylüyor: “Hayat kurtarmak gibi bir işi yapıyorsunuz. Bize göre işimiz yangınla mücadele sanatıdır, ama adımız yok, kanunumuz yok, statümüz yok. Ne itfaiye kanunu var, ne de itfaiyeci tanımı. İtfaiyecilik meslek bile sayılmıyor. Türkiye’de yangının otoritesi yok. 17 Ağustos ve 12 Kasım depremlerinde itfaiye canla başla çalıştı. Ben bizzat Tüpraş yangınında çalıştım. Ama Başbakanlığın yeni çıkardığı 1999 Depremleri isimli tarihi belgede itfaiyecilerin adı yok. İzciler bile ‘Kurtarma çalışmalarına katılanlar, emeği bulunanlar’ bölümünde yer alıyor ama itfaiye teşkilatı yok. Yangında ölmek belki itfaiyecinin kaderidir ama unutulmak kader olmamalı.”
       <br/>
       <br/>
       Daha önce Ankara itfaiyesinin de başında bulunan Sabri Yalın, Türkiye’de özellikle büyükşehirlerde çalışmanın, yangına müdahale etmenin çok zor olduğunu, buna bir de personel ve teknik eksiklikler eklendiğinde ciddi anlamda işlerinin zorlaştığını söylüyor; “Yaptığınız iş zamanla yarışmak. Ateşin hiç şakası yoktur. Büyükşehirler çarpık, trafik felç. Kanunen olması gereken yangın muslukları yok şehir merkezlerinde. En küçük yangına tankerlerle çıkmak zorundasınız. Zaten yangının stresi üzerinizde, bir de dar sokaklar, yanlış park etmiş araçlar var. Üstelik olması gereken sayının çok çok altındasınız personel olarak. Bugün Türkiye’de 23 bin itfaiyeci var, oysa en az 70 bin kişi olmak zorunda. Şu anda her itfaiyeci 4 kişinin yapacağı işi yapmakla yükümlü. Zaten mesleğin hiç bir cazibesi kalmadı. Amerika’da her 10 lise öğrencisinden birisi mutlaka itfaiyeci olmak ister, bizde ise bir itfaiyecinin ya oğlu ya da akrabası itfaiyeci olur” diyor.
       <br/>
       <br/>
       Diken üstünde mesai
       <br/>
       <br/>
       Normal işi yangın söndürmek olan itfaiyecilerin rutin olmayan ama çok sık olduğu için artık rutin haline gelen işleri de var. Ağaçtan kedi köpek, hatta bazen yılan indirmek, çukura düşen hayvanları, tellere takılan uçurtmayı, sıkışan araçta mahsur kalan yaralıyı kurtarmak gibi. Eğer bunların herhangi biri yoksa bile itfaiyeciler sürekli tetikte bekliyor.
       <br/>
       <br/>
       Tüm kıyafetleri araçta hazır olan itfaiyeciler bekleme sürelerini de itfaiye kışlalarında bulunan lokalde değerlendiriyorlar. İtfaiye müdürünün “Artık bu tipten vazgeçmeli, küçük ve mobil itfaiye istasyonlarına dönmeliyiz” dediği kışlaların her yanı uyarı ışıkları ile dolu. Sarı, kırmızı ve yeşil ışıkların bulunduğu panolarla anons sistemi senkronize çalışıyor. Bütün itfaiyecilerin gözü kulağı burada. Çünkü hepsinin ayrı bir anlamı var. Sarı ışık başlangıç yangını demek ve az ekip yola çıkıyor. Yeşil kurtarma gerektiren trafik kazası demek ve ona göre ekip yola çıkıyor. Kırmızı yanması durumunda ise ciddi yangın vardır ve tüm ekiplerin mümkün olan en kısa sürede yola çıkması gerekir. Bir de bunun dışında üçünün birden kesik kesik yanması var ki tüm itfaiyecilerin korkulu rüyası bu durum: Okul ya da hastane gibi kamuya açık ve yoğun nüfusun bulunduğu bina yangınları.
       <br/>
       <br/>
       Kışladaki itfaiyeciler ne işle uğraşıyor olursa olsun anonslar ve ışıklar konusunda çok hassaslar. Öyle ki iftar sofrasında ezan beklerken gelen anonsla iftarını erteliyor ya da namaz kılarken namazını yarım bırakıyor itfaiyeciler. Uyurken bile kıyafetleriyle uyuyor ve ilk anonsla fırlıyorlar. İlk ihbarın alınmasından 45 saniye sonra trafiğe çıkmış ve en genç 4 dakika içerisinde yangın yerine ulaşmış olmaları gerekiyor. İtfaiyeciler yoğun trafik ve dar sokaklar yüzünden zaman zaman bu sürenin uzadığını söyleseler de hiç bir zaman 10 dakikayı geçmiyor.
       <br/>
       <br/>
       “Yangında kuş olup uçmak istiyorum”
       <br/>
       <br/>
       İtfaiyecilerin 24 saat çalıştıkları kışlalar onlar için bir iş yeri olmanın ötesine geçmiş. Kışlanın her yerinde “Allah’ım tehlikeye düşmüş olan her canlının, özellikle küçük bir çocuk ya da yaşlının imdadına geç kalmadan yetişebilmem için bana güç ver. Yangınla mücadelede bilgi, teknik ve tecrübemi artır. Sevgimi, cesaretimi eksiltme. Pirimiz İbrahim Peygamberi yanmaktan koruduğun ilahi emrin sırrına beni de dahil et. Kaderimde ölmek varsa çocuklarımı, eşimi ve yakınlarımı koru” şeklindeki itfaiyeci duası var.
       <br/>
       <br/>
       12 yıldır itfaiyeci olan, Tuzla’daki tanker yangını dahil bir çok önemli yangında bulunan itfaiyeci Kadir Öcal, dünyaya tekrar gelse tekrar itfaiyeci olacak kadar mesleğini seviyor. Hatta 24 saatlik mesai sonrasındaki 2 günlük istirahat döneminde bile işini ve kışlasını özlediğini anlatıyor. İtfaiyeciliğin sevilmeden yapılmayacak bir iş olduğunu söyleyen Öcal kendilerini yangının veya ateşin değil toplum baskısının korkuttuğunu söylüyor: “ Eğer gerekli tertibatınız varsa, ateşe hükmedebiliyorsanız yangın sizin için tehlike olmaz. Ancak bir yere gittiğimiz zaman üzerimizde çok baskı oluyor. Halk o panikle bir an önce içeri girmenizi söylüyor. Basının gözü üzerimizde. Bakın 1997’deki meşhur tanker yangınında ben oradaydım. Tanker kaptanı ‘çıkmayın patlar’ dedi. Ancak itfaiye yangını seyretti türünden bir habere konu olmak istemeyen arkadaşlar tankere çıktılar ve malum olaylar oldu. Halk yangının şokuyla panik yapıyor, yöneticiler bir an önce söndürün diye bastırıyor, basın psikolojik baskı yapıyor. Bunlar olmasa yangına müdahale çok teknik bir iş” diyor.
       <br/>
       <br/>
       7 yıllık itfaiyeci Cengiz Balcı da mesai arkadaşı Kadir Öcal gibi yaptığı işin kutsallığına inananlardan. Yangın sireni çalmaya başlayınca ‘kuş olup uçmak istediğini’ söyleyen Balcı, itfaiyeciliğin fedakârlık kadar meslek sevgisi de gerektirdiğini anlatıyor. Hayatları sürekli risk ve stres altında olmasına rağmen gerekli ilgiyi görememekten yakınan Balcı, “Suda boğulma ya da ateşte yanma, inancımıza göre şehitlik sebebidir. Hem işinizi yapacaksınız hem şehit olma ihtimaliniz var. Bu düşünce sizi ayakta tutuyor yoksa yaptığınız işin stresi sizi bitirir. Ama asıl sıkıntımız yangın ya da risk değil. Bakın Bakırköy’deki bir yangındaydık. Yangını söndürdük, ertesi gün basında ‘Evde bulunan şu kadar altın kayıp. İtfaiyecilerin almasından şüphe ediliyor” diye haber yapılıyor. Canınızı dişinize takıp o insanlara yardım ediyorsunuz; ama sizi hırsız diye gazetede manşet yapıyorlar. Haksız oldukları ortaya çıktığında ise iç sayfalarda iki satır bir haberle olayı geçiştiriyorlar. Bize zor gelen bu, yoksa yangın filan değil” diyor.  İtfaiyecileri en çok zorlayan yanlış adresler, eksik verilen bilgiler ve toplum baskısı. Yedi yıllık itfaiyeci Hüseyin Yıldırım vatandaşın yangın konusundaki bilinçsizliğine dikkat çekiyor: “Vatandaş itfaiyenin telefonunu bilmiyor. Yangını önce kendi söndürmeye çalışıyor, başaramayınca polisi arıyor. O bize yönlendiriyor. Adama adresini soruyorsun oturduğu sokağın adını bilmiyor. Başlıyor tarife; camiyi geçin, sola dönün, tekrar sola, sonra sağa, yüz metre sonra marketin karşı sokağı. Hadi bulun adresi. Gecenin yarısında sokak aralarında adres ara. Geç kalıyorsun. Halk geç kaldın diye seni taşa tutuyor. Bu şekilde yaralanan çok arkadaşımız oldu.” Yangına müdahalenin çok teknik bir konu olduğunu anlatıyor Hüseyin Yıldırım; “Yangının şekli, başlangıcı, binanın durumu, gelişmesi önemlidir. Hangi yangına nasıl müdahale edeceğiniz hesap kitap işidir. Ama halkımız bize baskı yapıyor. İçeride kimse yoksa bile bizi içeri girmeye zorluyor. Bizim en çok çekindiğimiz duman yangınlarıdır. Kağıthane’de bir yangındaydık. Tarihi ahşap bir bina. Yoğun duman var, zaten gece karanlığı. Halk bizi içeri girmeye zorluyor. Arkadaşımız gaz maskesi ve gözlükle içeri girdi. Su sıkarken birden hortum gerildi. İçeride önünü göremeyen arkadaş binanın içindeki derin su kuyusuna düşmüş. Allahtan su sıktığı hortumu bırakmamış da onunla geri çektik. Bunlar yaşadığımız rutin hadiseler.”
       <br/>
       <br/>
       Şoför olarak çalışan itfaiyecilerin en büyük sıkıntısı ise trafik ve yanlış parklar. Sİreni duyar duymaz bir an önce olay yerine ulaşmayı kafasına koyan itfaiyecinin önünde ciddi bir engel olarak çıkıyor trafik. İtfaiyeci Mustafa Vural maaşının defalarca haciz edildiğini söylüyor: “Yangın anonsunu duyduğunuz zaman kafanızda sadece bir an önce oraya ulaşmak var. Ama dar sokaklar, yanlış parklar sorun. Bazen yangında bir canlının hayatını kaybedebileceğini düşünerek hızlı geçiyorsunuz, bazı arabaların aynasını kırdığınız oluyor. Ayıklayın pirincin taşını sonra. Polis geliyor tutanak tutuyor, para cezasını cebinizden ödüyorsunuz. Maaşımın tamamını cezaya verdiğim dönemler bile oldu. Yok, bana ne yavaş gideyim derseniz birileri hayatını kaybedebiliyor ya da gittiğiniz zaman halk geç geldiğiniz için tepki gösterip dövebiliyor.”
       <br/>
       <br/>
       İtfaiyecilerin hangisiyle konuşsanız, başka başka hikayeler çıkıyor karşınıza. 1800 derecedeki tavan akıntısının olduğu Paşabahçe yangınından iki gün süren Hayat Kimya yangınına, kimyasal gaz sızıntısının olduğu Tuzla yangınından ağaçtan üç saatte indirilen bir yılana kadar her gün değişik ve hayati risk taşıyan işler yapan itfaiyecilerin toplumdan tek beklentisi var: Mesleklerinin gereken saygıyı görmesi.
       <br/>
       <br/>
       e posta: a.yavuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12225), [web.archive.org (arşiv bağlantısı)](http://web.archive.org/web/20050227030729/http://www.aksiyon.com.tr:80/detay.php?id=12225)
