# Barış Kosova'ya uzak

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20041223172741im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041223172741im_/http://www.aksiyon.com.tr/resim/486/36.jpg" vspace="5"/>
  </p>
 </font>
 <font class="content">
  Kosova’daki asıl sorun statü belirsizliği. Yönetimi BM’de olan 1 milyon 800 bin nüfuslu Kosova, yasal olarak hâlâ Sırbistan’a bağlı. Nüfusun yüzde 95’ini oluşturan Arnavutlar, Sırbistan’dan bağımsızlık istiyor. Bunun için sokakların hakimiyeti Arnavutların elinde. Bir bakıma roller değişmiş ve katliama uğramaktan korkanlar bu kez Sırplar olmuş. “16 Mart Çarşamba günü öğleden sonraydı. Mitroviça’dan üç çocuğun Sırplar tarafından öldürüldüğü haberi Prizren’e ulaştığı zaman bir anda bini aşkın genç Şadırvan Meydanı’nda toplandı. Sloganlar atılıyor, intikam yeminleri ediliyordu. Kalabalık giderek büyüdü ve daha sonra UNMİK (Birleşmiş Milletler Kosova Yönetimi) binasına doğru yürüyüşe geçildi.
 </font>
 <p>
  <font class="content">
   İlk taşın atılmasından sonra bir anda yüzlerce kişi binaya saldırdı ve bina büyük hasar gördü. Hızını alamayan kalabalık, tekrar Şadırvan Meydanı’nda toplanarak Miloseviç’in de eğitim gördüğü papaz okuluna doğru saldırıya geçti. Nereden geldiği belli olmayan bazı kişiler ellerinde benzin bidonları ile binayı ateşe verdi. İçeride 10’a yakın yaşlı Sırp vardı ki bunlardan birisi özürlüydü ve tekerlekli sandalyede yanarak can verdi. İnsanlar çıldırmış gibiydi. Her şey bir anda oluyordu. Tarihi öneme sahip bir kilise ile Sırpların oturduğu evler de tutuşturuldu. Kalabalık her geçen dakika giderek artıyordu ve daha sonra, bizim Cuma Camii dediğimiz kilise yakıldı. Eşi görülmemiş bir vahşetti ve her şey birkaç saatte olup bitti. Prizren, bir anda alevler içinde kalmıştı” şeklinde anlatıyor Kosova’da beş yıl aradan sonra yeniden patlak veren ve 34 kişinin ölümüne, 500'den fazla kişinin de yaralanmasına yol açan olayları Prizrenli Enis Tabak. Prizren’in çok küçük bir yer olduğuna ve herkesin birbirini tanıdığına ancak o gün hiç kimsenin bilmediği bazı kişilerin görüldüğüne dikkat çeken Tabak, KFOR askerlerinin de saldırıları önlemek yerine kiliselerdeki jeneratörlerini alıp olayları izlemeyi tercih ettiklerini anlatıyor.
   <br/>
   <br/>
   Peki ama ne olmuştu da beş yıl aradan sonra Kosova, üstelik tüm dünyanın, her metrekaresini kontrol etmekle övündüğü bir bölge, kana bulanmıştı? Bu sorunun cevabını aramak için Kosova’daydık ve taraflarla görüştük. Ortaya çıkan tablo pek iç açıcı değil.
   <br/>
   <br/>
   Senaryo yine aynı
   <br/>
   <br/>
   Aslında son olaylar üç çocuk Avni Veseli (13), Zaim Deliu (11) ve Kerkez Veseli(9)’nin Sırplardan kaçarken dereye düşüp ölmesiyle tırmanmış ve birkaç saat içerisinde tüm Kosova’yı sarmıştı. Çatışmaların kısa sürede yayılması “Saldırıları kim organize etti?” sorusunu akıllara getirdi. Dış güçlerin olaylara müdahil olduğu yönünde yaygın bir kanı var Kosova’da. Çünkü kaybedeni sadece Arnavutlar ve Sırplar olan bu olaylardan gerek Avrupa ülkeleri gerekse Amerika avantajlı çıkacaktı. Amerika bölgedeki üslerine ihtiyaç olduğu konusunda ikna sorunu yaşamayacakken, Almanya’nın başını çektiği Avrupa ülkeleri de ABD öncülüğünde kurulan sistemin başarısız olduğunu gösterme imkanı bulacaktı. Sırbistan, Kosova’ya müdahale etmekte haklı olduğunu gösterecek, diğer komşu ülkeler de böyle bir şansa kavuşacaktı.
   <br/>
   <br/>
   Piriştine Üniversitesi Hukuk Fakültesi Uluslararası İlişkiler Bölümü öğretim üyesi Prof. Dr. Enver Hasani de bu tezin destekçilerinden. BM yönetiminin soruna bakışında bir yanlışlık olduğunu iddia eden Hasani, “Beş yıldır UNMİK yönetimde. Bu yönetim kimseye karşı sorumlu değil ve seçilmiş hükümetlerin tüm yetkileri sembolik. Başbakan da, devlet başkanı da UNMİK’in onaylamayacağı bir şeyi yapma yetkisine sahip değil. Sorunlar dağ gibi birikmiş. Ekonomi çökmüş. Halkın görüşlerini muhatap alan yok” diye konuşuyor. Hasani, uluslararası camianın bölgeye yaptığı yığınak yüzünden yakın gelecekte yeni şiddet olaylarının yaşanmayacağına inandığını söylerken “Ama sokaklara asker yığmakla sorunları çözeceklerine inandıkları için yine yanılacaklar” diyor.
   <br/>
   <br/>
   Bu tespitleri sokaklar da doğruluyor. Kiminle konuşsanız ülkenin geleceğinin belirsizliğinden bahsediyor. Mitroviça’daki çatışmaların içinde olan bir Arnavut genci, “Yıllardır işsizim. Okula da gidemiyorum, pasaportum olmadığı için başka bir ülkeye. Herkes çok gergin olduğu için basit bir itişme büyük olaylara neden oluyor” şeklinde konuşuyor. Üstelik Sırpların Arnavutlara göre iki kat fazla maaş alması; elektrik, su ve doğalgaz için para ödememesi işsiz Arnavutların da tahrik olmasına neden oluyor.
   <br/>
   <br/>
   Kosova Parlamentosu milletvekillerinden, aynı zamanda Kosova Demokratik Türk Partisi genel başkanı olan Mahir Yağcılar ise “Yılların verdiği bir gerginlik insanları ekstrem saldırılara itiyor. Sırplarla Arnavutların tezleri temelden zıt. Bu saatten sonra da bir arada yaşamaları imkansız” diyor. Kosova’nın Sırbistan’ın bir parçası olamayacağına inandığını belirten Yağcılar’a göre çözüm, bölgenin özel bir statü ile Avrupa Birliği’ne bağlanması.
   <br/>
   <br/>
   Kosova Başkanı İbrahim Rugova’ya göre ise çözüm için tek yol var, o da Kosova’nın koşulsuz bağımsızlığını ilan etmesi ve Batılı ülkelerce tanınması. Fakat olaylardan sonra ülkeyi ziyaret eden AB Ortak Dış Politika ve Savunma Yüksek Temsilcisi Javier Solana’ya göre bu mümkün değil. Hatta çok kültürlü, çok milletli Kosova’nın alternatifi yok. “Yangın çıkartanlar geleceklerini yakıyor” diyen Solona’ya göre Batı toplumları yeni olayların çıkmasına izin vermeyecek.
   <br/>
   <br/>
   1244 sayılı BM Kararı, Kosova’nın statüsünü belirlemediği için bu sorunların yaşandığını ifade eden Kosova Başbakanı Bayram Recepi ise uluslararası camianın çözüm için BM’ye baskı yapması gerektiğini belirtiyor. Sırp hükümeti tarafından önerilen ‘Kantonlara Ayrılmış Kosova’ projesinin yeni bir iç savaş çıkartacağını söyleyen Recepi, “Şu anda Piriştine ile Belgrad yönetimi arasında diyalog tamamen koptu. Yakın zamanda da kurulabileceğini sanmıyorum. Biz çok uluslu, çok kültürlü bir Kosova’dan yanayız. Ancak Arnavut toplumunun taleplerinin kabul edilmesi gerekir. Bizim için öncelikli hedef kalkınmış bir Kosova” şeklinde konuşuyor.
   <br/>
   <br/>
   Nehrin iki yakası da huzursuz
   <br/>
   <br/>
   Kosova hakkında söz sahibi olan liderlerin söylemleri sadece televizyon ekranlarında ya da meclis kürsüsünde kalıyor. Çünkü İbir Nehri’nin böldüğü Mitroviça’nın her iki yakasında da huzursuzluk var. Arnavutlar 1999’daki olayları tekrar yaşamaktan endişe ederken, sayıları giderek azalan Sırplar katliama uğramaktan çekiniyor. Mitroviça’nın Sırp bölgesinde yaşayan —bu bölgeye ancak Fransız askerlerinin eskortluğu ile girebildik— 74 yaşındaki Dragan Periç yaşanan olaylara anlam vermenin zor olduğunu vurguluyor. Yakınlarının Mitroviça’dan ayrıldığını söyleyen Periç “Huzurumuz kalmadı ama 500 yıldır yaşadığımız bu yerden ayrılmam” diyor. Türk olduğumuzu öğrendiği zaman ise “Sizinkiler burayı çok güzel idare etmişti. Onlar gitti huzur kalmadı” demeyi ihmal etmiyor. Nehrin bu yakasındaki herkes Periç gibi düşünmüyor. İsimlerini vermek istemeyen Sırp gençleri hesaplaşmanın bitmediğini ve mutlaka yeni sayfalar açılacağını söylüyor. Yine aynı gençlere göre Kosova, Sırp toprağı ve öyle de kalacak.
   <br/>
   <br/>
   Mitroviça’nın güneyinde yani Arnavut bölgesinde ise can kayıpları nedeniyle Sırplara derin bir öfke var. Birçok Arnavut’a göre son Sırp bölgeden taşınana kadar bu kavga devam edecek. Arnavutların öfkesini artıran en önemli noktalardan biri hayatını kaybedenlerin büyük bir kısmının keskin nişancıların kurşunlarına hedef olması. Bir temizlik şirketinde çalışan ve 1999’da kardeşini aynı şekilde kaybeden Fathmir Abdullah ile işsiz olan Ferit İçtak’ın kafalarından tek kurşunla öldürülmesi Sırp keskin nişancılarının hadiseye karıştığının bir delili olarak gösteriliyor. Hastaneler yaralılarla dolu. Yaklaşık 500 hastanın tedavi gördüğü Piriştine Üniversitesi Hastanesi’nde tedavileri süren Arnavutlardan 14 yaşındaki Fitim Balia “Ne oluyor?” diye bakmak için İbir Nehri’nin yanına gittiğinde sağ ayağına gelen kurşunla yaralanmış.
   <br/>
   <br/>
   20 yaşındaki Ekrem Mehmet, Sırp bölgesinden gelen bir kurşunla yaralandıktan sonra feci şekilde dövülmüş. 42 yaşındaki Niyazi Behrami ise Fransız askerlerinin Sırpları koruduğunu, keskin nişancıların atışlarını engellemediklerini söylüyor. “Tamam biz de suçlu olabiliriz ama Sırplar da masum değil” diyen Behrami, Sırp komşusunun boşalttığı evini kendi eliyle yaktıktan sonra olayı Arnavutların üzerine attığını anlatıyor. Olaylarda hayatını kaybedenler kalabalık cenaze törenleri ile defnedilirken sivil toplum önderleri Arnavutlara birlik beraberlik mesajları veriyor.
   <br/>
   <br/>
   Kuşatılmış yaşamlar
   <br/>
   <br/>
   NATO, bölgeyi adeta ablukaya almış durumda. Öyle ki çatışmaların başladığı Mitroviça kentinin her noktası Fransız askerlerinin önderliğinde oluşturulmuş çok uluslu gücün kontrolünde. Yaklaşık beş gün boyunca kapalı olan yolun açılmasından sonra şehrin girişinde kontrol noktaları oluşturan KFOR, Sırp ve Arnavut bölgelerini birbirinden ayıran bölüme etten duvar örmüş. Her yüz metrede oluşturulan kontrol noktalarında sıkı bir arama yapılıyor. Ne Arnavutların Sırp bölgesine yaklaşması mümkün ne de Sırpların Arnavut bölgesine. Şehri ikiye bölen nehrin her iki yanında yüzlerce asker dikenli teller ve zırhlı araçlarla iki toplumun birbiri ile çatışmasını engellemeye çalışıyor. Kontrol noktaları dışında sürekli devriye halinde olan ve ateş etme yetkisine sahip askerler, şüpheli gördüğü her kişiyi ya da aracı didik didik arıyor. Yüksek binalara yerleşen keskin nişancılar şehirdeki herhangi bir olağanüstülüğü takip ediyor.
   <br/>
   <br/>
   Çatıdaki bir İtalyan askeri bir Sırp keskin nişancısını bu kontroller sırasında bir binanın çatısında vurdu. Şehrin Arnavut tarafında yaşayanlar ise keskin nişancılar konusunda tedirgin çünkü zaman zaman Sırp tarafından taciz ateşleri geliyormuş. Yangınları izleyen bir başka Arnavut ise saldırı gecesi evine gidemediğini, ertesi gün de Mitroviça’nın Sırp tarafındaki evine Sırplar tarafından el konulduğunu anlatıyor.
   <br/>
   <br/>
   Olayların daha az olduğu Piriştina’da ise Sırpların oturduğu Graçanitsa köyünde bazı evler yakılırken köyü İsveç askerleri abluka altına almış. Kilisenin etrafını dikenli teller ile çeviren İsveç askerleri aynı zamanda zırhlı araçlarla 24 saat nöbet tutuyor. Piriştina’nın değişik yerlerindeki Sırpları buraya toplayan KFOR ve UNMİK okul ve manastırda söz konusu kişileri koruyor. Piriştina’nın Yuprogram semtinde oturduğunu, olayların başladığı gece araçlarının ve evinin ateşe verildiğini, iki çocuğu ile polisler tarafından buraya getirildiğini anlatan Miryana Filipoviç “1999 yılındaki savaştan bu yana üç kez evimi boşaltmak zorunda kaldım. UNMİK polisi bizi kurtarmasa evimizle birlikte yanacaktık” diyor. Güvenlik gerekçesi ile polisler tarafından evlerinden alınan Marina Boviç ve dört çocuğuyla evinden ayrılmak zorunda kalan Jiva Veliçkoviç “Artık evimize dönemeyiz, bundan sonra ne olacağını da bilmiyoruz” şeklinde konuşuyor. Gerek NATO barış gücü KFOR, gerekse de UNMİK yeni bir olayın çıkmasını engellemek için inanılmaz bir güvenlik politikası uyguluyor. BM yönetiminin tüm sakinleştirici tavırlarına rağmen her iki kesimde de gerginliği tırmandırıcı yayınlar yapılıyor. Sırbistan resmi televizyonunda (RTS) kışkırtmaya kadar varan çizgide yayınlar var. RTS, 24 saat boyunca, yakılan kiliseleri ekrana getirip sayıları birkaç yüzü ancak bulan, evlerinden göç etmiş Sırpları göstererek “soydaşlarımız katliama uğruyor” mesajı veriyor. Bu yayınların başlamasından sonra, önce Niş’teki, ardından da Belgrad’daki cami yakıldı, son olarak da Kumonova’daki bir cami kundaklandı.
   <br/>
   <br/>
   Sonuç: Kosova son zamanlarda dünya kamuoyunun gündeminden çıkmıştı, ama bölgede demokratik bir yapı ve tartışma kültürünü geliştirmek mümkün olmadı. Nedeni de Kosova’nın geleceğini belirleyecek çözümün sürekli ertelenmesi. Uluslararası kamuoyu, ortamın sakinleşeceğini ve sorunun kendiliğinden çözüleceğini bekliyordu. Ama aksi oldu.
   <br/>
   <br/>
   Sırbistan’da Kosova konusunda tavize yanaşmayacağını açıklayan, sosyalistler tarafından desteklenen muhafazakâr bir hükümet iş başında. Arnavutlar ise BM yönetiminde kendilerine güveni artırdılar ve bağımsızlık konusunda daha da ısrarlılar. Son olaylar, en ufak bir kıvılcımın, iki tarafı da derhal şiddete ittiğini gösterdi. Bu yüzden uluslararası toplumun Kosova ile daha yakından ilgilenmesi gerekiyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11304&yorum_id=1), [web.archive.org (arşiv bağlantısı)](http://web.archive.org/web/20041223172741/http://www.aksiyon.com.tr:80/detay.php?id=11304&yorum_id=1)
