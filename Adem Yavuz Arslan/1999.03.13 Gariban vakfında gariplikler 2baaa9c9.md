# "Gariban" vakfında gariplikler

*Adem Yavuz Arslan 1999.03.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Vakıf geleneğinin son derece yaygın olduğu Osmanlı'dan günümüze kalan bir kaç vakıftan biri Bezmi Âlem Vakıf Gureba Hastanesi.
  </font>
 </div>
 <div id="newsText">
  <font class="detail-text">
   Vakfiyesindeki gayeye uygun olarak kimsesiz, fakir ve yardıma muhtaç vatandaşlara ücretsiz tedavi ve bakım hizmetleri veriyor. Yüzyılı aşkın bir süredir hizmet veren hastanenin, yıllardır uğraştığı sorunlardan birisi de başkalarına devrinin önüne geçmek. Kurulduğu günden bu yana tam 6 defa başka kurum veya kuruluşlara devredilmeye çalışılan hastane ve vakıf arazilerinin çeşitli zamanlarda alınmış mahkeme kararları ile devri durduruldu. Ancak İstanbul Üniversitesi, mahkeme kararı ile devredilemeyeceği kesinleşen Vakıf Gureba Hastanesi'nin bir bölümünü 49 yıllığına almakta ısrar istiyor.
   <br/>
   <br/>
   Sultan II. Mahmud'un hanımı Bezmi Âlem Sultan tarafından 1843 yılında kurulan vakıftan, iki yıl sonra 1845 yılında "Bezmi Âlem Gurebai Müslimin Hastanesi" adı altında tesis edilen Vakıf Gureba Hastanesi, Vakıflar Genel Müdürlüğü'nün bağlı olduğu Devlet Bakanlığı ile İstanbul Üniversitesi Rektörlüğü arasında yapılan bir protokolle İstanbul Üniversitesi Tıp Fakültesi'ne devredilmek isteniyor.  İÜ Tıp Fakültesi Dekanlığı konu ile ilgili bir ön protokol hazırlayarak Vakıflar Genel Müdürlüğü'ne gönderdi. Şimdilik görüşme aşamasında olan protokol kesinleşirse Bezmi Âlem Vakıf Gureba Hastanesi'nin halen restorasyon aşamasında olan trilyonlar değerindeki 200 yatak kapasiteli binası ile 70 dönümlük arazisi İstanbul Üniversitesi Tıp Fakültesi'ne geçecek.
   <br/>
   <br/>
   Osmanlı'daki 26 bin 400 vakıftan günümüze kadar gelebilmiş bir kaç vakıftan birisi olan Bezmi Âlem Vâlide Sultan Vakıf Gureba Hastanesi'nin yönetimi de devir olayına sıcak bakmıyor. Halen Vakıf Gureba Hastanesi Başhekimliği görevini yürüten Dr. Nail Erhan; "Henüz imzalanmış bir protokol yok. Tüm klinik ve birim şefleri ile beraber toplanıp mukabil teklifimizi hazırlayacağız. Klinik şeflerinin tamamı arazi ve bina devredilmesine karşılar. Bizim istediğimiz ve düşündüğümüz protokol sadece bilimsel işbirliği mahiyetinde olup asistan ve uzmanların mübadele edilmesinden ibarettir."
   <br/>
   <br/>
   Daha önce de denediler
   <br/>
   <br/>
   Hastanenin eski başhekimi Prof. Dr. Asaf Ataseven ise, hastanenin devrinin bir işgal olacağını söylüyor. Hayırseverlerin yardımları ile bugüne gelindiğini hatırlatan Ataseven, "Daha önce de buraları defalarca bizden almak istediler. Burası bir vakıf kurumudur ve hizmet için kurulmuştur. Vakıfların mütevelli ve nezaret haklarının vakfedenin vakfıyesindeki esaslara ve vakıf hukukuna göre yapılması gereklidir" şeklinde tepkisini dile getiriyor.
   <br/>
   <br/>
   Vakıflar Genel Müdürü Mustafa Keten'e göre bir devir olayı söz konusu değil. Protokolün sadece iki kurumun özel ve tüzel kişiliklerinin korunması kaydıyla işbirliğini kapsadığını söyleyen Keten, "İstanbul Üniversitesi Rektörlüğü'nce, Bezmi Âlem Vâlide Vakıf Gureba Hastanesi ile İstanbul Üniversitesi Tıp Fakültesi ve Cerrahpaşa Tıp Fakültesi'nin gerçekleştireceği bilimsel işbirliğinin sağlanması amacıyla bir ön protokol taslağı düzenleyip idaremize gönderildi. Gönderilen taslakta Vakıf Gureba Hastanesi'nin ihtiyaçları da göz önüne alınarak  karşılıklı görüşme ve değerlendirmeler çerçevesinde çalışmaların yürütülmesi söz konusudur. Başka kişi ve kuruluşların talebi olmadığı gibi resmi kuruluşlar dışında herhangi bir kuruluşla da işbirliği mümkün değildir. Vakıf Gureba Hastanesi, Bezmi Âlem Vâlide Sultan Vakfı hayrâtından olup, herhangi bir bölümünün İstanbul Üniversitesi Rektörlüğüne veya herhangi bir kurum kuruluş veya kişiye devri söz konusu olmadığı gibi, Vakıf Hukuku'na ve Vakfiye Şartları'na göre de mümkün değil. Protokol anlaşması yapılsa bile hastanenin Bezmi Âlem Vâlide Sultan Vakfı'nın vakfiye esasları ve yürürlükte olan mevzuata göre işlem yapılacaktır" şeklinde konuşuyor.
   <br/>
   <br/>
   Vakıf malı deniz
   <br/>
   <br/>
   Hastanenin bir kısmını talep eden İstanbul Üniversitesi Tıp Fakültesi Dekanı  Faruk Erzengin ise konu ile ilgili açıklama yapmaktan kaçınıyor. Vakıf Gureba bir vakıf hastanesi olduğu için ücretleri de diğer hastanelere göre daha ucuz. Halen Vakıf Gureba'da bir milyon lira olan normal muayene ücreti İstanbul Üniversitesi Tıp Fakültesi Hastanesi'nde 4 milyon lira. Üstelik hastalarından fakir olduğunu belgeleyenleri ücretsiz tedavi ediyor Vakıf Gureba Hastanesi. Hastanenin bir bölümünün 49 yıllığına devri gerçekleşirse bu devirden en zararlı çıkacak olan da yoksul halk olmuş olacak. İstanbul Üniversitesi'nin kârı ise ortada: 70 dönümlük arazi ve 200 yataklı bir hastane.
   <br/>
   <br/>
   Darülaceze'nin âkıbeti
   <br/>
   <br/>
   Osmanlı'dan günümüze kalan yüzlerce trilyonluk mal varlığı ile Türkiye'nin en büyük vakıflarından biri olan Darülaceze'de de, Bezmi Âlem Vakıf Gureba Hastanesi'nde yaşananların benzeri bir belirsizlik söz konusu. Sultan II. Abdulhamit  tarafından yoksul, yaşlı, kimsesizler ve sokak çocukları için 1895'te kurulan Darülaceze'nin yönetim biçimi son yıllarda en çok tartışılan konulardan birisi. Darülaceze'deki yönetim ve devir tartışmalarının temelinde yatan olay ise Darülaceze müesseselerinin sahip oldukları yüklü mal varlıkları.
   <br/>
   <br/>
   Hedefteki emval
   <br/>
   <br/>
   Darülaceze'nin şu anda tamamına yakını kirada olan 1500'den fazla gayri menkulü bulunuyor. Bunlardan bazıları ise şöyle: Karamürsel'deki Hersek Gölü ve çevresi, Beyoğlu'nda biri 11 katlı diğeri 9 katlı iki işhanı. Kadıköy'de 2 bin 453 m2 bahçeli köşk, Kadıköy Osmanağa'da işhanı, Heybeliada'da 13 bin 783 m2 gazino ve plaj, Şişli'de 44 bin 971 m2 arsa, Eminönü ve Beşiktaş'ta işyerleri...
   <br/>
   <br/>
   Darülaceze, 15.10. 1924 tarih ve 970 sayılı Bakanlar Kurulu Kararnamesi ile İstanbul Büyükşehir Belediyesi'ne devredildi. Yıllarca Büyükşehir Belediyesi tarafından yönetilen Darülaceze'nin yönetimine özel Darülaceze Vakfı'nın girmek istemesiyle tartışmalar da başladı. 16 Mayıs 1991 tarihinde kurulan Darülaceze Vakfı'nın Başkanı Cahit Özden, hazırladıkları kanun tasarısı ile Darülaceze Yönetimi'nin 'hibe şeklinde' kendi vakıflarına devrini istedi. Hazırlanan kanun teklifi 1995 yılının haziran ayında TBMM Plan Bütçe Komisyonu'nda görüşüldü, ancak kabul edilmedi. Kurucuları arasında birçok ünlü simanın bulunduğu vakfın, Darülaceze'nin mal varlığına yöneldikleri yönündeki iddialarda o dönemde basında sıkça yer alan bir konu olmuştu.
   <br/>
   <br/>
   Özel Darülaceze Vakfı'nın Başkanı Cahit Özden ve ekibi kanunen giremedikleri halde fiilen Darülaceze'nin yönetimine katılıyorlardı. Vakfın, Darülaceze yönetiminden çıkarılmasını isteyen İstanbul Büyükşehir Belediyesi bunun üzerine Danıştay'a başvurdu. Ancak Danıştay 16 Ekim 1998'de verdiği karar ile, Darülaceze'nin İçişleri Bakanlığı'na bağlı olduğunu ve İçişleri Bakanlığı tarafından belirlenecek bir kurulla yönetilebileceğini açıkladı. Buna karşılık verdiği kanun teklifinde başarılı olamayan Cahit Özden başkanlığındaki vakıf, İçişleri Bakanlığı aracılığı ile yine Darülaceze yönetimine girmeyi başardı. İçişleri Bakanlığı tarafından oluşturulan 8 kişilik Yönetim Kurulu'nun üç üyesi yine Darülaceze Vakfı'ndan alınıyordu.
   <br/>
   <br/>
   İçişleri Bakanlığı'nca oluşturulan söz konusu kurul, İstanbul Büyükşehir Belediyesi tarafından Darülaceze Müdürlüğü'ne atanmış olan Şaban Deniz'i görevinden alarak, Vali Yardımcısı M. Ata Aksoy'u atadı. Böylece 9 Mart 1999 tarihi itibariyle, M. Ata Aksoy Darülaceze'nin yeni müdürü oldu. Darülaceze'nin, altında Atatürk'ün de imzasının olduğu Bakanlar Kurulu Kararı ile İstanbul Büyükşehir Belediyesi'nin yönetiminde olduğunu savunan Belediye yetkilileri ise, İstanbul Bölge İdare Mahkemesi'ne yürütmenin durdurulması yönünde yeni bir dâvâ daha açtı. Dâvâ halen sürüyor...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2653B14CACDE935A20AB167DB27D2699?newsId=4234), [web.archive.org (arşiv bağlantısı)](http://web.archive.org/web/20140909131127/http://www.aksiyon.com.tr:80/aksiyon/newsDetail_getNewsById.action;jsessionid=2653B14CACDE935A20AB167DB27D2699?newsId=4234)
