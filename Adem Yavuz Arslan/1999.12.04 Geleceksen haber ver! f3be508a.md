# Geleceksen haber ver!

*Adem Yavuz Arslan 1999.12.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Deprem olacak mı, olacaksa ne zaman olacak? Bu konu ile alakalı çok şeyler söylendi, söylenmeye de devam ediliyor.
  </font>
 </div>
 <div id="newsText">
  <font class="detail-text">
   Depremle ilgili bilimadamlarımız televizyon televizyon dolaşıp depremi tartışırken Ruslar tarafından geliştirilen cihazlar depremi önceden tespit konusunda ciddi adımlar atıyorlar. Moskova Yerfiziği Enstitüsünde geliştirilen ve EMR Rezonans Sistemi adı verilen sistem yıllardır depremi önceden tespit konusunda önemli sonuçlar elde etti. Geçtiğimiz hafta Belçika'da düzenlenen Uluslararası Sismoloji Fuarı'nda altın madalya alan sistem önümüzdeki günlerde Sakarya'da denenecek.
   <br/>
   <br/>
   Yerfiziği konusunda dünya çapında bir üne sahip olan Moskova Yerfiziği Enstitüsü yaklaşık 80 yıldır deprem konusunda çalışmalar yapıyor. Dünyanın çeşitli bölgelerinde olan zemin hareketlenmelerini takip eden enstitü, depremi önceden tespit konusunda sistemler de geliştirmiş durumda. Bu sistemlerden halen en yaygın olarak kullanılanı olan EMR Rezonans Sistemi, 1975'te Çin'de meydana gelen 7.2'lik depremi 4 saat öncesinden tespit etmiş. Vitali A Morgounov başkanlığındaki enstitü ayrıca 17 Şubat 1996'da Kafkasya'nın Mineral'nye Vody şehrinde meydana gelen 4.1'lik depremi de iki gün önceden haber vermiş. Yine  aynı yerde 28.02.1996'da meydana gelen depremi de 2 gün önceden haberdar etmişti. Yaklaşık 45 kilometre çapında bir alana yerleştirilen vericiler ve bu vericilerin bağlı olduğu bir bilgisayar ağına dayanan bu sistem önümüzdeki günlerde Sakarya'da denenecek. Eğer sistem başarılı olursa tanesi yaklaşık 70 bin dolar olan konfigürasyondan fay hatları üzerine yerleştirilmesi planlanıyor.
   <br/>
   <br/>
   EMR sistemi yanında iyonosferdeki hareketlenmeleri takip ederek depremi önceden belirleme çalışmaları yürütülüyor. Bu diğerlerine göre karmaşık ve çok pahalı bir sistem. Uzaydan, iyonesfer tabakasındaki değişimler takip edilerek muhtemel depremin yeri ve zamanı tespit edilmeye çalışılıyor. Nitekim 1989 Ermenistan depreminden sonra kontrol edilen uydu fotoğraflarında iyonesfer tabakasındaki değişimlerin aslında depremi haber verebildiği ortaya çıkmıştı.
   <br/>
   <br/>
   Deprem önceden bilinebilir mi?
   <br/>
   <br/>
   Sakarya Üniversitesi Fen Edebiyat Fakültesi Fizik Bölümü öğretim üyesi Doç. Dr. Elman Aliyev uzun süredir deprem konusunda yaptığı çalışmalar ile tanınıyor. Sakarya Üniversitesi'nden önce Moskova Yerfiziği Enstitüsü'nde çalışan Aliyev depremin önceden bilinmesinin mutlak anlamda mümkün olmadığını söylüyor. Deprem konusunda medyada bu kadar çok tartışma yapılmasının yanlış olduğunu iddia eden Aliyev  "Deprem konusunda söylenenlerin tamamı tahminden öteye gitmiyor. Ancak gerçek olan şu ki deprem bir anda olmaz. Gerek zeminde, gerekse gökyüzünde birtakım belirtileri var. Ama sorun şu ki deprem tek çeşit değil. Siz bir deprem çeşidi ile ilgili sistem geliştiriyorsunuz ancak o sistem başka şekilde meydana gelen bir depremi tespit edemiyor. EMR Rezonans sistemi 1975'teki 7.2'lik Çin depremini bilmişken aynı bölgede 1976'daki 7.8'lik depremi bilememiştir. Çünkü iki deprem arasında zemin oynaması farklıdır. Bu tüm dünyada böyledir. Depremin çok çeşidi vardır ve ancak komplike sistemlerle önceden bilinebilir. Her depremi önceden bilmek mümkün olmasa da bir kısmını önceden tespit mümkün olabilir" diyor.
   <br/>
   <br/>
   Uyarı  tartışması
   <br/>
   <br/>
   Depremi önceden tahmin tartışmaları sürerken Rus Tula Üniversitesi Yer Bilimleri Akademisi'nden Prof. Dr. O. V Martinov'un 17 Ağustos'tan önce Moskova'daki Türk Büyükelçiliğini uyardığı iddiası netlik kazanmıyor. Martinov Türk makamlarını uyardığını söyleyip geçtiği faksı gösterirken Türk Büyükelçiliği sözkonusu faksın kendilerine gelmediğini savunuyor. Martinov'un  9 Ağustos 1999 tarihinde gönderdiğini iddia ettiği faksta " Elimizdeki mevcut verilere göre  ülkenizde şiddetli bir deprem belirtisi gözlenmektedir. Ülkenizde bulunan ilgili kuruluşlar ile diyaloğa geçmek istiyoruz" deniliyor. Martinov, Yunanistan'ı da aynı tarihlerde uyardığını söylüyor. Uluslararası deprem literatüründe ismine pek rastlanmayan Martinov, iyonosfer tabakasındaki değişimlerin depremi önceden haber verdiğini iddia ediyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5591-geleceksen-haber-ver.html), [web.archive.org (arşiv bağlantısı)](http://web.archive.org/web/20130513094204/http://www.aksiyon.com.tr:80/aksiyon/haber-5591-geleceksen-haber-ver.html)
