# Afrika’dan ziyaretçilerimiz gelmiş!

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050227160720im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227160720im_/http://www.aksiyon.com.tr/resim/351/6.jpg" vspace="5"/>
  </p>
 </font>
 <font class="content">
  Krizden kıvranan Türkiye’nin umudu gelecek 10 milyon turist. Şu ana kadar milyonlarca turist geldi Türkiye’ye. Ancak gelenler içerisinde küçük bir grup vardı ki, bir çok özelliği ile diğerlerinden çok farklıydı.
 </font>
 <br/>
 <p>
  <font class="content">
   11 ile 13 arasında değişen yaşları, koyu renk tenleri ve renkli kıyafetleri ile gittikleri her yerde ilgiyi üzerlerine çekti bu küçük turist grubu. Çok uzaklardan, daha önce hiç görmedikleri, hakkında pek bilgileri olmadığı Türkiye’ye tatile gelenler Nijerya’daki Türk Kolejlerinde okuyanların bir kısmıydı. 25 kişilik grup 10 gün boyunca başta İstanbul olmak üzere Türkiye’nin değişik şehirlerini gezdiler. Türkiye’deki son günlerinde, biz de bu renkli gruba katıldık ve İstanbul’u onlarla gezdik. Amacımız gözlem yapmaktı. Kimdi bunlar, neden Nijerya’dan kalkıp gelmişlerdi ve dahası nasıl oluyordu da Türkçe konuşabiliyorlardı? Ekiple yağmurlu bir pazar sabahı Zeytinburnu’nda kaldıkları otelde buluştuk. Önceleri, ‘Renkleri, dilleri, (bir kısmı için en azından) dinleri, alışkanlıkları farklı bir grupla akşama kadar gezilir mi?’diyordum ama daha otelin lobisinde, Umar’la tanışınca birden fikrim değişiverdi. Öyle ya zenci bir çocuk, üzerine ay yıldızlı Türkiye t—shörtünü giymiş, Türkiye hakkında konuşuyoruz. Aksanlı da olsa Türkçe konuşuyor, önümüzdeki seneye çok daha düzgün konuşağını söylüyor Türkçe için. Ekiple tanışıyoruz. Ardından 13’ü kız, 12 ’si erkek 25 kişilik ekiple otobüsümüze atlayıp yollara düşüyoruz. Onlar İstanbul’u gezmeye devam edecekler ben de gözlem yapacağım. Tabii onlar haber yapacağımdan da habersizler. Yol boyunca çocuklarla tanışıp konuşuyoruz. Nijerya’nın sıcağından mıdır nedir hepsi çok sıcak kanlı çocuklar. Galatasaray’dan, Pamukkale’den, Türk yemeklerinden, Tarkan’dan konuştuk günboyu. Camileri gezdik, alışverişe gittik. Dedim ya çok sıcak kanlı çocuklar, tıpkı kıyafetleri gibi. Sürekli konuşuyorlar. Bazen Türkçe, bazen İngilizce, bazen de yerel dilleri ile.
   <br>
    <br>
     Çocuklardan belki de en sempatik olanı Umar Saleh Nagero (12) bana Türkçe şarkı ziyafeti çekti. Aksanlı Türkçe konuşuyor ama aksansız olarak Tarkan’ın parçalarını söylüyor. Şıkıdım’la başlattığı mini konserini Barış Manço’dan ‘Gül pembe’ ile sürdürüyor. Umar Saleh Nagero, Kano kentindeki Türk Koleji’nin öğrencisi. Orta kısım ikinci sınıfa gidiyormuş. Babası Nijerya’nın en büyük petrol dağıtım şirketinin sahibiymiş. Türkiye hakkında konuşuyoruz. Gelmeden önce ne düşünüyormuş, şimdi ne düşünüyor? Burada çok güzel vakit geçirdiğini anlatarak başlıyor izlenimlerine; “Türk Kolejinde okuyorum. Türkiye hakkında hiç bir şey bilmiyordum. İlk kez geldim ve çok sevdim. Deniz muhteşemdi, tarihi mekanlar çok güzel, büyüleyici. Ayrıca Türkler çok kibar insanlar, bize çok sıcak davranıyorlar.” Anlatmaya devam ediyor yarı Türkçe yarı İngilizce. Türkiye’de en çok Bursa’yı sevmiş. Neden ay yıldızlı Türkiye t—shört’ü giydiğini sorduğumda; “Türkleri çok seviyorum” diye cevaplıyor. Barış Manço’nun ‘Gül pembe’sini, Tarkan’ın ‘Şıkıdım’ını aksansız söyleyebilir. İmkan dahilinde olursa hedefi İstanbul’da üniversite okumakmış. Nijeryalı öğrencilerin tamamı ülkenin üst düzey yöneticileri ve zenginlerinin çocukları. Mesela 13 yaşındaki Zainap Daggash’ın babası Hava Kuvvetleri Komutanı, Samirah Abubakar’ın (12) babası Bölge Valisi, Mubarak Garba Haruna’nın (12) babası Nijerya Finans Bakanı, 12 yaşındaki Abubakar S. Kaliel’in babası Devlet Bakanı. Abubakar S. Kaliel de Türkiye’ye ilk kez gelenlerden. Türkiye’nin Nijerya’dan çok ileride olduğunu düşünüyor; “Burada olmaktan çok mutluyum. Her şey çok güzeldi. Türkler çok kibar ve nazik insanlar, gittiğimiz her yerde bize çok ilgi gösterdiler. Konukseverliklerine hayran oldum dersem yalan olmaz. ” Dünya rüşvet sıralamasında etkisi olur mu bilinmez Nijeryalı çocuklardan ilginç bir cevap geldi “Dikkatinizi neler çekti?” sorusunu yönelttiğim zaman; “Polisleriniz çok kibar ve yardımsever. Ayrıca rüşvet istemiyorlar.”
     <br>
      <br>
       Kafile içerisindeki kızlar ise ayrı bir âlem. Türkçeyi erkeklere oranla daha iyi öğrenmişler. Hatta bence biraz abartmışlar. Benim bile söyleyemediğim ‘Çile bülbülüm çile’ diye başlayan zor şarkıları aksansız söyleyebiliyorlar. Minibüsle Sultanahmet’e giderken bize mini bir konser bile verdiler. ‘ Üsküdar’a gideriken ’ le başlayıp ‘Çile bülbülüm çile’ ile devam ettiler, ardından da ‘ Kara sevda’ ile bitirdiler. Nasıl olup da bu kadar net söyleyebildiklerini soruyorum çocuklara. Cevapları net; “ Türkiye’yi seviyoruz ”. Kız grubundan Zainab Daggash (13) Hava Kuvvetleri Komutanı’nın kızıymış. Türk okulunu tercih ettiği için, Türkiye’ye geldiği için memnunmuş. Kano Bölge Valisi’nin kızı Samirah Abubakar da (13) Türkiye’yi ve Türk insanını çok sevdiğini anlatıyor. Gün boyunca çocuklarla konuşuyoruz, Türkiye’den, Nijerya’dan, Galatasaray’dan, Türk yemeklerinden.
       <br/>
       <br/>
       Bazen Türkçe bazen İngilizce, ama iyi anlaştık. Akşam olurken karşılıklı e—mailleri de alıp verdik bu arada.
       <br/>
       <br/>
       Nijerya’ya Türk üniversitesi
       <br/>
       <br/>
       Biz Türkiye’de krizlerle yatıp kalkarken girişimci idealist Türkler dünyanın dört bir yanında güzel işlere imza atıyorlar. Tıpkı Nijerya Türk Koleji’nde olduğu gibi. Nijerya çok uzaklarda; uçakla bile ulaşmak 13 saat sürüyor Türkiye’den (direkt uçuş olmaması büyük problemmiş). Kano Türk Koleji’nin öğretmenlerinden olan ve grubun rehberliğini yapan Tayyar Arslan’ın verdiği bilgilere göre Nijerya’da Türk kolejleri 1998’den bu yana varlar. İlk olarak 1998—1999 döneminde eğitime başlanmış ve bugün 4 okul var. Başkent Lagos’ta 2, diğer önemli kentler olan Abuja ve Kano’da da birer okul var. Halen 500’ün üzerinde öğrenci öğrenim görüyor Türk Kolejlerinde. Kolejlerde eğitim dili İngilizce. Ama Türkçe tüm okullarda öğretiliyor. Okullar hakkında iyi bir imaj olduğunu söylüyor Tayyar Arslan; “SÜRAT Eğitim Hizmetleri A. Ş. olarak Nijerya’da dört okulumuz var. Nijerya Afrika’nın en zengin ülkelerinden birisi. Zengin doğal kaynakları var ancak hep Batılılarca işletilmiş. İlk kolej açıldığı zamandan bu güne, çok kısa bir sürede büyük ilgi gördük. Eğitim yöntemi ve kalitesi ile kabul gördük ve şu anda aşırı bir talep var. Yeni dönem kayıtları bir öncesi yılın Nisan ayında bitiyor. Devlet, başkent Lagos’un merkezinde 10 milyon dolarlık bir araziyi bağışladı. Üzerine üniversite kampusü kuruyoruz. 2006’da tamamen bitmiş olacak ve modern bir kampuste eğitime devam edeceğiz. ” Arslan’ın verdiği bilgiye göre Nijerya’da Türk okullarının Türkiye’nin tanıtımı için katkısı büyükmüş; “Bizim okullarımızda Müslümanlar ve Hıristiyanlar, siyahlarla beyazlar beraber okuyorlar. Ülkenin kaynaklarının yıllarca Batılılar tarafından kullanılması nedeniyle beyazlara karşı bir antipati vardı. Biz bunu soğutuyoruz. Ayrıca çok dinli çok renkli bu ülkede bir ortak nokta gibiyiz. Şu ana kadar Türkiye için çalıştık. Türkiye ile iş yapmak isteyen, tatilini Türkiye’de geçirmek isteyenlerin sayısı giderek artıyor. Ayrıca Nijerya Türkiye için mutlaka değerlendirilmesi gereken bir pazar.”
       <br/>
       <br/>
       Nijerya 150 milyonluk bir petrol ülkesi. Ancak darbeler ve kargaşalar ülkenin gündeminde sürekli yer tutmuş. Öyle ki demokrasi henüz üç yıllık. 29 Mayıs 1998’de demokrasiye geçilmiş ve ülkenin yarısı şeriat esaslarına göre yönetiliyor. Yeri gelmişken söyleyeyim Nijerya hükümeti Türkiye ile sıkı diyalog kurmak istiyormuş, direkt uçuşların başlaması sağlanırsa iki ülke arasında ticaret ciddi boyutlara ulaşacakmış. Hatta bizim kapatmak için elimizden geleni yaptığımız imam hatip liselerine talip olmuşlar. İmam hatip modelinde okullar açılmasını talep etmişler. Bunlar öğretmenleri Tayyar Arslan’dan aldığım bilgiler. Gerek çocuklarla, gerekse de öğretmenleriyle gün boyu konuştuk. Öğrenciler ülkeleri hakkında çok şey anlattılar, öğretmenleri hedeflerinden bahsettiler. Akşam olmuştu ve artık onların dönüş vaktiydi. Onlar 12 saat süren yolculuklarına çıkarken benim zihnimde İngiltere’de The London Skills İnstutite’de yaşadığım bir olay tekrar canlanıyordu. Okulda öğrenciydim ve öğretmenlerden Kolah isimli Nijeryalı olanla kafetaryada laflıyorduk. Nijeryalı üstelik Kano doğumlu olduğunu söyleyince ben de; ‘Benim de ağabeyim orada yaşıyor. Türk Kolejinde öğretmen” dediğim zaman “Ne!? Orada mı yaşıyor? Ben orada doğdum ve orada asla yaşayamam. Senin kardeşin ve arkadaşları çılgın olmalı” demişti. Kolah’ın tespiti doğruydu. Onlar çılgındı. Yoksa ne işleri vardı Nijerya’nın çöllerinde?.
       <br/>
       <br/>
       e—mail: a. yavuz@aksiyon. com. tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12912), [web.archive.org (arşiv bağlantısı)](http://web.archive.org/web/20050227160720/http://www.aksiyon.com.tr:80/detay.php?id=12912)
