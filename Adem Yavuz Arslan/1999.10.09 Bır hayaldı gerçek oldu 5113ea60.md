# Bır hayaldı gerçek oldu

*Adem Yavuz Arslan 1999.10.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ankara'da düzenlenen İDEF'99 fuarında bir silah herkesin dikkatini çekti. Hakkında haberler yazıldı, farklı görüşler ortaya atıldı.
  </font>
 </div>
 <div id="newsText">
  <font class="detail-text">
   Oysa ondan teknik olarak daha üstün silahlar vardı fuarda. Bu roketi diğerlerinden farklı kılan şeyse yıllardır 'hayal' olarak nitelendirilen tamamen yerli roketin imal edilmiş olmasıydı. Gerçi teknik olarak çok mükemmel değildi, ancak tamamen yerli üretim olması dikkatleri çekmeye yetti. Uzun süredir savunma sanayiinde araştırma geliştirme çalışmaları yürüten TÜBİTAKSAGE, Türkiye'nin ilk yerli roketini üretip başarıyla denedi. TOROS 230 A ve TOROS 260 A adını taşıyan roketler, artık Türk ordusunun emrinde.
   <br/>
   <br/>
   İlk roketimiz TOROS adını Topçu Roket Sistemi'nin kısaltılmasıyla bumuş. TOROS; Makine Kimya Endüstrisi Kurumu'nun talebi üzerine ODTÜ Makine Mühendisliği üyesi Prof. Dr. Ömer Anlağan'ın başkanlığındaki SAGE tarafından ve yaklaşık üç yıl süren çalışmalar sonucunda üretildi. TOROS 230 A ve TOROS 260 A adını taşıyan roketler Amerikan Ordusu'nda kullanılan MLRS adlı roket sisteminden esinlenerek yapıldı, ancak tasarımı ve üretiminde kullanılan malzemelerin tamamı yerli. Projenin sorumlusu Prof. Dr. Ömer Anlağan, ürettikleri roketi 'yarının silahı' olarak tanımlıyor.
   <br/>
   <br/>
   Karadeniz'de yapılan ilk denemeleri başarılı olan TOROS'u geliştirme çalışmalarının devam ettiğini belirten Prof. Anlağan, " Tamamen yerli bir üretim oldu. Hepsi genç ve iyi yetişmiş mühendis arkadaşlarla yürüttük projeyi. Bazıları bu roketleri 40 yıl önce Almanlar kullandı dediler. Doğrudur, ancak Amerika uzaya gitti diye biz uzay çalışması yapmayacak mıyız? Belki ürettiğimiz roketin benzerleri daha önce üretildi, ancak bizim gibi büyük miktarlarda silah alan bir ülkenin yerli üretimi yabana atılmayacak bir başarıdır. Belki de 1/10 oranında daha ucuza mal edeceğiz bu silahı" şeklinde konuşuyor.
   <br/>
   <br/>
   'Yarının silahı'
   <br/>
   <br/>
   Türk savunma sanayiine kazandırılan TOROS roket sistemi ilk etapta iki farklı şekilde üretildi. Roketlerden ilki 230 A 1065 km, ikincisi TOROS 260 A, 15100 kilometre menzilli olarak üretildi. Roketlerin fırlatma başlıkları ile fırlatma borusu ilk kez kozmopolit bir maddeden üretildi. Roket, patladığı zaman öldürücülüğü bilyelerin dağılması ile orantılı olarak artıyor. Bu bakımdan dünyada örneği yok. Roket başlıklarından biri 25 bin bilye başlıklı ve yarıçapı 100 metre olan bir alanda etkili oluyor. İkincisi ise, 31 bin bilyelik başlık taşıyor ve 105 metre yarıçapta öldürücü etkiye sahip. TOROS mermilerinde Türkiye'de geliştirilmiş ve denenmiş en büyük roket motorları mevcut. İleri teknoloji ürünü yüksek parça etkinlikli, bilyeli savaş başlıkları benzer büyüklükteki başlıklar arasında en yüksek tahrip gücüne sahip.
   <br/>
   <br/>
   Proje sorumlusu Prof. Dr. Ömer Anlağan TOROS için 'yarının silahı' tabirini kullanıyor: " TOROS, lojistik destek aracından bakım onarıma, atış komuta kontrol aracından fırlatma aracına kadar çalışmanın en başından itibaren bütün bir sistem olarak planlandı. Günümüz muharebelerinde en önemli unsurun zamanın etkin kullanılması olduğu göze alındığında, TOROS'un getirdiği en büyük yeniliklerden biri de mühimmatların teker teker yüklenmesi yerine, fırlatıcı kutu sistemi kullanılarak yüklenmesidir. Daha önceden saatler alan mühimmat yükleme ve atışa hazır hale gelme süresi TOROS'ta dakikalarla ifade edilmekte. Proje ile ilgili çalışmalar sürüyor, seri üretime geçmeyi başardıktan sonra yeni projeler için kolları sıvayacağız" diyor Prof. Anlağan.
   <br/>
   <br/>
   İlk yerli roketle ilgili olarak ise bazı çevrelerden gelen tepkileri anlamadığını söyleyen Anlağan, "Biz bize verilen yerli üretim görevini başarıyla yaptık. Tamam, bu roketlerin benzerlerini Almanlar 40 yıl önce yaptı. Ne diye yerli roketi yaptık diye seviniyorsunuz diyorlar bize. O zaman herkes bir şeyler yaptı diye bizim hiç bir şey yapmamamız mı lazım! Hiç uzay çalışmalarında bulunmamamız lazım o zaman. Bence bu roket Türk insanının, Türk mühendisinin bir başarısıdır. Eğer bunu başkaları yapmıştı dersek savunma sanayimizi dışa bağımlılıktan kurtaramayız" şeklinde tepkisini dile getiriyor.
   <br/>
   <br/>
   "Yerli sanayiye özgüven"
   <br/>
   <br/>
   Denemelerde tam puan alan sistemin şu anda seri üretim çalışmaları yapılıyor. Daha sonra başta güdümlü olmak üzere daha uzun menzilli roket ve füze sistemleri üzerinde çalışmalar başlıyacak. Şu aşamada TOROS'un yerli üretiminin ne kadar tasarruf sağlayacağı konusunda ise net bir rakam yok, Prof. Anlağan en az yüzde 50 oranında ucuza mal edebileceklerini söylüyor ve ekliyor: "Bu bir başlangıç tabii. Başka projeler de yapılacak. Türkiye'nin silah üretip satabilmesi  önemli bir başarıdır."
   <br/>
   <br/>
   Sonuçta, 2015 yılına kadar Türk Silahlı Kuvvetleri'nin 150 milyar dolarlık modernizasyon prejesini hayata geçireceği dikkate alındığında, TOROS yüzde yüz yerli bir ürün olarak ön plana çıkıyor. Zira, Türkiye hali hazırda uçaktan helikoptere, tanktan fırkateyne kadar bir çok alanda tamamen dışa bağımlı durumda. Bu da yerli sermayemizin hem bu silahların ithali için yabancı silah üreticisi ülkelere akması, hem de Türkiye'nin savunma sanayiinin, yedek parça ve yan ürünlerde de bu ülkelere bağımlı hale gelmesi anlamına geliyor. TOROS, bu açılardan Türkiye'nin yüzde yüz yerli savunma sanayi yatırımları için gerçekleştirilmiş önemli bir proje ve özgüveni oluşturuyor. TOROS benzeri yerli savunma silahları üretiminin daha da artarak, TSK'nın 2015 yılına kadarki modernizasyonunu büyük oranda yerli teknolojiye  dayalı gerçekleştirmesi, şüphesiz herkesin ortak temennisi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5449-bir-hayaldi-gercek-oldu.html), [web.archive.org (arşiv bağlantısı)](http://web.archive.org/web/20140720205230/http://www.aksiyon.com.tr:80/aksiyon/haber-5449-bir-hayaldi-gercek-oldu.html)
