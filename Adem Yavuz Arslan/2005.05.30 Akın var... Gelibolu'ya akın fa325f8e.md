# Akın var... Gelibolu’ya akın

*Adem Yavuz Arslan 2005.05.30*

<div bgcolor="#FFFEF6">
 <font>
  <img border="0" height="1" src="/web/20060113114658im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060113114658im_/http://www.aksiyon.com.tr/resim/547/14.jpg" vspace="5"/>
  </p>
 </font>
 <font class="content">
  Ne Antalya ne Bodrum. İç turizmde Gelibolu fırtınası esiyor. Sadece hafta sonları 100 bini aşkın kişi Milli Parkı ziyaret ediyor. Bu rakamın yıl sonunda 2 milyona ulaşması bekleniyor. Şehitliklerde, anıtlarda, siperlerde yaşlısından gencine, öğrencisinden kariyer sahibi insanlar kadar her kesimden binlerce kişi, savaşın yaşandığı mekanları geziyor.
 </font>
 <p>
  <font class="content">
   21 Mayıs Cumartesi saat 05.10. Sert esen rüzgâra ve her an fırtına kopacakmış gibi duran kara bulutlara rağmen yüzlerce otobüs yanaşıyor Eceabat meydanına. Normalde 4 bin 500 kişinin yaşadığı bu küçük ilçe özellikle hafta sonları henüz gün ağarmadan dolup taşmaya başlıyor. Yüzlerce otobüsle gelen binlerce kişi ilk olarak Eceabat’ta mola veriyor. Camiler, lokantalar, çay bahçeleri ve hediyelik eşya satıcıları tıklım tıklım dolu. Öğrencisi, çalışanı, yaşlısı ve genciyle binlerce kişi bir yandan kahvaltı yapıyor bir yandan da hediyelik eşyalara bakıyor. Henüz güneş doğmamış; ama Gelibolu yoğun bir güne çoktan başlamış bile. Tabii bu durumdan en çok bölge halkı memnun. Köylü kadınlar iskeledeki yerlerini almış; restoranlar sabah kahvaltısı yetiştirmeye çalışıyor. Yavuzlar Lokantası’nın garsonları hem müşteriye hizmet sunuyor hem de yaşanan durumu özetliyor: “Hafta sonları ortalama 600 otobüs giriş yapıyor Eceabat’tan. Bugün hava bozuk. O yüzden gelen az ama 900 otobüsün geldiği hafta sonları da oldu.”
   <br>
    <br>
     Son yıllarda esen, bu yıl da zirveye çıkan ‘Gelibolu Fırtınası’nın ilk ayağı Eceabat’ta durum böyle. Yer gök Türkiye’nin dört bir tarafından gelen otobüslerle dolu. Araçlardaki pankartlar çeşitlilik hakkında fikir vermeye yetiyor: “Adıyaman Hügem Dersanesi, İstanbul Yeditepe Üniversitesi, İETT çalışanları, Antalya Anadolu Lisesi, Kastamonu 1. ve 2. grup, Zeytinburnu Belediyesi...” Üzerinde bir işaret olmayanların nereden geldiğini ise araçların plakaları ele veriyor. Belediyeler, üniversiteler, okullar, çeşitli sivil toplum örgütleri ve bağımsız olarak organize olmuş gezi grupları renkli görüntüler oluşturuyor. Sanki küçük bir Türkiye var Gelibolu’da.
     <br/>
     <br/>
     Aslında bu kalabalık cevapsız soruları da içinde barındırıyor. Ne oldu da Gelibolu, bu kadar cazibe merkezi haline geldi? Manzara Saddam döneminde yıllarca Kerbela’ya gidemeyen Şiilerin, çoluk çocuk yollara düşmesini hatırlatıyor; yıllarca yasaklanmış, gidilmesi engellenmiş bir bölgeye ulaşmak isteyen heyecanlı insanları çağrıştırıyor. Kalabalıklar, geniş mekanı bir ucundan diğerine ziyaret etmenin tatlı telaşını yaşıyor. Hem de sabahın ilk ışıklarından akşamın karanlığına kadar... Tabyalar, Abide, Conkbayırı, Anzak Koyu, Anafartalar... Her yer dolu, her yer ziyaretçi akınına uğramış. Gelibolu’yu gezmeye gelenleri tarih, ortaya koyan inanılmaz mücadele ve savunma kadar yine kendileri gibi bölgeye gelen ziyaretçilerin yoğun ilgisi de şaşırtıyor.
     <br/>
     <br/>
     Tarihin yeniden keşfi
     <br/>
     <br/>
     Bu kadar insan hem de hafta sonu bölgeya akın edince ortaya birtakım sorunlar da çıkmıyor değil. Aşırı yığılmadan kaynaklanan bir kaos mevcut. Jandarmanın tüm iyi niyetli çalışmalarına rağmen trafik kilitleniyor. Çöp yığınları ise ciddi bir sıkıntı. Bölgedeki mekanların hiçbiri ihtiyaca cevap veremiyor. Bir yıl öncesine kadar tuvalet sıkıntısı had safhadaydı. Şimdi bu problem nisbeten çözülmüş. Ancak, başka sorunlar yaşanıyor. Örneğin, binlerce ziyaretçi için uzman rehber bulunamıyor. Eceabat Kaymakamı Yaşar Karadeniz rehber taleplerine yetişilemediğini ifade ediyor.
     <br/>
     <br/>
     Fakat Gelibolu üzerindeki tartışmalar başka bir noktadan çıkıyor. CHP Grup Başkan Vekili Sinan Anadol ve beraberindeki CHP milletvekilleri geçtiğimiz hafta Gelibolu’da incelemelerde bulundu. Ardından mecliste basın toplantısı düzenlediler. İddialarına göre “Gelibolu, Anıtkabir’e alternatif yapılmaya çalışılıyor.” idi. Ehliyeti olmayan rehberler savaşı ‘başka türlü’ anlatıyordu. Sinan Anadol bu iddiasını da Gelibolu’yu gezmeye gelenlerin büyük bir kısmının muhafazakar kesimden olmasına bağlıyordu. AK Parti Çanakkale Milletvekili Mehmet Danış, bu açıklamaları ‘siyasi kıskançlık’ olarak değerlendiriyor. Doğma büyüme Çanakkaleli olduğunu, yıllarca Gelibolu’nun ihmal edildiğini, son birkaç yılda yapılan düzenlemeler sayesinde bölgenin tekrar cazibe merkezi haline geldiğini belirten Danış’a göre, yapılması gereken, milli değerleri siyasi malzemeye dönüştürmeden millete kazandırmak. “Yanlış yaptığına inandığınız rehberleri denetlersiniz olur biter. İnsanların tarihiyle tekrar barışmasına, onu keşfetmesine engel olmamak ya da konuyu başka alanlara çekmemek lazım.” diyen Danış’a göre Gelibolu’da daha yapacak çok şey var. Şu anda bir kaos halinin olduğunu, rezervasyon sisteminin mutlaka bölgede uygulamaya geçirilmesi, su ve çöp sorununun bir an önce çözülmesi gerektiğini belirterek, halen devam etmekte olan projeler bitirildiği zaman Gelibolu’nun sadece Türkiye’nin değil tüm dünyanın en önemli milli parklarından biri haline geleceğini söylüyor.
     <br/>
     <br/>
     Gelibolu’da son yıllarda ciddi çalışmalar yapıldı. Şehitlikler düzenlendi, yollar yapıldı. Halen devam eden 66 ana proje ve 150’ye yakın alt proje var. Ayrıca, 120 kilometrelik ziyaret yolunun da yapımı sürüyor. Gelibolu’daki milli park çalışmaların 4 yılda bitirilmesi planlanıyor. Bütün bu çalışmalar Gelibolu’ya girişten itibaren hissediliyor. Fakat yeni şehitliklerin yapılması, medyadaki olumlu haberler yaşanan yoğun ilginin açıklamasına yeterli mi? Bu konuda aslında Gelibolu esnafından yerel yöneticilere kadar herkesin kafası karışık. Kimse net ifadelerle Çanakkale’ye olan ilginin açıklamasını yapamıyor. Çanakkale Milletvekili Mehmet Danış bu soruya net bir cevabın verilmesinin zor olduğunu, tek sebebe bağlamanın da yanlış olacağını düşünüyor. Anadolu’da her aileden mutlaka bir şehidin Çanakkale’de olmasının, son yıllarda yapılan haberlerin ve başbakanın her yıl törenlere bizzat katılmasının ziyaretleri artırdığını vurguluyor. “Aslında moda etkisi de olabilir. Herkes bir diğerine anlatıyor, ilgi birbirini tetikliyor. Kamu vicdanı harekete geçti.” diyor.
     <br/>
     <br/>
     Eceabat Kaymakamı Yaşar Karadeniz’e göre ilgi son birkaç yıldır artıyor; ama zirveye çıkması son iki yılda oldu. Son dönemdeki “Anıtkabir’e alternatif yapılması” tartışmalarını yersiz bulan kaymakam Karadeniz, “TÜRSAB  2001 yılında bir kampanya başlattı ve her öğrencinin burayı görmesinin önü açıldı. İlk olarak 3 bin öğrenci geldi o yıl. Mevcut iktidar o zaman yoktu. İktidar değişikliği, medyanın pozitif haberleri, buraya yapılan yatırımlar ve Başbakan’ın iki yıldır törenlere katılması burayı popüler hale getirdi.” diyor. Gelibolu’ya olan ilginin her yıl ikiye katlandığını söyleyen Karadeniz’e göre, yıl sonuna kadar bu bölgeyi 2 milyon kişi ziyaret edecek. Özellikle hafta sonları ortalama 900-1000 otobüs ve 200 civarında minibüsün bölgeye geldiğini belirten Karadeniz’e göre, şu anda bir karmaşa hakim ve çözümü için özel bir yönetim statüsü olmalı.
     <br/>
     <br/>
     Son birkaç yıla kadar kendi halinde bir köy olan ve çiftçilikle uğraşan Kilitbahir Köyü bugünlerde inanılmaz bir yoğunluğa sahne oluyor. Köye hafta sonları yaklaşık 100 bin kişi geliyor. Yollarının bir kısmı stabilize olan köyde gökyüzüne doğru bir toz bulutu yükseliyor. Otobüsler, minibüsler, özel arabalar, satış yapmaya çalışan köylüler, çay bahçelerinde bir şeyler yiyen ziyaretçiler ve gruplar halinde  dolaşan okul öğrencileri. Sanki bir bayram yeri gibi köy meydanı. İlgi bu kadar büyük olunca köyde birtakım düzenlemelere gidilmiş. Köy meydanı otobüslerin park alanına çevrilmiş, birbiri ardına lokantalar, çay bahçeleri açılmış. İhtiyaca cevap veremeyen tuvaletlere ilaveler yapılmış ve köyün her yanı tezgahlarla donatılmış.
     <br/>
     <br/>
     Geçen yıla kadar çiftçilikle uğraşan köy halkı şimdi esnaf. Durumdan fazlasıyla memnunlar. Hatta ailecek çalışan çok sayıda Kilitbahirli var. İlgiden son derece memnun olan köy muhtarı Mumin Devrilmez, medyadaki tartışmalara tepki gösteriyor. Köylünün para kazanmaya başladığını, arsaların değerlendiğini söyleyen Devrilmez, “Spekülasyon yapmanın bir faydası yok. Yıllardır bakımsız kalan bölge nihayet hak ettiği itibarı görüyor. Bu noktada halkın ilgisinin altında başka şeyler aramamak lazım.” diyor. CHP’li vekillerin ziyaretini ise “Geldiler, misafir ettik yolladık. Bizim çöp gibi, su gibi sorunlarımız var. Spekülasyonlar karın doyurmuyor.” diyor.  Köy muhtarı Mümin Devrilmez her ne kadar durumdan memnun olsa da şikayetçi olduğu noktalar da yok değil. Özellikle hafta sonları gelen yaklaşık bin otobüse  park alanı bulmakta sıkıntı yaşadıklarını, misafirlere yeterli yiyecek sağlayamadıklarını, özellikle de çöp toplamada büyük zorluk çektiklerini anlatıyor. Muhtar Devrilmez’in köy hakkındaki bir başka endişesi ise çok ilginç; “Ziyaretçi akınını ve talebi gören bazı çevreler köyümüzü elimizden almak istiyor. Bizim şimdiki derdimiz köyümüzü kaptırmamak.”
     <br/>
     <br/>
     Gelibolu bugünlerde inanılmaz bir popülariteye sahip. Türkiye’nin dört bir tarafından yüz binlerce ziyaretçiyi ağırlıyor. Her geçen gün daha fazla insan bu şehitler diyarına geliyor. Durumu açıklamaya kimsenin kelime dağarcığı yetmiyor aslında. Basında çıkan haberler, Başbakan’ın özel ilgisi, okulların müfredatına konması gibi sebepler ilgiyi açıklamak için sıralanıyor ama yaşanan manzarayı tarif etmekte aciz kalıyor. Yaşanan tablonun özeti aslında şu: Bir millet her kesiminden unsuruyla Gelibolu’yu yeniden keşfediyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21814&yorum=4582), [web.archive.org (arşiv bağlantısı)](http://web.archive.org/web/20060113114658/http://www.aksiyon.com.tr:80/detay.php?id=21814&yorum=4582)
