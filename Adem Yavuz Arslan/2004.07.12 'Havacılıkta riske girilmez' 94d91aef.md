# 'Havacılıkta riske girilmez'

*Adem Yavuz Arslan 2004.07.12*

<div bgcolor="#FFFEF6">
 <font>
  <img border="0" height="1" src="/web/20060103203557im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060103203557im_/http://www.aksiyon.com.tr/resim/501/52.jpg" vspace="5"/>
  </p>
 </font>
 <font class="content">
  Türk Hava Yolları, filosundan eksilen RJ uçaklarının yerine yeni uçakları hizmete sokamadığı için sıkışıklık yaşıyor. 9 eksik uçakla günde 300 sefer düzenleyen ve yüzde 10 daha fazla yolcuya hizmet veren THY’de en küçük teknik arıza, zincirleme rötarları, havalimanında saatleri bulan beklemeleri de beraberinde getiriyor.
 </font>
 <p>
  <font class="content">
   Bilet fiyatlarının ucuzlaması ve özel havayolu şirketlerinin iç hatlarda uçuşlara başlaması sonucu uçakla tanışan Türk halkı, son haftalarda tedirgin. Zira, dünyanın sayılı havayolu şirketlerinden biri olarak gösterilen  Türk Hava Yolları’nda (THY) haftada ortalama üç zorunlu iniş ve saatleri bulan rötarlar yaşanmaya başladı. Yolcuları şoke eden ilk gelişme, 18 Mayıs itibariyle RJ tipi uçakların “sistematik korozyon” sebebiyle kullanım dışı bırakılmasıydı. Haberi okuyan herkesin kafasında “Yolcu patlaması yaşanan bir dönemde uçaklar aynı anda uçuştan çekilmişse tehlike büyüktür. Biz kelle koltukta mı uçtuk?”  sorusu dolaşmaya başladı. Sık sık yaşanan rötarların verdiği moral bozukluğuna bir de genel müdür Abdurrahman Gündoğdu’nun “uçaklarımız yaşlandı” şeklindeki açıklaması eklenince yüz binlerce yolcu THY hakkında şüphe duymaya başladı. THY’de ters giden neydi? Bütün bu aksaklıklar tesadüf ya da talihsizlik miydi?
   <br>
    <br>
     THY Teknik Birimi’ne göre endişe edecek  bir durum yok. Yaşanan aksaklıklar her havayolu şirketinde olacak cinsten. THY’nin teknik patronu Doç. Dr. Temel Kotil’e göre, aksaklıkların bir kısmı talihsizlikten kaynaklanıyor; ama kesinlikle bir ihmal ya da yolcuların güvenliğini riske atacak kadar ciddi bir durum söz konusu değil... “Uçaklar, yüzde 98,5 başarı oranıyla üretilir. Yani yüz uçuştan bir buçuğunda teknik bir arıza çıkabilir, fakat bu da hayati risk taşımaz” diyen Kotil, “Biz günde 300 uçuş yapıyoruz ve yaşadığımız teknik arıza oranı standartların bile altında” diye konuşuyor.
     <br/>
     <br/>
     Teknik arızalar ve başarı sertifikaları
     <br/>
     <br/>
     RJ uçaklarının seferden kaldırılmasıyla boşalan alanın kiralık uçak yöntemiyle doldurulmaya çalışıldığını; ancak yolcu sayısındaki artış sebebiyle tüm uçakların kullanımda olduğunu hatırlatan Kotil’e göre zaten sorun burada. 11 adet RJ’nin uçuştan kaldırılmasıyla uçak sayısında ciddi bir eksiklik meydana geldiğini dile getiren Temel Kotil, “Zaten yaz dönemindeyiz ve yolcu patlaması var. Şu anda 9 eksik uçakla geçen yılın aynı dönemine göre yüzde 10 daha fazla yolcu taşıyoruz. Aynı gün ortalama 300 seferimiz var. En ufak bir aksaklık çıksa yerine yollayacak uçak olmadığı için zincirleme sorunlar yaşanıyor. Fakat bunların hiçbiri uçuş güvenliğini riske edecek kadar ciddi olaylar değil” şeklinde konuşuyor. THY teknik kadrosuna göre, sorun, filoya yeni uçakların katılması ile çözülebilecek. İhale kanunu sebebiyle filoya yeni uçakların katılmasının çok geciktiğini ifade eden THY yöneticileri, temmuz ayı sonuna kadar 7 adet A320-200, 2 adet A321-100 ve 3 adet B737-400 tipi uçağın hizmete gireceğini söylüyor.
     <br/>
     <br/>
     Aslında THY ile ilgili tezat bir durum söz konusu. Havayolu şirketi, gazetelere teknik arızalar sebebiyle konu olurken, bir yandan da uluslararası camiadan başarı sertifikaları alıp dev havayolu şirketlerinin partneri olarak seçiliyor. Lufthansa’nın teknik bakımlarını yapacak olan THY, aynı hizmeti Boeing firmasının Rusya ve bağlantılı ülkelere sattığı uçaklara da verecek. Kotil bu durumu “başarının tescillenmesi” olarak nitelendiriyor. “Havacılıkta riske girilmez. Küçücük bir vidada sorun çıksa uçağı yere bağlarız” diyen ve “Şu seferi de yapayım sonra bakalım” şeklinde bir mantığın olmadığına işaret eden Kotil, uçuşta olan her uçağın hiç aksamadan günlük, haftalık, aylık ve 6 aylık bakımları olduğunu söylüyor.
     <br/>
     <br/>
     Burnu kopan uçak hariç diğerleri havada
     <br/>
     <br/>
     Temel Kotil, yaz gelmeden tüm uçakların ağır bakımlarını bitirdiklerini, Antalya’da burnu kopan uçak dışında bakıma alınmış uçaklarının bulunmadığını dile getiriyor; “Zaten her uçak sefere çıkmadan önce ve seferden sonra bakıma alınır. Airbus tipi uçaklarda haftalık bakım, A bakımı dediğimiz aylık bakım, yılda bir C bakımı, 4 yılda bir S bakımı ve 8 yıl da bir D bakımı yapılır.”  Kotil ve ekibine göre, bir uçağı üretmek, o uçağı uçuşa hazır halde tutmaktan daha kolay.
     <br/>
     <br/>
     Konunun uzmanlarına göre bir uçağın verimli kullanım süresi 3 ila 6 yıl arasında. Altıncı yıldan itibaren korozyon sebebiyle bakım masrafları artıyor. 15 yaşına gelen bir uçağın bakım masrafı neredeyse fiyatına denk. Bu yaştaki uçakların kullanılmasını THY yetkilileri de mantıklı bulmuyor. Bu duruma en güzel örneğin ise başbakanın uçağı olduğunu söyleyen Kotil, “15 yıllık bir uçak. Bakım giderleri çok fazla. Uçurabilmek için canımız çıkıyor” diyor. THY Genel Müdürü Abdurrahman Gündoğdu’nun “uçaklarımız yaşlandı” şeklindeki açıklamasının ihale sürecini hızlandırmak amacıyla yapılmış olabileceğini ifade eden yöneticilere göre, açıklama “yanlış” anlaşılmış.
     <br/>
     <br/>
     Sabiha Gökçen, bakım merkezi olacak
     <br/>
     <br/>
     THY, bir taraftan sık sık meydana gelen arızalar yüzünden zor günler yaşarken bir taraftan da devasa projelere girişiyor. Merhum cumhurbaşkanı Turgut Özal tarafından 1980’li yılların ortasında geliştirilen ve Türkiye’nin GAP’tan sonraki en büyük projesi olarak tanıtılan İleri Teknoloji ve Endüstri Parkı (İTEP), THY’nin girişimleriyle hayat bulacak.
     <br/>
     <br/>
     THY’nin büyük önem verdiği projenin hikayesi oldukça gerilere; 20 Nisan 1988 tarihine gidiyor. Bakanlar Kurulu kararıyla başlayan İleri Teknoloji Endüstri Parkı projesi 5 ayrı bölümden oluşuyor: Uluslararası Havaalanı, HABOM ve Kargo Merkezi, Teknokent, Serbest Bölge Statülü Teknopark ve İleri Teknoloji Enstitüsü. Proje için şu ana kadar 13 bin kilometrekarelik bir alan kamulaştırıldı. Öncelikle Sabiha Gökçen Uluslararası Havaalanı yapıldı ve kargo merkezi faaliyete geçirildi. Diğer aşamalar ise yıllardır sürüncemede bırakılmıştı. THY, projenin ikinci aşaması olan modernizasyon merkezini hizmete sokacak.
     <br/>
     <br/>
     1 milyar dolarlık girdi sağlayacak proje
     <br/>
     <br/>
     THY’nin teknik patronu Temel Kotil, projenin hayata geçmesiyle 8 bin nitelikli personele iş imkanı sağlanacağını, yılda 1 milyar dolar katma değer getirisi elde edileceğini, 750 milyon dolarlık da ihracat gerçekleştirileceğini belirtiyor. Kotil, 250 yolcu uçağı ve 300 uçak motoruna bakım yapacak THY teknik kadrosunun havacılık dünyasının geleceğinde söz sahibi olacağına inanıyor; “Önümüzdeki 5 yıl içinde Avrupa’da uçak bakım hizmeti veren şirket sayısı beşe düşecek. Bizim teknik birimimiz, kendi filomuza bakmak için çok büyük. Yıllık gideri 160 milyon dolar. THY filosuna verilen hizmet karşılığında alınan rakam ise 120 milyon dolar. Dışa açılıp yılda 1 milyar dolarlık girdi sağlamayı hedefliyoruz.”
     <br/>
     <br/>
     Bölgenin yerleşim merkezi dışında ve genişlemeye uygun olması, yüksek teknoloji üretmek üzere çok sayıda sanayi kuruluşuna ev sahipliği yapacak olması projeyi daha da cazip hale getiriyor. THY, uçak bakımı için Ankara ve Antalya’da yeni üniteler devreye koyarak bölgede rakipleri olan Avrupa’daki şirketler ile İsrail’in önüne geçmeyi planlıyor. THY, yeni projesiyle 2007 yılında 50,8 milyar dolar olması öngörülen uluslararası uçak bakım pazarından (Maintenance Repair Overhaul - MRO) uzun vadede 1 milyar dolar pay almayı hedefliyor. Sabiha Gökçen’deki THY Teknik Departmanı’nda şu bölümler yer alacak: 8 bin metrekarelik boya hangarı, 2 adet geniş gövdeli uçağa aynı anda bakım yapılabilecek 18 bin metrekarelik hangar, 3 adet dar gövdeli (Airbus 320 / Boeing 737 tipleri için) uçak alabilecek 11 bin metrekarelik bakım hangarı, motor ve komponent bakım atölyeleri.”
     <br/>
     <br/>
     <br/>
     <br/>
     <br/>
     <br/>
     THY GENEL MÜDÜRÜ ABDURRAHİM GÜNDOĞDU:
     <br/>
     RJ’LER UÇUŞA BAŞLIYOR
     <br/>
     <br/>
     Türk Hava Yolları Genel Müdürü Abdurrahman Gündoğdu, rötarlara yol açtığı iddia edilen RJ’lerin birkaç gün içinde tekrar uçuşa başlayacağını söyledi. Ancak kiralık olan bu 11 RJ uçağından beşinin sözleşmesi bittiği için 6 tanesi uçuşları sürdürecek. Türk Hava Yolları filosunda bulunan 11 RJ 100 uçağının yakıt deposunda tespit edilen korozyon (paslanma) sonrası, bu sorunun uçakları etkileyip etkilemeyeceğini öğrenmek için uçuşlar durdurulmuştu. Uçakların durumu önce Sivil Havacılık Genel Müdürlüğü’ne, sonra da İngiliz Sivil Havacılık Otoritesi’ne bildirildi. Otorite’den, bu uçakların emniyet bakımından herhangi bir tehlike taşımadığı açıklaması geldi. Böylece, RJ 100’lerin yeniden uçması için bir engel kalmadı.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Cevat Akça, 16-Temmuz-2004
> Yaz geldi, çile başladı: 
> Türk Hava Yolları'nın Frankfurt–İstanbul seferinin fiyatı 470 euro. Aynı hatta Lufthansa'nın fiyatı 398 euro (öğrenci 260 euro). "Havacılıkta riske girilmez" haberinizden okuduğumuza göre, uçakların bir kısmı bakımda olduğu için THY seferlerinde rötar oluyormuş. Bakım için, yolcu sayısının zirveye çıktığı bu mevsim mi seçilir? İstanbul'da bir de Sabiha Gökçen Havaalanı var. Ne işe yarıyor acaba, beni aydınlatır mısınız? Yeni uçaklar alınacakmış. Bir ricam var: Bizi istemeyen Avrupalıların malı olmasın bu uçaklar. Gurbetten, güzel vatanımıza selamlar.

Kaynak: [www.aksiyon.com.tr](http://aksiyon.com.tr:80/detay.php?id=12298&yorum_id=1563), [web.archive.org (arşiv bağlantısı)](http://web.archive.org/web/20060103203557/http://aksiyon.com.tr:80/detay.php?id=12298&yorum_id=1563)
