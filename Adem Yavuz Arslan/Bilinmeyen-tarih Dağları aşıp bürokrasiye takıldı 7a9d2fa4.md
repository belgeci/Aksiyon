# Dağları aşıp bürokrasiye takıldı

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050226152928im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226152928im_/http://www.aksiyon.com.tr/resim/411/32.jpg" vspace="5"/>
  </p>
 </font>
 <font class="content">
  Küre Dağları’nda çıkarılan bakır madenini İnebolu Limanı’na indirmek için 5 milyon dolar para harcanarak 22 km. uzunluğunda, Türkiye’nin en büyük ve en uzun teleferiği inşa edildi. Ancak 11 ay sonra ‘rantabl olmadığı’ gerekçesiyle çalışması durduruldu ve taşıma işinde kamyonlara dönüldü.  Her zaman olduğu gibi ne yatırımı yapanlardan, ne de hattı çürümeye terk edenlerden hesap soruldu
 </font>
 <br/>
 <p>
  <font class="content">
   Türkiye ne zaman seçim atmosferine girse ‘bol keseden vaadlere müsaade edilmeyecektir’ denir ancak başta açıklamayı yapan siyasiler olmak üzere devletin tüm üst düzey yöneticileri ve politikacıları rantbal olup olmadığına bakmaksızın vaadlerini sıralarlar. Hatta bu o kadar sıradanlaşmıştır ki fıkralara bile konu olmuştur. Hikaye meşhurdur; sahile kıyısı bulunan şehirlerin milletvekilleri Meclis’te kendi memleketlerine liman yapılması isteklerini dile getirirler. Bu arada uyuklamakta olan Kayseri milletvekillerinden birisi gözünü açar ve neyin görüşüldüğünü öğrenme zahmetine girmeksizin seslenir: ‘Bir tane de bizim oraya’. Kayseri’ye liman gider mi bilinmez ama Türkiye’nin en yüksek dağlarının, en gür ormanlarının ve en derin vadilerinin bulunduğu Kastamonu’ya büyük paralar harcanarak tam 22 kilometrelik teleferik hattı kurulmuş. Gelin görün ki bölge insanının övünç kaynağı olan proje sadece 11 ay kullanılabilmiş. Teleferik hattı 14 yıldır havada asılı duruyor.
   <br>
    <br>
     Dev teleferik çürüyor
     <br>
      <br>
       Kastamonu, tarihi yanında doğal güzellikleri ve madenleri ile önemli bir zenginliğe sahip. Yüksek dağları gür ormanlar ile kaplı Küre ilçesi ise Türkiye’nin önemli bakır yataklarından biri. Bu yataklar önceleri Eti Holding A.Ş iştiraki olan, daha sonra Özelleştirme İdaresi’ne devredilen Eti Bakır A.Ş tarafından işletiliyor. Çıkarılan bakır ise önce 22 km uzaklıktaki İnebolu Limanı’na götürülüyor, ardından gemilerle gideceği yere taşınıyor. Fabrikanın hizmete girmesiyle birlikte çözüm arayışlarına giren Eti Holding yöneticileri Türkiye’de benzeri olmayan bir projeyi hayata geçirirler. Bakır madenleri kendi elektriğini de kendi üreten bir teleferik sistemi ile el değmeden limana indirilecek ve oradan yine el değmeden gemilere yüklenecektir. İhale yapılır ve Alman PWAŞ firması 5 milyon dolar ihale bedeli ile projeyi üstlenir.
       <br/>
       <br/>
       ‘Kurtgirmez’ ormanlarından, Valla Kanyonu’ndan geçirilen dev teleferik hattı 22 km sonra sahile, İnebolu Limanı’na ulaşır. 1984’te temelleri atılan proje 1988 yılında hizmete sokulur. Teleferik hattı bugünün parasıyla 6,7 trilyon liraya mal olmuştur. Büyük törenlerle hizmete sokulur ancak bir terslik vardır. Küre madenlerinden çıkartılan bakır rezervlerinin indirileceği İnebolu’da ihtiyaca cevap verecek kapasitede liman yoktur. Türkiye’nin en büyük ve en gösterişli teleferik hattı 11 ay süreyle zaman zaman çalıştırılır, açılışından bir yıl sonra da ‘atıl’ olduğu gerekçesiyle kapatılır. Daha sonra da dik ve tehlikeli yolların bulunduğu bölgede taşımacılığın kamyonlarla yapılması için ihale açılır ve bakır madeni taşımacılığı Küre Taşıyıcılar Kooperatifi’ne devredilir.
       <br/>
       <br/>
       Benzerlerinin çok sayıda olduğu plansız yatırımın hikayesi böyle. Teleferik hattının her biriyle 1.5 ton maden sevkiyatı yapılması planlanan 280 nakliye kovası da 1989 yılından bu yana havada asılı duruyor. Eti Holding’e bağlı Karadeniz Bakır İşletmeleri, 1993 tarihinde özelleştirilmek üzere Başbakanlık Özelleştirme İdaresi Başkanlığı’na devredildi. Karadeniz Bakır İşletmeleri bünyesindeki Küre Eti Bakır, 28 Temmuz 2000 tarihinde Özelleştirme Yüksek Kurulu kararıyla özelleştirme programına alındı. 2001 yılında 15 trilyon 40 milyar liralık satış yaparak 266 milyar lira kâr eden kuruluşa atanan her yeni genel müdür, teleferik hattını hizmete sokacağını açıklıyor ancak aradan geçen sürede somut bir adım atılmadığı gibi gerekli bakımların yapılmaması da bundan sonra kullanılma ihtimalini her geçen gün zora sokuyor.
       <br/>
       <br/>
       Peki ama teleferik hattı, verimli olmayacaksa neden yapıldı? Onca para harcayıp yapıldıktan sonra neden kapatıldı? Bu sorunun muhatabı maalesef yok. Eti Holding yetkilileri sözkonusu Eti Bakır AŞ’nin özelleştirme kapsamında olduğu gerekçesiyle konunun kendilerini ilgilendirmediğini söylerlerken teleferik hattının bir yıl çalıştıktan sonra verimli olmadığı gerekçesiyle kapatılması bazı söylentileri de beraberinde getiriyor. İddialara göre yöre kamyoncularının iş alanını kısıtlamak istemeyen siyasiler, Eti AŞ’nin teleferik hattını çalıştırmıyor. Küre Taşıyıcılar Kooperatifi Müdürü Ali Özçelik bu iddiaları reddediyor. Özçelik’e göre teleferik hattı plansız bir yatırım ve kamyon taşımacılığına göre çok pahalı. Hazır tesislerin, üstelik de aynı anda 420 ton taşıma kapasitesine sahip, elektrikle çalışan bir sistemin nasıl daha pahalı olduğu sorusunu ise Özçelik şöyle açıklıyor; “Herkes bu olayda kamyoncuların parmağı olduğunu iddia ediyor.
       <br/>
       <br/>
       Kesinlikle bu işten bizim çıkarımız yok. Yollar kötü, tehlikeli ve mazot çok pahalı. Kamyonla taşınması siyasi bir karar. Üstelik de bizim kâr edebilmemiz için tonu 4 milyon değil 10 milyon olmalı. Biz şimdi zararına çalışıyoruz. Eğer hat çalışsa onu çalıştıracak işçilerin maaşı, ikramiyesi, diğer giderleri yıllık olarak bizim aldığımız paradan daha fazla. Biz tonunu 4 milyona taşıyoruz teleferik on milyona.”Maden olmadı turist taşıyalım
       <br/>
       <br/>
       Konuyla ilgili bilgi vermek istemeyen Eti Holding yetkilileri topu Özelleştirme Dairesi’ne atıyor. Tam 14 yıldır havada asılı duran tonlarca kabin ve yüzlerce teleferik direği ise yörede manzaranın bir parçası olmuş. Bu arada Küre Belediye Başkanı Engin Ayrancı farklı bir çözüm öneriyor. Ayrancı’ya göre mevcut hat elden geçirilerek turizm amacıyla kullanılabilir. Projesinin ne kadar mantıklı olduğu konusundaki soruları ‘normal ‘olarak karşılayan Ayrancı şunları söylüyor; “Milyonlarca dolar para aktarılarak yapılan teleferik boş durmamalı. Yaylaların ve köylerin arasında üç istasyon inşa etmeyi planladık. Bu istasyonların çevresindeki yerleşim alanlarının da kısa zamanda turizm merkezi olacağına inanıyoruz. Proje üç yılda tamamlanacak. 6’şar kişilik 20 kabinle üç istasyonlu bir yol üzerinden vızır vızır turist taşıyacağız” diyor. Ancak Ayrancı’nın projesinin küçük bir sorunu var. Kimse bu projeye kaynak ayırmıyor. Ayrancı da projesinin bir hayal olarak kalacağından endişeli. Gerek fabrikaya atanan her yeni müdür, gerekse bölge milletvekilleri atıl vaziyetteki bu hattı hizmete açacağı sözünü verseler de bugüne kadar herhangi bir somut adım atılamadı. Küre teleferiği de diğerleri gibi ‘atıl yatırım’ listesindeki yerini aldı. Bugün neden bu durumda olduğumuz sorusuna cevap arayanlara hatırlatılır.
       <br/>
       <br/>
       <br/>
       ETİ HOLDİNG: ETİ YENDİ KEMİĞİ KALDI
       <br/>
       <br/>
       <br/>
       Özelleştirme kapsamına alınan Eti Holding’in bazı tesislerine ilişkin Özelleştirme İdaresi ve Yüksek Denetleme Kurumu’nun raporuna göre çok sayıda tesis ya çalıştırılamıyor ya da düşük kapasite ile çalıştırıyor. Fatura 500 milyon dolar. İşte örnekler:
       <br/>
       <br/>
       - Bandırma Hidrojen Peroksit Tesisi: Rus teknik yardımıyla yapılan 60 milyon dolarlık tesis, çalıştırıldığı ilk gün (1991) çıkan yangında kül oldu.
       <br/>
       - Eti Zeolit Kimya Sanayii: Genel Müdürü, Yönetim ve Denetim Kurulu Üyeleri atanan şirket faal durumda değil. Talep olmadığından, faaliyete geçtiği anda yaşama şansı olmadığı anlaşıldı. Tasfiyesi istendi ve 40 milyon dolarlık yatırıma başlanmadı.
       <br/>
       - Uludağ Wolfram Tesisleri: 1980’lerde biten 80 milyon dolarlık tesis 1989’da kapatıldı.
       <br/>
       - Elazığ Konsantratör Tesisleri: 1980’lerde tamamlanan, proje hatası nedeni ile sökülüp yenisi yapılan, 30 milyon dolarlık tesis ikinci kez kuruldu.
       <br/>
       <br/>
       - Küre Bakır Tesisleri: 20 milyon dolarlık yatırıma rağmen çalıştırılamıyor.
       <br/>
       - Bandırma 1. Borik Asit Fabrikası: 30 milyon dolarlık fabrika, hiç üretim yapmadı.
       <br/>
       - Kütahya 100. Yıl Gümüş Tesisleri: Proje tutarı 60 milyon dolar olan ve yatırım aşaması devam eden tesis, teknoloji seçimindeki sorunlar nedeni ile tam kapasiteye ulaştırılamadı.
       <br/>
       - Beyşehir Barit Tesisleri: Devlet eliyle ürün pazarlama çalışılması nedeniyle rekabet ortamında başarı elde edilemedi. Bir ara özel sektör ile satış denendi ancak uzun süreli olamadı.
       <br/>
       - Elazığ Ferro Krom Tesisleri: 150 bin ton kapasitesine rağmen tesis, yılda ancak 90 bin ton kapasite ile çalıştırılabiliyor.
       <br/>
       - İzmir Perlit Tesisleri: 30 milyon dolarlık tesis, 400 bin ton kapasiteye karşın 25 bin ton üretim yapabiliyor. Oysa Yunanistan, Ege Adaları’nda ürettiği perliti tüm dünyaya satabiliyor.
       <br/>
       - Milas Boksit Yatakları: Kayda değer üretim ve satış yapılamayan maden atıl durumda.
       <br/>
       - Ödemiş Antimuan Tesisleri: Önemli miktarda rezerv bulunan maden sahasına rağmen, tesis hurda vaziyette.
       <br/>
       - Kırka Susuz Boraks Tesisleri: Dünya tüketimi yıllık 60 bin ton olan bu ürün için 60 bin ton kapasiteli dev bir fırın kuruldu ama çalıştırılamıyor. Eti Holding’in rakibi US Boraks 10 bin ton kapasiteli 3 fırını ile dünya talebini büyük ölçüde karşılıyor.
       <br/>
       - Eti Pazarlama Şirketi: Madenlerin satışı için kurulan şirket ile ilgili kapatma kararı alındı.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2012), [web.archive.org (arşiv bağlantısı)](http://web.archive.org/web/20050226152928/http://www.aksiyon.com.tr:80/detay.php?id=2012)
