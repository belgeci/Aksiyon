# Sucukta et bulamadık

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050125233213im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050125233213im_/http://www.aksiyon.com.tr/resim/479/26.jpg" vspace="5"/>
  </p>
 </font>
 <font class="content">
  Pazarlarda kilosu bir milyondan satılan sucukları Hıfzıssıhha Laboratuvarlarında test ettirdik. Sucuklarda et yerine çöpe atılması gereken sakatatlar vardı. En önemlisi de standartların 9 katı fazla miktarda küf çıktı. Uzmanlara göre bu miktarda küf kansere yol açar. Geçtiğimiz ay patlak veren domuzlu çiğ köfte ve domuz çiftlikleri skandallarından sonra tüm tüketicilerin gözleri et ürünlerine yöneldi. Acaba bakkalda, markette satılan, pazarda kilosu 1 milyon liraya rafları süsleyen ürünlerin aslı neydi?Biz de pazarları, marketleri ve et ürünleri satan reyonları dolaşıp numuneler aldık. Büyük marketlerde bir sorun gözükmüyor, en azından Türk Gıda Kodeksi"nde belirtilen kriterlere dikkat edildiği izlenimi uyandırıyor.
 </font>
 <br/>
 <p>
  <font class="content">
   Ancak gıda konusundaki asıl sorun, daha doğru bir ifadeyle endişe veren sahneler pazarlar ve küçük mahalle şarküterilerinde satılan et ürünlerinde ortaya çıkıyor. Semt pazarlarından topladığımız "kilosu 1 milyonluk sucuklar" dan rastgele seçtiğimiz ikisi ile Büyükşehir Belediyesi Sağlık Daire Başkanlığı Hıfzıssıhha Müdürlüğü"nün kapısını çaldık. Aslında amacımız çok sayıda ürünü test ettirmekti ancak bireysel kanallardan gelen test talepleri için verilen fiyat tarifesi oldukça yüksek. Bir sucuk numunesinin testi 150 milyon lirayı buluyor. İki parça ürün için 300 milyon lirayı gözden çıkarmanız gerekiyor. Bu durum herhangi bir vatandaşın şüphelendiği bir eti test ettirmesinin önünde büyük engel. Hıfzıssıhha Müdürü Muhsin Öztürk, test fiyatlarının çok yüksek olduğunu kabul ediyor ve tüketiciye farklı bir yöntem öneriyor; "Gıdalarla ilgili testler uzun ve karmaşık bir süreç. Çoğu ithal birtakım kitleri kullanıyoruz. Hal böyle olunca bir maliyet çıkıyor. Eğer şüphelenilen bir şey varsa bize bilgi versinler. Biz kendi ekiplerimizle o kurumdan örnekler alıp test ettirelim. O zaman herhangi bir ücret ödemek zorunda kalmazlar."
   <br>
    <br>
     Rastgele aldığımız iki sucuk örneğinin ikisi de, bir hafta süren testlerden sonra alınan raporlara göre "yenemeyecek" durumda. "Trakya Usulü" markası ile Alibeyköy"de üretilmiş olan sucukların test sonuçlarında Türk Gıda Kodeksi Et Ürünleri Tebliği"nde belirtilen rakamların üzerinde küf ortaya çıktı. Biyolog Banu Yurt ve Biyolog Zeki Aşkın tarafından yapılan test sonuçlarına göre söz konusu sucukta domuz eti yok. Ancak normalde 100 kob/gr"a kadar normal karşılanan küf oranı 300 kob/gr olarak çıktı. Yine rastgele seçtiğimiz Sahra markalı "sucuk benzeri ürün"de de domuz eti çıkmadı ancak tam 9 kat daha fazla küf çıktı. 900 kob/gr küf çıkan Sahra markalı "sucuk benzeri ürün" de test sonuçlarına göre "tüketilmemeli". Hıfzıssıhha Müdürü Muhsin Öztürk, bu miktarlarda küfün sindirim sistemini bozacağını, organlarda tahribata ve uzun vadede organ kanserlerine yol açacağını söylüyor.
     <br>
      <br>
       Peki ama etin kilosu 14 milyon lira iken nasıl oluyor da bir milyon liraya sucuklar pazarları işgal ediyor? Test sonuçları bu konuya da açıklık getiriyor: Sucuklarda et yok. Gerçi firmalar yasal açıdan sıkıntı yaşamamak için etiketlerin üzerine "sucuk benzeri ürün" yazısını küçük de olsa koyuyorlar ancak uzmanlara göre bu ürünlerin içerisinden "çöpe atılması gereken malzemeler, sakatatlar" çıkıyor. Şekil itibariyle kangal sucuktan fark edilemeyen bu ürünlerde deriden taşlığa kadar gıda olarak kullanılamayacak parçalar kullanılıyor. Böylece sırf sucuğa benzediği ve ucuz olduğu için binlerce vatandaş küflü, çöpe atılması gereken sakatatları tüketiyor.
       <br/>
       <br/>
       Şok rapor: Sular mikrop saçıyor
       <br/>
       <br/>
       Öte yandan İl Sağlık Müdürlüğü yetkililerince geçtiğimiz günlerde kapatılan Gaziosmanpaşa Hacımaşlı Köyü Fomar Domuz Çiftliği"nin atık suları ile ilgili yaptıkları testlerden negatif sonuçlar çıktı. Sazlıdere baraj gölü havzasına karışan atık sulardan alınan numunelerde insan sağlığını tehdit edecek boyutlarda mikrop var. Fakat İl Sağlık Müdürlüğü yetkilileri raporu basına açıklamıyor. Yine aynı çiftlikle ilgili olarak Tarım Bakanlığı tarafından da 45 milyar lira ceza kesildi.
       <br/>
       <br/>
       Bavul ticareti et ticaretine dönüştü
       <br/>
       <br/>
       Türkiye"deki toplam gıda ithalatının yüzde 87"sinin yapıldığı İstanbul"da son dönemde Bulgaristan"da üretilmiş sucuk, salam ve sosisler pazarları işgal ediyor. Türkiye ve Bulgaristan arasında günübirlik giriş çıkışlarda tanınan kolaylıklardan faydalanan Bulgar girişimciler, valizlerine doldurdukları sucuk, salam ve sosisleri Türk pazarlarına dağıtıyorlar. Otobüsler, panelvan minibüsler ve otomobillerin bagajına doldurulan çantalarda getirilen gıda ürünleri herhangi bir denetimden geçmeden kolayca Türkiye"ye sokuluyor. Sistemin Türkiye"deki ayağında ise özellikle Bulgaristan göçmeni vatandaşlarımız yer alıyor. Bulgaristan"dan gelen otobüsler Avcılar ve Aksaray"daki garajlara geliyor, buradan da gıdalar pazarlara dağıtılıyor. Özellikle Halkalı, Gaziosmanpaşa, İkitelli, Bayrampaşa gibi göçmenlerin yoğun yaşadığı pazarlarda satılan ürünlerin üzerinde herhangi bir tarih, ya da içerisinde neler olduğu ile ilgili bilgi yer almıyor. Yer alanlarda ise Bulgarca bilgiler var. Satıcılar da ürünlerin ne içerdiği ile ilgili bilgi vermiyor. Ancak normal sucuk ve salamlara göre yüzde 50 daha ucuz olduğu için bir çok vatandaş ne olduğunu bilmeden bu ürünleri tüketiyor.
       <br/>
       <br/>
       Piyasada bulunan etin
       <br/>
       <br/>
       yüzde 80"i kaçak kesim
       <br/>
       <br/>
       Ruhsatlı mezbahalarda kesilen hayvan sayısı, giderek azalıyor. Böyle olunca, kişi başına 20 kg civarında kırmızı et tüketimi dikkate alınırsa, kaçak kesim oranının yüzde 80"e ulaştığı ortaya çıkıyor. Türkiye"de mezbahaları kayıt altına almaya ve kesim şartlarını iyileştirmeye yönelik bütün yasal düzenlemelere karşın, piyasada hâlâ "kendin kes, kendin ye" hakimiyeti devam ediyor. Tarım Bakanlığı"nın verilerine göre, kaçak kesimleri önlemeye yönelik tüm düzenlemelere karşın, ruhsatlı mezbahalarda kesilen hayvan sayısı, 1990"lı yıllara göre oldukça düşük. Alınan bilgiye göre 1991 yılında 4 milyon 54 bin olan mezbahalarda kesilen koyun sayısı, 2000 yılında 1 milyon 417 bine, 2002 yılında da 572 bine düştü. Mezbahalarda kesilen koyunlardan üretilen et miktarı da, aynı yıllar itibariyle, 78 bin 33 tondan 2000 yılında 30 bin 988 tona, 2002 yılında da 11 bin 596 tona geriledi. Bu rakamlar hayvancılığa ve ekonomiye olumsuz etkisine rağmen, kuzu kesiminin, azalmakla birlikte devam ettiğini gösteriyor. 1991 yılında 3 milyon 598 bin baş olan kesilen kuzu sayısı, 2000 yılında 2 milyon 483 bine, 2002 yılında da 2 milyon 334 bine düştü. Mezbahalarda kesilen sığır sayısı da 1991 yılında 1 milyon 971 bin baştan, 2000 yılında 1 milyon 759 bin başa, 2002 yılında da 1 milyon 343 bin başa geriledi.
       <br/>
       <br/>
       Kayıt dışı kesimlerde büyük artış
       <br/>
       <br/>
       Yapılan hesaplamalara göre, Türkiye"de kayıt dışı kesim miktarı giderek artıyor. Uzman çevreler, Türkiye"de yıllık kırmızı et tüketiminin kişi başına 17-20 kg, toplam olarak 1.2 milyon-1.4 milyon ton civarında değiştiğini tahmin ediyor. DİE"nin verilerine göre ise 1990"da 506 bin 590 ton olan toplam kırmızı et üretimi, 2001 yılında da 235 bin 683 tona geriledi. DİE"nin rakamları, Tarım ve Köyişleri Bakanlığı"nın kayıtları, tahmini tüketim rakamlarına göre Türkiye"de kayıt dışı kesim rakamlarının oldukça yüksek olduğunu gösteriyor. Kayıt dışı kesim, 1.2 milyon tonluk tüketim dikkate alınırsa yüzde 67, 1.4 milyon tonluk tüketim dikkate alınırsa yüzde 80"e ulaşıyor. İstanbul"daki kesimhanelerin sadece yüzde 36"sının ruhsatı olduğu göz önüne alınırsa piyasaya sürülen etlerle ilgili verilerin ne kadar sağlıklı olduğu ortada. Sonuç: Her şeyi devletten beklemek yerine bireysel çözümler üretip ne yediğinize dikkat edin.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11146&yorum=758), [web.archive.org (arşiv bağlantısı)](http://web.archive.org/web/20050125233213/http://www.aksiyon.com.tr:80/detay.php?id=11146&yorum=758)
