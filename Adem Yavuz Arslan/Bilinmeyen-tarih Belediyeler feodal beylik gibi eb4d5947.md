# “Belediyeler feodal beylik gibi”

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050227161655im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227161655im_/http://www.aksiyon.com.tr/resim/337/16.jpg" vspace="5"/>
  </p>
 </font>
 <font class="content">
  Bir yıl kadar önceydi. Türkiye’nin en büyük holdinglerinden birinde 20 yılı aşkın süre görev yapmış ve kariyerinin zirvesinde iken ayrılıp siyasete atılan bir belediye genel sekreteri ile konuşuyorduk.
 </font>
 <br/>
 <p>
  <font class="content">
   Herkesin o noktada bulunabilmek için can attığı bir makamdan inip adı sanı duyulmayan bir belediyede görev almasına neyin neden olduğunu sorduğum siyasetçi “Türkiye de belediyecilik, rantı paylaşım aracıdır. Ranttan pay almak için” demişti off the record olarak. Ranttan pay almak... Her gün yenisinin patlak verdiği yolsuzluk skandallarının temel mantığıydı bu cümle. Malum, son dönemde de her gün bir belediye hakkında yolsuzluk haberleri çıkıyor. Farklı siyasi partilerden, farklı kesimlerden belediyelerin ortak noktası yolsuzluktu. Sorunun temeline inip yerel yönetimler konusunda 30’a yakın kitap yazmış, uzun süre belediyelerde hukuk danışmanlığı yapmış idare hukuku uzmanı Avukat Celal Toprakoğlu ile konuştuk.
   <br>
    <br>
     —CHP’li Esenyurt, FP li Gebze, ANAP’lı Şişli ya da diğerleri. Siyasi partiler, siyasi görüşler ve isimler değişse de belediyeler hakkında yolsuzluk iddiaları ve tartışmaları ortak nokta gibi. Neden belediyeler hakkında yolsuzluk iddiaları bitmek bilmiyor ?
     <br>
      <br>
       Bu bir sistem. Gülay Atığ’dan, Gürbüz Çapan’dan kaynaklanan bir olay değil Belediyecilik olgusunun içine girdiğiniz zaman yapacak iki şeyiniz var. Birincisi ya ardınıza bir siyasi irade alacaksınız.  Bir parti koruması altında, kamu yararına iş yapacaksınız; ya da belediyedeki yerel güçlere dayaranak hizmet üreteceksiniz. 1980’den sonra bir kaç istisna hariç tüm belediye başkanları Ankara’dan belirlendi. Dolayısıyla belediyecilerde kamuya hizmet etmekten çok, nasıl para yerim mantığı var.  Özellikle 1980 sonrası İstanbul başta olmak üzere büyük kentler rantiyeciler için paylaşılması gereken bir pasta olarak anılmaya başlandı. Buna kamu otoritesini elinde tutanlar da çanak tutunca belediyeler hizmet etme değil rantı paylaşma mekanizması olarak görülmeye başlandı.
       <br/>
       <br/>
       —Kamu otoritesi nasıl çanak tuttu bu olaya?
       <br/>
       <br/>
       İmar değişikliği kararı alarak. Gayet masumane bir gerekçe bu ve her tarafa çekersiniz.
       <br/>
       <br/>
       —Nasıl yani ?
       <br/>
       <br/>
       Nereden rant gelecekse, müteahhit ya da spekülatör orayı bulur. Belediye kararı ile imara açtırır. İmarı yoksa planlarını yaptırtır. Eğer belediyeden çözemiyorsa, Bakanlar Kurulu kararına kadar uzatırlar işi. Dolayısıyla o bölgedeki yapılaşma Turizm Bakanlığı’na geçer. Mesela Ataköy sahilleri 1989 yılında 14 bin 999 sayılı Bakanlar Kurulu kararı ile turizm merkezi ilan edilip Galleria yapıldı. Uluslararası sözleşmelere ve iç hukuka göre denizler doldurulamaz, doldurulan alanlar özel mülkiyete konu yapılamaz. Yasak olmasına rağmen halen deniz dolduruluyor. Metrekaresinin milyarlarla ifade edildiği bir bölge burası. Bunun yarattığı rantın önünde duracak kimse yok. Bakanlar Kurulu kararının altında cumhurbaşkanının, başbakanın imzası var.
       <br/>
       <br/>
       —Cumhurbaşkanı ve başbakan da mı rant çetesine dahil oluyor ?
       <br/>
       <br/>
       Bu işler ya rant için yapılır ya da hatır gönül için. Ya da ‘aile fotoğrafı’na dahilsinizdir, size özel kararlar çıkar Bakanlar Kurulu’ndan. Has’ın, Bayraktar’ın yapamayacağı iş mi var? Has geldi imarı olmayan bölgeye üniversite açmak istedi. Belediye olmaz dedi, o da gitti Ankara’dan halletti.
       <br/>
       <br/>
       – Merkezi iradenin belirlediği ve Ankara’dan kabul gören bir ekibin hizmet etme ve başarılı olma şansı daha çok olmaz mı?
       <br/>
       <br/>
       Siyaset halka ya da kendi iç dinamiklerine bağlı değil. Medya kanalıyla siyaset yapmayı tercih ederseniz —ki bugün Türkiye’de olan budur— çok paraya ihtiyacınız olur. Kaynağa ihtiyacınız var. Bu kaynak da kamu olarak görüldü hep. Kamuoyu anketörleriyle, medyayla, rant çevreleriyle ortak siyaset yaparsanız paraya ihtiyacınız var. Bu geliri de belediyelerde birtakım rant yolları açarak bulursunuz. Türkiye’de bu sistemdir.
       <br/>
       <br/>
       —Bütün belediyeler ihale yolsuzu mudur ?
       <br/>
       <br/>
       Hemen hemen. Hatta bir çoğunda bu yolsuzluk olarak bile algılanmaz artık, rutinleşir. Bakın üç şey çok yapılır. Bir, imar değişiklikleri; iki, ihaleler; üç,  ruhsat işlemleri. Bu üç mekanizmayı çok iyi bilen bir teknokrat buldunuz mu arkanızda hiç iz bırakmazsınız. Aynen hayali ihracat dosyaları gibi. İmar değişiklikleri, ruhsat işlemleri ve yer tahsisleri ile de milyonlarca dolara ulaşan paralar birilerine peşkeş çekilir. Bakın şu ana kadar ortaya çıkan yolsuzluk haberleri hep bu üç başlık altındadır. Pis su akarları bir kaç kez değişir. Park ve bahçeler başlı başına yolsuzluk kaynağıdır. Zuhurat Baba Parkı’nın yaz sezonu bakımı, çiçeklendirilmesi vs. konulu dosya tanzim edilip müteahhit ile belediye arasında para kırışılsa bu fark edilmez. Her yıl kaç defa yapılır ve bunun denetimi yapılamaz. Yapılmışsa bile faturalar şişirilir. İklime, şartlara bağlı aklınıza gelmeyecek yöntemlerle yolsuzluklar yapılır. Her belediye bu yöntemleri uygular. Bir çoğu da belediyenin kendi sorumluluk alanına girmeyen şeylerdir. İSKİ’nin alanına giren işleri belediyeler yapmaktan çok hoşlanırlar. Yapılmamış işleri yapıyormuş gibi gösterirler. Çünkü bu teknik olarak denetlenemez.
       <br/>
       <br/>
       —Yani belediyeler feodal beylik midir? Hiç mi denetleme imkanı yok?
       <br/>
       <br/>
       Bir kere belediyelerin yapısı ve işleyişi anti demokratik. Belediyelerin işleyişine halkın katılımı ve denetimi yok. Halkın yaşamını doğrudan doğruya ilgilendiren işlere halkın dahli yok. Kamunun yapılanması 19. yüzyıl mantığına göre. Bizde sistemi denetleyecek organlar yok. Bakın belediyelerin çalışmalarını kim denetler? Belediye teftiş heyeti. Peki bu heyet kime bağlıdır? Belediye başkanına. Belediye başkanının içinde olmadığı bir meclis kararı olabilir mi? Hayır. Kimi kim, nasıl denetleyecek? Halk tarafından seçilmiş ikinci bir denetim meclisi gerekli. Encümen 8 memur, 4 seçilmiş üye ve bir belediye başkanından meydana gelir. Memurlar ağırlığı oluşturur ve onların tasvip etmediği hiç bir şey geçmez. Belediyelerde bir memurlar cuntası var. Kim olursa olsun kafasını onlara çarpar. Arkasında sivil toplum iradesi olmadığı için iş yapacağı müdürlüklerle iyi geçinmek zorundadır. Bütün hizmet dosyalarını müdürlükler hazırlar. Eğer müdürlüğün hazırladığı hizmet dosyasına geçit vermezseniz onlar da sizin ayağınızı kaydırır. Bu yüzden başkan gelen dosyayı imzalar. Müdürlere bağlı müteahhitler vardır. Şantaja, tehdide varan ilişkiler ağı vardır. Aklınıza gelecek her türlü yöntemi uygularlar. Belediyelerin işleyişine kesin olarak seçilmişlerin egemen olması lazım. Seçilmişler madem ki belediyelerdeki her türlü problemin mesulüdürler, sorumluluk da onlarda olmak zorunda.
       <br/>
       <br/>
       —Öyle bir tablo çizdiniz ki, her belediye başkanı yolsuz, her personel vurguncu gibi?
       <br/>
       <br/>
       Aynen öyle. Bakın belediyelerde çalışanlar kıtlık ekonomisi içinde çalışıyor. 15—16 yıllık memurun eline geçen para ile büyükşehirde yaşamak mümkün mü? Ama bu memur katrilyonlara ulaşan ihalelerin dosyalarını hazırlıyor. Ya bir müteahhite bağlı dosya düzenleyecek ya da yolsuzluğa göz yumacak. Ya da emir ve talimatlara göre hareket edip ses çıkarmayacak. Bir dosyanın tanzimi 40—50 gün alır. Tüm personelin önünden geçer. O daire ile ilgili herkesin imzasını içerir. Belediyedeki bir yolsuzluk dosyasında tüm çalışanların payı vardır. Yolsuzluktan herkes konumuna göre pay alır. Memura, belediye çalışanına yolsuzluğa bulaşma demek çok mantıklı değildir
       <br/>
       <br/>
       Peki nasıl önüne geçilecek bu yapının?
       <br/>
       <br/>
       Öncelikle belediyelerin yapısının değiştirilmesi lazım. Gücün seçilmişlerde olması lazım. Belediye encümeni, yerel meclisin bakanlar kurulu gibidir.  Belediyelerde yalnızca denetim yapmakla görevli ikinci bir meclisin olması gerekli. 30 trilyon harcaması var sadece Bakırköy Belediyesi’nin. Denetim yapacak organizma yok. Senede bir defa hesapları meclise gelir, on dakika içerisinde detaylara inilmeden kabul red oylaması yapılır. Her gelen rapor da kabul edilmiştir. Halkın seçtiği bir denetim meclisinin olması lazım. Encümen çoğunluğu seçilmişlerden  ve konusunun uzmanı kişilerden oluşmalı. Vatandaş dava açarsa denetlenir. Bir davanın maliyeti bir milyara yakın. Kaç kişi bugün dava açmaya cesaret eder?
       <br/>
       <br/>
       —Tabiri caizse götürmenin nasıl olduğunu da söylüyorsunuz. Peki, denetçiler bulamıyor mu bu açıkları?
       <br/>
       <br/>
       Belediye kayıtlarından anlamak için o işte uzman olmak lazım. Bir çok denetçi ya da savcı anlamaz. Çünkü dosyalar çok iyi yetişmiş belediye bürokratları tarafından hazırlanır ve mükemmeldir. Yolsuzluğu bulmak için çok geniş incelemek lazım. Kamu ile iş yapan firmalar bellidir. Söz gelimi belediyenin bir trilyonluk bir x  ihalesinin fizibilitesi yapılır. Gelirler giderler, çalışacak personel bellidir. Belediye kayıtlarına bakarsanız herşey kanunlara uygundur ve asla tek kalem yolsuzluk bulamazsınız. Ödenen paralar az para değildir; bir kalemde 1.3 trilyon mesela. Normal olarak bir kalemde belediye hesabından çıkan bu paranın doğrudan 1.3 trilyon olarak müteahhitin hesabına girmesi gerekir ama çoğunlukla öyle olmuyor. Para alındıktan sonra paylaşılıyor. Pay edildiği için müteaahhit aynı miktarda parayı kendi hesabına koyamıyor. Bunların karşılaştırılması lazım.
       <br/>
       <br/>
       — Belediyeler hakkında ortaya çıkan yolsuzluk dosyaları da böyle mi bulunuyor. Ya da her belediye yolsuzluk yapıyorsa neden sadece bazıları ortaya çıkarılabiliyor ?
       <br/>
       <br/>
       Onlar yolsuzluk değildi. Onlar belediyeciliği siyasete alet etmeye ya da yiyemeyeceği büyük lokmayı yemeye çalışanların işidir. Bir belediye başkanı siyasi bir oluşum başlatacak kadar güce ulaşırsa ve bunu aktif olarak kullanmaya kalkarsa siyasi rakipleri o kişi hakkındaki dosyaları medyaya ulaştırır ya da imzasız ihbar mektupları yazılmaya başlar. Dikkat çekmezseniz güzel güzel para götürürsünüz. Bakın geçtiğimiz günlerde bir belediye başkanının Kemer’de dev bir oteli açıldı. Bir belediye başkanı nasıl Kemer gibi bir yerde 4 yıldızlı bir otel açar? Nerden kazanır bu kadar parayı? Bu işin mimarı siyasilerdir.
       <br/>
       <br/>
       a.yavuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13019), [web.archive.org (arşiv bağlantısı)](http://web.archive.org/web/20050227161655/http://www.aksiyon.com.tr:80/detay.php?id=13019)
