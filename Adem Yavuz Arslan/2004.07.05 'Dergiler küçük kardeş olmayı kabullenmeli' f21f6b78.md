# 'Dergiler küçük kardeş olmayı kabullenmeli'

*Adem Yavuz Arslan 2004.07.05*

<div bgcolor="#FFFEF6">
 <font>
  <img border="0" height="1" src="/web/20051104111355im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051104111355im_/http://www.aksiyon.com.tr/resim/500/88.jpg" vspace="5"/>
  </p>
 </font>
 <font class="content">
  Prof.Dr. Haluk Şahin: "Haber dergiciliği zor bir karar vermek zorunda. Ya yükselen trendlere kapılıp o rüzgarı arkasına alacak ya da kendi gündeminde devam edecek. Türkiye’de birincisi seçildi ve çok yüksek rakamlara ulaşıldı. Fakat dalganın sona ermesiyle dergiler sönüp gitti."
 </font>
 <p>
  <font class="content">
   İnternetin ve haber televizyonlarının ezici üstünlüğü ile günlük gazetelerin daha çeşitli ve daha geniş kapsamlı haberlerle okuyucu karşısına çıkması yüzünden okur kitlesi giderek daralan haber dergileri çıkış arıyor. Sadece Türkiye’de değil tüm dünyada dilleri, ebatları ve hedefleri farklı onlarca haber dergisi; gelişen, değişen okur kitlesini tanımlamaya ve “Bu kitleye haber dergisi satmayı nasıl başarırız?” sorusuna cevap arıyor. Editörler ve yayın yönetmenleri karamsar fakat onları rahatlatacak veriler de yok değil. Aslında her yeni çıkan medya türünün bir önceki hakim medya sınıfını yok edeceği sanılır. Bu Türkiye’de de böyle oldu. Radyo çıktığı zaman gazetelerin, televizyon çıktığı zaman radyoların, internet yaygınlaştığı zaman da hem televizyon hem de gazetelerin ortadan kalkacağı sanıldı. Fakat hiçbir medya türü tamamen ortadan kalkmadı ve her yayın organı kendine bir yaşam alanı buldu. Şimdi temel sorun büyük ya da küçük, birincil ya da ikincil olan bu alanda nasıl bir yön tayin edileceği. Türkiye’de haber dergiciliğinin serüvenini bir dönem çok satan Nokta ve Tempo dergilerinin yayın yönetmenliğini yapan iletişim profesörü Haluk Şahin ile konuştuk.
   <br>
    <br>
     —Son yıllarda dergi tirajları yerlerde sürünse de bir dönem haber dergileri Türkiye’de gündem oluşturur, yüz binlere varan tirajlara ulaşırdı. Nokta’nın, Akis’in, Yön’ün başarısı neydi, aynı başarı şimdi neden yakalanamıyor?
     <br/>
     <br/>
     Türkiye’de başarılı dergiler vardı. Fakat o dergiler belli dalgaların üzerine binmişlerdi ve o dalganın sona ermesiyle de ortadan kayboldular. Mesela Metin Toker’in Akis dergisi, Demokrat Parti rejimine karşı 1950’li yıllardaki yükselen muhalefet dalgasına bindi ve başarılı oldu. 27 Mayıs’tan sonra derginin var oluş nedeni ortadan kalktığı için dergi de son buldu. Nokta 1980’lerde askeri darbe sonrası Türkiye’yi iyi analiz etmişti. Demokrat takılıyordu; hayattaki değişimi, dışarıya açılmak isteyen, liberalleşen yeni insan tipini yakalamıştı. Muhalif ve özgürlükçü yayın çizgisiyle rekora ulaştı.
     <br/>
     <br/>
     —Bazılarınca çok eleştirilse de bu dönemde bir Ercan Arıklı ekolü oluştu. Sizde dönemde Nokta’da yayın yönetmeniydiniz. Akdenizli dergi tipi başarılı bir deneme miydi?
     <br/>
     <br/>
     Ercan Arıklı, haber dergiciliğine farklı bir tarzda bakıyordu. Bazı medya analizcilerine göre haber dergisi o hafta meydana gelmiş olayların iyi işlenmiş, iyi yazılmış haliydi. Fakat Akdenizli dergi tipi sansasyona daha yatkındır. Gürültü çıkarmayı sever, gündem oluşturma iddiasındadır. Fakat bu tip dergilerin en büyük handikapı her hafta flaş dosya bulma sıkıntısına düşmeleridir. Nitekim öyle de oldu. Hızlı bir yükselişin ardından Arıklı ekolünden gelen dergiler düşüşe geçti. 1990’lar, Arıklı ekolünün başarılı olduğu yıllardı. Çünkü Türkiye farklı bir yere gelmişti. Demokratik tavırlar geliştiren insanlar yerine ahlaki değerlerden yoksun yeni bir insan türü ortaya çıkıyordu. Amaca ulaşmak için her yol mübahtır, diyen insanlar çıktı ve dolayısıyla dergilerde ahlaksız bir tarz oluştu. Tabiri caizse dergiler keyif pazarlamacısı haline geldi. Giderek marjinalleşmesinde de bu tarz yayın çizgisi etkili oldu. Özetle her dergi yükselen bir trendin üzerine bindi o trend düşüşe geçtiği zaman dibe vurdu.
     <br/>
     <br/>
     —Türk dergiciliğinin ciddi bir tanımlama sorunu olduğu da ortada. Haber nedir, dergicilik nedir gibi konularda bile mutabakat sağlanamıyor.
     <br/>
     <br/>
     Öncelikle şu sorunun cevabının verilmesi lazım. Türk okuru dergi okur mu? Türk okuru geleneksel olarak dergi okuru değildir. Dergilere uzaktır. Bu tabloda iyi dergilerin olmaması da etkilidir ancak en büyük sorun günlük basındır. Bizde günlük basın, vampir gibi. Gündemdekiyle yetinmeyip bir haber varsa onu da tüketiyor. Zaten tüm dergiler medya gruplarının bir parçası ve üvey evladı gibi duruyor. Dergide iyi bir haber olursa ya da dergide sivrilen bir muhabir olursa hemen üzerine atlayıp tüketiyor.
     <br/>
     <br/>
     —Bu durumda okur dergilere ihtiyaç duymuyor ya da duymadığını hissediyor. Gazeteciler bindikleri dalı kesmiş olmuyorlar mı?
     <br/>
     <br/>
     Bu sadece bizim sorunumuz değil ama bizde çok bariz. Adeta enformasyon bombardımanına maruz kaldık. Fakat o karambolde neyin ne olduğunu anlayamıyoruz. Dergilerin yapması gereken, bu bombardımanda neyin ne olduğunu akıcı bir dille yazmaktır. Almanya’ da Der Spigel’in bu kadar başarılı olmasının nedeni budur. Dünyanın dört bir yanında meydana gelen olayları anlamlandırır, haberi orijinal yorumlarla destekler. Haber vermede televizyonla ya da gazetelerle yarışmamalı dergiler. Her dergide başka hiçbir yayın organında rastlayamayacağınız en az üç—dört haber olmalı ki okur dergiyle bağını sürdürsün. Başka hiçbir yerde olmayacak fotoğrafları kullanmalı dergiler. Ama bizde en iyi malzeme her zaman ana gazeteye servis edilir, dergiye yeme içme mekanlarının haberi kalır.
     <br/>
     <br/>
     —Bu karamsar tabloya bakıp haber dergileri kendilerine nasıl yön çizecek? İnternet, tv ve gazetelerin arasında nasıl hayat hakkı bulacak bu dergiler?
     <br/>
     <br/>
     Bu soruya sadece Türk medya editörleri cevap aramıyor. Time da, Newsweek de cevap arıyor ve dünyanın dört bir tarafında benzer sorular soruluyor. Kriz sadece bizde değil. Çünkü ne zaman yeni bir medya türü ortaya çıksa tüm dengeleri sarsıyor. Tv çıkınca gazeteler ortadan kalkacak, internet çıkınca da tv’lerin sonu gelecek denmişti ama öyle olmadı. Her medya kendine yaşam alanı buluyor. Fakat kesin olan şu anda internetin krallığı var. Dergiler yerini kabul etmeli. Yani evin küçük çocuğu olduğunu kabullenmelidir.
     <br/>
     <br/>
     —Dergiler farklı kulvarlarda yarışmalı mı bu durumda?
     <br/>
     <br/>
     Dergilere ihtiyaç var mıdır? Ya da nasıl bir dergi olmalıdır? Senin televizyonla yarışman saçma. Bir tane iyi fotoğraf koyacaksın. Saddam’ın devrilişini tek kare ile özetleyeceksin. Filistin’de İsrail füzelerinin hikayesini, o insanların bulunduğu ortamın psikolojisini vereceksin. Yoksa ham bilgi zaten internet ve televizyonlardan akıyor. Bu yüzden gerçekte ne olduğunu tam olarak bilmek gerekir. İşte onu açıklayan, anlatan değil anlamlandıran haberi yazabildiğin zaman başarın ortadadır. Artık “sarı çizmeli muhabir” devri bitti. Yazdığınız yazıdan sonra okuyucu “vay be” demeli. Amerikan dergilerinde yer alan haberlerin büyük emek verilerek yazıldığını görürsünüz.
     <br/>
     <br/>
     —Türkiye’de çok iyi haber dergileri de hazırlandı ama birkaç sayıdan sonra yayından kalkmak zorunda kaldı. Bu tablo, olayın sadece iyi haber ve iyi fotoğraflar hazırlanmasıyla bitmediğini de göstermiyor mu?
     <br/>
     <br/>
     Birinci adım olarak derginin durduğu yeri tanımlamak lazım. Dergiler evin küçük çocuğu olmak zorundalar ama serbest dolaşım hakkına sahip bir çocuk. Gazetelerin uydu yayınları olmaktan çıkmalı. Dağıtım sorunu diye bize özgü bir sorun var ki mutlaka çözülmeli. Tüm dünyada dergiler abone yöntemini teşvik eder. Amerika’da 9 milyon aboneli dergiler var. Eğer abone yaparsanız okur size yılda bir kez evet ya da hayır der. Ama her hafta bayiye yönlendirirseniz, her hafta evet ya da hayır deme şansı verirsiniz ki bu tirajları olumsuz etkiler. Aboneliğin özendirilmesi de dergilerin ayakta kalması için mutlaka yapılması gereken bir uygulama.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=11969&yorum_id=1), [web.archive.org (arşiv bağlantısı)](http://web.archive.org/web/20051104111355/http://aksiyon.com.tr:80/detay.php?id=11969&yorum_id=1)
