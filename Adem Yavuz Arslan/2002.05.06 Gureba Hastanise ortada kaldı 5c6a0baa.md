# Gureba Hastanise ortada kaldı

*Adem Yavuz Arslan 2002.05.06*

<div>
 <p class="spot">
  Vakıf Gureba Hastanesi'nin SSK'ya devri konusunda Danıştay son sözü söyledi: Devir yapılamaz! Ancak
 </p>
 <p class="spot">
  SSK hastaneyi devretmemekte, Vakıflar Genel Müdürlüğü ise almamakta diretiyor
 </p>
 <p class="metin">
 </p>
 <img border="0" src="/web/20020516124117im_/http://www.aksiyon.com.tr/2002/387/resimler/gureba.jpg"/>
 <p class="metin">
  Vakıf Gureba Hastanesi'nin Aksaray'da bulunan binası ve 80 dönümlük yeşil arazisi uzun süredir iştah kabartıyordu. Değişik kurumların ve bazı özel üniversitelerin göz diktiği bu hastaneye SSK 10 Ağustos 2000 tarihinde Bakanlar Kurulu kararı ile 'kiracı' statüsünde 10 yıllığına sahip olmuştu. Bu işlemin kanunsuz olduğu ile ilgili tüm haberleri ve kamuoyu tepkisini göğüsleyen Çalışma Bakanı Yaşar Okuyan ağırlığını koyarak aynı gün SSK tabelasını astırmıştı hastaneye. Hastane yaklaşık 1.5 yıldır SSK tarafından işletiliyor. Bu gelişmeler üzerine hastanenin yasal sahibi ve işleticisi olan Bezm–i Alem Valide Sultan Vakfı da Danıştay'a dava açmıştı. Danıştay'da görülen davada bilirkişi olan Prof. Dr. Hüseyin Hatemi "Yoksul hastalara yardım amacına tahsis edilmiş vakıf taşınmaz, hiç bir şekilde başka hayrata tahsis edilemez" görüşündeydi.
 </p>
 <p class="metin">
  Danıştay 10. Dairesi gerekçeli kararıyla devri iptal etti ve kararı taraflara iletti.
 </p>
 <p class="metin">
  Uygulamaya konmayan kanun maddesi
 </p>
 <p class="metin">
  Ancak ilginç olaylar zinciri bu aşamadan sonra gelişti. Danıştay'ın kararı 2 Şubat 2002 tarihinde tarafların eline geçti. Yasal olarak kararın bir ay içerisinde uygulanması gerekiyor. Ancak SSK yönetimi hastanenin boşaltılması için tanınan bir aylık sürenin son gününde toplanarak hastanenin devri kararına uyulacağını açıkladı. Bunun üzerine SSK'nın hastaneyi Vakıflar'a devri için bir komisyon kuruldu. SSK Sağlık İşleri Müdürlüğü 6 Mart'ta Vakıf Gureba'ya gönderdiği bir yazı ile devir işlerine başlanılmasını istedi. İki taraftan 6'şar üyeyle oluşturulan komisyon ilk toplantısını yapamıyor çünkü Dr. Hikmet Çevik başkanlığındaki SSK tarafı toplantıya gelmiyor. Vakıfları temsilen gelmesi gereken komisyon başkanı Başmüfettiş Ethem Şimşek de 37 günlük rapor aldığı için toplantılara katılmıyor. Çalışma Bakanlığı hastaneyi vermemek için birtakım yasal işlemler başlatırken ANAP'a bağlı Vakıflar Genel Müdürü Nurettin Yardımcı'nın da hastaneyi almamak için direttiği hastane çevresinde konuşulan bilgiler arasında.
 </p>
 <p class="metin">
  Osmanlı'nın 26 bin 400 vakfından hâlâ başlangıçtaki görevini sürdüren üç vakıftan biri olan Bezm–i Alem Vakıf Gureba Hastanesi şu anda yasal olarak sahipsiz. Fakir hastalara bakılması için kurulan bu hastane şu an bu misyonunu yürütemiyor. Hastane Başhekimi Doç. Dr. Reha Bakan, protokol gereği 1 milyon dolarlık harcama yetkilerinin olduğunu ve geçen yıl 3 bin civarında fakir hastaya baktıklarını söylüyor. Hastanenin SSK'ya geçtikten sonra rantabl kullanılmaya başladığını savunan Doç. Bakan, "Ben yasal yönleriyle ilgilenmem. Ben bu hastanede hastaya en iyi şekilde hizmet vermekle yükümlüyüm" diyor. Hastanenin yasal olarak sahibi olan ve mevcut hastane binasını yaptıran Bezm–i Alem Valide Sultan Vakfı Başkanı Doç. Dr. Rıza Kutaniş ise SSK'nın işlemlerinin usulsüz olduğunu söylüyor. SSK'nın fakir hastalar için bir düzenlemesinin olmadığını söyleyen Kutaniş " Kimse SSK'ya ya da başka bir kuruma karşı değil. Ama burası bir vakıf müessesesidir. Binlerce insanın bağışıyla fakir fukaraya bakılsın diye yapılmıştır. Ama SSK'nın fakir hastalarla ilgili düzenlemesi yok. Mesai saatleri dışında ya da hafta sonu gelen bir hastanın muayene olma şansı yok. Eskiden her fakir hastanın tedavisi yapılabiliyordu, şimdi yüzde 10'luk bir sınır getirildi ama şu ana kadar sadece yüzde 0,5 bakılabildi" şeklinde konuşuyor.
 </p>
 <br/>
 <center>
  <a class="anaorta" href="http://web.archive.org/web/20020516124117/mailto:a.yavuz@aksiyon.com.tr">
   a.yavuz@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/387/haberler/4.htm), [web.archive.org (arşiv bağlantısı)](http://web.archive.org/web/20020516124117/http://www.aksiyon.com.tr:80/2002/387/haberler/4.htm)
