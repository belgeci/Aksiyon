# İstanbul'a kır havası geliyor

*Adem Yavuz Arslan Bilinmeyen-tarih*

<div>
 <p>
  <font>
   Enerji Bakanlığı ile BM Endüstriyel Kalkınma Teşkilatı arasında yapılan protokolle Hidrojen Enerjisi Teknolojileri Merkezi (İCHET) İstanbul"da bir hafta önce kuruldu. Merkezin direktörlüğünü Prof. Dr. Nejat Vezioğlu yapıyor. Bu sayede Türkiye geleceğin yakıtında söz sahibi olacak.
   <br/>
   <br/>
   Hidrojen enerjisinin önemini anlatmaya gerek yok. Son petrol krizi de ortaya çıkardı ki, fosil enerji kaynakları ile bu iş daha fazla yürümez. Yeni ve daha büyük krizler her an patlayabilir. İşte bu noktada, geçtiğimiz günlerde Türkiye açısından tarihî bir adım atıldı ve Uluslararası Hidrojen Enerjisi Teknolojileri Merkezi (ICHET) İstanbul"da kuruldu. Aslında merkezin kurulması ile ilgili protokol geçtiğimiz yılın aralık ayında yapılmıştı ancak uygulamaya geçmesi bu yılın haziran ayına sarktı. Şimdilik sadece ar-ge çalışmaları yapan merkez, yakın gelecekte somut meyvelerini verecek.
   <br>
    <br>
     Peki bu merkezin Türkiye için önemi ne? Hidrojen, önümüzdeki yüzyılın alternatifsiz yakıtı ve 2075 yılına kadar tüm dünyada petrol ve türevlerinin tedavülden kaldırılması planlanıyor. Öyle ki, İzlanda 2030 yılında tüm enerjisini hidrojene kaydırmayı planlıyor. Hatta kendisi de petrolcü olan ABD Başkanı Bush, geçtiğimiz yıl talimat vererek "Hürriyet Yakıtı" hidrojen için çalışmaların hızlandırılması talimatını verdi. Ülkedeki özel sektörün de hidrojene ilgisi artıyor. Mesela, General Motors bu işe 1 milyar dolarlık bir yatırımla girdi. Bütün otomotiv şirketleri hidrojenli araba modelleri üzerinde denemeler yaparken, Shell yakın bir gelecekte benzin istasyonlarında hidrojen dolum tesislerini de hizmete sokacağını açıkladı.
     <br>
      Amerika, Japonya ve Avrupa Birliği arasında, hidrojen enerjisinde öne geçmek için büyük "savaş" yaşanıyor. Dünyanın en geç 2075 yılında tamamen hidrojen enerjisine geçmesi bekleniyor. Ar-ge çalışmaları için Avrupa Birliği (AB) 5 milyar Euro, Japonya 4 milyar dolar ve ABD 1,7 milyar dolar ayırdı. ABD"nin  hidrojen üretimi için ayırdığı miktar ise 1,1 milyar dolar. AB konu hakkında araştırmalar yapmak amacıyla konsorsiyumlar kurdu ve Türkiye"den bilim adamları çağırdı. Bütün bu gelişmelerin bizi ilgilendiren tarafı ise İstanbul"da kurulan merkez. Merkezin başkanı ve "hidrojen ekonomisi" teorisinin fikir babası Prof. Dr. Nejat Veziroğlu, merkezin İstanbul"da açılmasıyla, geleceğin yakıtında Türkiye"nin belirleyici ülke olacağını söylüyor. İlk planda dört ayrı kıta için dört ayrı ülkede pilot bölge çalışmalarına yer verilecek. Avrupa için İstanbul belirlendi. Asya için Çin"de su enerjisinden hidrojen üretimi yapılacak. Afrika için Libya"da güneş enerjisinden hidrojen elde edilecek. Amerika için ise, Arjantin"de rüzgar enerjisinden hidrojen üretilecek. Elde edilen sonuçlardan bütün ülkeler yararlanacak. On yıl içerisinde "Hidrojen Medeniyeti"nin oluşması bekleniyor.
      <br>
       <br>
        Veziroğlu"nun verdiği bilgiye göre önümüzdeki iki yıl içerisinde belediye otobüslerinde yakıt olarak hidrojenin kullanılmasına başlanacak. "İlk etapta iki yıl içerisinde on kadar otobüsü hidrojenle çalıştıracağız. Hem çevreye duyarlı, hem sessiz, hem de çok ekonomik olacak. En önemlisi İstanbul"un havası kır havasına dönecek" diyen Veziroğlu"na göre Türkiye tarihî bir fırsat yakaladı. Hükümetin ve İstanbul Büyükşehir Belediyesi"nin büyük destek verdiği proje uygulamaya geçtiğinde, Türkiye açısından yeni bir dönem başlayacak.
        <br>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 857 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11566), [web.archive.org (arşiv bağlantısı)](http://web.archive.org/web/20050221154521/http://www.aksiyon.com.tr:80/yazdir.php?id=11566)
