# Çakıcı inatçı, Ergin sabırsız

*Adem Yavuz Arslan 2000.04.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye son bir haftadır, gerek cezaevinde, gerek adliyede, gerekse de Fatih'in merkezinde iki mafya babası arasındaki mücadeleyi izliyor. Mücadele cezaevinde başladı.
  </font>
 </div>
 <div id="newsText">
  <font class="detail-text">
   Önce karşılıklı teşekkür ve işbirliği mektupları gönderen taraflar daha sonra birbirlerine ağır hakaretler içeren mektuplar yazmaya başladı. Hatta Nurişlerin mektupları Argo edebiyatına yeni deyişler ekledi: "Şerbeti posalanmış şambabası", "Voltajı düşük sihirli lamba", "Çakıcı adam mı madam mı ?", "Kaşarlanmış edepsize her dostluğu yaptık","Sanal kolpacının teki", "Söyle bakalım sen mi yamansın ben mi yaman", "Yok öyle kınalı kuzum", "Paranoyak namert"," Sihrini aldım","Satanist düşünceli şambabası". Yeraltı dünyasının bile yeni olduğu bu restleşmeye Çakıcı açıkça meydan okuyarak cevap veriyordu: " Onlar adam değil. Gereğini yapmazsanız şerefsizsiniz, milliyet erezyonuna uğramış Ciguliler".
   <br/>
   <br/>
   Fransa'dan iade edildikten sonra Kartal Cezaevi'ne konan Alaattin Çakıcı ile Karagümrük Çetesi'nin lideri Nuri Ergin arasındaki mektup savaşları sonunda kurşunların konuştuğu bir 'mafya meydan muharebesi'ne dönüştü. Şimdilik kavganın sonunun nereye varacağı, 'kimin mafyası kimin mafyasını dövecek' belli değil. Ancak belli olan mücadelenin henüz yeni başladığı. Çünkü her iki taraf da kolay pes edecek karakterde değil.
   <br/>
   <br/>
   Nuri Ergin ile Alaattin Çakıcı arasındaki mektup savaşları başladıktan sonra ortaya çıkan mektuplardaki el yazılarından her ikisinin de karakter analizini yaptırdık. Tarafların el yazılarını toplayıp aralarına 4 farklı el yazısı daha ekleyip 20 yılı aşkın süredir el yazısından ve imzadan karakter analizi yapan Grafolog Zeynep Bornovalı'nın kapısını çaldık. Hasmını ' mermi manyağı yapan ' ya da bir telefonla 'insanın vücud kimyasını değiştiren' mafya babalarının karakterleri gerçekte nasıldı acaba?
   <br/>
   <br/>
   Çakıcı inatçı, Ergin saldırgan ve sabırsızmış
   <br/>
   <br/>
   Grafoloji yani 'yazıbilim' ülkemizde çok bilinmese de dünyada çok yaygın bir bilim dalı. Faili bulmadan tutun da işe alınacak kişinin uygun olup olmadığı konusuna kadar bir çok alanda yararlanılıyor. Uzun süre bu alanda çalışmış kişiler bazen küçük yanılma payları olsa da yüksek bir yüzde ile doğru tahminde bulunuyorlar. Biz de aralarında Alaattin Çakıcı tarafından Ergin Kardeşlere yazılmış bir mektup, Nuri Ergin'in el yazısı ile yazdığı bir mektubu olaylarla hiç alakası olmayan ki aralarında Yazı İşleri Müdürümüz Ahmet Dinç'in de el yazısının bulunduğu 7 ayrı yazı örneğini götürdük. Yazıların kimlere ait olduğu hakkında hiç bir ip ucu vermedik. İpucu olabilecek noktaları karaladık. 20 yılı aşkın bir süredir bu işi yapan Grafolog Zeynep Bornovalı yazı sahiplerinin karakterlerini bizim için analiz etti.
   <br/>
   <br/>
   İşte bir telefonla 'insanların vücut kimyasını değiştiren' Alaattin Çakıcı için söyledikleri; "Kararlı ve inatçı bir kişiliğe sahip. Bazen dağınık ve unutkan olabiliyor. Ancak otoriter görünmeye çalışıyor. İnsanlarla iyi geçinme amacı gütse de bu yönde politik davranmıyor. Belki yazının yazıldığı şartlar zor olabilir ancak hareket etmekten hoşlanmıyor ya da birşeylerden rahatsız, belki de huzursuz. Konsantrasyon gücü oldukça yüksek. Dikkati ve düşüncesi dağılmadan uzun süre devam edebilir, inançları ve irade gücü zaman zaman dönüşümlü olarak ortaya çıkıyor. Zaman zaman inançlı zaman zaman çok güçlü iradeli."
   <br/>
   <br/>
   Yazıyı yazanın zor bir ruh hali içinde olduğunu söyleyerek uzun süre düşünen Bornovalı, Çakıcı için ayrıca "Kendisini üzen konular üzerinde uzun süre düşündükten sonra hırçınlaşıyor" diyor. Bornovalı yorumladığı yazıların kimlere ait olduğunu bilmiyor doğal olarak.
   <br/>
   <br/>
   Çakıcı'nın ardından diğerlerini yorumlamaya devam ediyor. Mektupların arasına koyduğum ve aralarında yazı işleri müdürümüzün el yazısının da olduğu kağıtları çok büyük doğrulukla tahlil ettikten sonra sıra Nuri Ergin'in el yazısına geliyor. Nuri Ergin için öncelikle 'kötümser ve sabırsız' birisi diyor ve anlatmaya başlıyor: "Karar verdikten sonra kesinlikle dönmeyecek birisine benziyor. Oyalanmaya tahammül etmez gibi yani sabırsız. Hiç kimseyle de iyi geçinmek gibi bir gayesi yok. Fakat isterse nazik de olabilecek birisi. Bildiği, emin olduğu konularda da çok iddialı. Yer değiştirmekten hoşlanan bir yapısı var. Ancak zaman zaman sağlık problemleri yaşıyor sanıyorum."
   <br/>
   <br/>
   Yazısını tahlil etmekte en çok zorlandığı kağıt hakkında "Bu kağıdın sahibi bir katil olabilir mi? " şeklindeki soruma ise "7 kağıt içerisinden bu ve 2 ve 4 nolu kağıtlar (Ergin, Çakıcı ve Erol Evcil'e ait yazılar) katil olabilir ancak diğerlerinin katil olabileceğini sanmıyorum" diye cevap veriyor. Erol Evcil'e ait olan bir yazıya da "Bu yazının sahibi gayet süratli düşünen, hesap kitap işlerinde hassas, alışkanlıklarına bağlı ve fiziki görüntüsüne önem veren birisi" diyor.
   <br/>
   <br/>
   Zeynep Bornovalı aralarında farklı kesimlerden kişilerin olduğu 7 ayrı yazıyı kimlere ait olduğunu bilmeden yaklaşık 1 saat 15 dakika süren kâh büyüteçle kâh tersten bakarak yorumladı. Bornovalı bir insanın el yazısının tüm karakter özelliklerini içerdiğini ve ipuçları taşıdığını söylüyor. Hatta gösterdiğimiz 7 ayrı yazının sahiplerinden hangilerinin katil olabileceği ya da hangisiyle uzun yola çıkılamayacağını anlatıyor.
   <br/>
   <br/>
   İşin uzmanından karakter analizleri böyle. İnatçı ve kararlı bir mafya babasına karşı sabırsız ve saldırgan bir diğer mafya babası.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6028-cakici-inatci-ergin-sabirsiz.html), [web.archive.org (arşiv bağlantısı)](http://web.archive.org/web/20140424185152/http://www.aksiyon.com.tr:80/aksiyon/haber-6028-cakici-inatci-ergin-sabirsiz.html)
