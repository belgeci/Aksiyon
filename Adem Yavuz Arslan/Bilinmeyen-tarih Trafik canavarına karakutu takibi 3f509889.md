# Trafik canavarına karakutu takibi

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050227092513im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092513im_/http://www.aksiyon.com.tr/resim/372/28.jpg" vspace="5"/>
  </p>
 </font>
 <font class="content">
  Kara taşıtlarına da karakutu geliyor. Sürcülerin otokontrolünü sağlamak için uçaklardaki karakutuları kara taşıtlarına uyarlayan bir sistem Belçika’da denendi ve sürücü hatalarından kaynaklanan trafik kazalarında yüzde 80 oranında azalma oldu. Projenin Belçika’da, ardından da tüm Avrupa’da uygulanması düşünülüyor
 </font>
 <br/>
 <p>
  <font class="content">
   Türkiye aslında pek gurur duyulmayacak bir başarıya imza atarak trafik kazalarında dünya şampiyonluğunu kimseye bırakmıyor. 2000 yılı istatistiklerine göre 466 bin 385 trafik kazasında 3 bin 950 kişi hayatını kaybetti, 115 bin kişi ise yaralandı. Kazalarla ilgili istatistiklerin can alıcı sonuçlarından birisi de kazalarda sürücü hatalarının yüzde 80 gibi yüksek bir oranda olması. Cezalar artırılsa da, ehliyetlere el konsa da içimizdeki trafik canavarına hakim olunamıyor. Trafik kazaları bizdeki kadar değil ama Avrupa’da da ciddi bir sorun. Bu yüzden bir çok Avrupa ülkesi az sayıdaki trafik kazasını daha da azaltmanın yollarını arıyor. Bu yöndeki çalışmalardan birisi, uçaklardaki karakutu sisteminin otomobillere uyarlanmasına dayanıyor.
   <br>
    <br>
     Uçaklarda meydana gelen kazalarda, kazanın oluş nedenini, nasıl olduğunu, pilotların durumunu, uçakta meydana gelen teknik problemleri ya da uçaktan gönderilen sinyaller ve benzeri tüm teknik bilgileri kaydeden karakutu yakında otomobillerde de cevap bekleyen soruların yanıtı olacak. Aracın hızı, sinyal verip vermediği, frene basılıp basılmadığı, frene basma mesafesi veya farların açık olup olmadığı gibi tüm bilgiler uçaklardaki karakutu benzeri bir cihazda kaydedilecek.
     <br>
      <br>
       Proje kamuoyuna ilk açıklandığında biraz ‘uçuk’ bulundu ancak testler sonucu ciddi bir başarı elde edildi. Projenin sahibi, Belçika’nın köklü taşımacılık firmalarından Autolux. Araç filosundaki kazaların önüne geçmek isteyen firma yetkilileri aracın tüm bilgilerinin kaydedildiği bir karakutu geliştirdiler. Uçaklardaki karakutulardan esinlenerek yapılan bu sistemde araçların süratlerini ve tüm teknik ayrıntılarını sürekli kaydeden karakutular sayesinde, frenleme mesafesi, farların açık olup olmadığı, hız, sinyal durumu ve diğer ayrıntılar belirlenebiliyor. Bu veriler bir bilgisayar aracılığı ile okunarak, şoförün yaptığı hatalar tespit edilebiliyor. Eğer gerekirse kaza sonrası açılan mahkemede kanıt olarak kullanılabiliyor. Autolux firması yetkilileri, birim fiyatını 500 milyon liraya mal ettikleri bu sistemin şoförler için bir oto-kontrol ve baskı aracı olduğunu, ayrıca kaza durumunda sağladığı kanıtların çok yararlı olduğunu dile getiriyorlar. Yetkililer, bu kutuların taksilere yerleştirilmesinden önce her 20 bin kilometrede bir kaza olurken, bugün 100 bin kilometrede bir kaza olduğunu yani yüzde 80 oranında kazalarda bir azalmanın meydana geldiğini de açıkladılar. Firma yetkililerine göre bu karakutu sistemi çok verimli bir yatırım, çünkü test sonuçları başarılı olan bu sistemin yakında tüm Belçika’da zorunlu hale gelmesi için yasal girişimlerde bulunulmuş bile. Trafik kazalarında azalmaya yol açan bu sistemin üreticilerinin bir sonraki hedefi de tüm Avrupa. İnsan hayatına çok önem veren ve trafik kazalarını azaltma konusunda zaten büyük yatırımları olan Avrupa, son olarak sürücülerin oto-kontrolünü sağlayacak karakutu sistemini uygulamayı planlıyor.
       <br/>
       <br/>
       “Bizde uygulanması biraz zor”
       <br/>
       <br/>
       Peki trafik kazalarının azaltılması yönünde Türkiye şartlarına göre biraz ‘uç’ hatta ‘ütopik’ gözüken bu projeye Türk sürücüleri nasıl yaklaşır? Aynı zamanda Türkiye’deki en büyük sivil toplum örgütlerinden biri de olan Türkiye Şoförler ve Otomobilciler Federasyonu İstanbul Otomobilciler Esnaf Odası Başkanı Semih Kaçanoğlu’na göre otomobillere karakutu uygulaması biraz ‘uç’ bir proje. Sadece İstanbul’da 18 bin taksinin sorumlusu olan Kaçanoğlu, temelde insan hayatının korunmasına ve kazaların önüne geçilmesine yönelik her türlü çalışmaya destek olacaklarını ancak bu projeden önce yapılması gerekenlerin olduğunu söylüyor. Türkiye’de trafik kazalarının çok büyük bir sorun olduğunu dile getiren Kaçanoğlu “ Her yıl trafik kazalarında binlerce insanımız hayatını kaybediyor, yüzbinlercesi sakat kalıyor. İstatistikler bu kazalarda sürücü hatalarının çok büyük oranlarda olduğunu ortaya koyuyor. Bu hataları en aza indirmede bir oto-kontrol olarak bu şekilde bir cihaz koymak caydırıcılık açısından iyi olabilir. Ama özellikle bizim taksici esnafı olarak can güvenliği gibi bir sorunumuz varken böyle bir konu daha uzun bir süre gündemimize girmez açıkçası.” Otomobilciler olarak gündemlerinde pahalılık ve can güvenliğinin ciddi bir yer tuttuğuna işaret eden Kaçanoğlu’na göre Türk şoförlerinin oto-kontrol için ekstra bir cihaza ihtiyacı yok. Trafik cezalarının caydırıcı olduğuna inanan Kaçanoğlu “Bizim esnafımız zaten ekmek parası için can güvenliği olmadan çalışıyor. Ayrıca trafik cezaları da çok yüksek. Bir gün çalışıp bir cezaya kaptırabilirsiniz. Bu bizim şoförlerimiz üzerinde zaten ciddi bir oto-kontrol vesilesi. Düşünün 12 saat direksiyon sallayacaksınız, ardından yanlış bir dönüşle hepsini ceza olarak ödeyeceksiniz. Otomobillere karakutu iyi düşünülmüş bir çalışma olabilir. Bizde uygulanır uygulanmaz bilemem ama bir de bu işin maliyeti var. Herkes aracına 500 milyon verip bu aracı taktırmak istemez sanıyorum” diyor.
       <br/>
       <br/>
       “Caydırıcı olur ama eğitim daha önemli”
       <br/>
       <br/>
       Her yarım saatte 50 trafik kazasının meydana geldiği ülkemizde yapılan istatistikler kazalarda sürücü hatalarının en büyük neden olduğunu ortaya koyuyor. Bu amaçla hareket eden sürücü teknikleri eğitimi veren kursları, şoför adaylarına bilinçli araba kullanmanın önenimi anlatıyorlar. Demir Bükey Sürücülük Teknikleri okulundan Özkan Başaran araçlara karakutu yerleştirilmesi ve benzeri fikirlerin zaman zaman gündeme geldiğini ama asıl önemli olanın şoförlerin bilinçlendirilmesi olduğunu söylüyor. Karakutu uygulaması için “Mutlaka faydası olacaktır. Eğer sürücü aracındaki herhangi bir cihazın her hatasını kaydettiğini bilirse kendini sakınır. Çünkü karşılığında ciddi miktarda ceza alacağını bilir. Mesela şehirlerarası yollardaki radarların sayısında yapılan artışın akabinde kazalarda ciddi azalmalar yaşandı. Karakutu ya da benzeri yöntemler faydalıdır ama mutlak çözüm değil. Mutlak çözüm şoförü bilinçlendirmektir” diyor.
       <br/>
       <br/>
       e-mail: a. yavuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12479), [web.archive.org (arşiv bağlantısı)](http://web.archive.org/web/20050227092513/http://www.aksiyon.com.tr:80/detay.php?id=12479)
