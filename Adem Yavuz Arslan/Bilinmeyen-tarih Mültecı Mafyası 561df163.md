# Mültecı Mafyası

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050302174536im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302174536im_/http://www.aksiyon.com.tr/resim/309/32.jpg" vspace="5"/>
  </p>
 </font>
 <font class="content">
  Londra’da ‘Türk bölgesi’ olarak bilinen Newington Green’de bir akşam vakti, 341 no’lu otobüs durağı. İki kişi, ki yüzlerinden Türk oldukları anlaşılıyor, ‘yol’dan ve ‘şebeke’den bahsediyorlar.
 </font>
 <br/>
 <p>
  <font class="content">
   Genç olanı İngiltere’ye ulaşmalarının iki ay sürdüğünden yakınıyor. Öteki ise kızgın bir ses tonu ile “seninki de bir şey mi, bizi Kosova’da savaşın ortasında bıraktılar. Soğuktan ve açlıktan ölüyorduk” diye serzenişte bulunuyor. Sonra yol hikayeleri başlıyor. Türk olduğumu anlamamış olacaklar ya da bu olay o kadar sıradanlaşmış ki başkalarının kendilerini dinleyip dinlemediklerine bile bakmıyorlar ve yola ait ayrıntılar geliyor: “Abi bunlar insan taciri. 5 bin paund aldılar, tamam merak etmeyin dediler ama bizi yollarda rezil ettiler. Arnavutluk’ta günlerce bizi almalarını bekledik”. Öbüründen de benzer hikayeler geliyor. Daha önceleri teorik olarak duyduğum, genel hatları ile bildiğim ama gerçek boyutlarını kavrayamadığım, ayrıca daha sonra sürekli olarak karşıma çıkacak olan ‘ilticacılar’ gerçeği ile tanışmam böyle olmuştu. Özellikle de Kuzey Londra’da sürekli olarak karşıma çıkan mülteci gerçeği hayatın bir parçası. ‘Türk’ ya da buradaki yaygın kullanımı ile “Kurdish—Refugees” tanımı. Ortak söylem ise “Kürt Diasporası”; yani ‘ülkelerinden sürgün edilmiş, işkence görmüş mazlum halk’ propagandası.
   <br>
    <br>
     30 yıllık bir ‘akım’
     <br>
      <br>
       Aslında Türklerin ya da Türkiyelilerin (burada bir ayrımın altını çizmek gerek. Özellikle de İngiltere’de kesin bir çizgiyle Kürt—Türk ayrımı var. Hatta İngiltere hükümetinin resmi bilgisayar kayıtlarında bile Türkiye butonunun altında ‘Turkish/Kurdish’ olarak ayrım yapılıyor) Avrupa’ya çıkışı 1960'lı yıllarda işçi olarak başlamış, 70’li yıllarda öğrenci olarak, 1980’li yıllarda da özellikle 1990’dan sonra siyasi mülteci olarak devam etmişti. Bugün Avrupa da 3. neslini yaşayan bir olgu ‘Avrupalı Türkler’. Ancak bu Avrupalı Türk olgusunun özellikle son 10 yılda aldığı ‘mülteci’ boyutu önümüzdeki dönemde uluslararası yeni problemlerin çıkmasına neden olacak. Çünkü bu son 10 yılın öncekilerden farkı artık mültecilik meselesinin ‘siyasi’ görünen ancak tamamen ekenomik nedenlere dayanan bir ‘hareket’ olması. Gerek İngiliz, gerek Alman, gerekse de Türk makamlarının dile getirdiği ‘ekonomik iltica’ gerçeğinin bir başka boyutu da tam anlamı ile bir suç örgütü olan ‘insan tacirleri’ ya da bir başka deyişle ‘mülteci mafyası’nın doğmasına neden olmuş olması. Bu uluslararası insan taşıma şebekesi ya da resmi ağızların deyimi ile ‘insan tacirliği’ o kadar büyük çaplara ulaşmış durumda ki hiç bir ülkenin polis ya da adalet teşkilatı bu konuyu tek başına çözebileceğine inanmıyor. Hatta geçtiğimiz günlerde İtalya’da yapılan “İnsan Kaçakçılığı ile Mücadele” konulu uluslararası konferansa katılan Adalet Bakanı Hikmet Sami Türk hiçbir ülkenin sınırları aşan boyutlara sahip yasadışı insan kaçakçılığı ile tek başına mücadele edemeyeceğini belirterek mücadele için devletlerin iyi niyetli işbirliği yapmaları gerektiğini söylemişti.
       <br/>
       <br/>
       Kaçanlar ve kaçıranların ortaklığı
       <br/>
       <br/>
       Siyasal, ekonomik ya da insan hakları ihlalleri sebebiyle yıllardır çok sayıda vatandaşımız ‘bir şekilde’ yurt dışına çıkıyor. Yasal yollardan vize alma yoluyla çıkanların sayısı çok az çünkü Türkiye’den Avrupa ülkelerine vize almak çok büyük bir sorun. Avrupa ülkelerine gidip yerleşmek isteyenler için vize almak, vize ile o ülkede kalmak pek mümkün olmuyor. Bu durumu iyi değerlendiren, bir kişinin Türkiye’den çıkıp Avrupa ülkelerinden herhangibirinden ilticacı statüsünde yaşayabilmesi için çalışan çok geniş bir mülteci mafyası var. Şebeke o kadar büyük çaplara ulaşmış ki Diyarbakır’ın herhangi bir köyünden, Londra’nın merkezi’nde bir avukatlık bürosuna kadar çeşitli ülkelerde, çeşitli konumlarda insanları bünyesinde barındırıyor. Sizin yapmanız gereken sadece daha önce bu yolu kullanarak herhangi bir Avrupa ülkesine gitmeyi başarmış birilerinden ‘tavsiye’lerini almak. ‘Şebeke’yi bulduğunuz andan itibaren de tüm işleri onlar sizin adınıza takip ediyorlar, ödeme planı çıkartıp size senet bile yapıyorlar. Tarifeler kesin: Kişi başına 5 bin paund. Eğer ulaşamazsanız gideceğiniz ülkeye paranız iade ediliyor. Yollardaki masraflar size ait oluyor. Yalnız şebeke yakalanmanız durumunda hiç bir sorumluluk almıyor. Hatta bu mafyanın uçları resmi makamlara kadar uzanmış durumda. Eğer sizi normal yollardan kaçıramıyorlarsa sizin için sahte pasaport hazırlamak dahil her türlü gerekli işlemler hallediliyor. Hatta ilticacıların yasal haklarını takip etmek üzere oluşturulmuş avukatlık büroları, ‘dayanışma dernekleri’ ve ‘halkevleri’ bile var.
       <br/>
       <br/>
       Güzergâhlar ve metodlar
       <br/>
       <br/>
       1997 yılında Bosna—Hersek’e giderken uçakta tanıştığım bir gençle yaptığım kısa sohbetin anlamını ‘şebeke’ elemanlarından biri ile Londra’da yaptığım konuşmanın sonunda çözebilmiştim. Bosna Havayolları’na ait bir uçakta yanımda oturan Bitlisli bir genç Bosna’ya gidiyordu. Henüz 19 yaşındaydı ve Bosna’ya ‘gezmeye’ gidiyordu. Bana garip gelmişti, tek kelime yabancı dil bilmeyen, hayatında ilk defa köyünden çıkmış birisi Bosna Hersek’e ‘turistik gezi yapmaya’ gittiğini söylüyordu. Bu konu o zaman gündemimde çok yer etmemişti. Ancak Londra’da tanıştığım bir şebeke elemanının sözlerini Emniyet Genel Müdürlüğü’nün raporu da destekleyince zihnimdeki fotoğraf daha da netleşiyor; Türkiye’den vize istemeyen Bosna—Hersek, Arnavutluk ve Romanya, en çok kullanılan insan kaçırma güzergâhıydı.
       <br/>
       <br/>
       Emniyet Genel Müdürlüğü Organize Suçlarla Mücadele 1999 Raporu’na göre; ekonomik ve sosyal hayat standardının yüksek olduğu Avrupa ülkelerine kaçışı para karşılığı organize eden şebekenin ‘kaynak’ olarak gördükleri Güneydoğu illeri başta olmak üzere ‘çıkış’ın yapıldığı İstanbul ve İzmir’de, Romanya, Bosna Hersek, Arnavutluk gibi Türkiye’den vize istemeyen ülkelerde; İtalya, Fransa, Almanya ve İngiltere gibi Kürt realitesine ‘sıcak bakan’ ülkelerde de elemanları vardı. Yine aynı rapora göre kaçışlar yoğun olarak Bosna—Hersek, Romanya ve Arnavutluk üzerinden yapılıyor. Kaçış için en çok kullanılan ikinci yol ise son yıllarda Bulgaristan—Romanya hattı üzerinden Fransa ve İngiltere. Çünkü Bulgar polisine 100 dolar rüşvet verdiğiniz anda bir düzine insanı pasaportsuz olarak Bulgaristan’a sokmanız mümkün. İstanbul’dan Bükreş’e kadar otobüs yolculuğu yaparak yerinde gördüğümüz yolda her türlü kanundışılık mümkün. Çünkü gerek Bulgar gerekse de Romen polisine verdiğiniz rüşvet size her türlü kapıyı açıyor. Romanya son dönemde Türkiye’den Avrupa’ya kaçmak isteyenlerin gözde merkezi. Sayıları tam olarak bilinmese de 10 binin üzerinde Türk, Bükreş’te yaşıyor. Yıllarca şebeke içinde Güneydoğu’dan Avrupa’nın değişik bölgelerine insan taşıyan ve isminin açıklanmaması kaydıyla konuşabildiğim bir şebeke mensubu Romanya konusunda şunları söylüyordu: “Romanya Avrupa’ya açılan bir kapı gibi. Bulgar polisi ile bir sorun çıkmıyor. Otobüs şoförleri bizimle işbirliği yapıyor ve polise rüşvet verdiğiniz zaman çok kolay geçiriyorsunuz adamlarınızı. Romanya’da çok sayıda Türk lokantası ve işyeri var. Şebeke, kaçakları TIR’larla buradan Fransa ve Almanya’ya gönderiyor.”
       <br/>
       <br/>
       İlticacı Türkler konusu ile ilgili araştırma yaparken konuştuğum ve artık İngiliz vatandaşlığına geçen Elbistanlı İ.K da Romanya üzerinden İngiltere’ye gelmiş bir isim. Gerek Emniyet raporlarında gerekse bizim bizzat şahit olduğumuz ‘Bulgar sınırı—rüşvet ilişkisi’ni anlattıktan sonra Romanya’daki PKK merkezinden bahsediyor. Kuzey Londra’da Dalston High Kignsland Street’teki “Halkevi”nde PKK bayrakları ve Öcalan posterleri altında görüştüğümüz İ.K, Romanya’daki örgüt merkezinin İngiltere’ye gitmek isteyenlere ‘yardım’ ettiğini söylüyor. Romanya’da geçtiğimiz haziran ayında “B. Dul Miai Bravu no: 207”de üç katlı bir villayı satın alan PKK bu yolla Batı Avrupa’ya geçişleri organize ediyor.
       <br/>
       <br/>
       Batı Avrupa’ya insan kaçıran şebekenin en çok kullandığı ülkelerden birisi de Bosna—Hersek. Türkiye’ye vize uygulamayan bu ülke merkezî konumu sebebiyle de çok sık kullanılıyor. Uluslararası TIR taşımacılığı güzergâhında olması sebebiyle de tercih edilen Bosna—Hersek geçtiğimiz günlerde konuyla ilgili bir karar aldı; artık Türk vatandaşları Bosna’ya vize ile gidebilecekler. Bosna—Hersek İnsan Hakları Bakanlığı, Türk vatandaşlarının uzun zamandır yasadışı yollarla diğer ülkelere geçiş için Bosna’yı kullandığını gerekçe göstererek, Türk vatandaşlarına vize uygulanması kararı aldı. Bakanlık son bir iki ay içinde Bosna’yı geçiş noktası olarak kullanan 6 bin Türk’ün yanısıra İran ve Bulgaristan’a da benzeri nedenlerden dolayı vize uygulama kararı aldı.
       <br/>
       <br/>
       Susurluk’un Londra uzantısı
       <br/>
       <br/>
       Gerek Güneydoğu Anadolu bölgesinden gerekse de yurtdışından gelip Türkiye üzerinden Batı Avrupa’ya giden mültecilerin son duraklarından birisi ve son dönemdeki gözdesi İngiltere. Sadece 1999 yılı içerisinde 71 bin 160 iltica başvurusu yapılan bir ülke, ilticacı statüsünü kazanmış kişilere sağladığı ‘bedava ev ve iş’ olanaklarıyla da cazip bir yer. Bu sebeble de uzun süredir Türk ilticacıların gözdesi. Londra’nın kuzeyi; Stoke Newington, Dalston, Newington Green, Hornsey ve Hackney bölgeleri artık Türk, daha doğru bir tabirle ‘Kürt mahallerine’ dönüşmüş durumda. İltica etmek ve burada terör örgütleriyle diyaloğu sürdürmek İngiltere’de kalabilmek ve mülteci statüsünü alabilmek için en geçerli yol. Duvarlarda Öcalan posterleri,‘ Tutsaklara uzanan eller kırılır”,“ DHKP/C” sloganları sürekli olarak yenileniyor. Siyasi nedenleri gerekçe göstererek buraya iltica edenler faaliyetlerine burada da devam ediyorlar ve zamanla PKK adına haraç toplayanlar bile çıkıyor. Hatta son istihbarat raporlarına göre örgüt Türk işyerlerinden 2 bin sterlin aldı, 17 Ekim’den bu yana 400 bin sterlin topladı. Yurt dışına adam kaçırma işinin bir kısmını organize eden PKK, kaçırdığı kişilerden düzenli olarak ‘bağış’ topluyor. Hatta Londra’da büro gibi çalışan Halkevi aracılığı ile örgütlenen örgütün mali gelir bulmak için her türlü yasadışı işe bulaştığı İngiliz polis teşkilatı tarafından da dile getirilen bir gerçek. İltica talep formlarındaki ifadeler aynı: “Kürt olmak ve baskı görmek”. Ne gariptir ki Londra’da tanıştığım ve yasadışı DHKP/C örgütüne üye olduğu gerekçesi ile iltica talebinde bulunan bir genç DHKP/C nin açılımını söyleyemiyordu.
       <br/>
       <br/>
       Türklerin yoğun olarak yaşadığı Dalston’daki cafelerde ya da yaygın adıyla derneklerde Türkiye’den iltica etmiş kişileri bulmak mümkün. Ancak hiç biri ne yol hakkında ne de şebeke hakkında konuşmak istemiyor. Çünkü iltica taleplerinin siyasi değil ekonomik olduğunun İngiliz hükümeti tarafından anlaşılmasından endişe ediyorlar. Dalston High Kingsland Street’teki Halkevi de ilticacıların merkezi durumunda. APO posterleri ve PKK bayrakları ile donatılmış olan Halkevi’nde uzun süren ikna turları sonucunda isminin yazılmaması kaydı ile konuşmayı kabul eden ilticacılar olayın aslında siyasi değil ekonomik nedenlerden kaynaklandığını söylüyorlar. Van’dan gelmiş olan T.S, “Buraya yeni bir hayat için geldik. İltica etmenin başka yolu yoktu. Örgüt üyesi olduğumuzu söyledik. Zaten sizi buraya getiren şebeke size ne söylemeniz gerektiğini ezberletiyor. Burada kalmanın başka yolu yok. Devlet evimizin kirasını ödüyor, harçlık da veriyor.” diyerek memnuniyetini belirtirken olayın belki de en can alıcı boyutu Elbistan’dan PKK mensubu olduğu gerekçesiyle gözlem altına alındıktan sonra buraya gelen İ.K.dan geliyor. İ.K kendisinin Romanya üzerinden geldiğini ve iltica ettiğini söyledikten sonra şebeke ile tanışmasını anlatıyor; “Şebekeye beni getirmesi için 3 bin paund ödemiştim, sonra bu parayı 5 bin paunda çıkardılar. Sonra eşimin ve çocuklarımın getirilmesi için 15 bin paund ödedim şebekeye. Çocuklarım için sahte pasaport hazırlayıp Kıbrıs üzerinden getirdiler ama eşimin getirilmesi problem oldu. TIR kasasında süren zor bir yolculukla buraya geldi. Şebekenin Londra temsilciliği görevini ise Yaşar Öz yapıyordu. Yaşar Öz’ü arayıp istediği şahsa parayı ve çocuklarımın evraklarını verdim, çocuklarımı getirdiler”. İ.K, bunları anlatırken Yaşar Öz’ün kim olduğunu bilmediğini, sadece onun işlettiği kahveye bir kaç kez gittiğini söylüyor. Zaten herkes şebekenin nasıl bir şey olduğunu da bilmiyor. İhtiyacı olan ‘kahvede’ buluyor şebekeyi.
       <br/>
       <br/>
       Her ne kadar şu anda Türkiye’de cezaevinde olsa da Susurluk kazasıyla başlayan skandalın tam ortasında yer alan ve her zaman gündemde olan bir isimdi Yaşar Öz. İngiliz kayıtlarına göre Yaşar Öz, ‘uyuşturucu ve insan kaçakçılığı’ suçundan sınırdışı edilmişti. Yine Susurluk Raporu da Yaşar Öz’ün sahte pasaportlarla ilgili olduğunu doğruluyordu; “12.1.1994’te Adana Havalimanı’nda yapılan pasaport kontrolü sırasında Metin Bozdağ isimli kişinin Hakkı Bozdağ adına düzenlenmiş olan TR—356520 nolu pasaportu ibraz etmesi ve pasaportun sahte olduğunun anlaşılması üzerine adı geçenin pasaportu İstanbul/Ataköy’de ikamet eden Yaşar Öz’den aldığını söylemesini takiben Adana Emniyet Müdürlüğü’nce durum 13.1.94 gün ve C—14 sayılı faks ile İstanbul Emniyet Müdürlüğü’ne bildirildi. İstanbul Emniyet Müdürlüğü’nce Yaşar Öz’ün ikametinde yapılan aramada ruhsatsız silahlar, mermiler, biri Tarık Ümit adına düzenlenmiş sürücü belgesi bulunarak, değerlendirilmek üzere 31.1.94 gün ve İD—19449/94 sayılı yazı ekinde Emniyet Genel Müdürlüğü’ne gönderilmiştir. Olayla ilgili ifadelerine başvurulan 3 emniyet mensubunun beyanlarına göre sözkonusu belge ve silahların Emniyet Genel Müdürlüğü’ne gönderilmesi ve Yaşar Öz’ün serbest bırakılması işleminin Emniyet Genel Müdürü Mehmet Ağar’ın telefon talimatı üzerine yapıldığı, İstanbul Emniyet Müdürlüğü’nün yazısı ve eklerinin elden adı geçen Emniyet Genel Müdürü’ne teslim edildiği anlaşılmaktadır.”
       <br/>
       <br/>
       İngiltere’den sınırdışı edilen ve hâlen cezaevinde olan Yaşar Öz ise gerek telefonla katıldığı tv programlarında gerekse değişik platformlarda ‘devlet için çalıştığı’nı dile getiriyor hatta dönemin Cumhurbaşkanı Demirel’e mektup yazarak tahliyesine yardım etmesini istiyordu. “Daire Başkanı” sıfatı ile yeşil pasaport taşıyan ve devletin kayıtlarına göre “ Uzman MİT’çi” olan Yaşar Öz’ün uluslararası insan ticareti yapan bir şebekeyle ilgili olması ‘şebeke’nin çapı konusunda bir fikir veriyor. Yine şebekenin Güneydoğu ayağında hâlen birkaç emniyet yetkilisinin de yer aldığı gelen bilgiler arasında.
       <br/>
       <br/>
       Kürt diasporası
       <br/>
       <br/>
       Türklerin Avrupa’da yer almalarıyla oluşmaya başlayan Türk bölgeleri son dönemde artık Kürt bölgelerine, Türk restorantları Kürt restorantlarına dönüşmeye başlıyor. Londra’da özellikle Dalston, Newington Green ve Stoke Newington bölgelerinde binlerce Türk yaşıyor. Rakamlar net değil çünkü kaçak olan ve resmi olarak ‘gözükmeyen’ binlerce insan var. Son sayım sonuçlarına göre 65 bin Türkiyeli yaşıyor Londra’da (ayrıca yaklaşık 200 bin Kıbrıslı Türk var). Bunlardan 40 bini ilticacı. Buraya iltica etmiş ya da iltica talebinde bulunanlar, bir şekilde buraya gelmiş akrabaları ve bu iş için organize olmuş dernekler aracılığı ile yasal işlerini takip ediyorlar. İltica etmiş insanların oluşturduğu Hackney Göçmenler ve İlticacılar Platformu yerel yönetimlerle görüşmeler yaparak ilticacıların sorunlarının çözümü için çalışıyor. Platform Başkanı Ferhat Çınar ile ilticacılık meselesi hakkında konuştuk ama Çınar bu insanların nasıl geldiği ya da siyasi konumları ile ilgili konuşma taleplerini kabul etmeyerek ‘kirli savaş’ söylemlerini tekrarlıyor.
       <br/>
       <br/>
       Buraya bir şekilde gelmiş olanların başvurularında ise ısrarla işlenen konu Kürt diasporası. Yani, “ülkelerinden sürgün edilmiş, işkence görmüş mazlum halk” propagandası. Son 10 yıldır Türkiye’nin Avrupa’daki imajında Kürt diasporası önemli bir yer tutuyor. Hatta Türkiye denince akla ‘Kürtlerin işkence edilip sürüldüğü yer’ ilk akla gelenler arasında. Hazırladıkları web sayfalarının açılışı ise “Don’t go to Turkey” (Türkiye’ye gitmeyin) şeklinde. Sadece Londra’da 40 bin kişinin olması ve İngiliz mahkemelerinin sürekli iltica davaları ile uğraşması sebebiyle İngiliz medyası da sürekli olarak bu konuyla ilgileniyor. Özellikle The Times ve The Independent konuya en çok ilgi gösteren medya kuruluşları. İngiltere’nin etkili gazetelerinden The Independent’ta yazan Natasha Walter 2 Ekim tarihli yazısını bu konuya ayırdı ve 40 bin kişiden biri olan Metin’i sayfalarına konuk etti. Walter’in yazısı bizi tanıyıp bilmeden kanaat sahibi olan Batılı karakterinin tipik örneğini yansıtıyor. Görüşmeyi kendisi için ‘şok edici bir konuşma’ olarak tanımlayan Walter, Metin’in İstanbul polisinde işkence gördüğünü, işkence sonucunda gözlerinin iyi görmediğini, 4 ay kadar hastanede tedavi gördüğünü anlatıyor. Metin için İngiltere’ye kaçmanın yeni bir hayatın başlangıcı olduğunu anlatan Walter İngiliz hükümetinin Kürtlerle daha yakından ilgilenmesi gerektiğini savunuyor. Bu insanlara iltica hakkı verilmemesi durumunda Metinler’in Türkiye’ye gönderileceğini iddia eden Walter “Eğer Türkiye’ye gönderilirlerse bu onun için onlar olur” diyor.
       <br/>
       <br/>
       Bakan Türk: “Uluslararası işbirliği şart”
       <br/>
       <br/>
       Uluslararası kayıtlara göre insan kaçakçılığında merkez ülke konumundaki Türkiye bugünlerde ciddi tedbirler almaya başlıyor. Sadece geçen yıl Türkiye’de 47 bin 518 kaçak göçmenin yakalanmasından hareket eden Adalet Bakanlığı insan kaçakçılığı suçunun çete kapsamına alınması yönünde bir karar aldı. İçişleri Bakanlığı tarafından hazırlanan ve Adalet Bakanlığı’nın destek verdiği kanun tasarısına göre insan kaçakçılığında kullanılan araçlara el koyma yetkisi ve yüksek miktarda para cezası verilmesi öngörülüyor. Ayrıca geçtiğimiz hafta İtalya’da yapılan “İnsan Kaçakçılığı ile Mücadele” konulu uluslararası konferansta konuşan Adalet Bakanı Hikmet Sami Türk, bazı devletlerin siyasal mülteciler için özendirici politikalar uygulamalarının da yasadışı göçün nedenleri arasında sayılabileceğini belirtiyor. Yasadışı kılavuzlar, simsarlar ve terör örgütleri tarafından kandırılan insanların, gittikleri ülkelerde çeşitli suçlara karıştıklarını söyleyen ve yasadışı insan kaçakçılığının uluslararası şebekeler olarak çalışan suç ve terör çeteleri tarafından organize edildiklerini hatırlatan Türk, insan ticaretinin terör örgütleri için önemli bir finansal kaynak olduğunu da vurguluyor.
       <br/>
       <br/>
       Türk, hiçbir ülkenin sınır aşan suçlarla tek başına mücadele edemeyeceğinin altını çizerek, ülkeler arasında irtibat makamlarının kurulmasını, teknik ve operasyonel işbirliği yapılmasını, mücadele yükünün ve masraflarının ülkeler arasında paylaşılmasını öneriyor.
       <br/>
       <br/>
       Avrupa ülkelerinin mültecilere yönelik sağladığı cazip imkanlar, bulunduğu ortamdan rahatsız olup yeni bir başlangıç yapmak isteyenler ve para kazanmak için her fırsatı değerlendirmeye çalışan her türlü kirli işi büyük bir rahatlıkla yapan mafya. Hepsi bu çok yönlü denklemin birer ayağı. Avrupa ülkeleri şimdilerde ciddi tedbirler almanın hesabını yapıyorlar ancak bu sorunun bize bakan yönü Avrupa’nın bir çok yerinde Kürt diasporası oluşması ve Türkiye imajının bölücü ve sol örgütler tarafından belirlenmesi.
       <br/>
       <br/>
       E—mail: ademyavuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13764), [web.archive.org (arşiv bağlantısı)](http://web.archive.org/web/20050302174536/http://www.aksiyon.com.tr:80/detay.php?id=13764)
