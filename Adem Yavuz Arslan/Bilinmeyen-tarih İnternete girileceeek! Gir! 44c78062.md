# İnternete girileceeek! Gir!

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050302180405im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180405im_/http://www.aksiyon.com.tr/resim/309/47.jpg" vspace="5"/>
  </p>
 </font>
 <font class="content">
  “Yine yakmış yâr mektubun ucunu/Askerlikte sevda çekmek zor diyor/Yükleyip postanın bana suçunu/Hatırını tellerime sor diyor”.
 </font>
 <br/>
 <p>
  <font class="content">
   Doğuştan asker olduğu söylenen milletimizin dillerden düşmeyen askerlikte çekilen sevdanın acısıyla ilgili şarkısı bu şekilde başlıyor: ‘Yine yakmış yâr mektubun ucunu”. Teknoloji kuşağı yeni neslimiz bu şarkıyı belki hiç söylemedi, özellikle TRT radyolarında duyduğunda pek ilgilenmedi ancak iki nesil öncesinin vazgeçilmezleri arasındaydı bu şarkı ve klasik asker mektupları.
   <br>
    <br>
     Büyük bir özenle mektup yazılır, sabırsızlıkla ‘anadan’, ‘yâr’dan mektup gözlenir, tertiplerin ‘müjdelediği’ mektuplar hasretle bir solukta okunur, arkasına yazılmış selam ve sevgi satırları kesinlikle ezberlenirdi. Hele hayat arkadaşı, yavuklusu saçından bir tutam da koymuşsa hasret daha bir tüllenir, gözler daha bir buğulanırdı. “Canım anacığım” ifadeleriyle başlayan mektuplar, “derûn—u dîlden, cân—ı gönülden” akan muhabbet ifadeleriyle devam eder, “eğer beni sual edecek olursanız” yan cümlesiyle başlayan kısımda ise merak edilmemesi, kendisini arkalayan bi “hemşeri” çavuş bulduğu, sağlığının da hamdolsun iyi olduğu belirtilirdi. Ama kenarı yanık mektuplar askerliğin daha bir acılı geçmesine neden olurdu.
     <br>
      <br>
       Mektuplar yıllarca saklanır, kıymetli bir hatıra olarak mendiller içinde sarılı olarak sandığın bir kenarında tutulurdu. Ama artık devir değişti (tabii Çelik’le birlikte Mehmetçik de değişti!). İletişim araçlarının hızla yayılması, özellikle de telefonun yegâne haberleşme aracı olmasından sonra mektuplar da bir ‘eski zaman ritüeli’ olmaya yüz tuttu. Millet olarak zaten mektup yazmayı epeydir unutmuştuk, kala kala bir tek asker mektupları kalmıştı devam eden artık o da yok olmak üzere.
       <br/>
       <br/>
       İlk örneği Güneydoğu Anadolu Bölgesi’ndeki bazı askeri birliklerde uygulamaya konan ‘askere internet cafe’ uygulamasıyla son kale de düşmüş oluyor.
       <br/>
       <br/>
       Yine yakmış yâr e—mail’in ucunu!
       <br/>
       <br/>
       Türkiye’nin son 20 yılına damgasını vuran PKK teröründen şüphesiz en büyük darbeyi Güneydoğu Anadolu Bölgesi almıştı. Bu bölgede, bırakın sivilleri, askerlerin bile geceleri dışarıda olmaları tehlikeydi. Aradan geçen yıllarda bölücü terör 30 bin cana mâlolmuş ancak Mehmetçiğin üstün başarısı bölgede yıllarca beklenen sükûneti getirmişti. Öcalan yakalanıp yargılanmış, terör mağduru bölgelerde asayiş berkemâl olmuştu. Artık yavaş yavaş askerler, ‘nokta’ları bile polise devretmeye başlamıştı. Ancak geçtiğimiz günlerde kulak misafiri olduğum bir telefon konuşmasından öğrendiğim bir bilgi beni şaşırtmıştı doğrusu: Güneydoğu’daki askeri birliklerde internet cafe açılmıştı ve artık askerler icq’dan çetleşip sörf yapıyordu. ‘Hayat haberdir, internet hayattır’ denkleminden hareketle konu hemen gündemimize girmiş oldu. Araştırmacı gazetecilerin çok olduğu bir ülkede bu unvanı onlara bırakıp muhabir kimliğimizle konuyu incelemeye almış olduk; hangi askeri birlikte ne kadar internet cafe açılmıştı ve askerler nasıl internet kullanıyordu?
       <br/>
       <br/>
       Uygulama Van’da konuşlanmış olan Jandarma Asayiş Bölge Komutanlığı’nda başlamıştı ve yakında diğer birliklere de yayılacaktı. Hakkâri Dağ Komando Tugayı ve Yüksekova 21. Jandarma Sınır Tümen Komutanlığı bugünlerde fizibilite araştırmaları yapıyordu. Görüştüğüm komutanlar bugünlerde fizibilite çalışmalarının bitmek üzere olduğunu, çok yakında askerin kullanımına yönelik internet cafelerin açılacağını, başarılı olması durumunda halkın kullanımına da açılabileceğini söylüyorlardı. Edindiğimiz bilgilere göre, çalışma askerlere kültürel bir aktivite kazandırmak amacıyla düşünülmüş. Bu arada bazı bilgisayar firmaları askeri birliklerden talepler aldıklarını da söylediler.
       <br/>
       <br/>
       Açılanlar ve açılmak üzere olanlarla birlikte Mehmetçik’in gündemine yeni içtimalar da katılmış oluyor doğal olarak. Sabah içtiması, temizlik içtiması, eğitim içtiması, yat içtiması derken artık internet içtimaları da askerin günlük yaşamının bir parçası oluyor. ‘Şafak’, ‘tertip’, ‘karaşimşek’, ‘çapraz’ gibi kavramların öne çıktığı asker literatürüne ‘chat’, “duble w”,‘site’,‘icq’ gibi yeni terimler de dahil oluyor. Artık yâre mektup yazmak ya da uzun telefon kuyrukları beklemek yerine chat sitesine randevu verilebiliyor.
       <br/>
       <br/>
       Emir sörfü keser!
       <br/>
       <br/>
       İnternet, şüphesiz sanayi devriminden sonraki en büyük gelişme. Tüm dünyada bir internet çılgınlığı sürüp gidiyor. İki gün on—line olunmasa toplumsal cinnet geçirecek duruma gelen ülkeler var neredeyse. Biz Türk milleti olarak henüz o kadar ‘sıyırmış’ sayılmayız ama bir kaç yıl içinde 10 bin internet cafe açmak gibi ‘uluslararası bir başarının’ da sahibiyiz. Hatta Amerikan  Gartner Group’un hazırladığı rapora göre de dünya genelinde internet kullanımı en hızlı artan ülkeler arasında ilk sıralarda yer alıyor.  İnternet sınırsız bilgiye ulaşmanın yolu olarak tanımlanadursun bizim internet kullanıcıları üzerine yapılan bir araştırma klavyeyi önümüze koyup düşünmemizi gerektiren sorular ve sorunlar içeriyor. İnternet arama motorlarının istatistiklerine göre Türkiye’den en çok aranan üç kelime ‘porno’, “seks” ve ‘erotik’. Türkçe arama motorları arasında en yaygını olan www.tumturkiye.com sitesi kayıtlarına göre Ocak—Haziran dönemi istatistiklerine göre günlük ortalama 18 bin 456 ziyaretçinin yaptığı aramalar ilginç bir profil çıkarıyor ortaya. Aranan ilk 10 kelimenin sıralaması ve tüm aramalar içerisindeki oranları şöyle: “Erotik (yüzde 10.83), mp3 (yüzde 3.32), cine5 (yüzde 2.13), crack (yüzde 1.95), porno (yüzde 1.52), seks (yüzde 1.33), internet (yüzde 1.30), chat (yüzde 1.09), borsa (yüzde 0.92) ve gazeteler (yüzde 0.56)”
       <br/>
       <br/>
       Türk milletinin interneti chat yapmak ve uygunsuz sitelerde gezmek için kullandığını biliyorduk ama rakamlarla bunun doğrulanması da ayrı bir sorun aslında. İnternet Üst Kurulundan Doç. Dr. Mustafa Akgül de bu olayın kültürsüzlüğün bir göstergesi olduğunu savunuyor. Hatta bunun entellektüel merakın olmayışından ve internetin bir eğlence aracı olarak alınmasından kaynaklandığını da ekliyor.
       <br/>
       <br/>
       Resmi rakamlar ve uzman görüşleri internet profilimizi böyle çıkarıyor. Peki ama ortalama olarak ilkokul mezunu askerlerimizin internet kullanımı nasıl olacak? ‘Sınırsız bilgi’ye ulaşmanın yolu olarak gösterilen internetteki ‘sakıncalı piyade” siteleri ne olacak? Hâlen her mektubu okuyan komutanların e—mailleri nasıl kontrol edeceği ya da bilgilerin dışarıya sızdırılmasını nasıl önleyeceklerini henüz bilemiyoruz. Ama bildiğimiz şey; terör kıskacında kıvranan bir bölgede görev yapan Mehmetçik’in artık el bombaları ile ‘hazır kıta’uyumaktan internette sörf yapabilecek pozisyona geçmeleri de bir şeylerin iyi yönde değiştiğinin bir göstergesi.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13762), [web.archive.org (arşiv bağlantısı)](http://web.archive.org/web/20050302180405/http://www.aksiyon.com.tr:80/detay.php?id=13762)
