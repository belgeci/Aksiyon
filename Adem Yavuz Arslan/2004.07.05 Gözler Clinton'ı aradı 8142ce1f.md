# Gözler Clinton’ı aradı

*Adem Yavuz Arslan 2004.07.05*

<div bgcolor="#FFFEF6">
 <font>
  <img border="0" height="1" src="/web/20060101041650im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060101041650im_/http://www.aksiyon.com.tr/resim/500/28.jpg" vspace="5"/>
  </p>
 </font>
 <font class="content">
  NATO zirvesinde seferberlik ilan edildi. Emniyetinden Dışişlerine, yerel belediyelerden sokaktaki vatandaşa kadar herkes üzerine düşeni yaptı. İstanbul buluşması örgütün tarihine en başarılı toplantılardan biri olarak geçerken, son bir ayda 6 zirveye ev sahipliği yapan İstanbul yeni bir unvan kazanıyordu: “Dünya başkenti.”
 </font>
 <p>
  <font class="content">
   Haziran ayının son günleriydi ve doğal olarak hava sıcaktı. Fakat polisleri buram buram terleten bu sıcaklar değil, ağırladıkları dünya liderlerinin sorumluluğuydu. Ne de olsa dünyanın yarısının nefret ettiği bir lider İstanbul’daydı ve illegal örgütler çoktan “cihad” ilan etmişlerdi. Fakat korkulan olmadı ve ufak tefek olaylar hariç bu dev organizasyon sorunsuz atlatıldı. Hatta NATO yöneticileri bile, İstanbul Zirvesi’nin, örgütün ruhunu kurtardığını ifade ederek ayrılıyorlardı. Alınan kararlar ve hayata geçecek uygulamaları önümüzdeki dönemde sık sık gündeme gelecek olan son NATO toplantısının kamera arkası ise oldukça zengindi.
   <br>
    <br>
     Bush’a Hollywood koruması
     <br/>
     <br/>
     NATO toplantısı deyince akla ilk gelen konu güvenlikti. İstanbul’da meydana gelen patlamalar, Amerikan Başkanı Bush’a olan tepki, zaten var olan “anti NATO”cu eylemlerle birleşince zirvenin güvenliği her şeyden önemli olmuştu. Toplantı için çalışmalar bir yıl önceden, 23 Ağustos 2003’ten bu yana sürüyordu ve tam 25 bin polis görev başındaydı. İstanbul 150 kamera ile 24 saat izlendi, Boğaz’da savaş gemileri hazır bekledi, zodiak botlar devriye gezdi, keskin nişancılar çatılarda bekledi, AWACS uçakları sürekli havada kaldı. İstanbul polisine destek olmak amacıyla çeşitli illerden 500 keskin nişancı, 100 bomba uzmanı İstanbul’a transfer edildi. Bomba imha uzmanları, bu desteğe rağmen fazla mesai yaptı. Çünkü üç gün boyunca tam 149 şüpheli paket fünyeyle patlatıldı. Belki de zirveden bir gün önce DHKP C mensuplarının otobüste gerçekleştirdiği eylem etkili oldu; çünkü her şüpheli paket polisi alarma geçirmeye yetti.
     <br/>
     <br/>
     Zirvenin en ağır misafiri Bush’tu ve onu korumak için adeta bir ordu geldi Amerika’dan. Ağır silahlarla donatılmış ajanlar kuş uçurtmadı. Hatta ajanlar olayı biraz abartıp, Bush ile tokalaşan devlet bakanlarının ellerini bile kontrol etti. Bu Amerikan ajanlarının Hollywood yapımlarını yakından takip ettiğini de ortaya çıkardı. Malum, “24” adlı popüler dizide Amerikan Başkanı, elinde kimyasal bir madde olan teröristle tokalaşma sonucu ölüyordu.
     <br/>
     <br/>
     Aslında güvenlik, havalimanından itibaren titizlikle uygulanmaya başlamıştı. Atatürk Havalimanı, Bush geleceği zaman uçuşa kapatıldı. Bush indikten sonra da hem helikopter, hem de limuzinler hareket etti. Böylece Bush’un hangi ulaşım aracında olduğu anlaşılamadı. Zaten dublörleri yüzünden gerçekte kimin Bush olduğunu alandaki polisler bile anlayamamıştı. Bush’un geçtiği güzergahta elektronik bastırma uygulayan Amerikan ajanları sayesinde mobil iletişim kesildi. Öyle ki Bush toplantının yapılacağı salona girerken cep telefonları ve telsizler devredışı kaldı. Olan da yayındaki gazetecilere oldu, çünkü tüm görüşmeler kesildi.
     <br/>
     <br/>
     Zirvenin belki de en ince ayrıntılarına kadar düşünülmüş ve finali olarak hesaplanmış konferans ise polis okullarında okutulacak bir güvenlik dersiydi. Bush’un konuşma yapacağı yer, konferansa davetli “seçkin 150 Türk”e bile bildirilmemişti. Yer, toplantıdan 4 saat önce ve sadece katılımcılara bildirildi, başlama saati ise son dakikaya kadar açıklanmadı. Her şey o kadar ince düşünülmüştü ki, CNN, BBC gibi sayılı haber kanallarında canlı yayınlanacak konuşmada manzarayı bozduğu için Galatasaray Üniversitesi’nin bahçesindeki bayrak direklerinin yerleri bile değiştirildi.
     <br/>
     <br/>
     Zirvenin güvenliği aslında bir bütün olarak hesaplanmış ve her adımı büyük bir titizlikle uygulanmıştı.
     <br/>
     <br/>
     NATO vadisinde yaşayan herkesin ismi bilgisayarlara kaydedildi. Bu vatandaşların yakın bölgeye bile girmeleri bilgisayarların okey vermesinden sonra mümkün oldu. Gerçi bu durumdan hoşnut olanlar da vardı. Bütün yolların kapanacağı, trafiğin keşmekeş olacağı uyarılarının aksine İstanbul, tarihinin en rahat trafiğini yaşadı. Öyle ki araç sürücüleri “Bu NATO sürekli olsa” bile dediler. İstanbul’un göbeğinde hem trafik çok rahat, hem de güvenlik maksimumdu. Taksim meydanını ve NATO vadisine yakın yerleri iyi bilenlerin daha önce hiç görmediği seyyar satıcılar başta dikkati çekmişti ama sonradan onların da “memur” oldukları ortaya çıktı.
     <br/>
     <br/>
     Bush’un kalacağı ya da geçeceği yerleri Anadolu yakasından gören bölgedeki evler bile tek tek gözden geçirildi. Trafiğe kapalı alanlarda da olsa benzin istasyonlarının depoları boşaltıldı. Akla gelebilecek tüm terörist saldırılar için hazırlıklar yapıldı. Bütün bu tedbirlere rağmen NATO’nun sağ salim sona ermesi biraz da şansa bağlıydı. Çünkü havalimanının otoparkını uçurmaya yetecek kadar bomba, patlamasına 50 saniye kala ele geçirildi ki patlaması durumunda neler olacağını kimse hayal bile edemiyordu.
     <br/>
     <br/>
     Bush gazı fena yaktı
     <br/>
     <br/>
     NATO toplantıları dünyanın neresinde yapılırsa yapılsın her zaman protesto gösterilerine sahne olurdu. Bu kez de öyle oldu. Protestolar zirveden önce başladı ve zirve bitip de liderler ayrılıncaya kadar devam etti. Zirveden bir gün önce Kadıköy’de yapılan eylem son yıllarda Türkiye’de görülen en kalabalık, en organize ve en renkli eylemdi. Festival havasında geçen mitinge Mazlumder’den MLKP’ye, İşçi Partisi’nden Komünist Parti’ye kadar her kesimden eylemci katılırken yurtdışından da ciddi destek vardı. Başta Suriye’den, Yunanistan’dan, Irak’tan, Filistin’den olmak üzere 20 ülkeden katılım gerçekleşti. Sanatçıların konserler verdiği miting tam bir şenlik havasında geçti. Hatta nikah dairesinden çıkıp miting meydanına gelmiş yeni evli çift bile vardı. Fakat takip eden günlerde protestolar şenlik havasını bırakıp terör estirdi. NATO toplantılarının yapıldığı birinci günün sabahı Okmeydanı ve Mecidiyeköy’de toplanan illegal örgütlerle polis arasında çatışmalar çıktı ve polis hiç de kibar davranmadı. Polisin söylemi basitti: “İzinli olanlara evet ama illegal hiçbir şeye göz yummayız.” Etkisi güçlendirilmiş göz yaşartıcı bomba ve biber gazı ile müdahale eden polis, grupları dağıttı; ara sokaklara dağılan MLKP yandaşları araçları tahrip edip camlara saldırdı. Üstelik de eylemlere son derece hazırlıklı gelmiş, çantalarına taş ve molotof kokteylleri doldurarak meydanlara çıkmışlardı.
     <br/>
     <br/>
     Eylemlerin ilkleri de vardı. Dünyanın değişik yerlerinden gelen eylemciler Türk aktivistlerle beraber saf tutarken, Filistin’de gördüğümüz sapanla saldırı ile tanıştık. Sapanlarına cam ve metal misketler dolduran eylemciler bu yöntemle tam 26 polisi yaraladı.
     <br/>
     <br/>
     Toplantının ikinci gününde de yoğun protesto gösterileri oldu. İstiklal Caddesinde eylemciler toplanıp slogan atmaktan, polisler de göz yaşartıcı bomba ve biber gazı atmaktan yorulmadı. Polis o kadar çok göz yaşartıcı bomba kullandı ki hem gazeteciler, hem eylemciler hem de masum masum yoldan geçen ya da lokantalarda yemek yiyen İstanbullular iki gün boyunca etkisinden kurtulamadı.
     <br/>
     <br/>
     İlginç ve ses getiren eylemleriyle tanınan Greenpeace grubu ise yine formundaydı. Bütün güvenlik önlemlerini aşan çevreciler, Boğaziçi Köprüsü’ne 30 metre uzunluğunda bayrak asıp iplerle aşağıya sarktılar. Zekice eylemleri planlamalarıyla meşhur Greenpeace grubu nereden güzel fotoğraf çıkacağını bile hesaplıyor
     <br/>
     <br/>
     Haberciler habere ulaşamadı
     <br/>
     <br/>
     NATO zirvesi ve benzeri faaliyetler, geleceğe yön verilen toplantılar olduğu için de gazeteciler açısından büyük önem arz eder. Bu yüzden toplantılara katılan her katılımcıya yaklaşık bir gazeteci düşüyordu. Basın merkezi çok iyi hazırlanmıştı, organizasyon güzeldi, fakat çok önemli bir ayrıntı unutulmuştu: Haberci habere ulaşamıyordu. Herhangi birisi TRT ya da NTV izleyerek bölgede bulunan gazetecilerden daha fazla bilgi sahibi olabiliyordu. Güvenlik gerekçe gösterilerek toplantılar çok az sayıda gazeteciye açılınca binlerce gazeteci tüm toplantıları kapalı devre yayından izlemek zorunda kaldı. Bu durum NATO ile ilgili haberlere de yansıdı. Tarihinin en önemli zirvelerinden birini gerçekleştiren NATO ile ilgili haberler televolelere benzedi. Haber bültenlerine Yunanistan Başbakanı Karamanlis’in tesbihle dolaşması, CIA’nın köpekleri, gazetecilerin tükettiği içkiler ve first ladylerin şıklıkları yansıdı.
     <br/>
     <br/>
     Basın merkezinde görev alan 100 mühendis, 800 teknisyen, 2 bin host ve hostes zaman zaman kendi aralarında anlaşmazlık yaşadı, bunun sıkıntısını da  gazeteciler çekti. Güvenlik o kadar abartılmıştı ki normal vatandaşlara uygulanmayan tedbirler gazetecilere uygulandı. Polislerdeki ilk günkü kibarlık ikinci gün malum bildik tavırlara bıraktı ve zaman zaman gazetecilerle polisler arasında tatsız olaylar yaşandı.
     <br/>
     <br/>
     Bir başka ayrıntı da NATO’nun irtica konusunda hiç hassas olmamasıydı. “Yeterince laik ve Atatürkçü olmadıkları” gerekçesiyle akredite edilmeyen gazeteciler bu kez icazetliydiler ve böylece ömr—ü hayatlarında ilk kez Harbiye’deki Askeri Müze’ye girebildiler.
     <br/>
     <br/>
     Bush geldi ama gözler Clinton’u aradı
     <br/>
     <br/>
     “Türkish kebab çok güzel, gene gelecek ben” sözü muhtemelen NATO zirvesinden sonra değişecek. Çünkü tüm liderler İstanbul’un güzelliğinden, halkımızın sıcakkanlılığından dem vurdu. Dünya liderlerine gerek Ankara’da, gerekse İstanbul’da ikram edilen Osmanlı yemekleri ve içecekleri misafir liderlerin o kadar ilgisini çekti ki hem Bush hem Blair “Biz ne yedik?” diye sorma ihtiyacı hissetti. Hatta Bush ve Powel kendilerine ikram edilen Türk kahvesiyle lokumdan ikinci kez alarak beğenilerini ortaya koydu. Her ne kadar Bush, Ankara’daki elçilik yetkililerinin uyarması ile havalimanındaki karşılamada Sezer’i öpüp, Tayyip Erdoğan’ı makamında ziyaret ettiyse de Türk halkından kabul görmedi. Zirveyi ve Bush’u izleyen herkes 5 yıl öncesine gidip Clinton ile karşılaştırma yaptı. O dönme balkonlardan sarkıp Clinton’u alkışlayan halk ABD’nin şimdiki başkanını göremedi. Aslında liderler Türkiye ve Türk halkını tanımak için iyi bir fırsat yakalamış olacaktı. Fakat geniş güvenlik önlemleri nedeniyle hiçbir lider sokaktaki insanı göremeden ayrılmak zorunda kaldı.
     <br/>
     <br/>
     Liderlerin programları o kadar yoğundu ki her biri ayrı bir değerlendirme konusu olacak olaylar gözden kaçtı. Bush’un, İstanbul’a geldiği zaman ilk yaptığı şey Hilton Otelinde Türkiye’deki dini liderler ile bir görüşme yapmaktı. Türkiye’de birçok kesimin görmezden geldiği dini liderler, Bush ile aynı masa etrafında buluştu. Dindar kişiliği ile bilinen Bush ise “Çok faydalı bir görüşme” tanımlamasıyla, bu görüşmeyi programına tesadüfen almadığını da ortaya koyuyordu. Bu toplantıdan akıllarda kalan bir başka ayrıntı da Barthelomous’un “ekümen” sıfatıyla takdim edilmesiydi.
     <br/>
     <br/>
     Zirvenin göze takılan bir başka boyutu da hiç şüphesiz Sezer’in kamusal alan ayrımına giderek halkın seçip göreve getirdiği liderlerin eşlerine türban yasağı koymasıydı. Cumhurbaşkanı Sezer, Abdullah Gül ve Tayyip Erdoğan’ı verilen yemeklere eşsiz davet ederken, protokolün ikinci sırasındaki Meclis Başkanını ise son gün çağırarak adeta gelme demiş oldu. İstanbul’da yapılan zirve ne kadar renkli, liderler ne kadar espriliyse, Sezer o kadar soğuk ve ilgisiz kaldı. Böylece devletin zirvesindeki soğukluk tüm dünyaya naklen yansıtıldı.
     <br/>
     <br/>
     NATO toplantılarından herkes memnun değildi doğal olarak. Şikayetçiler listesinin başında toplantıların yapılacağı bölgede çalışan esnaf geliyordu. Taksim, Harbiye, Nişantaşı, Beşiktaş, Karaköy, Eminönü gibi bölgelerde çalışan esnaf ya işyerine ulaşamadı, ya da müşteri gelmemesi nedeniyle sinek avladı. Birçoğu da ömürlerinde ilk kez caddelerde top oynayarak günlerini geçirdi. Toplantılar başlamadan bir gün önce meydana gelen bombalı saldırı sonrasında daha da gerginleşen halk sokağa çıkmazken birçok büyük firma da personelini izne çıkardı. İstanbul’da yapılacak toplantıyı fırsat bilen binlerce vatandaş ise tatil yörelerine akın etti. Öyle ki cuma gününden itibaren uçaklarda ve otobüslerde yer bulma sorunu yaşandı.
     <br/>
     <br/>
     Sonuçta korkulan olmadı ve zirve son derece başarılı geçti. İstanbullu biraz sıkıldı, emniyet güçleri gerildi fakat toplantılar bitip de liderler ülkelerine dönerken geride yolları onarılmış, ağaçları makyajlanmış, kaldırımlarına çiçekler ekilmiş bir İstanbul bıraktılar. Acaba İstanbul’un normal bir şehir olabilmesi için sık sık bu tip zirvelere ev sahipliği yapması mı gerekli?
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=11954), [web.archive.org (arşiv bağlantısı)](http://web.archive.org/web/20060101041650/http://aksiyon.com.tr:80/detay.php?id=11954)
