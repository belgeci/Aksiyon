# Vakit Sine-i Millet Vakti

*Adem Yavuz Arslan Bilinmeyen-tarih*

<div>
 <p>
  <font>
   Seçim tartışmalarına son noktayı TBMM koydu ve ezici bir çoğunlukla 3 Kasım"da erken seçim kararı alındı. Gerçi Amerika"nın Ankara Büyükelçisi Mark Pearson"ın "Irak"ı vurun da seçimden kurtulalım diye milletvekilleriniz baskı yapıyor" şeklinde açıklaması oylama sonuçlarıyla çelişiyor ama çok büyük bir aksilik olmazsa 3 Kasım"da tekrar sandık başına gideceğiz. Meclis"in erken seçim kararı almasıyla birlikte, Yüksek Seçim Kurulu (YSK) seçim takvimini belirleyecek. Ulaştırma, Adalet ve İçişleri bakanları, seçim kararının Resmi Gazete"de yayınlanmasının ardından 5 gün içinde yerlerini tarafsız isimlere bırakacak. Seçimin ertelenmesi ise, savaş halinde gündeme gelebilecek.
   <br/>
   <br/>
   Seçim kararı alındı ancak Mecliste yapılan oturumlar gerginliklere sahne oldu. Muhalefet partileri iktidar partilerini barajın altında kalacakları yönünde uyarınca kavga çıktı, sol partilerle ANAP arasında AB"yi iç politikaya alet etme tartışması yaşandı. Tartışmaların en hararetli olduğu konu ise Öcalan"ın durumu idi. SP Grup Başkan Vekili Veysel Candan, MHP"nin Abdullah Öcalan"ı kullandığını savundu. "Millet bu sefer yutmayacak" diyen Candan"a, MHP sıralarından müdahale edildi. Tepkileri MHP lideri Devlet Bahçeli"nin uyarısı önledi. Konuşmaların tamamlanmasının ardından Meclis Başkan Vekili Murat Sökmenoğlu, 3 Kasım"da seçime gidilmesini öngören Anayasa Komisyonu raporunun oylamasına geçileceğini duyurdu. Elektronik olarak yapılan açık oylama sonuçlarının dökümünü vermeden merakları gideren Sökmenoğlu, "Demokrasinin supabı seçimler hayırlı olsun" dedi. Tutanaklara göre Genel Kurul"da hazır bulunan 508 milletvekilinin 443"ü 3 Kasım"da erken seçim yapılması önerisine destek verdi. 62 milletvekili red oyu kullanırken, 3 de çekimser oy çıktı. Böylece erken seçim oylamasına DSP"nin dışında karşı çıkan parti olmadı. Milletvekilleri, bu neticeyi ayakta alkışlayarak karşıladı. Tarihi oturumun en ilginç anı ise şüphesiz milletvekillerinin birbirleriyle "helalleşmesi" oldu. Belki bir daha görüşemeyiz diyen milletvekilleri diğer milletvekilleri ile vedalaştılar. En çok duyulan söz ise şu oldu; "Gidip de dönmemek var".
   <br>
    <br>
     Boyanacağız bir baştan bir başa
     <br>
      <br>
       Seçim hazırlıklarını sürdüren YSK, seçimin 55 trilyon liraya mal olacağını ve 40 milyon seçmenin oy kullanacağını açıkladı. 25 partinin katılabileceği seçimde 140-145 bin arasında sandık kurulacak. Her sandıkta 280-300 arasında seçmen oy kullanacak. Seçmen pusulasının boyu yaklaşık bir metre olacak ve buna özel zarf kullanılacak. Mükerrer oy kullanılmasını önlemek amacıyla da seçmenlerin parmakları boyanacak. Hani son seçimde "bu kez son" demişlerdi demeyin. Burası Türkiye.
       <br/>
       <br/>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 90 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1632), [web.archive.org (arşiv bağlantısı)](http://web.archive.org/web/20050301173302/http://www.aksiyon.com.tr:80/yazdir.php?id=1632)
