# Felaket güzeli; Santorini

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050227093512im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093512im_/http://www.aksiyon.com.tr/resim/357/40.jpg" vspace="5"/>
  </p>
 </font>
 <font class="content">
  Vahşi ve gizemli bir doğa, yerleşimlerde yalın ve estetik bir mimari, arkeolojik kalıntılar ve; her turistin aradığı güneş, deniz, konfor ...
 </font>
 <br/>
 <p>
  <font class="content">
   İlk kez görenlerde bilim kurgu filmlerindeki gezegenlerden birindeymiş hissi uyandıran ancak mavi kubbeli kiliseleri, lacivert denecek kadar koyu mavi denizi ve beyazla mavinin mükemmel renk armonileriyle sizi içine çeken bir Ege adası Santorini.
   <br>
    <br>
     Yazının başlığına bakıp da ‘felaketin güzeli’ mi olur? demeyin. Santorini felaketten doğmuş bir güzelliktir çünkü. Tarihi kayıtlara göre MÖ 2000’li yıllarda çok büyük bir kentti Santorini. MÖ  1500 yılında büyük bir patlamayla, aynen Pompei’de olduğu gibi kül, küf ve lavlar altında kalır ve yüzlerce yıllık uygarlık yok olur. Uzun yıllar sessizliğe gömülür ada. Ancak 1207’de Haçlıların işgali ve Venedik Düklerinin adayı almasıyla yeniden medeniyet başlar. Asıl adı Thera olan adaya Venedikliler “ Aya-İrini” anlamına gelen “Santa-İrini” adını verirler. Ada, Kanuni döneminde Osmanlıya katılır, ardından da Yunanistan’a. Adadan ve tarihten bahsetmişken biraz daha ayrıntı verelim. Adada yıllar süren kazılar yapılır. İnsan iskeleti bulunamaz ama çok değerli freskler çıkar kül tabakalarından. Adanın önemli kalıntılarından olan Thera’da ve Akrotiri’de yapılan kazılarda bulunan freskler halkın patlama öncesindeki mutlu yıllarına aittir. Büyük patlamadan önce meydana gelen küçük çaptaki depremler, insanların tüm değerli eşyalarıyla birlikte adayı terk etmeleri için bir uyarı oluşturur. Gidenler gider, kalanlar herşeye rağmen adada yaşamayı sürdürürler. Art arda yaşanan büyük depremlerden sonra da ada sakinleri artık felaketlerin bittiğine inanmıştır, hasarlı evler tamir ettirilir, yeni bir medeniyet kurulur. Ancak gerçek patlama o zaman yaşanır. Kademeli olarak lav püskürten yanardağ önce kül, sonra da da birkaç metreyi bulan çapta bazalt blokları fırlatır. Döneminin önemli medeniyetlerinden olan Santorini’den geriye lav yığınları kalmıştır. Yanardağ sadece Santorini’de değil, çevre adalarda da uygarlıkların sonunu getirir. Dönemin en büyük medeniyeti olan Girit Minos Medeniyeti de bu dönemde Ege Denizi'nin lacivert sularına gömülmüştür. Yanardağın kızgın lavlarıyla yok olan medeniyet yüzyıllar sonra yeniden kurulur ve bugün belki eskisi kadar değilse bile yine güzeldir bu küçük ada.
     <br>
      <br>
       Adayı gören herkesin kendine bir şeyler bulabileceği muhakkak. Eğer tarihten ve arkeolojiden hoşlanmıyorsanız Santorini ilginç doğası, mimarisi, eşşiz günbatımı ile de ilgi çekmeyi başarır. Doğasının ilginç olması biraz da tarihiyle alakalı aslında. Volkanlar sebebiyle toprağı sürekli renk değiştirmiş. Zemin bazen kırmızı, bazen siyah ve bazen de yeşil renkte. Adada yaşam bütün Ege adalarının aksine zirvelerde, 500’lü rakımlarda kurulmuş. Sadece bu özelliği ile değil adanın Egeli olmaması. Ege kültürünün tipik izlerinden zeytin yoktur mesela. Adada ne üstüste binmiş yüksek katlı,çok yıldızlı oteller ne de büyük yüzme havuzlu villalar vardır.Yamaçlara klasik Yunan mimarisinde yapılmış, geniş teraslı evler yapılmış. Evler istisnasız beyaz ve mavi pervazlı. Kimse kimsenin manzarasını, ışığını kapatmıyor. Teraslarda sardunyalar karşılıyor sizi. Evler o kadar iç içe girmiş ki zaman zaman küçük taş döşemeli sokaklarda mısınız yoksa komşunuzun damında mı dolaşıyorsunuz bunu ayırmak biraz zor. Adanın en eski yerleşim yeri ve aynı zamanda en gözde turist mekanı sayılan  İoa’dan dünyaca ünlü Perissa plajına doğru giderken yolun sağında ve solunda küçük büyük yüzlerce kilise görüyorsunuz. Küçük, beyaz ve mavi kubbeli bu kiliselerin neden bu kadar çok olduğu sorusuna rehberimiz Nena “ Burada evden çok kilise, sudan çok şarap, insandan çok katır var.” diye cevap veriyor. Şakası bir tarafa burada kiliseler özelmiş, herkesin kilisesi kendine ait olduğu için bu kadar çokmuş, 800 civarında kilise varmış. Adada sudan çok şarap olduğu yönündeki bilgiye gelince. Bu da doğru çünkü adada su yok. Tüm su ihtiyacı kışın yağan yağmur sularının biriktirilmesiyle sağlanıyor. Onun yetmediği durumlarda tankerlerle diğer adalardan getiriliyormuş ancak bu kullanım suyuymuş. Ada da su yok ama eminim olsaydı ada yemyeşil olurdu. Çünkü suyun değerini anladıklarından mıdır yoksa yeşile önem verdiklerinden midir bilinmez; Yunanlılar taşıma su ile ağaçlandırıyorlar adayı. Yine böyle taşıma su ile sulanan ve sonradan dikildiği belli olan okaliptüs ağaçlarının arasından Perissa plajına uzanıyorsunuz. Burası volkanların fırlattığı lavlardan oluşmuş bir plaj ama bir farkı var bu plajın. Kumlar siyah renkte. Eylül ayının sonunda bile sıcaklığın 30 dereceyi bulduğu bölgede denizin davetkar güzelliğine kimse karşı koyamaz. Siyah kumlar ve pırıl pırıl bir deniz. Plajlar tabii sadece siyah değil. Adanın bazı bölgelerinde ki; Aktorini bunların en meşhuru, plajların rengi bazen kırmızıya dönüyor. Nedeni tabii ki lavlar ama ilginç olduğu muhakkak.
       <br/>
       <br/>
       Adanın üçüncü bölümü Eski Liman olarak adlandırılıyor. bölümü. Burası yerleşimin en çok olduğu yer. Aynı zamanda da adanın merkezi sayılıyor. Burada yamaçlarda yüzlerce ev daracık taş sokakların etrafına yamaçtan aşağıya doğru dizilmiş ve her evin terası taverna-cafe olarak hizmet vermekte. Buralara oturup güneşin batışını izlemek günün en önemli ritüeli. En güzel manzara da Taverna Castro’da. Burada oturup bir ıce-coffe alın ve Nea Kameni adalarının ardından görsel bir şölen eşliğinde batmaya hazırlanan güneşi izleyin. Bütün yorgunluklarınızı unutacaksınız. Artık gün batmış ve demir almak vakti gelmiştir. Siz yeni adalara, yeni dünyalara yol alırken Santorini gökyüzünde bir ışık kümesi olarak geride kalır.
       <br/>
       <br/>
       a.yavuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12786), [web.archive.org (arşiv bağlantısı)](http://web.archive.org/web/20050227093512/http://www.aksiyon.com.tr:80/detay.php?id=12786)
