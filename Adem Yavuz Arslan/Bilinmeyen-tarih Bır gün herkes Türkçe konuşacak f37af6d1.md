# “Bır gün herkes Türkçe konuşacak”

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050227030951im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227030951im_/http://www.aksiyon.com.tr/resim/367/10.jpg" vspace="5"/>
  </p>
 </font>
 <font class="content">
  Modern dil öğretim teknikleriyle hazırlanan Adım Adım Türkçe dil seti getirdiği yeni anlayış ve sistemle dünyanın dört bir yanında milyonlarca insana Türkçe öğretmeyi hedefliyor. 2 yıllık hazırlık döneminin ardından üç ay önce dağıtımına başlanan kitap 5 kıtada, 25 ülkede 10 bin takım satıldı. Hedef bir yıl sonra yüzbini aşkın insanın Türkçe konuşmaya başlaması
 </font>
 <br/>
 <p>
  <font class="content">
   Eğer herhangi bir dili öğreniyorsanız yararlanacağınız temel eserler çok önemlidir. Bu kural en yaygın dil olan İngilizce’den tutun da Afrika’nın herhangi bir bölgesinde konuşulan yerel bir dile kadar geçerlidir. Başvurulan kaynaklar anlamayı, anlatmayı, okumayı ve yazmayı kolay ve kavranabilir şekilde vermelidir. Bunları yaparken de eğlendirmeli, sıkılmanıza yol açıp dersten soğutmamalıdır. Çünkü dil öğrenimi uzun solukludur ve devamlılık gerektirir. Fotokopilerle hazırlanmış kitaplar, güncel olmayan bilgiler ve karmaşık şemalar yeni bir dili öğrenmeyi zora sokabilir. Hele bir de kaynaklardaki bilgiler geçerliliği olmayan türdense o dili öğrenmekten bile alıkoyabilir sizi. Bütün bunlar dil öğrenimiyle şöyle ya da böyle uğraşmış herhangi bir dili öğrenmeye çalışmış herkesin ortak görüşüdür.
   <br>
    <br>
     Eğer bir dili öğrenmeye gerçekten niyet etmişseniz ilk yapacağınız, en iyi kaynaklara ulaşmak olacaktır. Hatta çalışırken başvurmak için birkaç kaynağın elinizin altında bulunması gerekebilir. Sözgelimi İngilizce öğrenen herhangi birinin masasında en az üç farklı İngilizce kitabı vardır. Ancak Türkçe için böyle bir lüks yoktu. Çünkü Türkçe öğrenmek isteyenin önünde yeterli kaynak yoktu ve olanlar da ihtiyacı karşılamaktan çok uzaktı. Bir—iki kitabın haricinde bir de fotokopilerle çoğaltılmış broşürler vardı. Bu kitaplardaki görselliğin eksikliği yanında içerdikleri bilgilerin 50 yıl öncesine ait olması da ayrı bir handikaptı.
     <br>
      <br>
       Bu gerçeklerin farkında olan bir grup Türkçe öğretmeni yaklaşık iki yıldır modern dil eğitimi tekniklerine uygun olarak 40 kitap, kaset ve CD’lerden oluşan bir Türkçe dil öğrenim seti hazırlıyor. Adım Adım Türkçe isimli bu set gerek muhteva gerekse metod olarak oldukça iddialı.
       <br/>
       <br/>
       “Tamamen ihtiyaçtan”
       <br/>
       <br/>
       ‘Açın halinden tok anlamaz’ demişler; Türkçe öğrenmeye çalışan bir yabancının neler yaşadığı da herhalde dünyanın en zor dilleri arasında gösterilen Türkçe’yi öğrenmeye çalışanlar ve o insanlara ders veren öğretmenler tarafından bilinebilir. Dünya çapında açılmış olan Türk kolejlerinin gözle görülür ilk kazancı Türkçe’nin bir dünya dili olması yönünde önemli görev ifa etmeleri oldu. Değişik ırk ve milletlerden binlerce öğrenci Türkçe öğrendi, öğreniyor, bundan sonra da öğrenmeye devam edecekler. Ancak buralarda görev yapan Türk öğretmenler öğrencilere Türkçe öğretmede ciddi bir kaynak sıkıntısı içerisindeydiler. Hatta bu konu geçtiğimiz ay Ankara’da yapılan “ Yabancı Dil Olarak Avrupa’da Türkçe Eğitimi Sempozyumu”nda üzerinde ısrarla durulan önemli bir sorundu. Bu sorunun farkında olan bir grup öğretmen bir araya gelerek Türkçe öğretiminde çığır açabilecek bir eğitim seti hazırladılar. Türkçe öğretmenleri Tuncay Öztürk, Sezgin Akçay, Hüseyin Duru, Salih Gün, Hüseyin Bargan, Hamza Ersoy ve Abdullah Yiğit, “Dilset” çatısı altında bir araya gelip iki yıl süreyle çalışarak “Adım Adım Türkçe” öğrenim setini hazırladılar. Daha önce Özbekistan’da Türkçe öğretmenliği yapan Dilset Yayınları Yayın Sorumlusu Tuncay Öztürk kendi yaşadıkları sıkıntılardan hareketle böyle bir projeye girdiklerini anlatıyor: “Dünyanın farklı milletlerine Türkçe öğretmeye çalışıyoruz ancak elimizde kaynak yok. Var olan kitaplarla verim alamıyorduk. Oturduk, 7 öğretmenle birlikte yaklaşık iki yıl süren bir çalışma yaptık. Ekibimize ressamlar, tasarımcılar dahil oldular. Uzun süren çalışmanın sonunda dünya standartlarında bir Türkçe dil öğrenim seti oluştu” diyor.
       <br/>
       <br/>
       Değişik kıta ve ülkelerde açılmış olan Türk kolejlerinde farklı ırk ve milletlerden binlerce öğrencinin Türkçe öğrendiğine dikkat çeken Tuncay Öztürk, “Bizim avantajımız dil öğretimindeki sıkıntıları çok iyi bilmemizdi. Yabancı insanların Türkçeyi öğrenmekteki sıkıntıları neler, nerelerde zorlanıyorlar, nereleri kolay anlıyorlar, bizden neler bekliyorlar? Bunları çok iyi biliyorduk. Bu tespitlerimize çözümler ürettik. Bunları yaparken bir yandan da Türk kültürünü yansıtmayı, dünyanın değişik yerlerinde Türkiye’yi tanıtıcı bilgiler vermeyi düşündük. Toplam 40 kitaplık seride en yeni Türkiye fotoğraflarını kullandık, hikaye kitaplarını Türk klasiklerinden hazırladık. Dünyanın neresinde olursa olsun Türkçe öğrenen birisi Türk kültürünü ve Türkiye’yi de yakından tanımış olacak” diyor.
       <br/>
       <br/>
       25 ülkede 10 bin set satıldı
       <br/>
       <br/>
       Adım Adım Türkçe adlı eğitim seti 10 adet Temel Türkçe kitabı, 14 hikaye kitabı, 15 poster ve 7 CD’den oluşuyor. Kitapların tamamı kuşe kağıda basılı ve görsel açıdan oldukça iyi. Seri, piyasa çıkışından bugüne kadar yaklaşık 3 aylık kısa bir sürede dünyanın 25 ülkesinde 10 bin takım satıldı. Yani şu anda Brezilya’dan Kore’ye, Nijerya’dan Rusya’ya kadar 25 ülkede yüz bini aşkın yabancı Türkçe öğreniyor. Kitabın yazarlarından Tuncay Öztürk bu rakamın hiç hafife alınmayacak bir sayı olduğu inancında; “Önümüzdeki yıllarda milyonlarca insan Türkçe konuşuyor olacak ve Türkçe bir dünya dili olarak öne geçecektir. Bizim çalışmamız ilk başta bir ihtiyaçtan doğmuştu ancak sonunda bunun bir milli görev olduğunu da anladık. Biz bu seti hazırlarken para ya da prestij elde etmeyi düşünmedik. Unutmayın ki bir insan sizin sadece dilinizi öğrenmiyor, kültürünüzü, tarihi ve milli değerlerinizi de öğreniyor. Bu bakımdan böyle bir Türkçe öğrenim seti hazırlayarak ülkemiz için de önemli bir hizmeti gerçekleştirmiş olduk” diyor.
       <br/>
       <br/>
       Dilset çatısında bir araya gelen öğretmenler şimdi 40 kitaptan oluşan bu Türkçe Öğrenim Seti’ni geliştirmeye çalışıyorlar ve ekliyorlar; “Bir gün herkes Türkçe konuşacak”.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12285), [web.archive.org (arşiv bağlantısı)](http://web.archive.org/web/20050227030951/http://www.aksiyon.com.tr:80/detay.php?id=12285)
