# Günese asık bır cıcek

*Adem Yavuz Arslan 1999.08.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yaz aylarında yolunuz Trakya'ya düştüğünde bir tarafın Marmara'nın koyu lacivert denizi, diğer tarafın ise uçsuz bucaksız 'sarı deniz' ile çevrili olduğunu görürsünüz.
  </font>
 </div>
 <div id="newsText">
  <font class="detail-text">
   Bütün yaz boyunca Trakya'da 'yer sarı gök laciverttir'. Gözalabildiğine uzanan bu 'sarı deniz', ayçiçeği ya da bilinen adıyla günebakan tarlalarıdır aslında. Günebakanın yada Anadolu'nun bir çok yerindeki adıyla gündöndünün ilginçliği sadece göz zevkinizi okşayan altın sarısı rengi ve ateştopu görüntüsü değil. O 'sabırlı bir aşıktır'; topraktan çıkıp çiçeklerini açmaya başladığı haziran ayından hasat zamanı eylüle kadar, hiç usanmadan sabahın ilk ışıklarıyla kafasını kaldırıp gün bitimine kadar mâşûku güneşi takip eder. Akşam olup da güneş yüzünü ondan ve tüm tabiattan gizlediğinde ise başını hafifçe eğer ve 'kavuşma anı'; bir diğer günü bekler. Bu devredip duran yolculuk haziran ayından eylül ayına kadar sürer.
   <br/>
   <br/>
   Ayçiçeği aslında bizim kültürümüze yeni girmiş bir bitki. Asıl memleketi Orta Amerika. 16. yüzyılın ikinci yarısında Fransa'ya getirilen ve oradan tüm Avrupa'ya yayılan ayçiçeği önceleri sadece süs bitkisi olarak yetiştirilmiş. Ayçiçeğinin Türkiye'ye gelmesinin tarihi ise, 1930'lara uzanır. Bulgaristan'dan göç eden Batı Trakya Türkleri'nin beraberinde getirdiği ayçiçeği önce tüm Trakya'yı, ardından tüm Türkiye'yi sarmış. Şimdi Türkiye'nin her yerinde ekilse de Trakya 'ilk göz ağrısı'. Trakya'nın verimli ovalarında yetişen ayçiçekleri bugün evlerimize sabundan yağa kadar çeşitli şekillerde geliyor. Trakyalı içinse sadece para kazanılan bir bitki değil aynı zamanda bir kültür ayçiçeği. Hatta Tekirdağ'ın meşhur köftesinin lezzetini de hayvanlarının ayçiçek posasından üretilen küspe ile beslenmesine bağlıyor bazı Tekirdağlılar.
   <br/>
   <br/>
   Ayçiçeğinin Türk insanı ile tanışmasının tarihi çok eski olmasa da zaman içerisinde sarı çiçeğin cazibesine kapılmış tüm Trakya ve heryer sarı çiçek olmuş. Öyle ki tüm Türkiye üretiminin yüzde 60'ını Tekirdağ karşılıyor. Tabii bir kültür ve dahası önemli bir geçim kaynağı olan ayçiçeği, yaşamın da bir parçası. Her ne kadar eskisi gibi tek tek toplanıp vurula vurula taneleri ayıklanmasa da hasat dönemi şenliktir Trakya köylüsü için. Çok değil daha bundan 15 sene öncesine kadar tablaları elle tek tek koparılıp, vurula vurula taneleri ayıklanan ve geniş araziler üzerine serilerek günlerce kuruması beklenen ayçiçekleri şimdi biçerdöverlerle hasat ediliyor. Ve takvimler sonbaharın son günlerini gösterdiğinde Trakya çiftçisi bir yıllık emeğinin karşılığını almanın ümidiyle Ofis'in yolunu tutuyor.
   <br/>
   <br/>
   Trakya çiftçisi geçimini genelde iki ürünle sağlar. Ayçiçeğinin yanısıra temel yiyeceğimiz olan ekmeğin hammaddesi buğday da yetiştirilir Trakya topraklarında. Trakya toprakları verimli olduğu için bazı Doğu bölgelerinde olduğu gibi tarlaların bir yıl nadasa bırakılmasına ihtiyaç yoktur. Bunun yerine nöbetleşe ekim denilen uygulamayla birbirinden farklı özelliklere sahip iki ürün her yıl sırayla ekilir. Ayçiçeğinin ekildiği tarlaya bir sonraki yıl buğday ekilir ve bu ekim sırası senelerce sürer gider.
   <br/>
   <br/>
   Bütün Türkiye'deki çiftçiler gibi Trakya çiftçisi de son yıllarda oldukça mutsuz. Sebebi ise belli: Belirlenen taban fiyatlar çiftçinin yaptığı harcamayı bile çıkarmaya yetmiyor. Her yıl mazota, gübreye, tohuma yüzde yüzden fazla zam yapılırken, taban fiyatların sadece yüzde 5060 oranında artırılması çiftçiyi iyice çıkmaza sokmuş durumda. Yani son biri iki yıldır çiftçi tabiri caizse havanda su dövüyor. Öte yandan Trakya'daki tarla fiyatları da enflasyonun yüzde 70'lerde olduğu bir ortamda geçen yılkiyle aynı. Hatta bazı yerlerde daha ucuz. Çünkü çiftçiler zararına ekim yapmak istemiyorlar. Yaptığı ekimden hemen hiçbir gelir elde edemez duruma düşmesi çiftçileri yeni arayışlara itiyor. Trakya çiftçisi para kazanamadığı için ayçiçek tarlalarının nefis görüntüsünden haz alamıyor açıkçası.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=FE8A3B57266D0427FE4037B19007E077?newsId=5301), [web.archive.org (arşiv bağlantısı)](http://web.archive.org/web/20140518155047/http://www.aksiyon.com.tr:80/aksiyon/newsDetail_getNewsById.action;jsessionid=FE8A3B57266D0427FE4037B19007E077?newsId=5301)
