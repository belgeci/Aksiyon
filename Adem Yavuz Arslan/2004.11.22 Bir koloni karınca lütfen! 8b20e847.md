# Bir koloni karınca lütfen!

*Adem Yavuz Arslan 2004.11.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Martin Sebestu, Berlin'de yaşayan bir bilgisayar teknisyeni. ‘Şaka olsun’ diye başladığı ‘karınca pazarlama’ işini sektör haline getirdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626195802im_/http://www.aksiyon.com.tr/resim/520/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yakında, imtiyazlı şubelerle dünyaya açılacak.  Antartika dışındaki tüm kıtalarda onun için çalışan ‘karınca ajanları’ var.
   <br>
    <br>
     <br/>
     Eğer birisi gelip size “Süper bir iş kuruyorum. Bu işte çok para var. Dünyaya karınca pazarlayacağım” dese, ona ya ‘sıyırmış’ gözüyle bakar ya da “İşin mi yok senin?” dersiniz. Nitekim, dünyaya karınca pazarlamaya kalkan bilgisayar teknisyeni Martin Sebestu’nun ailesi ve arkadaşları da projesini açıkladığı zaman “Manyak mısın oğlum sen? Hani gıda işi yapsak, turizm sektörüne girsek, yazılım firması kursak neyse de, karınca pazarlamak da nerden çıktı?” demişler. Fakat o etrafındaki alaycı tavırlara aldırmadan çocukluğundan bu yana en büyük merakı olan karınca dünyasıyla ilgilenmeye başlamış. Bugün ise kendi alanında ilk ve tek olan karınca mağazasının sahibi.
     <br/>
     <br/>
     Bugünün ‘karınca patronu’ Martin Sebestu’nun bu minik canlılara merakı aslında çocukluğuna kadar uzanıyor. Her çocuk gibi meraklı gözlerle etrafı incelerken evlerinin arka bahçesinde keşfettiği karıncalarla başlattığı ‘dostluk’ bugüne kadar gelmiş; “İnanılmaz karizmatik canlılar. Belli bir hiyerarşileri var. Çok zekiler ve kesinlikle emir komuta zincirini bozmuyorlar. Köy kuruyorlar, gıda stokluyorlar, birbirleriyle konuşuyor, tartışıyorlar; olmadı savaşıyorlar. Kendilerine özgü bir toplum yapıları var. Bu çok ilgimi çekiyor” diye açıklıyor karıncalara olan ilgisini...
     <br/>
     <br/>
     Gerek lise gerekse üniversite döneminde de karıncalara olan ilgisi devam eder ve 1999 yılında karıncaları anlatan bir web sayfası hazırlar. Karıncalar hakkında bilgilerin, fotoğrafların yer aldığı web sayfasına bir de ilan yerleştirir: “İstediğiniz cins karınca temin edilir.” Martin Sebestu’nun amacı aslında karınca avcılığına çıkmak değildir; “Biraz matraklık olsun biraz da sayfa boş kalmasın diye koymuştum. Fakat ardından e-mailler, telefonlar gelmeye başladı. Anladım ki bu alanda bir talep var.”
     <br/>
     <br/>
     Karıncaları internet ve telefonla topluyor
     <br/>
     <br/>
     O dönemde işsizdir ve işsizlik maaşı ile geçinmektedir. Gelen elektronik postalara göre karınca araştırmaya başlar. Almanya’da bulabildiklerini toplar, siparişleri teslim eder. Literatüre kayıtlı 11 bin karınca ile ilgili doküman toplar. İnternet üzerinden değişik ülkelerde konuyla ilgili bağlantılar kurar. Bu amaçla uzun seyahatler yapar. Antarktika dışındaki tüm kıtalara gider, karıncaların izini sürer. Zaman zaman keyifli zaman zaman da sıkıntılı araştırmalar yapar. Bir yandan da talepleri karşılayıp para kazanmaya başlamıştır.
     <br/>
     <br/>
     Peki ama kim karınca siparişi verir? “İlaç şirketlerinden, üniversitelerdeki araştırma enstitülerinden, film stüdyolarından, hayvanat bahçelerinden, öğrencilerden ve meraklılarından talepler geliyor. Karınca kolonisi siparişi verenler var” diyor, serüvenini anlatırken... Taleplerin artmasıyla birlikte yeni web sayfaları yapan, karınca uzmanlarıyla çalışmaya başlayan Martin Sebestu’nun bugün 10 personeli var. Bunlardan birisi de projesini anlattığı zaman “manyak mısın oğlum sen?” diyen annesi.
     <br/>
     <br/>
     Evini büroya çeviren, karınca işine başladıktan sonra, bir hastanedeki  bilgisayar teknisyenliği görevini de bırakan Martin, bu işin maddî getirisi hususunda net bir rakam vermiyor; fakat 10 kişinin maaşını verebilecek kadar parayı rahatlıkla kazandığını söylüyor; “Fiyatı 20 Euro’dan bin 500 Euro’ya kadar değişen karıncalar var. Koloni halinde satıyoruz. Dünyada kayıtlı 11 bin çeşit karınca var iken, kayıt altına alınması gereken 5 bin daha var. 16 bin çeşit karınca var dünyada yani. Yeterince büyük bir pazar.” diyor.
     <br/>
     <br/>
     Peki ama dışarıdan hepsi birbirine benzeyen karıncaları kim, nasıl sipariş ediyor; toplanan karıncalar nasıl ayırt ediliyor? Martin Sebestu karıncalarla ilgili çok düzenli arşivlerin olduğunu, her karıncanın kimliğinin bulunduğunu, mikroskopta çok kolay ayırt edilebildiğini, dolayısıyla karmaşa yaşanmadığını söylüyor. Yaşadığı en büyük sorun ise özellikle Afrika ülkelerindeki gümrük mevzuatı. Çok talep gören bazı tür karıncaların bulundukları ülkelerden çıkarılmasının bürokratik açıdan sıkıntılı olduğunu anlatan Sebestu, karıncaların zaman zamanda kargoda öldüğünü söylüyor.
     <br/>
     <br/>
     Balıkları atın, akvaryumlar karıncalara lazım
     <br/>
     <br/>
     Halen dünyada bu işi yapan tek kişi ve ‘ilk’ olmanın avantajlarını iyi kullanmış Martin Sebestu. Önceleri kendisiyle alay edenler, bugün, açtığı ‘karınca satış mağazası’nın müdavimleri olmuş. Tabii mağazada sadece karınca satmıyor genç girişimci. Karınca kupaları, karınca kalemlikleri, karınca süs eşyaları var. Hatta karınca ile ilgili aklınıza gelebilecek her şey var burada. Sattığı ürünler içerisinde bir tanesi var ki, Martin bu konuda çok iddialı. “Fomikaryum” adını verdiği bir çeşit akvaryum. Özel bir camdan yapılmış fakat içinde balık değil karınca, su değil kum var.
     <br/>
     <br/>
     Martin patenti kendisine ait olan ‘fomikaryum’dan çok umutlu; “Karıncalar zahmetsiz ve masrafsız canlılar. Duvara tablo şeklinde monte ediyorsunuz, içine bıraktığınız karıncalar o kumda kendi dünyalarını kuruyorlar. Kabile reisleri var, onu koruyanlar var, yiyecek toplama çalışmaları var. Birbirleriyle konuşmalarını takip edebiliyorsunuz. Tam anlamıyla görsel bir şölen. Balık beslemekten çok daha eğlenceli; aynı zamanda eğitici. Bir yere gittiğiniz zaman ‘Acaba aç kaldılar mı?’ diye düşünmek zorunda değilsiniz.”
     <br/>
     <br/>
     Patentini aldığı yeni nesil akvaryumların değişik modellerini de ürettiren Martin Sebestu’nun anlattığına göre bu akvaryum fikri kendisinin bile tahmin etmediği kadar ilgi görmüş. Hatta bazı müşteriler evlerinin planını verip kalorifer borusu tarzında döşenmiş ‘fomikaryum’ bile sipariş etmişler.
     <br/>
     <br/>
     Şaka olsun diye başladığı ‘karınca ticareti’nin kârlı bir iş olduğunu gören Martin Sebestu şimdi ilk şubesini Berlin’de açtığı karınca satış mağazasının değişik ülkelerde ve şehirlerde benzerlerini açmayı planlıyor. Zaten kendisine dünyanın değişik yerlerinden ‘birlikte çalışma’ teklifleri de gelmiş. Fakat onun sıfırdan ürettiği bu işi başkalarıyla paylaşmak gibi bir niyeti yok; “Bulabildiğim her şeyin patentini aldım. Hatta birçok karınca türünü bile literatüre ben kaydettirdim. Eğer bu alana girmek istiyorlarsa isim hakkını ödemek zorundalar.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18279), [web.archive.org (arşiv bağlantısı)](http://web.archive.org/web/20070626195802/http://www.aksiyon.com.tr:80/detay.php?id=18279)
