# Dünya nükleer savaş yaşıyor

*Adem Yavuz Arslan 2004.07.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      4.5 milyar yıl. Bu fantastik rakam ABD’nin Irak’a attığı bombalardan toprağa karışan uranyumun tamamen kaybolması için gerekli olan süre. Çevreyi, insanları ve atmosferi katleden bu radyoaktif atıktan Amerikan uçakları tam 2 bin 200 ton bıraktı
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080213175245im_/http://www.aksiyon.com.tr/resim/502/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Hadisesinin meydana geldiği tarihten bugüne kadar onlarca “11 Eylül kitabı” yazıldı. Söz konusu kitapların tamamında ağırlık “kim yaptı?” sorusuna cevap bulmaya yönelikti. Fakat geçtiğimiz günlerde yayınlanan yeni bir çalışma, “kim yaptı?”  sorusuna takılmadan çok farklı bir alana, ‘11 Eylül mağduru olan Doğu toplumları’na dikkat çekiyor. Dr. Nurdan Akıner’in kaleme aldığı çalışmanın sayfalarını çevirdikçe aslında görmediğimiz, hakim Amerikan medyasının göstermediği bazı gerçekler tüm çıplaklığı ile karşımıza çıkıyor. Amerikan toplum mühendislerinin adım adım dünyayı nasıl savaşa götürdüklerini, tüm insani değerlere ve kanunlara aykırı olan silahları kullanarak masum insanları nasıl katlettiklerini çarpıcı verilerle ortaya koyuyor. Üstelik bütün bu olaylar sadece bir buçuk yıllık bir sürede oldu; fakat bunların hiç biri hatırlanmıyor bile. Savaşla ilgili haber bombardımanında ise çok önemli bir ayrıntı kaybolup gitti: seyreltilmiş uranyum.
   <br>
    <br>
     Etkisi 4.5 milyar yıl
     <br>
      <br>
       Bir çeşit radyoaktif atık olan seyreltilmiş uranyum, Amerikan ordusu tarafından tercih edilen silahların etkisini artırmak için kullanılıyor ve tamamen yasa dışı. Aslında yürürlükteki Amerikan yasalarına göre sadece 500 gram katı uranyumu herhangi birisinin bahçesine atsanız ömür boyu hapse mahkum oluyorsunuz; fakat kendi vatandaşlarının sağlığına bu kadar hassas olan ABD söz konusu silahın binlerce tonunu Irak’ta, Kosova’da ve Afganistan’da kullandı, halen de Irak’ta kullanmaya devam ediyor. ABD’nin seyreltilmiş uranyum kullanması, sadece hedefleri tamamen ortadan kaldırmakla kalmıyor, etkilenen bölgedeki doğanın ve insan hayatının da yok olmasına sebep oluyor. Bu bölgeler milyonlarca yıl boyunca yerleşime uygun olmayacak.
       <br>
        <br>
         Türk akademisyenler arasında ilk kez Dr. Akıner’in dikkat çektiği seyreltilmiş uranyum konusunda en çarpıcı tanık Prof. Dr Major Doug Rocke. Yıllarca Pentagon’un Seyreltilmiş Uranyum Projesi’nin başında bulunan, ABD adına Körfez Savaşına katılan, daha sonra bölgedeki radyoaktif kirlenmenin önlenmesi için uranyum içeren silahların bir kısmının toplanmasına, toplanandan daha fazlasının da Suudi çöllerine gömülmesine nezaret eden Prof. Rocke, uranyum zehirlenmesinden hayati tehlike altında. El Cezire televizyonuna verdiği bir demeçte başından geçenleri anlatan Rocke, 1995 yılına kadar maruz kaldığı zehirlenmeyi fark etmediğini fakat yapılan ölçümlerde vücudundaki radyasyonun normalin 5 bin katı olduğunu söylüyor.
         <br>
          <br>
           Rocke’un başına gelenler
           <br>
            <br>
             Uranyumdan etkilendiği için tam 15 kez ameliyat olmak zorunda kalan Rocke, Irak’ta kullanılan silahların tamamının uranyum içerdiğini ve bu gerçeğin saklanması için Amerikan ordusunda yazılı emir olduğunu iddia ediyor. İletişim uzmanı olmasına rağmen bir radyolog kadar konuya hakim olan Dr. Nurdan Akıner, Rocke örneğini verdikten sonra yıllarca ABD’de de bu işin otoritesi olmuş bir ismin bile ancak Arap medyasında kendisine yer bulabildiğine dikkati çekerek uyarıyor: “Dünya üçüncü nükleer savaşı yaşıyor. 1991’de 320 ton seyreltilmiş uranyum içeren silah kullanıldı. Son işgalden başlayarak günümüze kadar da 2200 ton kullanıldı. Birinci Körfez Savaşı’na katılan 251 asker ailesinde yapılan çalışmada bu ailelerin çocuklarının yüzde 67,5’inde genetik bozukluklar ortaya çıktı. Bugün Irak’ta idrar örnekleri alınan insanların vücudunda tam 8 bin kat radyasyon var. Üstelik uranyum öyle bir silah ki toprağa karıştığı zaman 4.5 milyar yıl kaybolmuyor.”
             <br>
              <br>
               Akademisyen Akıner’e göre Irak’taki insanların bombalarla çabuk ölme riski karşısında olmaları, radyasyonla yavaş yavaş ölmelerini gözden kaçırıyor; “Uranyum içeren silahlar düştükleri yerden başlayarak toz bulutu şeklinde havaya karışıyor. Toprağa ve su kaynaklarına karışanlar da yer altında birikiyor. Solunum yoluyla bulaşıyor ve ciğerlere yerleşerek tahrip etmeye başlıyor. Bırakın binlerce bombayı birkaç tanesinin bile yakınlarda patlaması hayatınızı riske atar. Bomba size isabet etmese bile hayatınız tehlike altındadır. Bu açıdan bölgede görev yapan gazetecilerin de hayatı yüksek radyasyon sebebiyle tehlike altında.”
               <br>
                <br>
                 Önce solunum sonra da sindirim sistemi bozuluyor
                 <br>
                  <br>
                   Araştırmalara göre uranyum, insanların RNA ve DNA’larında değişime yol açıyor. Önce solunum sonra da sindirim sistemini bozuyor, ardından da görme bozuklukları yaşanmaya başlıyor. Uranyum etkisiyle belki anında ölmüyorsunuz ama vücudunuzdaki sorunlar doğacak olan çocuklarınıza da yansıyor ve genetik problemler ortaya çıkıyor. Yine aynı araştırmalara göre Birinci Körfez Savaşı’na katılmış askerlerden 140’ı her ay benzeri sebeplerle hayatını kaybediyor. Gerçekler bu kadar çarpıcı iken toplumdan saklanmasını Dr. Akıner, 11 Eylül’ü kendi lehine kullanmak için fırsat kollayan Amerikan yönetiminin başarısı olarak nitelendiriyor.
                   <br>
                    <br>
                     Kitabında “Doğulu” oldukları gerekçesiyle insanların nasıl saldırılara maruz kaldığını çarpıcı örnekleriyle ortaya koyan yazar, medeni olmakla övünen Batı toplumlarının paranoyakça tavırlar içerisine girdiğini söylüyor. Müttefik kuvvetler yani Amerika ve İngiltere medyası kendi askerlerinin bile hayatını tehlikeye atıp onları yavaş yavaş öldüren uranyum meselesine o kadar kulak tıkamış ki normal şartlarda “bomba haber” olması beklenen eski deniz piyadesi Nicholas O Keefe’nin hikayesini bile görmedi. Deniz piyadesi olarak birinci Körfez Savaşı’na katılan O’Keefe, 1991 yılında seyreltilmiş, uranyum içeren silahları kullandıklarını birinci elden itiraf edip dünyayı ikinci bir katliam konusunda uyarmak için canlı kalkan olarak Londra’dan karayoluyla Irak’a gitti. Ama bu olay CNN, FOX News gibi kanallarda birkaç dakikalık haber olmanın ötesine geçemedi. Haberlerde seyreltilmiş uranyuma ise hiç değinilmedi.
                     <br/>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12618), [web.archive.org (arşiv bağlantısı)](http://web.archive.org/web/20080213175245/http://www.aksiyon.com.tr:80/detay.php?id=12618)
