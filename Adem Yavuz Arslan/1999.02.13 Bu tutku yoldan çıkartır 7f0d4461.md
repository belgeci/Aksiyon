# Bu tutku yoldan çıkartır

*Adem Yavuz Arslan 1999.02.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Teknoloji harikası jeepler, yüksek eğimli araziler, çamura gömülmüş araçlar ve ayakta kalmaya çalışan insanlar.
  </font>
 </div>
 <div id="newsText">
  <font class="detail-text">
   Bu manzara giderek ilgi uyandıran ve daha fazla taraftar bulan OffRoad'dan aklımızda kalan görüntüler. OffRoad ülkemizde henüz yeterince tanınmamasına rağmen dünyanın önde gelen organizasyonlarından birisi.
   <br/>
   <br/>
   Olumsuz şartlarla didişerek yapılan araba yarışları şu sıralar dünyanın en gözde sporlarından. Özellikle tropikal yağmur ormanları içinde el değmemiş tabiat parçalarını keşfetme duygusu yarışçıların bu spora ilgisini artırıyor.
   <br/>
   <br/>
   Teknoloji ile insanoğlunun oluşturduğu takımın her türden zorluklara karşı bir çeşit mücadelesi olan bu spor, şehir hayatının koşuşturmasından, egzoz ve baca dumanları arasında devam edip giden hayattan kaçma isteği doğrultusunda giderek daha çok ilgi çekiyor. OffRoad'lara talebin artmasında bir de çevre sevgisini kendine hayat tarzı seçmiş insanların etkisi var. Yeni yerler görmek, keşfetmek onlar için vazgeçilmez bir tutku. Tutku doğa olunca adres OffRoad kulüpleri oluyor. Türkiye'de en popüler OffRoad kulübü İSOFF (İstanbul OFFROAD Kulübü). Turgut Barış ve arkadaşları kulübü, yeni yerleri keşfetmek, arazide araç kullanmanın tadına varabilmek, hiç gidilmemiş etapları katetmek gibi duygularla kurmuşlar.
   <br/>
   <br/>
   Barış, "OffRoad'da diğer motor sporlarından çok  farklı bir olay var.  Sadece rakiplerinizle ya da süreyle mücadele etmiyorsunuz." diyor ve ekliyor: "Tabiat şartlarıyla amansız bir mücadeleye giriyorsunuz ve bu yarışta rakiplerinizle ortak hareket etmek zorundasınız.  Bu sporda temel felsefe tabiat sevgisi ve tabiatla iç içe olma, takım ruhu, birlik, beraberlik."
   <br/>
   <br/>
   İyi donanımlı ekip
   <br/>
   <br/>
   OffRoad'da takım tam teşekküllü olmak zorunda. Yolculuk esnasında GPS (elektronik harita), Lap Top (diz üstü bilgisayar) gibi teknolojinin son nimetlerinden faydalanılıyor. Yol alırken genelde kuş uçuşu gittikleri için GPS ile sık ormanlar, dağlar gibi yolu izi belli olmayan yerlerde yön buluyorlar. Lap Top'larla da yol notları tutuyorlar. Arabaları kafes, vinç, telsiz, çok iyi lastik gibi donanımlara sahip 4x4 arazi araçları. Araçların çok zor koşullarda yol alabilmesi için bu tür donanımlara sahip olması şart. Lojistik olarak da yanlarına yeteri kadar benzin, su, önemli yedek parçalar, kamp malzemeleri alıyorlar. Önlerine ne gibi zorlukların çıkacağı hiç belli değil. Ama artık çok eğimli uçurumlar, nehirler, bataklıklar onlar için geçilmez olmaktan çıkmış. Çünkü her maceralarında kendilerini geliştirecek yeni yeni teknikler deniyorlar.
   <br/>
   <br/>
   OffRoad'99 heyecanı başladı
   <br/>
   <br/>
   Türkiye'deki OffRoad kulüpleri bir yıl boyunca süren bir şampiyona organize ediyorlar. OffRoad şampiyonası yıl içerisine yayılmış 6 yarıştan oluşuyor. Yarışlar, OffRoad kulüpleri tarafından organize ediliyor. OffRoad'ın 1999 yılı ilk ayak yarışları, geçtiğimiz hafta İstanbulKozyatığı'nda başladı. OffRoad99 Yarışları'nın diğer ayakları ise Mart ayında İzmit'te, Mayıs ayında Ankara'da, Temmuz ayında İzmir'de, Ekim ayında Ankara'da ve son yarış yine Kasım ayında yine İstanbul'da yapılacak.
   <br/>
   <br/>
   Geçtiğimiz haftasonu Kozyatağı'nda yapılan şampiyonanın ilk yarışında yarışmacılar, soğuk, tipi, buzlanma ve bataklığa dönüşmüş parkur ile boğuşmak zorunda kaldılar. Kozyatağı'CarrefourSA'nın karşısında inşaat alanında özel hazırlanmış parkurda yapılan yarışlarda 7 araç yarışları bitiremedi. Pazar sabahı kar yağışı altında başlayan yarışlar çevre sakinlerinin meraklı bakışları arasında gerçekleşti. Yarışa üç farklı kategoride 23 ekip katıldı. Akşama kadar süren yarışlarda sınıf bazında VuralakSerkan Dorum Mitsubishi'yle Barbaros Arıoğlu Halit Berker de jeeple birinci oldular. Kategori bazında ise sınıf bazında da birinci olan VuralakSerkan Dorum çifti birinci olurken, jeep sınıfında Mehmet BecceSerhat Tolan birinci oldu. Bir araç ise zorlu rampalarda devrilerek takla attı, ancak pilotlar yara almadan kurtuldu.
   <br/>
   <br/>
   OffRoad kulüpleri yarışlar dışında zorlu tabiat şartlarında programlar düzenliyorlar.Teknoloji harikası jeeplerle yapılan bu turlar da hem yeni yerleri keşfediyorlar hem de katılanlar arasında sıkı bir dostluk bağı oluşuyor. Kulüplere üye olmak için de öyle çok fazla formalite gerekmiyor. Techizatınızı toparlayıp bir haftasonu konvoya katılıp dağlara yöneliyorsunuz. Yolun bittiği yerde ise dostluk ve macera  başlıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2653B14CACDE935A20AB167DB27D2699?newsId=4655), [web.archive.org (arşiv bağlantısı)](http://web.archive.org/web/20140909130654/http://www.aksiyon.com.tr:80/aksiyon/newsDetail_getNewsById.action;jsessionid=2653B14CACDE935A20AB167DB27D2699?newsId=4655)
