# Askerin Müslümanlık el kitabı

*Adem Yavuz Arslan 1999.07.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'de son bir kaç yıldır gündemimizden hiç düşmeyen irtica tartışmaları ve askerlerin dine karşı olupolmadıkları sorusu etrafında hergün farklı şekilerde tartışmalar yaşanıyor.
  </font>
 </div>
 <div id="newsText">
  <font class="detail-text">
   Zaman zaman 'şiddetle kınanan' irtica tartışmaları devam ederken kütüphanelerin tozlu raflarından konuyla alâkalı ilginç bir kitap çıktı: Asker İlmihali. 437 sayfa ve Osmanlıca olan kitap Atatürk döneminde Mareşal Fevzi Çakmak'ın emriyle ordunun her kademesinde 1916 yılından 1930'lu yılların sonlarına, 1939'a kadar okutulmuş, daha sonra kaldırılan kitap İslamiyet'in ve imanın şartları, hikmetleri ile bunların bilhassa askerlere bakan yönleri üzerinde duruyor.
   <br/>
   <br/>
   Bizim jenarasyonun bilmediği ama dedelerimizin askerlik yaptığı dönemde, ister er, ister subay olsun bütün ordu mensuplarının Asker İlmihali isimli bu kitabı bütün askerliği boyunca taşıması gerekiyormuş. O dönemde kitabı okuyanların ya da okumak zorunda olanların bir çoğunun artık yaşamadığı şu günlerde kitabın nadiren günümüze kadar ulaşan nüshalarından birisi emekli gazeteci Alaeddin Kıdak tarafından tekrar gün yüzüne çıkartıldı.
   <br/>
   <br/>
   Çakmak yazdırtmış
   <br/>
   <br/>
   Uzun yıllar medya dünyasında görev yapan ve emekli olduktan sonra da çalışmalarını sürdüren Alaeddin Kıdak kitabın tesadüfen eline geçme hikayesini şöyle anlatıyor: "Kütüphanemde kitapları elden geçiriyor, bir taraftan da televizyondan Meclis oturumlarını takip ediyordum. Nazlı Ilıcak'ın 7 Temmuz günü TBMM'de yaptığı gündem dışı konuşmayı veriyordu televizyon. Eline, Harp Akademileri matbaasında basılan, subay ve astsubaylara sunulan 'Laiklik mi, Şeriat mı?' adlı kitabın geçtiğini anlatan Nazlı Ilıcak, kitaptan 'Bir tesbih, bir cübbe, bir ayet, üçbeş sûre, bir de Muhammed'in hadisleri diye yutturulan bolca hurafe' cümlelerini okudu. '1995'te basılan tozlu raflardaki kitapta, buna benzer çok sayıda cümle var. Yazarı İlhan Uran. İşte asıl mürteci bu. Eğer irtica adına çıkacaksak bu gibi kişilerin peşine düşmeliyiz. Benim teklifim var. Atatürk zamanında Genelkurmay Başkanı Fevzi Çakmak'ın talebi üzerine Ahmet Hamdi Akseki'ye yazdırılan din kitabının Harp Okulları'nda okutulmasını sağlayalım' diye devam ediyordu konuşmasına Ilıcak. 1925'te yazılan kitabı kürsüden gösterirken 'İşte Atatürkçülük budur arkadaşlar' dedi. Bu arada kütüphanemi karıştırırken Osmanlıca bir kitap eline geçti. Kitap, 'Asker İlmihali'ydi.
   <br/>
   <br/>
   Kitabın girişinde Osmanlıca olarak 'Bu kitap, Erkanı Harbiyei Umumiye'mizin ordu için din tedrisatına münasip bir kitabın yazılması hakkındaki müsabakada birinciliği kazanmıştır' yazısı var. Yazarı ise Diyanet İşleri Reisliği Heyeti Müşavere azasından 'Köy Hocası Gazetesi' imtiyaz sahibi Uryanizade Ali Vahid Bey. 1916 yılında basılan ve daha sonra Ankara Yeni Matbaa'da Türkçe olarak yeniden hazırlanan kitap, uzun bir dönem askeriyede, subaylar dahil herkese zorunlu olarak okutulan bir eserdi " diyor.
   <br/>
   <br/>
   Askerler; sevgili evlatlar....
   <br/>
   <br/>
   Kitabın kendisi için ayrı bir öneme sahip olduğunu söyleyen Kıdak "Kahraman ordumuzda din dersi okutulmasına ait bu eser, rahmetli babamın, 19281930 yıllarında, İstanbul'da askerliği esnasında, ordu kumandanlığı tarafından, askerlerin tamamına (subaylar dahil) dağıtılmıştır. Bu müstesna eseri, babam vefatından sonra bizlere ve torunlarına vasiyet etti. Hatta 'Evladım, gün ola, harman ola. Bilinmez belki bir gün lazım ola...' dedi. Zannediyorum artık gündeme geldi" şeklinde konuşuyor.
   <br/>
   <br/>
   "Askerler; sevgili evlatlar; size dinden, diyanetten; imandan, itikattan bahsedeceğim. Lakin bir şeyden evvel şunu bilmiş olun ki, bu dersler sizi hiçbir zaman dünyadan soğutmayacak; işinizden gücünüzden, çalışmanızdan çabalamanızdan geri bırakmayacaktır" şeklinde bir girişle başlayan kitapta İslami konular özellikle askeriyeye bakan yönleriyle değerlendiriliyor.
   <br/>
   <br/>
   "Kıyamet nedir?", "İslamiyet nasıl bir dindir?", "Namazın sebebi hikmeti", "Anayababaya itaat", "Kumar ve içki belası" gibi konuların ardından gelen ve dinin askerleri ilgilendiren boyutu ile alakalı konular kitabın büyük kısmını oluşturuyor. Bu konular arasında "Şehitleringazilerin cennetteki konumları", "Bir askere göre kader", "Kışladaki derslerin ehemmiyeti", "Askerlikten usanmamak, askerliği yüksünmemek", "Seve seve askerlik yapmak", "Askerliğe ait bir çok vazifeleri pek canlı bir surette meydana koyan Uhut Muhaberesinin tasviri", "Muharebeye yaramaz diye çıkarılan gençlerin askere alınması için Peygamber Efendimize rica etmeleri", "Gönül hoşnutluğu ile askerlik yapmak", "Askerin maksadı, şehit olarak bu fani dünyadan kurtulmak mı yoksa canını kanını pek pahalı satarak millete memlekete mümkün mertebe yararlılık göstermek midir?" gibi başlıklar yer alıyor. Kitap hernekadar askerlere okutulmaktan kaldırılsa da günümüz Türkçesi ile basımı 1939'da gerçekleştirilmiş. Uzun yıllar askerlerimize dini tanıtmada yardımcı olan kitabın orijinal nüshaları ise ancak 'baba yadigârı' olarak muhafaza eden bir kaç kişide ve Beyazıd Kütüphanesinde bulunuyor.
   <br/>
   <br/>
   "Şimdi de okutalım"
   <br/>
   <br/>
   Tozlu raflardan çıkarak tekrar gündeme gelmesine sebep olan Alaeddin Kıdak, Uryanizade Ali Vahid Bey tarafından kaleme alınan Asker İlmihali'nin günümüz Türkçesi ile tekrar basılarak okutulması gerektiğini savunuyor. Eserin akıcı bir dille ve herkesin anlayabileceği üslupla yazıldığı için okuma yazma bilmeyen erden, rütbeli subaya kadar herkes tarafından rahatlıkla anlaşılabildiğini savunan Kıdak "Rahmetli babam 192830 yılları arasında askeriliğini yaparken verilen bu kitabı bana torunlarına vermem koşuluyla 'gün ola harman olan bir gün lazım ola' diyerek vasiyet etmişti. Ben bütün insanlığa mükemmel bir yol gösterici olan bu eserin ordunun dine ve inanca saygılı olduğunun bir göstergesi olarak tekrar yayınlanarak okutulması gerektiğini düşünüyorum" diyor.
   <br/>
   <br/>
   1916 yılında ilk, 1927 yılında ikinci baskısı yapılan ve en son 1939 yılında yeni harflerle basılan kitap şu sıralarda irtica tartışmalarına farklı bir yaklaşımın yapılmasına neden oluyor: "Ordu da, Atatürk de dine karşı değil. Karşı olsalardı erden subaya kadar herkese Asker İlmihali kitabı dağıtılıp yıllarca okutturulmazdı".
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=106C978E43DB33AF801EF47D60FABA6E?newsId=4689), [web.archive.org (arşiv bağlantısı)](http://web.archive.org/web/20130204061926/http://www.aksiyon.com.tr:80/aksiyon/newsDetail_getNewsById.action;jsessionid=106C978E43DB33AF801EF47D60FABA6E?newsId=4689)
