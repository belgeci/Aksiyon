# Beyaz dedektıfler

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050225010155im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225010155im_/http://www.aksiyon.com.tr/resim/376/6.jpg" vspace="5"/>
  </p>
 </font>
 <font class="content">
  Adli Tıp, kamuoyunun ismini çok sık duyduğu ama gerçekte kapılarının arkasında neler olup bittiğinden pek haberdar olmadığı bir kurum. “Cinayeti Adli Tıp çözecek”, “Adli Tıp raporlarına göre..” ifadeleri ile haber bültenlerinde sık sık adı geçen kurumda yüzlerce yıllık kemiklerden olay mahallinden alınan bir kıla, tanımlanamayan kimsayal bir maddeden sahtecilik suçlarına kadar binlerce değişik konu hakkında incelemeler yapılıyor
 </font>
 <br/>
 <p>
  <font class="content">
   Belediye işçileri için sıradan bir gündü. Sıcak bir Fethiye sabahında yeni şebeke için toprağı kazıyorlardı. Ancak bir süre sonra toprağa vurdukları her kazma şoka girmelerine neden oldu. Çünkü her kazmadan sonra topraktan kemikler çıkıyordu. Hemen çalışmalar durduruldu. Polis ve savcılık olaya el koydu. Topraktan tek tek toplanan kemikler bir araya getirildi ve zayıf birisine ait olduğu tahmin edilen bir iskelet çıktı ortaya.
   <br>
    <br>
     Konunun uzmanları kemiklerin bir kadına ait olduğunu söylüyorlardı. İyi ama kimdi bu kadın? Nasıl olmuştu da kanalizasyon çukuruna gömülmüştü? Binlerce yıllık mıydı? Yoksa faili meçhul cinayetlerden birisi miydi? Bu soruların  cevabı ancak detaylı bir çalışmadan sonra bulunabilecekti ve kemikler paketlenip İstanbul’a, Adli Tıp Kurumu’na gönderildi. İskeletin kimlik tespiti için DNA testine başvurulacaktı ancak bu durumlarda cesedin bir yakınından DNA örneklerinin alınması gerekiyordu. Oysa kemiklerin kime ait olduğu bilinmiyordu.
     <br>
      <br>
       Milyonlarca insanın tek tek DNA’sının alınması mümkün olmadığı için yapılacak şey maktulün neye ya da kime benzediğini bulmaktı. Bu noktada dünya adli tıp literatürüne Facial Reconstruction (yeniden yüzlendirme) olarak giren kafatasına yeniden yüz yapma tekniğine başvuruldu. Adli Tıp Kurumu doktorlarından A. Sadi Çağdır tarafından yürütülen yeniden yüzlendirme çalışmaları sonucunda kemikleri kanalizasyon çukurundan toplanan kadın iskeletinin tahmini yüzü ortaya çıkartıldı.
       <br/>
       <br/>
       Yaklaşık iki hafta süren çalışmayla kafatasına yeni bir yüz yapan Dr. Sadi Çağdır yeniden yüz yaptığı kafatasının fotoğraflarını çekip adli kurumlara teslim etti ve “Maktul buna benziyordu” dedi. Harekete geçen emniyet yetkilileri kayıp olarak bildirilen kişilerin fotoğraflarıyla yeniden yüzlendirilen  kafatasının fotoğraflarını karşılaştırarak kemiklerin yıllar önce ortadan kaybolan Yadigar Küçükçakıcı’ya ait olabileceği ihtimalini değerlendirmeye aldı. Kemiklerden  alınan DNA ile Yadigar Küçükçakıcı’nın akrabalarından alınan DNA örnekleri  karşılaştırıldı ve sonuçlar yüzde yüz birbirini doğruladı.
       <br/>
       <br/>
       Adli Tıp Kurumu bünyesinde  yürütülen yeniden yüzlendirme çalışmalarından sadece biriydi bu. Zira 1994 yılında Dr. Sadi Çağdır tarafından başlatılan çalışmalarla bugüne kadar onlarca kafatası ‘kimliklendirildi’. 1995 yılında İzmir Çeşme’de denizden toplanan kemiklere aynı yöntemle yüz yapıldı ve kemiklerin kayıp olarak bildirilen Murat Çaylı’ya ait olduğu ortaya çıktı. Yine 1995 yılında Yenihisar’da öldürülüp foseptik çukuruna gömülen Seyfettin Gül’ün kimliği, 1999 yılında Kahramanmaraş Sarıçukur köyünde arazide bulunan kemiklerin Cuma Keskin isimli şahsa ait olduğu bu yöntemle tespit edildi. Adli Tıp Kurumu Morg İhtisas Dairesi’nde yürütülen yüz giydirme çalışmalarında ise yakınlarda Kızkalesi’nde çıkan iskeletlerin akıbeti araştırılıyor. Kızkalesi’nden toplanan kemikler üzerine yapılan çalışmalarda, her kafatası için tek tek yüz giydirilerek maktullerin neye benzediği sorusunun cevabını aranıyor.
       <br/>
       <br/>
       Kafatasına yüz giydirme
       <br/>
       <br/>
       İskeletlere yüz giydirme tekniği yaklaşık yüz yıldan bu yana ‘üç boyutlu yüz giydirme’  ve ‘ iki boyutlu yüz giydirme’ olmak üzere iki ana başlıkta uygulanıyor. İki boyutlu yüz giydirmede, kafatasının 1/1ölçüsündeki fotoğrafı veya röntgen filmi üzerine doku kalınlıkları işaretlenerek cepheden ve profilden kişinin resmi çiziliyor. Üç boyutlu yöntemde ise kafatasının aslı veya aslından elde edilmiş modeli üzerine yine doku kalınlıkları işaretlenerek kişiye ait yüz elde ediliyor. Yüz giydirme alanında dünya çapında tanınan M.Gerasimoz tarafından uygulanan ve ‘Rus Ekolü’ olarak bilinen yöntemde ise kelimenin tam anlamı ile yüzün hakiki fiziksel rekonstrüksiyonu söz konusu. Bu yöntemde kas yapışma yerleri ve diğer oluşumların yapısı dikkate alınarak yüz kasları, bezler, orbitalyağ dokuları, büyük arterler ve diğer bağ dokuları yüzün anotomisine uygun olarak, canlıda veya gerçek bir diseksiyonda görülebilecek şekilde adım  adım yeniden inşa ediliyor.
       <br/>
       <br/>
       Yüz rekonstrüksiyon uygulamasında ilk basamak, yaş, cinsiyet ve ırksal özelliklere uygun olarak seçilen doku kalınlıklarının kafatası veya kafatasının alçı modeli üzerinde, doğru anotomik noktalara yerleştirilmesi. Daha sonra yüzün tüm özellikleri yine yaş, cinsiyet ve ırksal özelliklere uygun olarak inşa ediliyor. Malzeme olarak genellikle kil kullanılsa da plastelin gibi bu işe elverişli diğer maddeler de kullanılabiliyor. Gerçeğe benzerliği artırmak amacıyla cam gözler, peruk, elbise gibi aksesuarlardan da yararlanılıyor.
       <br/>
       <br/>
       Kriminal incelemeler açısından büyük değer taşıyan kemikleri incelemek başlı başına bir bilim dalı. Bu yolla yaş, cinsiyet, ırk, ölüm zamanı ve ölüm nedeni belirlenebiliyor. İskeletin bütün halinde bulunması sonuçların doğruluğunu artırmakta. Yaş ve cinsiyet belirlendikten sonra kimliklendirmenin ileri aşamalarına geçiliyor. Yani, ölen kişinin yaşarken sahip olduğu yüz şeklinin yeniden meydana getirilmesi veya kafatasının kayıp kişilerin fotoğrafları ile karşılaştırılarak  ölen  kişinin kimliğinin saptanması aşamasına. Karanlıkta kalan birçok olay bu şekilde aydınlatılıyor.
       <br/>
       <br/>
       Ölüye Avrupa standardı
       <br/>
       <br/>
       Adli Tıp, kamuoyunun ismini çok sık duyduğu ama gerçekte kapılarının arkasında neler olup bittiğinden pek haberdar olmadığı bir kurum. Verdikleri raporlarla sık sık birçok hukuki tartışmanın odağında yer alan kurumda son aylarda önemli bir değişim süreci yaşanıyor.
       <br/>
       <br/>
       Adalet Bakanlığı’nın talimatıyla değişim ve açılım sürecine giren kurum ilk olarak Polis ve Jandarma ile işbirliğine gitti. Uyguladığı teknikten yönetim anlayışına kadar çeşitli değişiklikler yapan Adli Tıp son olarak da İstanbul’daki genel merkezini büyük oranda yeniledi. Önceleri davaların yıllarca  sürmesine  neden olan bilirkişi dosyaları artık en geç iki hafta içerisinde ilgili mahkemeye gönderilmeye başlandı. Eylül 2000’de 16 bin olan dosya sayısı 2000 yılının sonunda 7 bin 501’e indi. 2001 yılında kurum kendilerine mahkemelerden gelen 86 bin 279 dosyadan 83 bin 941’inin işlemlerini tamamlayarak ilgili mahkeme ve savcılıklara gönderdi. Böylece Adli Tıp’a gelen herhangi bir dosya artık en geç 15 gün içerisinde adresine ulaştırılır oldu.
       <br/>
       <br/>
       Morg İhtisas Dairesi ve Biyoloji İhtisas Dairesi yenilendi. Önceleri dar ve eksik imkanlarla hizmet vermek zorunda olan otopsi ve morg biriminin artık Avrupa Birliği’nin kabul ettiği normlarda çalıştığı söyleniyor. Belki Türk insanı hayattayken Avrupa standartlarında yaşayamayacak, ama gerektiğinde cesedine Avrupa standartlarında otopsi yapılabilecek. Daha önceki sistemin yeterli olmadığını, sağlıksız koşullarda çalışıldığını anlatan Morg İhtisas Dairesi Başkanı  Prof. Dr. Sermet Koç, dairenin işlevini şu şekilde açıklıyor: “Biz öncelikle bilirkişiyiz. Adli vakalarda otopsi raporunu hazırlıyoruz. Ölüye ait her türlü materyali incelemek, ölüm nedenini, nasıl olduğunu, ne zaman olduğunu, cinayetse ne kullanılarak cinayetin işlendiğini tespit etmek zorundayız. Tabii bir şeyi ispatlarken de olmayanları da ispatlamakla yükümlüyüz. Mesela adama işkence yapılıp yapılmadığını da tespit etmek zorundayız. Ya da adamın zehirlenmeden dolayı ölmediğini göstermemiz gerekiyor. En basit olayda bile üç saat sürer ki karmaşık ve önemli vakalarda çok daha uzundur. Ama morg hizmetlerinde Avrupa ile aynı seviyedeyiz, hatta daha iyi pozisyonda olduğumuzu söyleyebiliriz. Aynı anda 20 otopsi yapabilecek  kapasitedeyiz ve 400 cesedi muhafaza etmemiz mümkün. Teknik alt yapısını tamamladık, yakında otopsiyi canlı olarak internetten eğitim amaçlı yayınlayabileceğiz. Tıp ve hukuk öğrencileri için önemli bir fırsat olacak.”
       <br/>
       <br/>
       Adil bir yargılama için otopsinin önemini anlatmaya gerek yok. Uluslararası Adli Kriminoloji’de Minnesota Kriterleri denen belli kurallar bütünü var. Bu kurallara göre yapılan otopsiler Avrupa tarafından da delil olarak kabul ediliyor, yargılama ile ilgili Avrupa İnsan Hakları Mahkemesi’nde de problem çıkartılmıyor. Morg İhtisas Dairesi’nde yılda üç bin otopsi yapılıyor. Ayrıca tüm Türkiye’den otopsi için iç organ parçaları geliyor. Tüm organ parçaları özel bir sistemle arşivleniyor ve incelenip en kısa sürede raporu sunuluyor.
       <br/>
       <br/>
       Mükemmel suç yoktur
       <br/>
       <br/>
       Adli Tıp bünyesinde çok çeşitli suçlara bakan birimler var. Bütün bölümlerdeki en öncelikli konu delillerin düzgün toplanması. Adli Tıp dünyasında Locart felsefesi en önemli ilke: Mükemmel suç yoktur ve her katil mutlaka bir iz bırakır. Polis tarafından elde edilen deliller kurum içerisinde pozisyonuna göre tekrar elden geçiriliyor. Morgda otopsi yapılmasından sonra elde edilen bulgular  Biyoloji İhtisas Dairesi’nde ayrıca incelemeye alınıyor. Biyoloji İhtisas Dairesi önemli bir bölüm çünkü son derece gelişmiş teknoloji ile DNA ve kan testleri yapılabiliyor. Dr. Faruk Aşıcıoğlu başkanlığındaki Biyoloji İhtisas Daire Başkanlığı DNA testleri ile failleri ya da olayla ilgisi olmayan kişileri tespit ediyor. DNA haricinde olay yerinden toplanan kan, kıl veya deri parçacıkları Biyoloji İhtisas Dairesi’nde inceleniyor, mahkemelere rapor ediliyor.
       <br/>
       <br/>
       DNA teknolojisinde yaşanan gelişmelerin mahkemelerin iş yükünü çok büyük oranda azaltacağını söyleyen bölüm başkanı Dr. Faruk Aşıcıoğlu “DNA kesin ve net sonuçlar içerir. Eskiden deliller yeterli olmadığı için sanıklara zorlama ve işkence yapılabiliyordu ancak artık maddi delilleri öne sürüyoruz. Eğer sanık inkar ediyorsa önüne DNA raporlarını koyduğunuz zaman itiraz edecek bir şeyi kalmıyor. Son dönemde teknolojimizi yeniledik. Artık herhangi bir DNA testi için 15 gün beklemek gerekmiyor. Sahip olduğumuz teknoloji ile 24 dakikada 16 ayrı kişinin DNA’sını kontrol ediyoruz ki bu adaletin de hızlı işlemesine yarıyor” diyor.
       <br/>
       <br/>
       Adli Tıp Kurumu’na gelen dosyalar sadece otopsiler ya da DNA testleri ile ilgili değil. Maddi deliller kapsamında ele alınan sahte paralar, kurşun ya da silahlar, imzalar, kimyasal maddeler de ayrı ayrı incelemeye alınıyor. Fiziki İncelemeler İhtisas Dairesi’nin görev alanına giren bu çalışmalarda her türlü sahtecilik olayı en çok rastlanan suç. Sahte para, sahte imza ya da evraklarda yapılan sahtecilikler kurumun bu bölümünde incelenerek tespit ediliyor. Yine aynı bölümde gıda zehirlenmeleri gibi kimyasal işlemler de takip ediliyor. Otopside ölüm nedeni araştırılan bir maktulün kimyasal bir nedenden ölüp ölmediği de her ihtimale karşı araştırılıyor. Bunların haricinde de Kimyasal İhtisas Dairesi’nde narkotik ve benzeri şuçları ele alan çalışmalar yapılıyor. Çocuk suçları ile ilgili olarak Çocuk İhtisas Dairesi görevli. Şiddete ya da cinsel suçlara maruz kalmış çocukları rencide etmemenin temel kural olduğu bu bölümde uzman psikologlar eşliğinde çocuklar muayene ediliyor.
       <br/>
       <br/>
       Eksik raporlar Avrupa’dan dönüyor
       <br/>
       <br/>
       Türkiye, Avrupa İnsan Hakları Mahkemesi’nde 2000 yılının ağustos ayı itibariyle 1 milyon 474 bin İngiliz Sterlini, 899 bin 862 Amerikan Doları, 3 milyon 934 bin Fransız Frangı ve 9 milyar Türk Lirası tazminat ödedi. Oysa Türkiye’yi yüklü tazminat cezaları almaktan kurtaracak olan DNA cihazının fiyatı ise sadece 100 bin dolar. AİHM’nin Türkiye hakkında verdiği cezaların kötü muameleden değil eksik soruşturmadan kaynaklandığını söyleyen Adli Tıp Kurumu Başkanı Prof. Dr. Oğuz Polat’a göre AİHM’de davayı kazanan Türk vatandaşlarına ödenmek zorunda kalınan tazminat cezalarının sekizde biriyle tüm Türkiye genelinde Adli Tıp teşkilatının altyapısı tamamlanabilir.
       <br/>
       <br/>
       Vatandaşın başına gelen kötü bir olayı çözüme kavuşturmanın devletin görevi olduğunu bildiren Polat, devletin bu görevi yapabilmesi için şikayette bulunan kişiyle ilgili önce bir uzmanın görüş bildirmesi gerektiğini şu örnekle açıklıyor: “Adli tıp uzmanları önce muayenesini yapacak. Fotoğraflarını çekecek. Ondan sonra gerekli tetkikleri yapacak. Örneğin  ‘vücuda elektrik verildiği’ iddiası ile AİHM’de ceza aldığımız bir davada, Türkiye gerekli tetkikler için çok basit bir patoloji muayenesi yapabilse, deriden parça alıp mikroskop altında inceleyebilse ‘elektrik verilip verilmediği’ hemen ortaya çıkabilecekti. Bu yapılmayınca AİHM yargıçlarının kafasında bu nokta soru işareti olarak kalıyor. Deliller ortaya çıkarılamıyor.”
       <br/>
       <br/>
       E—mail:a.yavuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12110), [web.archive.org (arşiv bağlantısı)](http://web.archive.org/web/20050225010155/http://www.aksiyon.com.tr:80/detay.php?id=12110)
