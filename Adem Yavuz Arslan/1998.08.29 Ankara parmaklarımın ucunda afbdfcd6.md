# Ankara, parmaklarımın ucunda

*Adem Yavuz Arslan 1998.08.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir şehir ile ilgili detaylı bir araştırma yapmak istediğiniz zaman sayfa sayıları binleri bulan onlarca ansiklopediyi karıştırmak zorunda olduğunuz günler artık geride kalıyor.
  </font>
 </div>
 <div id="newsText">
  <font class="detail-text">
   Meraklıları bu zahmetten kurtaran bilgisayar programcıları onlarca ciltlik ansiklopedileri CDROM'lara yükleyerek kullanıma sunuyorlar. Türkiye'de bir ilki gerçekleştiren Perspektif Ajans, Ankara ile ilgili 'herşeyi', A'dan Z'ye bir CDROM'a yükleyerek hizmete sundu.
   <br>
    <br>
     Ankara Büyükşehir Belediyesi tarafından Perspektif Ajans'a, Cumhuriyetin 75. yılı münasebeti ile hazırlatılan Ankara CDROM'uyla Ankara, "A'dan Z'ye' bir tuşa basma kolaylığı ile karşınıza çıkıyor.
     <br>
      <br>
       Cumhuriyet'in kuruluşunun ve Ankara'nın başkent oluşunun 75. yıldönümünde hazırlanan Ankara CDROM'u, Ankara hakkında hazırlanmış detaylı bilgi, fotoğraf, harita ve resimleri içeriyor. 4 aylık titiz bir çalışma sonunda hazırlanan Ankara CDROM'u yaklaşık 3 ciltlik bir bilgi birikimini karşınıza bir tuşa basma kolaylığı ile çıkarıyor. Multimedya tekniklerinin etkin bir şekilde kullanıldığı ve görsel zenginliğin ön planda tutulduğu Ankara CDROM'unda başkentin coğrafyası, tarihi, kültürsanat etkinlikleri, sosyoekonomik yapısı, politik yaşamdaki yeri, tarihituristik mekanları, doğal güzellikleri, ilçeleri; grafik, metin, fotoğraf ve haritalarla  ayrıntılı olarak tanıtılıyor.
       <br>
        <br>
         Kullanım kolaylığı hemen başta göze çarpan CDROM'un yönetmenliğini Nuri Alper Ulupınar yapmış. Görsel zenginliği ve pratik hazırlanması nedeni ile sıkıcı gibi gözüken bir çok bilgi kolaylıkla elde edilebiliyor. Perspektif Ajans çalışanlarının 4 aylık titiz bir çalışmasının eseri olan CDROM'da özgün müziklerin yanında Ankara'ın yöresel müzikleri de kullanılmış. Fonda misket havasını dinleyerek Ankara'nın geçmişten günümüze tarihini okuyabiliyorsunuz.
         <br/>
         <br/>
         CDROM'da kullanılan fotoğrafları ise Aksiyon okuyucularının yakından tanıdığı Recai Kömür çekmiş. Recai Kömür'ün Atakule'den çektiği 360 derecelik panoramik fotoğraf CDROM'un en güzel çalışmalarından birisi. Tarihi ve turistik mekanların, gezilebilecek yerlerin estetik fotoğraflarla işlendiği CDROM'a Ankara'yı sokak sokak gösteren bir harita da eklenmiş.
         <br/>
         <br/>
         3D modelleme yöntemiyle Anıtkabir'in ayrıntılı olarak tanıtıldığı CDROM'da, kent ve yöresine ait ünlü ezgi ve türküler dinlenebiliyor. Ankara ve ilçelerinde bulunan yüzlerce tarihi ve turistik mekanın tek tek fotoğraflanarak  görsel zenginliğin  ön plana çıkarıldığı CDROM'da ayrıca "Ankara Belgeseli", "Örnek Başkente doğru" başlıklarıyla iki ayrı multivizyon; tarihi gelişimi içinde kentin tarihi fotoğraflarının sunulduğu "Fotoğraflarla Ankara" ve " Ankara'nın Belediye Başkanları" bölümleri ayrı bir önem taşıyor.
         <br/>
         <br/>
         Ankara'yı her yönüyle tanıtan Ankara CDROM'u geniş kapsamı, kolay kullanımı yanısıra  PC ve MAC formatlarıyla çıkıyor. Ankara Büyükşehir Belediyesi'nin kültür hizmetleri kapsamında hazırlanan CDROM Ankara'nın 75. yılı onuruna Türkçe ve İngilizce olarak üçbin adet çoğaltılarak ücretsiz dağıtılacak.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-4074-ankara-parmaklarimin-ucunda.html), [web.archive.org (arşiv bağlantısı)](http://web.archive.org/web/20140224055434/http://www.aksiyon.com.tr/aksiyon/haber-4074-ankara-parmaklarimin-ucunda.html)
