# Türkiye Ortadoğu'yu değil Akdeniz'i besliyor

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20030705192342im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030705192342im_/http://www.aksiyon.com.tr/resim/443/26.jpg" vspace="5"/>
  </p>
 </font>
 <font class="content">
  Ortadoğu’da petrol kaynaklı savaşın bitmesinden sonra dikkatler bölgenin diğer stratejik kaynağı olan suya yöneldi. Ortadoğu ülkelerinin tamamının ciddi su sıkıntıları çekiyor olması tüm gözlerin su kaynakları açısından ‘sorunsuz’  gözüken Türkiye üzerine çevrilmesine neden oluyor. Türkiye’nin durumu ise biraz farklı; sular denize akıyor.
 </font>
 <p>
  <font class="content">
   Irak Savaşı’nın planlandığı Batılı think thank kuruluşları tarafından bugünlerde sıklıkla işlenen bir senaryoya göre önümüzdeki 25 yıl içerisinde Ortadoğu’da su sıkıntısı had safhaya ulaşacak ve bölge ülkelerinin tamamının da dahil olacağı bir su savaşı yaşanacak. Senaryonun detayları her gün Batı medyasında işlenip, geliştiriliyor. Hatta Amerikan medyasında yer alan haberlere göre Amerikan Başkanı Bush’un masasında, içerisinde su savaşları senaryolarını da kapsayan detaylı bir ‘Ortadoğu ve su’ dosyası yer alıyor. Aslında çok tartışılabilecek bu senaryolar bölge için hiç de yeni değil. Çünkü bundan tam 4 bin 500 yıl önce, yine bölgede Fırat ve Dicle havzasının güneyindeki Lagaş ve Umma şehir devletleri arasında savaşlar yaşanmış ve dünya ‘su savaşları’ kavramıyla tanışmıştı. O günden sonra bölgede su ile ilgili savaşlar bitmek bilmedi. Bölge ile ilgili ortaya atılan tüm senaryoların merkezinde ise Türkiye yer alıyor. Çünkü Türkiye gerek su kaynaklarının bolluğu, gerekse de sınırları aşan suları nedeniyle stratejik bir konuma sahip. Su ve Ortadoğu konusu gündeme geldiğinde Türkiye, Türkiye ve su dendiğinde ise Ortadoğu bir bütünün parçası haline geliyor.
   <br/>
   <br/>
   “Türkiye varlık içinde yokluk çekiyor”
   <br/>
   <br/>
   Türkiye dünyada 110 milyar metreküp tatlı su potansiyeli ile 14, kişi başına yıllık 3 bin 600 metreküp tatlı su kullanımı ile de 19. sırada yer alıyor. Bu rakamlara göre de Ortadoğu’da görünürde su sorunu olmayan bir ülke gibi gözüküyor. Ancak resmi dış politika söyleminde —Türkiye sürekli su fakiri olduğu tezini işliyor— ve DSİ verilerine göre durum pek de öyle değil. DSİ’ ye göre, Türkiye’de kişi başına düşen kullanılabilir su potansiyeli 1,642 m3/yıl civarında. Uluslararası ölçütlere göre kişi başına 10 bin m3 su düşüyorsa o ülke zengin sayılıyor; miktar 3 bin ile 10 bin arasındaysa, ‘yeterli suyu olan’ ülke olarak tanımlanıyor; kişi başına kullanılabilir su miktarı bin ile 3 bin arasında ise o ülke ‘su sıkıntısı olan ülke olarak tanımlanıyor. Rakamlar bin metreküpün altında ise o ülke ‘su fakiri’ olarak tanımlanıyor. Uluslararası kabul görmüş bu tanıma göre Türkiye su zengini olmak bir yana ‘tehlike çanları çalan’ bir ülke konumunda. Türkiye’de kişi başına düşen tatlı su miktarı, dünya ortalamasının sadece yarısı kadar. Bir ülkenin, su varlığı açısından zengin sayılabilmesi için kişi başına düşen yıllık 10 bin metreküp ve daha fazla su potansiyeline sahip olması gerekiyor. Bugün dünyada kişi başına düşen yıllık tatlı su miktarı 7 bin 342 metreküp. Bu rakamlar yanında Türkiye’nin kendine özgün bir başka problemi daha var. Çünkü su kaynaklarının dağılımı ve kullanımı koordinesiz. Türkiye’nin İç ve Güneydoğu Anadolu bölgesi susuzluktan kavrulurken sadece Akdeniz nehirlerinden her yıl 16 milyar metreküp su Akdeniz’e akıp gidiyor. Bu rakamın ise 4.5 milyar metreküpü sadece Manavgat Nehri’nden. Bazı bölgelerde tarım arazileri sular altında kalırken yüz kilometre mesafede başka bir ova susuzluktan kuruyor. Türkiye’nin içinde bulunduğu bu açmazı ‘Varlık içinde yokluk çekmek’ olarak tanımlayan, yer altı suları konusunda dünya çapında bir üne sahip Prof. Dr. Zekai Şen’e göre Türkiye su konusundaki tutumunu değiştirmezse çok yakın gelecekte ciddi su sıkıntısı çekebilir. “Su her metreküpü çok önemli stratejik bir varlıktır” diyen Şen; “Su çok hoyratça ve dengesizce israf ediliyor. Plan program yapılmıyor” şeklinde konuşuyor. Yaklaşık bir yıldır Suudi Arabistan’da, Kral Fahd’ın özel davetiyle çalışmalarda bulunan Prof. Dr. Zekai Şen, Ortadoğu’da savaş senaryolarının dünyanın su kaynaklarına yön vermek isteyen güçler tarafından çıkarıldığını ancak Türk kamuoyunun tartışması gereken konunun savaş değil kendi su kaynaklarının geleceği olması gerektiğini savunuyor. Türkiye’nin tatlı su kaynakları açısından zengin olduğunu ancak bunun su zengini anlamına gelemeyeceğini anlatan Şen’e göre Türkiye su fakiri sayılabilecek bir ülke; “Çünkü bizde suya değer verilmiyor. Yıllardır veriler bile yenilenmedi. Su Bakanlığı kurularak acil planlar geliştirilmeli. Master planlar yapılmıyor, su kaynakları çarçur ediliyor. Var olanlar kirlenme, tuzlanma tehlikesi ile karşı karşıya. İç Anadolu kavrulurken her yıl Akdeniz’e ulaşan nehirlerden milyonlarca metreküp su denize akıp gidiyor. Bunlar normal bir ülkede olabilecek şeyler değil” diyor. Yıllardır su konusunda çalışmalar yapmış bir başka isim; Hacettepe Üniversitesi Hidropolitik ve Stratejik Araştırmalar Merkezi Başkanı Prof. Dr. Ali İhsan Bağış da Türkiye’nin su konusundaki en büyük probleminin su kaynaklarının değerlendirilememesi olduğunu düşünenlerden. Suya rantabl bakılmadığını iddia eden Bağış “Herşey bürokratların insafına kalmış. Siyasi kararlarla barajlar yapılıyor, siyasi tercihlerle uluslararası arenaya su satmak için çıkılıyor. Öncelikle ülke içerisinde suyun rantabl kullanımı ve gelecek için planlanması lazım. 10 yıl sonrasının planını bile yapmadan su satmaya çıkıyoruz. Anlaşılması güç bir politika” diyor. Ortadoğu’da su kaynaklı savaşların çıkması yönündeki açıklamaları ise komplo teorisi olarak değerlendiren Bağış “Ortadoğu’da kim kiminle savaşacak? Suriye su için kalkıp Türkiye’ye savaş mı açacak. Bunların mantıklı açıklaması yok. Kaldı ki Türkiye’nin Ortadoğu’yu besleyecek su zenginliği de yok” şeklinde görüşünü dile getiriyor. Ortadoğu yeraltı su kaynakları konusunda çalışmaları sürdüren Prof. Dr. Zekai Şen ise Ortadoğu’da su kaynaklı bir savaşın her zaman mümkün olabileceğini ama belirleyici unsurun Amerika’nın alacağı tavır olacağını söylüyor. Türkiye’nin yıllarca su gibi stratejik bir konuda Batılı bilimadamlarına tüm bilgilerini vermek gibi bir hata yaptığını anlatan Şen “Suudi Arabistan’da bilimsel bir toplantıda söz alan Amerikalı bir su bilimcisi Arapları Türkiye aleyhine kışkırttı. Aynı şahsı Türkiye’de yapılan bir toplantıda Arapların aleyhine konuşurken dinledim. Maalesef bu şahsa bürokratlarımız büyük itibar ettiler. Su stratejik bir üründür ve bilgileri Batılı bilimadamlarına verilmemeli. Aksi taktirde dışarıdan gelecek ve adil olduğu savunulacak fikirler bile ülkemiz çıkarlarından ziyade Batılı ülkelerin emperyalist çıkarlarına hizmet edecektir” diyor.
   <br/>
   <br/>
   “Su yatırım isteyen zahmetli bir iştir “
   <br/>
   <br/>
   Akademisyenlerin ısrarla dile getirdiği koordinesizlik konusuna DSİ Genel Müdürü Prof. Dr. Veysel Eroğlu “Merak etmeyin, herşeyi kontrol altına alıyoruz” diyerek yanıt veriyor. Eroğlu’na göre Türkiye’de kendi insanına hatta bölge insanına yetecek kadar su kaynağı var fakat su için bilinçli adımlar atılmalı ve gelecek iyi planlanmalı. İstanbul’da yaptığı başarılı çalışmaları ile adından sıklıkla söz ettiren Prof. Dr. Veysel Eroğlu’nun hedefi şimdi aynı başarıyı DSİ’de tüm Türkiye için gösterebilmek “Tüm bilimsel veriler ülkemizde su kaynaklarının ve yağışların çok dengesiz olduğunu doğruluyor. Bazı bölgelerde yılda 3 bin mm’yi aşarken bazı bölgelerimizde yılda 250 mm’nin altında gerçekleşiyor. Dolayısıyla su konusunda çok büyük çapta master planları yapıp uygulamaya koymak zorundayız” diyor. Eroğlu, Türkiye’nin önümüzdeki yıllarda kuraklık ve artan nüfusa parelel olarak yaşayabileceği tehlikenin gerçek olduğu ancak akılcı ve bilimsel projelerle bu problemin altından kalkılabileceği görüşünde.
   <br/>
   <br/>
   Su akar Türk bakar
   <br/>
   <br/>
   Gerek akademik çevrelerde gerekse de su ile ilgili kurumların başında olan uzmanlarca kabul edilen görüş Türkiye’nin suyu kullanamadığı yönünde. Çünkü yıllık su potansiyeli 183 milyar m³ olan, ortalama 10 milyar m³ yer  altı suyu bulunan Türkiye bu suyun sadece 93 milyar m3’ünü kullanabiliyor. Mevcut su kaynakları 85 milyon dönüm araziyi sulayabilecek iken Türkiye ancak 45 milyon dönüm araziyi sulayabiliyor. Manavgat'tan satılması durumunda yılda 250 milyon dolar kazandırabilecek olan 4 milyar metreküp su denize akıp gidiyor. Bu rakamlara ilaveten çevre örgütleri tarafından hazırlanan raporlarda ortaya çıkan ürkütücü bir nokta daha var. Son 40 yıldır sulak alanlar ya doldurma ya da çevre kirliliği nedeniyle birer birer yok oluyorlar. Çevre kirliliğine bilinçsiz su kullanımı sonucu meydana gelen tuzlanma da eklenince 20 bin hektar arazi kullanılamaz duruma geldi. Türkiye’nin su ihtiyacını karşılayan 25 nehirden özellikle Batı Anadolu’daki Meriç, Susurluk, Gediz ve Sakarya gibi ırmaklar aşırı kirlenmiş durumda.
   <br/>
   <br/>
   Petrol savaşı bitti peki su savaşı?
   <br/>
   <br/>
   Tarihi kayıtlara göre ‘su’ nedeniyle çıkan ilk savaş günümüzden 4 bin 500 yıl önce Fırat ve Dicle havzasının güneyindeki Lagaş ve Umma şehir devletleri arasında yaşanmıştı. Ardından da tarih boyunca sürdü. Son yüzyılda ise 1967 Arap— İsrail savaşları, 1970 Ürdün iç savaşı, 1978’de Lübnan’ın işgali ve bir boyutuyla PKK sorunu su nedeniyle çıkan savaşlar olarak hemen yanı başımızda meydana geldi. Petrol ve su bölge için her zaman belirleyici iki unsur oldu. Fakat su sorunu Türkiye açısından da kritik günlere gebe. Çünkü dünya ciddi bir susuzluk tehdidi altında. BM’nin su raporuna göre 2005 yılı kuraklık için bir yıldönümü. Bu tarih hayli kritik. BM bu tarih için tahminde bulunuyor ama 2025 için kesin konuşuyor: Büyük kuraklık kapıda. Hatta rapordaki projeksiyonlardan birisi de 2040 yılında su kaynaklı bir savaşın kesin görülmesi. Aslında ‘su savaşları’ kavramını ilk kez 1991’de Foreign Policy dergisine yazdığı yazıyla Joyce Starr kullandı. “Ortadoğu’da su krizi, hiçbir ülke ya da uluslararası kuruluşun kabul etmeye hazır olmadığı stratejik bir yetimdir” diyen Starr’a göre ABD istihbarat raporlarına konu olmuş çoğu Ortadoğu’da bulunan 10 noktada su kaynaklı savaşlar çıkabilir. Gerçi Irak operasyonu petrol nedeniyle çıktı ancak bu ileride su kaynaklı bir savaş çıkmayacağı anlamına gelmiyor. Çünkü ABD yeni stratejisinin ana temellerini dünya enerji kaynaklarını kontrol etmek üzerine kurmuş durumda ve su Ortadoğu için herşey demek. ABD’nin Irak’ta kuracağı rejimin öncelikleri arasında mutlaka su sorunu ilk sıralarda kendine yer bulacak. Türkiye’de bir çok uzman su savaşına ihtimal vermiyorlar ancak olmayacağını da kimse garanti etmiyor. Prof. Dr. Ali İhsan Bağış, Ortadoğu’da bir su savaşının çıkması yada Türkiye’den daha fazla su talebinin neden olacağı sorunların tamamıyla Amerika’nın bölge için geliştireceği politikalara bağlı olduğunu belirtiyor. Prof. Dr. Veysel Eroğlu ise sahip olunan su kaynaklarının bir gerilim nedeni olmadığını bilakis Ortadoğu’da barışa hizmet edebileceğini düşünüyor; “Biz adil ve paylaşımcı olmaktan yanayız” diyor. Ama genel kanı  artan kuraklıkla birlikte Amerika’nın bölge için belirleyeceği politikalar nedeniyle Türkiye’nin önümüzdeki dönemde su konusunda çok başının ağrıyacağı yönünde.  Hatta Prof. Şen daha radikal bir noktaya işaret ediyor: “Batılı güçler su için sınırları bile değiştirebilirler.”
   <br/>
   <br/>
   Ortadoğu’da su kaynaklı bir savaş çıkar mı? Bugünlerin sıklıkla sorulan sorusu bu. Fakat Türk insanı için bu sorunun cevabından çok kendi geleceğinin şekillenmesi önemli. Çünkü artan nüfus, hızla kirlenen su kaynaklarına ilaveten yapılmayan master planlar yüzünden yakın bir gelecekte susuz kalabilir. Konunun uzmanı olan Prof. Dr. Zekai Şen açık konuşuyor: “Elimizi çabuk tutmazsak susuzluktan kırılırız. İsrail, Suriye bile susuzluk çekmez, biz kururuz.”
   <br/>
   <br/>
   BM’NİN ÜRKÜTEN RAPORU
   <br/>
   <br/>
   Birleşmiş Milletler tarafından kaleme alınan “Gelecek İçin Tatlı Su 2003 Raporu”na göre 25 yıl su açısından oldukça sıkıntılı ve sarsıntılı geçecek.
   <br/>
   <br/>
   – Önlem alınmadığı taktirde bu yüzyılın ortalarında dünya nüfusunun yarısı kronik su sıkıntısı çekecek. Halen 1 milyar kişi su sıkıntısı çekiyor. Bu rakam 2025 yılında 3.5 milyara, yani dünya nüfusunun yarısına çıkacak. Bu da suyun yakın gelecekteki en büyük tartışma konularından birisi olacağını gösteriyor. 2005, 2025 ve 2040 yıllarında büyük kuraklıklar bekleniyor.
   <br/>
   <br/>
   – Su gerilimi dünyanın bir çok yerinde ülkelerin başını ağrıtıyor. Fas, Katar, Ürdün, Yemen, Umman, Libya, Kuveyt listenin ilk sırasında yer alırken Arjantin, Cezayir, Hollanda, Moğolistan, Özbekistan ve Türkmenistan ‘su gerilimini’ hisseden ülkeler olarak sıralanıyorlar. Her ne kadar toplamda listelerde yer almasa da Çin gelecekte su sıkıntısını ciddi anlamda ensesinde hissedecek. Çin’in en büyük nehirlerinden olan Sarı Irmak yanlış sulama nedeniyle yer yer kuruyor. Nil, Ganj, Colorado gibi dev nehirler bile kurak yaz aylarında zaman zaman denizlere ulaşmakta güçlük çekiyor.
   <br/>
   <br/>
   – Orta ve Batı Afrika’da 20 milyon insan su için Çad gölüne bağımlı. Ancak söz konusu göl son 38 yılda yüzde 95 kurudu.
   <br/>
   <br/>
   – İran’da kırsal kesimde yaşayan halkın yüzde 60’ı su sıkıntısı nedeniyle büyükşehirlere taşınabilir.
   <br/>
   <br/>
   – Dünyanın dördüncü büyük gölü olan Aral Denizi yarı yarıya küçüldü, su seviyesi 16 metre azaldı.
   <br/>
   <br/>
   – Mexico City kenti yer altı sularının yer yer 20 metre çekilmesi nedeniyle bazı bölgelerde çökme sorunu yaşıyor.
   <br/>
   <br/>
   – Mısır, Nil nehri üzerinde herhangi bir tehlike belirmesi durumunda parlamentoya bile danışmadan savaş açma yetkisini orduya tanıdı.
   <br/>
   <br/>
   SINIRLARI SU DEĞİŞTİREBİLİR
   <br/>
   <br/>
   İsrail: Bölgede su sıkıntısını en çok hissetmesine rağmen suya yaptığı yatırımlar sayesinde gelecek kaygısı gütmüyor. Dünyanın en ileri sulama tekniklerine sahip ülke aynı zamanda Avrupa’nın sebze ihtiyacını karşılıyor. Fakat bunda Filistin bölgesinin su kaynaklarını gasp etmesinin de büyük payı var. Golan Tepeleri de bir başka su kaynağı.
   <br/>
   <br/>
   Ürdün: Tam anlamıyla su fakiri bir ülke. Yıllık 870 milyon m3 lük suya karşılık 1.1 milyar metreküp su tüketiyor. Su açığını kapatmak için her türlü alternatifin peşinde olan ülke denizden su elde etme projelerine ağırlık veriyor, yer altı su kaynakları araştırıyor.
   <br/>
   <br/>
   İran: İran’ın içilebilir su kaynağı 117..5 milyar m3 olarak gözüküyor ancak BM raporuna göre önümüzdeki 40 yıl içerisinde çok büyük risk altında. Kırsal kesim susuzluktan şehirlere taşınabilir.
   <br/>
   <br/>
   Irak: Bölgedeki en rahat ülkelerden birisi. Kişi başına düşen su miktarı Türkiye ve Suriye’den yüksek. Ancak geleceği çok parlak değil. Çünkü ülkenin su kaynakları giderek kuruyor. Bu sebeble Dicle ve Fırat’tan daha fazla pay istiyorlar.
   <br/>
   <br/>
   Suriye: Türkiye’nin gerçek anlamda su problemi yaşayacağı ülke. Fırat ülkenin can damarı. İçme suyunun yüzde 80’ini, elektirik enerjisinin yüzde 60’ını Fırat’tan sağlıyor.
   <br/>
  </font>
 </p>
</div>


## Yorumlar

### mustafa altun, 16-Haziran-2003
> türkiye su zengini değil: 
> yeşilırmak ile kızılırmaktan başka Türkiyenin kendisine ait ırmağımı var ? acaba dicle ile fıratı tamamen kesse Türkiye acaba neler olurdu? su kaynaklarımızın yeterince kullanılabildiğine inanmıyorum

Kaynak: [www.aksiyon.com.tr](http://www.aksiyon.com.tr:80/detay.php?id=2638&yorum_id=100), [web.archive.org (arşiv bağlantısı)](http://web.archive.org/web/20030705192342/http://www.aksiyon.com.tr:80/detay.php?id=2638&yorum_id=100)
