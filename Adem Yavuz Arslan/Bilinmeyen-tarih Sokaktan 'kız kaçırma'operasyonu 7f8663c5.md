# Sokaktan ‘kız kaçırma’operasyonu

*Adem Yavuz Arslan Bilinmeyen-tarih*

<div>
 <p>
  <font>
   Bugünlerde polis sokaktan kız kaçırıyor. İstanbul sokaklarında 500 civarında küçük yaşta kız çocuğunun uyuşturucu ve fuhuş batağında olduğunu tespit eden yetkililer harekete geçip bu kızlardan bir kısmını, onları pazarlayanların elinden kurtararak adresi kimseye bildirilmeyen bir merkezde topluyor.
   <br/>
   <br/>
   Y.Y 15 yaşında. Şu anda kokain dahil her türlü uyuşturucuyu kullanıyor. Aile içi şiddet sebebiyle evden kaçıp sokaklarda yaşamaya başlamış. Bir süre sonra ‘arkadaş’ çevresi onu uyuşturucuya alıştırmış. Esrarlı sigaralarla başlayan denemeler, kokaine kadar gitmiş. Birkaç kez gözlem altına alınmış ancak çok geçmeden yine sokaklara dönmüş. Uyuşturucu, özellikle de kokain için parayı nereden buluyordunuz sorusuna “Bir şekilde buluyorduk” diye cevap veriyor. Aslında bu cevapta yer alan ‘bir şekilde’ tanımlaması son yıllarda giderek daha büyük bir sorun haline gelen çocuk fuhuşunun en masum ifadesi. Y.Y şu anda tedavi görüyor ve bir daha o hayata dönmemenin hesaplarını yapıyor. Belki Y.Y sokaklardan çekilecek ancak  Prof. Dr. Esin Kuntay ve Doç. Dr. Güliz Erginsoy tarafından yapılan araştırmaya göre İstanbul’da Y.Y gibi 500 kız çocuğu maalesef fuhuş batağına düşmüş durumda.
   <br>
    <br>
     Uzakdoğu değil İstanbul
     <br>
      <br>
       Çocuk denecek yaşta kızların fuhuş sektöründe kullanılmaları genellikle Uzakdoğu kökenli haberlerle gündemimize girerdi. Geçtiğimiz yıl yapılan 1. İstanbul Çocuk Kurultayı’nda sunulan bir tebliğ çocuk fuhuşunun sadece Uzakdoğu’da olmadığını tüm çıplaklığı ile gözler önüne seriyordu. Prof. Dr. Esin Kuntay ve Doç. Dr. Güliz Erginsoy’un 11 ay boyunca İstanbul Emniyet Müdürlüğü ile Deri ve Zührevi Hastalıklar Hastanesi’nde yaptıkları araştırma sonucunda hazırladıkları rapora göre İstanbul’da halen 500 civarında kız çocuğu  köle tüccarlarının elinde. Prof. Kuntay ve Doç. Erginsoy’un birçoğu ile yüzyüze görüştüğü bu çocukların arasında 12 yaşından küçükler bile var. Çocukların demografik özelliklerinin oldukça düşündürücü olması yanında çalıştıkları yerlerin de barlar, masaj salonları ve özel evler olması olayın ne kadar organize ve büyük çapta yapıldığının bir göstergesi. Sözkonusu raporun verilerine göre çocukların fuhuş sektöründe kullanıldıkları yerler ise Ataköy, Galata, Beyoğlu, Bostancı, Bakırköy ve Dolapdere.
       <br>
        <br>
         Sokaktan kız kaçırma
         <br/>
         <br/>
         İstanbul’da son birkaç yıl içerisinde hızla artan butür olaylarla ilgili olarak polis detaylı bir çalışma başlatırken, valilik de olaya el koydu.  Emniyet Müdürlüğü Küçükleri Koruma Şube Müdürlüğü’ne ilaveten Sosyal Hizmetler İl Müdürlüğü, üniversiteler ve belediyelerden oluşturulan bir komisyon görevi devraldı. Görev sokaktaki kızları kurtarmaktı. Bu amaçla Vali Yardımcısı  Mehmet Seyman koordinatör olarak atandı ve Taksim’de yeri çok gizli tutulan Taksim Çocuk Evi açıldı. Tüm masrafları İstanbul Valiliği Sosyal Yardımlaşma Vakfı tarafından karşılanan bu bina hakkında bilgi verilmedi ve valiliğin izni olan 12 kişi dışında kimse bu binaya giremiyor. Şimdilik on daireden oluşan Taksim Çocuk Evi’nde önümüzdeki yıl daire sayısı 16’ya çıkacak. Taksim’deki bu merkezde 2 sosyal hizmet uzmanı, 2 psikolog, 1 psikiyatrist, 2 polis ve 3 hizmetli görev yapıyor ve tamamı kadın. Sosyal Hizmetler İl Müdürü Kahraman  Eroğlu’nun verdiği bilgiye göre çocuklar bu merkeze polis, sosyal hizmetler ve belediyelerde görevlendirilen ilgili kişiler aracılığı ile getiriliyorlar. Kahraman Eroğlu öncelikli hedeflerinin sokaklarda yatıp kalkan ve mafyanın eline düşmesi muhtemel kızları toplamak olduğunu söylüyor: “Çocuk yaşta kızların sokaklarda yatıp kalkması, fuhuş ve uyuşturucunun batağına düşmesi bir gerçek. Biz de çok iyi koordine olmuş bir ekiple onları bu durumdan kurtarıp, rehabilite edip, topluma tekrar kazandırmak istiyoruz. Taksim’deki merkezimizde tamamen profesyonel görevliler nezaretinde kendi yemeklerini kendileri yapıyor, dersler alıyor, bizim ayarladığımız kuaförlük gibi meslek kurslarına devam ediyorlar. Biz onlara kendi ayakları üzerinde durabilmelerinin önemini öğretmeye çalışıyoruz. Yaklaşık 2 aydır faaliyette olan merkezde 20 kızımız bu hizmetlerden yararlandı.”
         <br/>
         <br/>
         Gerek polis, gerekse de valilik yetkilileri bu merkez ve içerideki kızlar hakkında hiç bir bilgi vermiyor. Eroğlu bu durumu ‘Bu tamamen onların güvenliği ile alakalı bir durum. Peşlerinde olanlar onları bulamamalı. Bu kızlar bizim çocuklarımız ve onlara sahipsiz olmadıklarını göstermek zorundayız” diyor ve sokakların sürekli olarak ekipleri tarafından kontrol altında tutulduğunu söylüyor.
         <br/>
         <br/>
         Televole evden kaçırtıyor
         <br/>
         <br/>
         Peki ne oluyor da çoçuk yaştaki bu insanlar evlerinden kaçıp sokaklarda yaşıyor, kötü alışkanlıklar ediniyorlar? Sosyal Hizmetler İl Müdürü Kahraman Eroğlu, gerek psikologların gerekse de araştırmayı sürdüren psikiyatristlerin tespitlerinin çeşitli bulgular ortaya koyduğunu söylüyor. İstatistikler her yıl çok daha fazla sayıda genç kızın evden kaçtığını ortaya koyuyor ve onları sokaklara iten en büyük etken ise parçalanmış aileler ve bozuk ekonomik yapı. Taksim’deki Çocuk Gözlemevi’nin müdürü Abdullah Karatay, sokaklarda yaşayan ve bir kısmının da fuhuş sektöründe çalıştığı çocuk yaştaki kızların üç kategoride olduğunu söylüyor. Sokakta yaşayanların sayısının çok, ancak fuhuş sektöründe bilinçli olarak çalışanların sayısının söylendiği kadar yüksek olmadığına inandığını belirten Karatay sözlerini şöyle sürdürüyor: “Birinci ve en yaygın olanı sokakta yaşayan, kimsesi olmayan kızlar. Bunlar genellikle madde bağımlısıdır. İkinci kategoridekiler bilinçli olarak bireysel ya da bir organizasyon çerçevesinde fuhuş bataklağında olanlar. Üçüncü kategoridekiler de belki bir barınacak yeri olan ancak her an evden kaçmaya müsait ya da zaman zaman evden kaçanlar. Bunlar ilk iki kategoriye de uymayan, zaman zaman evden kaçan, bazen madde kullanan tipler. Bizim için en önemlisi bu üçüncü kategori; çünkü bu kategori henüz fuhuş ve madde batağında değil. Ama çok ciddi bir potansiyeli oluşturuyor.”
         <br/>
         <br/>
         Yaklaşık 2 aydır faaliyette olan Taksim Çocuk Gözlem Evi’nde şu an 20 kız kalıyor ve bunlar açılan meslek edindirme kurslarına devam ediyor, imkanı olan evine dönüyor. Merkezin müdürü Karatay amaçlarının çocuk yaştaki bu kızları sokaktan alıp evlerine, normal hayatlarına geri döndürebilmek olduğunu söylüyor ve sorunun ana kaynağına işaret ediyor: “Halen sokakta olan, fuhuşa bulaşmış ve de bulaşma potansiyeli olan kızlarla yaptığımız görüşmelerde, araştırmalarda şu sonucu elde ettik: Bozuk aile yapısı, kavgalı anne–baba çocukları evden soğutuyor. Buna bir de ekonomik sıkıntılar eklenince çocuk evde yaşamaktansa sokakta yaşamayı tercih ediyor.”
         <br/>
         <br/>
         Gerek Sosyal Hizmetler İl Müdürü Kahraman Eroğlu, gerekse de Taksim Çocuk Gözlem Evi’nin müdürü Abdullah Karatay’a göre  bu durumun çok büyük bir sorun ve bu sorunda aile içi şiddetin payı büyük. Ailesinde mutlu olamayan, ekonomik sıkıntılar çeken çocuklar bir de televizyonlarda izledikleri televolelerin etkisiyle ünlü olma tutkusuna, manken olma sevdasına ve zengin bir hayat sürme hayaline kapılınca ilk fırsatta soluğu sokakta alıyor. Sonra da mafyanın eline düşüyor.
         <br/>
         <br/>
         a.yavuz@aksiyon.com.tr
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 10 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12264), [web.archive.org (arşiv bağlantısı)](http://web.archive.org/web/20050302050807/http://www.aksiyon.com.tr:80/yazdir.php?id=12264)
