# "Sarı" beklerken, kırmızı kart gördüler

*Adem Yavuz Arslan 1998.10.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gazeteciler için her Basın Kartı Komisyonu toplantısı ayrı bir anlam taşır.
  </font>
 </div>
 <div id="newsText">
  <font class="detail-text">
   'Fiilen' yaptıkları gazeteciliğin devlet tarafından da 'resmen kabul edilmesi' anlamına gelen sarı basın kartı alabilme umudu taşır gazeteciler. Sarı basın kartı gazetecilik için 'olmazsa olmaz' değildir ama Gazeteciler Cemiyeti Başkanı Nail Güreli'nin de ifadesiyle 'Gazetecilik yaptığının resmi belgesidir' muhabirler için.
   <br/>
   <br/>
   Her zamanki gibi büyük bir umutla beklenen Sarı Basın Kartı Komisyonu toplantısı sonucunda başvuran 590 gazeteciden 380'ine sarı basın kartı verildi. Sarı basın kartı alamayanlar ise bir dahaki komisyonu bekleyecek çaresiz. En son gerçekleşen Sarı Basın Kartı Komisyonu toplantısı tutanaklarında bir ayrıntı ilk başta gözden kaçtı. Komisyona başvuran gazetecilerden 13'ünün isminin karşısında "İlgili yönetmeliğin 7. ve 8. maddelerinde belirtilen kullanma ve yararlanma nitelikleri açısından fotoğraf kurallarına uymadığı için başvurusunun iade edilmesine" şeklinde not düşülmüştü. Bu gözlerden kaçan ayrıntı son bir yıldır içinden çıkamadığımız türban tartışmasının hangi boyutlara doğru gittiğinin bir örneğiydi.
   <br/>
   <br/>
   Önce üniversitelerde başlayan 'türban sorunu', yürürlüğe giren türbanlılara 'ehliyet' ve 'pasaport' yasağından sonra özgürlüğün en çok olması gereken basın sektöründe türbanlılara sarı basın kartı verilmemesiyle devam etti. Bu toplantı sonucunda halen fiili olarak gazetecilik yapan Ebru Nida Bilici ( Zaman), Emine Dolmacı (Zaman), Nagihan Aksu (Yeni Şafak), Mine Çakar (Zaman), Nurdan Erol (Zaman), Olcay Yıldız, Ayla Çeliktürk (Milli Gazete), Nursel Tozkoparan (Kanal 7), Meryem Akbal (STV), Selma Topkara (Kanal 7), Nesrin Şenyüz (Kanal 7), Şermin Çetinkaya (Kanal 7) ve Emine Çetin (Kanal 7) sarı basın kartı alamadı.
   <br/>
   <br/>
   Gerekli tüm şartları hazırlamalarına rağmen sarı basın kartı alamayan gazeteciler günlerce resmi bir açıklama aradılar. Gerek Gazeteciler Cemiyeti'ne gerekse Basın Konseyi'ne yapılan başvurulara hep aynı cevap verildi: "Konu hakkında bilgim yok". Gazetecilerin kendi cemiyetinden uygulama ile ilgili herhangi bir açıklama gelmediği gibi, konu cemiyetin  'gündemine' bile gelmemişti.
   <br/>
   <br/>
   "Oylamaya bile almadık"
   <br/>
   <br/>
   Antalya'da 1718 Eylül'de yapılan Basın Kartı Komisyonu toplantısına 12 üye katıldı. Aralarında Ankara ve İzmir Gazeteciler Cemiyeti başkanlarının da bulunduğu tamamı gazeteci 12 kişi oylama yöntemi ile sarı basın kartı alabilecek olanları tespit ettiler. Basın Kartı Komisyonu toplantısına katılan 12 kişilik heyette olan ve halen Ankara Gazeteciler Cemiyeti Başkanlığını yürüten Nazmi Bilgin, türbanlı fotoğraf sebebiyle sarı basın kartı alamayan 13 gazetecinin dosyalarının oylamaya bile sokulmadığını söylüyor. Sarı basın kartının 'kimlik' yerine geçtiğini belirten Bilgin "Türkiye Cumhuriyeti kanunlarında kimlerin kimlik sahibi olacağı yazılı. Türban takan birisinin sarı basın kartı alması mümkün değil" şeklinde olayı açıklarken görüşlerini şöyle ifade ediyor: "Olayı basın özgürlüğü kapsamında değerlendirmiyoruz. Ortada kanunlar var. Sarı Basın Kartı Yönetmeliğinin 7. maddesinde "Sarı basın kartı kişiye ait olup başkası tarafından kullanılamaz. Basın kartı taşıyanlar bunları 'Kimlik Belgesi' olarak kullanabilir" ibaresi var. Bu madde uyarınca türban takan bir kişiye sarı basın kartı veremeyiz. "
   <br/>
   <br/>
   "Basın özgürlüğü nerede kaldı?"
   <br/>
   <br/>
   Sarı Basın Kartı Komisyonu toplantısı sonucunda kart alamayan gazeteciler olayın neden veya kimden kaynaklandığını anlayamadıklarını söylüyorlar. 4 yıldır Zaman Gazetesi'nin KadınYaşam servisinde muhabirlik yapan Ebru Nida Bilici ve Mine Çakar sarı basın kartı alamamalarının kişilik haklarına yönelik bir kısıtlama olduğunu söylüyorlar. Mesleklerini herkes gibi yapmalarına rağmen böyle bir engellemenin basın özgürlüğü adına da büyük bir darbe olduğunu savunan Bilici "Biz de diğer meslektaşlarımız gibi haberlere gidip geliyoruz ve türbanlı olmamız bu işi yapamamamıza ya da kötü yapmamıza neden değil. Burada hakkımızın elimizden alındığını düşünüyorum" diyor. Mine Çakar ise türban sebebi ile, 'hak ettiği' sarı basın kartını alamamasını Bilici gibi kişilik haklarının ihlali olarak değerlendiriyor. Bütün evrakları tamam olmasına rağmen sarı basın kartı alamamaları ile ilgili net bir açıklama yapılmadığına dikkati çeken Çakar "Biz gazeteciyiz ve diğer meslektaşlarımız gibi işimizi en iyi şekilde yapmaya çalışıyoruz. Ama böyle uygulamalar insanın kendini kötü hissetmesine neden oluyor. Ben üniversiteye sokulmadığını, sarı basın kartı alamadığım için kendimi vatandaş gibi hissedemiyorum" diye konuşuyor ve asıl endişesine dikkati çekiyor: "Sorun önce üniversitelerde başladı. Ardından da türbanlılara ehliyet ve pasaport vermemeye başladılar. Ben sorunun bundan sonra nereye kadar gideceğini bilmiyorum ve bu beni endişelendiriyor."
   <br/>
   <br/>
   Son Sarı Basın Kartı Komisyonu toplantısında evrakları tamam olmasına rağmen türbanlı fotoğraf verdiği için sarı basın kartı alamayanlardan birisi de Yeni Şafak Gazetesi muhabirlerinden Nagihan Aksu Bakkal. 4 yıldır istihbarat servisinde fiilen muhabirlik yapan ve kendi deyimiyle 'gitmediği iş kalmayan' Aksu, "Konuyla ilgili yetkili birilerini aradım ancak kimse bize neden sarı basın kartı verilmediği konusunda net bir açıklamada bulunmadı. Nail Güreli olsun, Oktay Ekşi olsun 'konu hakkında fikrim yok' şeklinde açıklamalarla geçiştirdiler. Bizim kendimize örnek aldığımız kişiler bizi savunmadılar. Ben en çok buna üzüldüm. Ben sarı basın kartı olmadan da bu işi yaparım ama basın özgürlüğü adına bize sarı basın kartı verilmemesi anlaşılamaz bir olay" diye tepkisini dile getiriyor. Sarı Basın Kartı Kanununda türbanla ilgili bir düzenlemenin olmadığına değinen Aksu, hakkını dava açarak aramayı düşünüyor.
   <br/>
   <br/>
   12 yıllık kariyer bir kalemde silindi
   <br/>
   <br/>
   Meryem Akbal. 12 yıldır televizyon programcısı ve televizyonculuğun okulu sayılan TRT'de kendi deyimiyle 'bu işin duayenlerinin elinde yetişmiş' bir televizyoncu. 6 yıldır da Samanyolu televizyonunda yönetmen ve yapımcı. Şu anda Kadın ve Çocuk Programları Müdürlüğü'nü yürütüyor. Sarı basın kartı alamamasına üzüldüğünü söyleyen Akbal, türbanlı olmasının işini yapmasına engel olmadığını savunuyor. "4 yıl okul, 3 yıl yüksek lisans... Ve 12 yıldır da fiilen bu işi yapıyorum. Bizim kimliğimiz yaptığımız programlar, ürettiğimiz yapımlar. Ürünlerimiz ortada. Bizden yıllar sonra işe başlayan ve gerçekten kaliteli olmayan, yapımları olmayan bir çok televizyoncu sarı basın kartı alabiliyor ama bizim ürünlerimiz, kariyerimiz bir kalemde siliniyor. Bu acı bir olay" diye konuşan Akbal bundan sonra da aynı inançla programlarını 'insana saygı' çerçevesinde yapmaya devam edeceğini söylüyor.
   <br/>
   <br/>
   Son Sarı Basın Kartı Komisyonu toplantısında 13 gazeteciye türbanlı oldukları gerekçesiyle sarı basın kartı verilmemesi yanında medyanın kendi içerisinde düştüğü bir kısır döngü tekrar gün yüzüne çıktı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-4184-34-sari-beklerken-kirmizi-kart-gorduler.html), [web.archive.org (arşiv bağlantısı)](http://web.archive.org/web/20130623093207/http://aksiyon.com.tr:80/aksiyon/haber-4184-34-sari-beklerken-kirmizi-kart-gorduler.html)
