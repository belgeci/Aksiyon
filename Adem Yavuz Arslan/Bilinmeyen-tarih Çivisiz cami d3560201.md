# Çivisiz cami

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050226075834im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226075834im_/http://www.aksiyon.com.tr/resim/404/72.jpg" vspace="5"/>
  </p>
 </font>
 <font class="content">
  Türkiye coğrafyası tarihi eserler açısından ne kadar zenginse, bu eserlere saygısızlık ve değer bilmeme de o kadar yüksek. Binlerce yıllık, değişik din ve milletlere ait eserler o kadar hoyratça harcanıyor ki üzülmek mi yoksa kızmak mı gerek bilinmez çoğu zaman. Özellikle Anadolu Selçukluları ve Beylikler dönemi eserleri bakımından zenginliği ile bilinen Kastamonu ve ilçelerinin birbirine açılan Arnavut kaldırımlı sokaklarında her an ansızın karşınıza çıkıveren ve tarih kokan konaklar arasında da aynı şeyleri hissediyorsunuz.
 </font>
 <br/>
 <p>
  <font class="content">
   Kastamonu da tarihe karşı saygısızlık fırtınasından payına düşeni almış gibi. Ahşap konaklar bir bir yıkılmış, yarısı kullanılamaz halde, bir kısmı da restorasyon adına katledilmiş. Gazeteci Yaşar Kuru"nun verdiği bilgiye göre Vali Enis Yeter"in göreve gelmesiyle birlikte tarihi dokunun korunması ve restorasyonu için büyük adımlar atılmış. Ancak genel izlenim tarihi eserlerin hoyratça harcandığı görüşünü destekler durumda. Şunu söylemek abartı olmaz herhalde. Kastamonu"nun yüz yıl önceki fotoğrafı bugünkü fotoğrafı ile yan yana konduğunda "eskiden çok daha güzelmiş" diyorsunuz. Teorik olarak gelişen teknoloji, bilimsel çalışmalar ve artan kültür seviyesi daha modern, çevreye ve tarihe daha duyarlı şehirler meydana getirmeliydi ancak Türkiye açısından bu böyle olmadı. En azından pratik olarak. Kastamonu"da geçirdiğimiz günlerde olumsuz fikrimizi değiştirecek şeyler de yok değildi. Restore edilen konaklar, büyük paralar harcanarak tekrar eski kimliğine kavuşturulmuş. Hanlar, şehri eski kimliğine kavuşturmada önemli birer adım olmuş.
   <br>
    <br>
     Ahşap şaheseri bir cami
     <br>
      <br>
       Kastamonu şehir merkezi yanında şehrin ilçeleri de tarihi doku bakımından oldukça zengin. Meşhur ormanların arasından Daday"a doğru yol alırken, küçük bir köy tabelasını takip ederseniz patika yol sizi sanki bir masal köyüne ulaştıracaktır. Yemyeşil bir vadi, kiremit çatılı ahşap birkaç ev ve müthiş bir sessizlik. Dışarıdan sıradan bir Anadolu köyü gibi gelen bu mekan Beylikler döneminin en önemli sanat eserlerinden birini bünyesinde barındırıyor. Kastamonu"nun merkeze bağlı Kasaba Köyü"ndeki Candaroğlu Mahmut Bey Camii, ahşap mimarinin en güzel örneklerinden. Şehre 15 km. uzaklıktaki bu köy, bilmeyenler ya da özellikle aramayanlar için yeşilin her tonunu bünyesinde barındıran ağaçlarla gizlemiş kendini. Kavak ağaçlarıyla yarışan minare de olmasa Mahmut Bey Camii fark edilemiyor. Elma ağaçları arasındaki caminin etrafı çevrilmiş, bahçesi düzenlenmiş ve şadırvanı tamir edilmiş. Önceleri sıradan bir Anadolu köy camiini ziyaret ettiğinizi zannediyorsunuz ancak ziyaretçileri caminin giriş kapısına gelince şok oluyorlar. Muhteşem bir ahşap işçilik örneği olan kapı sakladığı hazine hakkında ipucu veriyor aslında. Kapı Nakkaş Mahmut oğlu Ahmet tarafından yapılmış. Kapıyı açtığınız zaman ise asıl hazine ile karşılaşıyorsunuz. Rengarenk işlemeleriyle ahşap bir cami. Sütunlarından mahfillere, minberden mihraba kadar her yer ahşap ve işin en ilginci tek bir çivi bile çakılmamış bu camiye. Cami imamının verdiği bilgiye göre de iç mekandaki sıva orijinal ve kumla devekuşu yumurtası karışımından elde edilmiş.
       <br/>
       <br/>
       Cami ile ilgili tarihi kayıtlara gelince, yapımı 1336 yılına, Candaroğulları hükümdarlarından Ali Bey"in oğlu Emin Mahmut Bey zamanına denk geliyor. Duvarları moloz taştan harçla yapılan eserin en can alıcı noktası ahşap işleme ve kalem işi süslemeleri. Anadolu Beylikleri dönemine ait bu eşsiz eser, ahşap işçiliğinin şaheserlerinden sayılıyor. Tavan kapıdan mihraba doğru uzanan bindirme tekniği ile yapılmış.1943 depreminde hasar gören minaresi kesme taştan yeniden yapılmış. Halen Köy Tüzel Kişiliği"nin mülkiyetinde olan eser 1985 yılında Vakıflar Bölge Müdürlüğü tarafından onarılmış. Ancak ilginçtir ki restorasyon çalışmaları sırasında yüzlerce yıldır canlılığını kaybetmeyen süslemeler solmaya başlamış. Vakıflar Bölge Müdürlüğü bugünlerde süslemelerdeki solmaları önlemek için özel bir tekniği denemeyi düşünüyor. Ancak yüzlerce yıl solmayan süslemelerin de restore edilirken solması ayrı bir gizem.  Cami, güvenlik gerekçesiyle sadece bayram ve cuma namazlarında açılıyor. Herhangi bir ısıtma ve elektrik sistemi kullanılmıyor. Caminin avlusunda ise Candaroğlu Mahmut Bey"in annesi ve bazı akrabalarının mezarları var. Bahçedeki hazirede yer alan Mahmut Bey"in türbesi ise yıkılmış. Buradaki lahitler, 1940"lı yıllarda Kastamonu Etnografya Müzesi"ne taşınmış.
       <br/>
       <br/>
       Caminin meşhur tarihi kapısı şu anda Kastamonu Liva Paşa Konağı"nda sergileniyor. Ancak kapının da oldukça ilginç bir hikayesi var. Çünkü paha biçilemeyen kapı daha önce çalınmış ve tüm emniyet teşkilatı ile Interpol kapının peşine düşmüş. Uzun uğraşlardan sonra kapı bulunmuş ve Liva Paşa Konağı"nda özel bir mekanda sergiye konmuş. Orijinal kapının yerinde ise şimdi imitasyon bir kapı var. Ancak o bile gerçeğine paha biçilememesine açıklık getirmeye yetiyor.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1789), [web.archive.org (arşiv bağlantısı)](http://web.archive.org/web/20050226075834/http://www.aksiyon.com.tr:80/detay.php?id=1789)
