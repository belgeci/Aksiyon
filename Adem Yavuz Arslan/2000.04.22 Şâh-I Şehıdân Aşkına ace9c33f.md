# Şâh-I Şehıdân Aşkına

*Adem Yavuz Arslan 2000.04.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İslam tarihinde tartışmalı dönemlerin başladığı yıllar.. Hz. Ali'nin (RA) Kûfe Mescidi'nde Ramazanı Şerifin ondokuzuncu gününün sabah namazında Abdurrahman ibni Mülcem'in zehirli kılıcıyla şehid edilişinden sonra yerine İmam Hasan halife olur.
  </font>
 </div>
 <div id="newsText">
  <font class="detail-text">
   Ancak Hz. Muaviye ile babası zamanından kalma ihtilaf yüzünden iç savaş başlamak üzereyken, dış tehlike belirtileri de baş gösterince İmam Hasan, ülke ve ümmetin selameti için hakkından feragat edip, şartlı olarak hilafetten çekilir ve Hz. Muaviye halife olur. İki tarafın da imzaladığı şartnameye göre Hz. Muaviye'nin ölümünden sonra hilafet meşru sahibine iade edilecektir. Ancak şartnamenin gerekleri yerine gelmez. Hz. Muaviye ölümünden sonra da yerine oğlu Yezid geçer. Yezid, İmam Hüseyin başta olmak üzere 4 kişinin ne pahasına olursa olsun kendine biatlarını ister. Ancak İmam Hüseyin, bu biatın sonucunun iyi olmayacağını düşünerek onay vermek istemez. Kûfe'ye doğru yola çıkar. Ne var ki Yezid taraftarı binlerce asker tarafından muhasara altına alınır. Önce suları kesilir, açlık ve sefalet içerisinde bırakılırlar. Ardından da çoluk çocuk demeden hepsi katledilir. Hazreti Peygamberin çok sevdiği torunu Hazreti Hüseyin Kerbela çölünde şehit edilmiştir.
   <br/>
   <br/>
   Aradan 13 asır 20 yıl geçti ama şehadetin acısı hâlâ unutulabilmiş değil. Hazreti Hüseyin'in şehadetinin üzerinden yüzlerce yıl geçmesine rağmen dinmeyen acısı AlevisiyleSünnisiyle binlerce insanı bir araya getirdi. Bu acı, her yıl "Aşure" ya da "Aşura Günü" olarak bilinen Muharrem ayının onuncu gününde yeniden yaşanıyor. Türkiye'de yaşayan binlerce Caferi, İstanbul Halkalı Meydanı'nda toplanarak düzenledikleri anma programlarıyla her yıl Hazreti Hüseyin'in şehid edilişine ağıtlar yakıyor, 400 kişilik tiyatro grubunun gösterisiyle olay temsili olarak tekrar tekrar canlandırılıyor.
   <br/>
   <br/>
   Evrensel Aşura Organizasyonu çerçevesinde toplanan binlerce insan, AlevisiyleSünnisiyle gözyaşları içinde, Efendimizin torunu Hazreti Hüseyin'in şehit edilişini anıyor. Binlerce insana hitaben konuşan Türkiye'deki Caferilerin lideri Selahattin Özgündüz Hazreti Hüseyin'in nasıl ve neden şehit edildiğini anlatarak "Peygamber Efendimiz'in Kur'an ve Sünnet, yani Ehli Beyt gibi iki önemli emaneti vardı. Bu iki mukaddes emaneti yaşatmak istemeyenler Hz. Hüseyin'i şehit ettiler. Önemli olan bugün ağlamak değil onu anlamaktır" diye konuşuyor.
   <br/>
   <br/>
   Sabahın erken saatlerinden itibaren Halkalı Zeynebiye Mahallesi'nde bir araya gelen Caferiler, "Aşura Günü" olarak nitelendirdikleri Kerbela olayının yasını tuttular. Törende "Ya Hüseyin" sloganlarıyla selamlanan Selahattin Özgüngüz ise milliyetçi, ırkçı olmadığını ancak milletini çok sevdiğini belirterek, "Bugün, tarihte eşi benzeri olmayan zulme ve zalime karşı en namusait şartlarda yiğitçe direncin günüdür" diyor.
   <br/>
   <br/>
   Yaklaşık üç saat süren anma programının en duygulu anı ise Hazreti Hüseyin'in şehid edilişinin anlatıldığı, "Hüseyin'e ağlamak büyük saadettir' adlı tiyatro oyununda yaşandı. Yaklaşık 400 kişinin görev altığı tiyatro oyununda Hazreti Hüseyin'in şehadet sahnesinde binlerce insan gözyaşlarına boğuldu. Kerbela Çölü'nde susuz bırakılıp şehit edilen Peygamber torunu için binlerce insan ağıtlar yaktı. Bugüne kadar zincirli ellerini göğüslerine ve başlarına vurarak acılarını dile getiren Caferiler, bir kaç yıldır olduğu gibi kendilerini zincirlerle 'dövmediler'. Kanlı görüntülerin kamuoyunda kötü bir izlenim bıraktığına karar veren Evrensel Aşura Merasimi Tertip Komitesi törenlerin milli birlik ve beraberliğe katkıda bulunmasını, herhangi bir siyasi anlam çıkarılmaması gerektiğini ısrarla vurguluyor. Bu zaten hemen herkesin ortak dileği.
   <br/>
   <br/>
   Toz toz yayılan heyecan ve duygu seli insanı bir anda yüzlerce yıl öncesine götürüyor. Çölün kumu, güneşin sıcağı beyninizde kaynıyor. "Suu" diye inleyen bebelerin ve hunharca katledilenlerin iniltileri yüreklerinizi tekrar tekrar parçalıyor. "Buralar her dem Kerbela" diyen belli belirsiz bir söz yankılanıyor kulağınızda...
   <br/>
   <br/>
   <br/>
   <br/>
   .........................
   <br/>
   <br/>
   <br/>
   <br/>
   Lisans muhabbeti
   <br/>
   <br/>
   Şu günlerde bir kampanya var. Ya gazetelerde ya da dergilerde mutlaka reklamını görmüşsünüzdür. "Siz ihbar edebilirsiniz, siz ihbar edilebilirsiniz" ve "Suç ve Ceza" başlıklı bu ilanları veren BSA adlı firmanın iş sahasından da az çok haberdarsınızdır.
   <br/>
   <br/>
   BSA, "yazılım telif haklarını korumak ve lisanssız yazılım kullanımını önlemek amacıyla, yazılım sahibi şirketlerin oluşturduğu kâr amacı gütmeyen bir birliktelik" olarak niteliyor kendini. Daha açık ifadesi ile korsan yazılım kullananlarla mücadele eden bir organizasyon.
   <br/>
   <br/>
   Mahsun Kırmızıgül'ün Microsoft ile yaptığı işbirliği anlaşmasının ardından yine korsan çoğaltmalarla her zaman başı dertte olan diğer bazı müzik şirketleri de bilgisayar dünyası ile işbirliği arayışına girdiler. Şu anda korsan yazılım kullananları ihbar edenlere ikramiye veren BSA ile işbirliği yaparak müzik eserlerinin korsan çoğaltımını yapanlarla mücadele etmek istiyorlar.
   <br/>
   <br/>
   Müzik ürünlerinin satış ücretleri her ne kadar reklam harcamaları nedeniyle yükseliyor olsa da fahiş fiyat sayılabilecek durumda değiller. Belki BSA ile işbirliği yapmaları maliyetleri artırıcı bir etki yapabilir ve dolayısıyla müziksever daha fazla masrafla bu eserleri edinir hale gelebilir. Ümidimiz müzik firmalarının bu cüz'i maliyeti satış fiyatlarına yansıtmaması. Herneyse.
   <br/>
   <br/>
   Asıl dikkatinizi çekmek istediğim nokta şu; bilgisayar ortamında yapmak istediğimiz bütün çalışmalarda sadece belli başlı programları kullanmak zorunda kalmak gibi bir tekelleşme herkesçe malum. BSA gibi organizasyonları "korsan yazılımla mücadele" adı altında fahiş fiyat dayatmalarına alet eden yazılım firmaları, ücretleri biraz daha makul seviyede tutsa da insanlar, hergün basılma korkusu hissetmeyi bırakıp kendilerine özel orijinal yazılımları satın alsa daha iyi olmaz mı? İnternet piyasasında rekabete vesile olup fiyatların aşağı düşmesine sebep olan bir "iskir"in yazılım dünyasına da uğramasını beklemekten başka çaresi yok mu "kokareççi ile kestaneci"nin?..
   <br/>
   <br/>
   Hem internet hem ticaret
   <br/>
   <br/>
   A&amp;D Interactive tarafından projelendirilen ve dünyanın en kapsamlı Türk firma rehberi olmayı amaçlayan www.istanbul.com, rengarenk sayfasıyla ziyaretçilerine merhaba diyor.
   <br/>
   <br/>
   Veri tabanı sistemi ile çalışan site biraz yavaş açılsa da iyi bir rehber niteliği taşıdığı için katlanmak lazım.
   <br/>
   <br/>
   Site'deki ana bölümler rehber, haberler, kültürsanat, hava durumu ve anketten oluşuyor.
   <br/>
   <br/>
   Rehber bölümünde sektörler ve yerleşim birimlerine göre firmalar yer alıyor. Diyelim ki İstanbul Fatih'te oturuyorsunuz ve civardaki oto kiralama firmalarını öğrenmek istiyorsunuz. Bu bölümden sektör ve ilçeyi seçiyorsunuz, siteye kayıtlı oto kiralama firmalarının listesi çıkıyor.
   <br/>
   <br/>
   KültürSanat'ta ise sinema, tiyatro, müzik, kitap, etkinlik, konser, sergi ve gezi gibi sosyal faaliyetlerle ilgili geniş bir rehber yer alıyor.
   <br/>
   <br/>
   Biberonumu attım, internete girdim!
   <br/>
   <br/>
   İnteraktif ortamı nedeniyle küçük çocuklar için bir cazibe merkezi sayılabilecek internette az da olsa kişisel çabalarla Türkçe içerikli site yapanlar var.
   <br/>
   <br/>
   Bunlardan birincisi: biberon.cjb.net. Daha çok anneler için bir çocuk yetiştirme rehberi niteliğindeki bu sitede çocuk eğitiminde tecrübeye dayanan bir çok bilgi yer alıyor. Doğum öncesi, doğum sonrası, okul zamanı, sağlık, beslenme, ruh sağlığı gibi başlıklar altında istifade edilebilecek bilgilere ulaşılabilir.
   <br/>
   <br/>
   Diğer site ise; ebesobe.cjb.net.  Bu sitenin bölümleri genelde hazırlık aşamasında olsa da hedef kitlesi okumayazmayı yeni öğrenen çocuklar için olduğu anlaşılıyor. Şiir ve sizden gelenler bölümleri açık olan sitede masal dünyası, kitap perisi, arkadaş, eğlencelik, müzik gibi bölümlerin yakında açılacağı müjdeleniyor.
   <br/>
   <br/>
   E-ticaret'e göz kırpıyoruz
   <br/>
   <br/>
   Gelişmiş ülkelerde piyasada ciddi bir yer edinen eticaret'in bizde de yaygınlaşmasını ekonomimizdeki ihracat çıkmazı için bir çare olarak gören siber şirketler güzel çalışmalarla iş dünyasını bu yöne çekmeye çalışıyorlar.
   <br/>
   <br/>
   www.turkexport.com ve www.turknettrade.com siteleri eş zamanlı aynı yayını yapan iki eticaret sitesi. 8000 civarında firma bu sanal organizasyona katılmış durumda. Daha çok küçük ve orta ölçekli ticari işletmelerin girişimlerine ön ayak olmak ve elektronik ticaret konusunda bilgilendirme hedeflenerek üye taraması ve kaydı gerçekleştirilmiş.
   <br/>
   <br/>
   Eticaret rehberi, sektörler rehberi, kurumlar rehberi gibi bölümlerin yanısıra ihale dosyası ve mal talepleri listeleri yer alıyor. Bu bölümlerde yurtiçi ve yurtdışı ihale ve mal talebi ilanları günlük olarak güncellenerek veriliyor.
   <br/>
   <br/>
   Güncel ekonomi haberlerinin de verildiği sitede yurtdışı borsalar ve para piyasaları ile ilgili linkleri de bulabilirsiniz.
   <br/>
   <br/>
   Aylık 15.000 kişinin ziyaret ettiği bu siteye uğrayıp eticaret hakkında siz de bilgi sahibi olmak istemez misiniz?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=87D19A8109C4309100AB87D962B36DB9?newsId=6109), [web.archive.org (arşiv bağlantısı)](http://web.archive.org/web/20140818173023/http://www.aksiyon.com.tr:80/aksiyon/newsDetail_getNewsById.action;jsessionid=87D19A8109C4309100AB87D962B36DB9?newsId=6109)
