# Geçiyorken uğranılan bir şehir: Belgrad

*Adem Yavuz Arslan Bilinmeyen-tarih*

<div>
 <p>
  <font>
   Doğu Avrupa"da ister doğudan batıya, ister kuzeyden güneye gidin, yolunuz bir şekilde Belgrad"a düşer. Tarih boyunca da hep böyle olmuş. Gelip geçenler değişse de, Belgrad bu özelliğini hiç kaybetmemiş. Belgrad ya da Rusça"daki karşılığı ile "Beyaz Şehir", tarih boyunca hep bir geçiş noktası olmuştur.
   <br/>
   <br/>
   Tüm medeniyetler burada buluşmuş, burada toparlanmış ve geçip gitmişlerdir. M.Ö. 3000"lerde Keltler"le başlayan bu süreç Romalılar, Avarlar, Franklar, Bizanslılar ve Osmanlılar ile devam etmiştir. Günümüzde ise bir başka şekliyle Türkler tarafından sürdürülmektedir. Karayoluyla Avrupa"ya giden veya Avrupa"dan yurda dönen Türkler için Belgrad bir geçiş kapısıdır.
   <br>
    <br>
     Belgrad aynı zamanda bir buluşma kentidir de. Avrupa"nın neredeyse yarısını dolaşan iki nehir, Sava ve Tuna, Belgrad"da buluşup Karadeniz"e doğru yol alırlar. Tüm ihtişamı ile Belgrad"ın yanından geçen Tuna, izleyenleri her zaman büyülemiştir. Tuna ve Sava"nın buluşmasının en güzel izlendiği yer Kale Megdan"dır. Bugün Osmanlının izleri bilinçli bir şekilde silinmek istense de, Sırpça"ya 8 bin 700 Türkçe kelime bırakmış atalarımız. Bunlardan biri "Kale Megdan", yani Kale Meydanı. Tuna ve Sava"nın birleştiği noktada bir tepenin üzerinde bulunan kale aslında Roma döneminden kalma; ama asıl ihtişamını buraya 400 yıl hükmeden Osmanlı döneminde yaşamış. Daha sonra da Avusturya-Macaristan İmparatorluğu döneminde bazı ilaveler yapılmış. Bugün bile Belgrad"ın kalbi olarak görülüyor. Günün her saati Sırpların ya da yabancıların uğrak yeri. Sabah sporunu yapanlardan tutun da, "okulu kıran" lise öğrencilerine kadar herkes burada. Ama asıl coşku akşam üzeri yaşanıyor ve yüzlerce kişi, iki nehrin buluştuğu noktadan batan güneşi izlemek için Kale Megdan"ın çimlerine yayılıyor. Coşkun akan iki nehrin buluşmasına bir de yavaş yavaş batan güneşin kattığı renk cümbüşü ekleniyor. Eski ve yeni Belgrad ayrımının en belirgin olduğu yerdir aynı zamanda Kale Megdan. Megdan"dan Tito Bulvarı"na ya da Başkanlık Sarayı"na doğru yürürseniz, günboyu cıvıl cıvıl kafelerin bulunduğu Terazije Caddesi"ne çıkarsınız. Teraziden bozma bu isim de bizden kalmadır ve tüm yollar bir şekilde Terazije Caddesi"nde kesişir. Caddenin sonunda ise şehrin simgelerinden sayılan Parlamento Binası ile bombalanmış binalar karşınıza çıkar. Aslında tarih kitaplarının, medeniyetlerin buluşma ve geçiş köprüsü dediği Belgrad"da bunu göremezsiniz. Belki bunda, tarihin gördüğü en milliyetçi ırklardan birine başkent olmasının da etkisi vardır. Osmanlı"nın 400 yıl hükmettiği, 360 cami ve türbe bıraktığı bu kentte bugün tek cami var. 359"u yıkılmış ve izleri bile ortadan kaldırılmış. İbadete açık tek cami olan 1690 tarihli Bayraklı Camii ise ara sokaklarda kaybolmuş. Camide görevli İstanbul doğumlu Şani Çelepi, Sırbistan"da Müslümanların çok sıkıntı içinde olduğunu anlatıyor yarım Türkçesi ile. Mezarlık ve ibadet yerinin yanı sıra en büyük sıkıntılarının yeni nesle dinlerini anlatamamak olduğunu söylüyor. Caminin yanında ise inşaat halinde bir bina var. Ancak yıllardır bitirilememiş. Sırbistan İslam Toplumu görevlilerinden olan, aynı zamanda Bayraklı Camii İmamı Mustafa Yusufspahiç, Belgrad"daki Müslüman çocuklara dinlerini öğretmek için böyle bir binayı yapmaya çalıştıklarını; ancak Sırp yönetiminin bürokratik engeller çıkardığını, bunun yanında çok ciddi maddi sıkıntıları olduğunu anlatıyor. Türkiye"den yardım beklediklerini anlatan Yusufspahiç, "Buradaki Müslümanların tek camisi burası. Adeta son kale. Çocuklara Kur"an öğretmek için dersliklere ihtiyacımız var; ancak ülkedeki kriz Müslümanları da çok zor durumda bıraktı. Eğer çocuklarımızı eğitemezsek kaybolup gidecekler. Belgrad"da Müslüman olmak çok zor" diyor. El Ezher"de eğitimini tamamlamış olan Yusufspahiç aynı zamanda burada ücretsiz Arapça ve İngilizce eğitimi veriyor. Maddi imkânsızlıklar nedeniyle bitirilemeyen binada ders vermeye çalışan Yusufspahiç, Türkiye"nin daha önce söz vermesine rağmen inşaata destek çıkmadığını söylüyor.
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 940 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2933), [web.archive.org (arşiv bağlantısı)](http://web.archive.org/web/20050130173809/http://www.aksiyon.com.tr:80/yazdir.php?id=2933)
