# Şimşekler Yunuslar’a karşı

*Adem Yavuz Arslan 2000.11.11*

<div>
 <p class="spot">
  Jandarma ciddi bir değişim  içinde. Bayan jandarmaların  göreve başlamasından sonra  şimdi de motorize jandarmalar  görevde. Sivil jandarmalarla  karşılaşmak için ise çok beklememiz gerekmeyecek
 </p>
 <p class="metin">
 </p>
 <img border="0" src="/web/20010827053124im_/http://www.aksiyon.com.tr/2000/310/resimler/Simsekler.jpg"/>
 <p class="metin">
  İstanbul jandarmasında bir süredir devam eden değişim olanca hızıyla devam ediyor. Kıyafetlerini değiştiren, operasyonlarda bayan personel kullanmaya başlayan jandarma son olarak da polisin 'Yunus'larına karşı 'Şimşek'leri çıkardı. Artık jandarmanın sorumluluk bölgelerinde komando eğitimi almış astsubay ve uzman çavuşlardan oluşturulmuş Şimşekler asayişi kontrol edecekler. İstanbul'da ilk etapta tam techizatlı 6 motosikletli ekip göreve başladı ve bu rakam yıl sonunda 10'a çıkacak. Önümüzdeki dönemde ise Şimşekler daha da büyüyecekler. Herbiri 10.5 milyar lira olan BMW motosiklete sahip Şimşekler ilk olarak Büyükçekmece'de göreve başladılar.
 </p>
 <p class="metin">
  2803 sayılı "Jandarma teşkilat, görev ve yetkileri kanunu" gereğince jandarmanın görevleri, mülki, adli, askeri ve diğer görevler olmak üzere geniş bir alana yayılmış. İl ve ilçelerde belediye sınırları dışında kalan yerler ile polis teşkilatı bulunmayan yerlerde emniyet ve asayişin sağlanmasından sorumlu. Jandarmanın sorumluluk alanı Türkiye yüz ölçümünün yüzde 93'ünü kapsıyor.
 </p>
 <p class="metin">
  Aslında bir süre önce Polis—Jandarma rekabeti gün yüzüne çıkmaya başlamıştı. İçişleri Bakanlığı'na bağlı her iki kuruluştan polis şehirde, jandarma kırsalda asayişten sorumluydu. Malum olduğu üzere Türkiye'de kentler çok çabuk büyüdüğü için bir kaç ay öncesine kadar "jandarma kentleşmiş bölgeleri polise bırakacak mı?" diye sorular dolaşıyordu. Ancak son bir kaç aydır jandarma ciddi bir değişim içinde. Jandarma Genel Komutanlığı'nın Olağanüstü Hal Bölgesinde sayıları azaltılan personelin bir bölümünü İstanbul gibi büyük kentlerde konuşlandıracağı bilgileri gündeme gelmişti. Hatta Jandarma Genel Komutanlığı'nın sivil polis gibi sivil jandarma çalıştıracağı ve bu personelin polisiye olaylar için de eğitimden geçirileceği gündeme geldi. Ardından da kışla kıyafetlerini çıkaran jandarma İstanbul'da art arda operasyonlara başladı. Hatta son operasyonlarda bayan jandarmalar uyuşturucu kontrolü yapıp denetimlerde bulundu. Daha modern araçlarla yollarda yer alan jandarma ekipleri artık motorize ekiplerle de polis gibi olaylara müdahale edecek. Kaçak mazot olaylarından kap kaç olaylarına kadar pekçok şeye müdahale etmeye başlayan motorize ekiplere yakında sivil jandarmalar da ekleniyor. Böylece jandarma 'çağdaş polis' görüntüsü çiziyor. Bu gelişmeyle birlikte polis—jandarma rekabeti giderek günyüzüne çıkıyor.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/310/haberler/5.htm), [web.archive.org (arşiv bağlantısı)](http://web.archive.org/web/20010827053124/http://www.aksiyon.com.tr:80/2000/310/haberler/5.htm)
