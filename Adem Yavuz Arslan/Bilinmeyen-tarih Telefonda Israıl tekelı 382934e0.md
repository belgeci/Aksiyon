# Telefonda Israıl tekelı

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050227030530im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227030530im_/http://www.aksiyon.com.tr/resim/373/54.jpg" vspace="5"/>
  </p>
 </font>
 <font class="content">
  Dünya telekomünikasyon devleri Amdocs ve Comverse 100’den  fazla ülkede 250 GSM şebekesine yazılım ve donanım hizmeti veriyor. Sözkonusu firmalar Telsim, Aria, Aycell ve Koç.net’le anlaşma yapıp Türkiye pazarına da hakim oldular. Ancak bu iki firma hakkında ‘İsrail adına casusluk yapmak’ iddiasının ortaya atılması hem Amerikan kamuoyunda sert tartışmalara yol açtı, hem de Amerika ile İsrail’in arasını açtı
 </font>
 <br/>
 <p>
  <font class="content">
   Enemy of the State (Devlet Düşmanı) filmini izleyen herkes sinema salonundan çıktığı zaman gayri ihtiyari de olsa gökyüzüne bakıp ‘Acaba hangi uydu tarafından izleniyorum’ diyecek kadar paranoyak bir hal almıştı. Gerçi o sadece bir filmdi ve Hollywood yapımcılarına para kazandırmak için yapılmıştı ama izleyenlerin zihninde zaten var olan şüphelere de tuz biber ekmişti. Filmi izleyen herkes uzayın derinliklerindeki uyduların CNN’i rahat izlememiz ya da elimizdeki cep telefonları ile sağı solu rahatlıkla arayabilmemiz için oraya gönderilmediklerine inanmaya başlamıştı. Gerçi telekomünikasyon alanında her geçen gün değişen ve gelişen teknoloji karşısında güvenliğimizden biraz daha şüphe eder duruma gelmiştik ama elimizin altındaki telefonların nelere yol açacağını aslında kimse tahmin edememişti.
   <br>
    <br>
     Son günlerde film tekrar vizyona girmedi ama tartışmalar yine alevlendi. Tartışmanın odağında ise yüksek teknoloji aracılığı ile herkesi adım adım takip eden bir sistem var. Ama bu kez mağdur olduğunu iddia eden Amerika’nın bizzat kendisi. Son birkaç aydır Amerikan kamuoyunda Afganistan operasyonu kadar tartışmalara neden olan bir başka konu da telefonların dinlenmesi ve İsrailli firmalar. Amerika’nın etkili haber kanallarından Fox-TV tarafından ekranlara taşınan iddialara göre birileri tüm dünyanın telefonlarını ya dinliyor ya da kullanıcılara ait verileri ‘başka amaçlar için’ elinde tutuyor.
     <br>
      <br>
       Telefonda hakimiyet İsrail’de
       <br/>
       <br/>
       İsrail son yıllarda yaptığı yatırımlarla bilişim sektöründe artık bir dünya devi oldu. Bu gerçek, özellikle son birkaç yıl içinde dünya çapında oluşturdukları tekelle de tescillenmiş durumda. Hatta Amerika dahil dünyanın yüzü aşkın ülkesinde 200’den fazla GSM firmasının yazılım ve donanım desteğini İsrailli firmalar sağlıyor. Bu durum birkaç ay öncesine kadar küreselleşmenin bir gereği olarak algılanıyordu. Ancak milliyetçi çizgisi ile bilinen ve 11 Eylül sonrasında bu çizgisini daha da öne çıkaran Amerika’nın etkili haber kanallarından Fox-TV’nin telefon ve bilişimdeki bu tekelleşmenin istihbarat örgütleri tarafından kullanıldığını iddia etmesiyle şiddetli bir tartışmaya dönüştü. Fox- TV’nin gündeme getirdiği bir iddia hem çok gürültü kopardı, hem de Amerikan-İsrail ilişkilerinin gerilmesine yol açtı. Fox-TV, İsrailli ajanların Amerika’da casusluk yaptığını iddia ediyordu. Hatta iddiaların dozunu artıran aynı kanal “İsrail 11 Eylül’den haberdardı” sonucunu da çıkartıyor. Fox-TV’nin haberlerinde yer alan detaylara göre Amerika’da özel kurumların da telekomünikasyon alanında hizmet vermeye başlamasıyla birlikte bu alanda amansız bir rekabet başladı. GSM ve internet servis sağlayıcı firmaların en çok zorlandıkları, en ayrıntılı işlerden olan faturalama işinde ise iki firma öne çıktı: Amdocs ve Comverse. ABD içindeki 25 telefon şirketiyle başka ülkelerdeki 200’ü aşkın şirketin faturalama işlemlerini üstlenen bu firmaların ikisi de İsrail kökenli.
       <br/>
       <br/>
       Tüm telefon faturalarının İsrail’de düzenlendiğini iddia eden Fox-TV’nin asıl çarpıcı iddiası ise hatların güvenliği konusunda: “Kim kimle kaç dakika görüştü, kim kimi ne kadar aradı? Kim kimlerle görüşüyor? Tüm bu bilgilere doğrudan sahip olan telefon şirketlerinin teknisyenleri gerekirse hatlara girme yetkisine bile sahipler”. Fox-TV’nin üst üste yayınladığı bu haberler üzerine İsrail Büyükelçiliği “İsrail ABD’de casusluk yapmaz” açıklamasını yapmak zorunda kaldı. Ancak İsrailli yetkililerin açıklaması kabul görmedi; çünkü Amerikan kamuoyu daha dumanı tüten Jonathan Pollard skandalını unutmamıştı. Halen Amerika’da hapiste bulunan Jonathan Pollard, bir suikast sonucu öldürülen İzak Şamir başkanlığındaki İsrail Hükümeti döneminde Amerikan Deniz Kuvvetleri’nden çaldığı çok değerli bilgileri Sovyetler Birliği’ne satmış ve İsrail’le Amerika’nın arasının açılmasına neden olmuştu.
       <br/>
       <br/>
       Beyaz Saray’a yeni şebeke
       <br/>
       <br/>
       Türk medyasına yansımasa da Amerikan gazete ve dergileri aylardır bu konuları tartışıyor: İsrail telefonlardan istihbarat mı topluyor? 11 Eylül saldırılarından sonra bilgi toplama konusunda daha titiz olan Amerikan istihbarat örgütleri, Amdocs ve Comverse gibi telekomünikasyon firmalarının ellerindeki kayıtların da telefonlardan istihbarat çıkarmaya yarayacağından endişe ediyor. Aynı alanda çalışan ve geçen hafta Comverse tarafından satın alındığı duyurulan İsrail kökenli Odigo firmasına, 11 Eylül sabahı, eylemlerden sadece iki saat önce, ikiz kulelere saldırılacağı haberinin ulaştığı da basında yer almıştı. Aralarında CNN’in de bulunduğu etkili medya kurumlarında yer alan haberlere göre Odigo çalışanlarına saldırılardan birkaç saat önce ulaşan bilgiyle şirket çalışanları binayı boşaltmıştı. Medyada yer alan bu haber çok gürültü kopardı. CNN’nin web-sitesine girip arama motorundan Odigo sözcüğüyle arama yaparsanız listenin ilk sırasında bu haberin yer aldığını göreceksiniz. Ancak, tıklayarak habere girmeye çalıştığınızda ‘haberin yayından kaldırıldığı’ bilgisi gelecek. CNN tartışmaya neden olan bu haberi daha sonra web sitesinden kaldırmak zorunda kaldı. Amerikan medyasında yer alan haberlerde dikkati çeken konulardan birisi de telefon bilgilerinin güvenirliliği. Belki bu firma teknisyenleri telefonlara girmiyorlar ancak milyonlarca abonenin tüm bilgileri bu firmaların elinde. Washington’da çıkan itibarlı haber dergilerinden Insight, 29 Mayıs 2000 tarihli nüshasında, “FBI, Beyaz Saray’da casusluğu soruşturuyor” başlıklı bir haber-analiz yayımladı. Derginin yayın yönetmeni ile bir araştırmacı gazetecinin ortak imzalarını taşıyan yazı bir yıllık kapsamlı bir araştırmanın sonucunda hazırlanmış. İki düzineden fazla istihbaratçı ve hukukçuyla görüşen yazarlar, Beyaz Saray ve Dışişleri Bakanlığı başta olmak üzere, hassas bütün devlet birimlerinin telefonlarının dinlendiği kanaatine sahipler. İnsight yazarları Michael Waller ve Paul M. Rodriguez şu çarpıcı örneği sunuyorlar: FBI ajanları bir yılı aşkın bir süre yerel telefon şirketinde çalışan bir İsrailli işadamını izlemişler. Kuşkunun sebebi, adamın eşinin İsrail’in Washington elçiliğinde çalışıyor gözüken bir Mossad ajanı olması. Çalıştığı yerde FBI’ın en hassas telefon numaraları ile FBI’ın dinlemeye aldığı telefonların listesi bulunmuş. Listesi ele geçen, dinlenen telefonlar casusluk yaptıklarından kuşkulanılan İsraillilere aitmiş. Insight, “Av avcının peşine düşmüş” diyor durumu izah için. Bir tek FBI’ın en gizli birimi olan ‘5. Büro’ şaşırmamış; “Biz zaten biliyorduk” açıklamasını yapıyorlar dergiye. Bütün bunlar fazlasıyla komplo teorisi gibi gelebilir ancak dergide yer alan bilgilere göre FBI’ın verilerinden hareket eden ABD yönetimi Beyaz Saray ve hassas birimlerin tüm telefon sistemlerini elden geçirmek için 30 milyon dolar harcama yapmış şu ana kadar.
       <br/>
       <br/>
       Türkiye piyasasına da İsrail hakim
       <br/>
       <br/>
       Amerikan kamuoyunda birkaç aydır tartışılan bu haberlerin bize bakan yönü ise yine aynı iki firmadan kaynaklanıyor. Tartışmaların merkezinde olan iki İsrail firması Comverse ve Amdocs Türkiye’deki bazı GSM firmalarının faturalama işlerini, bazılarının da SMS işlerini aldı. İsrail merkezli Comverse firması 3 Haziran 2001 tarihinde yaptığı açıklama ile Telsim’in faturalama işlemleriyle ilgili yaptığı anlaşmayı web sayfasında duyurdu. Telsim faturalama hizmetleriyle ilgili bu anlaşma hakkında açıklama yapmaktan kaçınırken Comverse Yönetim Kurulu Başkanı Paul Baker Comverse’in merkezinin New York’ta bulunduğunu ve faturalama işlemi yapmadıklarını söyledi. Comverse’in 1.2 milyar dolarlık bir bütçeyle dünyanın 100'den fazla ülkesinde telekomünikasyon hizmeti verdiğine işaret eden Baker istihbarat örgütleriyle hiç bir işlerinin olmadığını iddia etti.
       <br/>
       <br/>
       İsrail kökenli diğer firma olan Amdocs ise Koç.net’le işbirliği yapıyor. Konuyla ilgili bir açıklama yapan Koç.net, 2000 yılının Şubat ayında internet sektörünün önde gelen isimlerinden Solect firması ile görüşmeye başladıklarını, Nisan ayında Amdocs’un Solect’i satın alması üzerine Haziran ayında bu firma ile anlaşma imzaladıklarını, 2001 Ocak ayında hayata geçirilen bu proje ile faturalama ve sipariş yönetimi konusunda Amdocs’la işbirliğine gidildiğini belirtti. Ancak Koç.net yöneticileri bireysel hizmet vermediklerini, çalıştıkları firmanın isminin bu tartışmalarda yer almasının hizmet sundukları müşterilerin güvenliği açısından bir sıkıntıya yol açmadığını dile getiriyorlar.
       <br/>
       <br/>
       E-mail aracılığı ile sorularımızı cevaplayan Comverse firması hatlara girmenin kesinlikle söz konusu olmadığını söylüyor. Peki hâlâ endişe edilmesini gerektiren bir durum var mı? Hatlara girilmese bile tüm telefon kayıtlarının da ciddi bir istihbarat kaynağı olduğunu söylüyor Gizli Kulaklar Ülkesi kitabının yazarı Faruk Bildirici. İzleme, dinleme-gözleme teknolojisi açısından hiçbir şeyin imkansız olmadığını söyleyen Bildirici “Telefon faturalama işlemlerinin veri olarak kullanılması mümkün. Kaldı ki, kişisel kredi kartları verilerinin bile izleme amacıyla kullanıldığı biliniyor. Sanal dünyanın giderek yaygınlaşması, istihbarat birimlerine yeni olanaklar sağlıyor. Ankara Emniyeti’nde ortaya çıkan ve yargılaması hâlâ süren olayda da savunma tarafı, telefonların dinlenmediğini ve sadece birbirlerini arayan numaralarla ilgili korelasyonların araştırıldığını öne sürmüştü. Polis ya da istihbarat servislerinin sadece telefon konuşmalarıyla değil, kimin kimi, ne zaman, ne kadar sıklıkla aradığı vs. gibi bilgilerle de yakından ilgilendiğini o olay vesilesiyle somut olarak öğrenmiştik” diyor.
       <br/>
       <br/>
       Bu konu Amerikan kamuoyunda ciddi tartışmalara neden olurken Türk kamuoyunda hiç yankı bulmadı. Hatta Taha Kıvanç dışında konuyu gündeme taşımaya çalışan da olmadı. Taha Kıvanç bu çok önemli konuda medyadan ya da yetkili mercilerden neden ses çıkmadığı konusunda: “Aslında size de hak veriyorum. Genel yayın yönetmenlerinin Cem Yılmaz mukallitliği yaptığı, başyazarların tango fotoğrafıyla okur karşısına çıktığı günümüz medya ortamında nesli tükenmiş kelaynak kuşu gibi kaldığımın ben de farkındayım” diyor. Kıvanç bu konuyu irdelemeye devam edeceğini de ekliyor.
       <br/>
       <br/>
       Rekabetin çok yoğun olduğu telefon ve cep telefonu sektöründe, belli hizmetlerin hep iki firma tarafından üstlenilmesi başlı başına bir sıkıntı kaynağı. Gerek Comverse, gerekse de Amdocs’un dünya çapında etkin olmadığı ülke yok gibi. Bu durum bile başlı başına güvenliğimizden endişe etmemizi gerektiriyor; ancak Fox-TV ve Insight dergisinin haberleri doğruysa artık telefonlardan da uzak durmamız kaçınılmaz olacak.
       <br/>
       <br/>
       E-Posta: a.yavuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12194), [web.archive.org (arşiv bağlantısı)](http://web.archive.org/web/20050227030530/http://www.aksiyon.com.tr:80/detay.php?id=12194)
