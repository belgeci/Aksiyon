# Yüzyılın sonunda, çağa düşülen notlar...

*Adem Yavuz Arslan 1999.05.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Yüzyılın Sonu", dünyanın önde gelen siyasetyorum dergilerinden NPQ'da son on yıl içinde yayımlanmış yazılardan oluşuyor.
  </font>
 </div>
 <div id="newsText">
  <font class="detail-text">
   Derginin editörü Nathan Gardels aynı zamanda kitabın da editörlüğünü yapmış. Girişte tarihçi Daniel J. Boorstin'ın sözleri konuyu özetliyor: "Bu kitap, medya çağının ortaya koyduğu imajın panzehiridir. Ortalıkta anlamdan çok veri, bilgiden çok enformasyon olan bir dünyada, karşı karşıya kaldığımız ayrıntı selinden kaçacak bir sığınaktır."
   <br/>
   <br/>
   Dört bölümden oluşan kitabın ilk bülümü "Dünya Düzeninin  Ruhu" başlığını taşıyor. Bu başlık altında Soljenitsin ve Czeslaw Milosz, modern çağda ortaya çıkan nihilizmle ilgili olarak kaygılarını dile getiriyorlar; bilim adamı Akbar S. Ahmet ise İslam ve Batı arasındaki savaşı, dünya düzeninin ruhu için verilen bir savaş olarak değerlendiriyor. Bu bölümde ayrıca, Z. Brzezinski ve S. Huntington'ın Amerika'nın gelecek yüzyılda dünya politikasındaki yeri üzerine öngörüleri ve ekoloji hareketinin "kurucu düşünürü" İvan İlyiç ile yapılan söyleşi yer alıyor. Kitabın "Soğuk Savaş Sonrası Çeşitlilik ve Milliyetçilik" başlıklı bölümünde Isaiah Berlin, P. Trudeau ve Felipe Gonzalez'in milliyetçilik ve etnik değerler üzerine yorumlarının yanı sıra H.J. Syberberg, B. Henry Levy, AlvinHeidi Toffler'in görüşlerine yer veriliyor. Nobel ödüllü Meksikalı şair Octovio Paz, düşünür Jean Baudrillard ve tarihçi D.J. Boorstin ise "Son Modern Yüzyılda Kültürel Akımlar" başlıklı bölümün konuğu oluyor. Ayrıca François Mitterand, Şimon Peres, Lee Kuan Yew'in görüşleri "Dünyanın Bugünkü İşleyişi" bölümünde yer alıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5076-yuzyilin-sonunda-caga-dusulen-notlar.html), [web.archive.org (arşiv bağlantısı)](http://web.archive.org/web/20120320222402/http://www.aksiyon.com.tr:80/aksiyon/haber-5076-yuzyilin-sonunda-caga-dusulen-notlar.html)
