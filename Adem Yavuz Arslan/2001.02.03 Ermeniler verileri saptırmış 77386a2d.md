# “Ermeniler verileri saptırmış”

*Adem Yavuz Arslan 2001.02.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Fransa Parlamentosu’nun sözde Ermeni soykırımı iddialarını tanımasıyla başlayan ve bazıları tarafından ‘Haçlı Seferi’olarak da adlandırılan rüzgara daha sonra İngiltere kapıldı, tasarı şimdi de Alman hükümetinin gündemine girdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070108234041im_/http://www.aksiyon.com.tr/resim/322/12.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ermeni katliamı, Ermeni lobisinin çok güçlü olduğu Amerika’da ise yıllardır gündemde. Her geçen gün daha fazla ülke Ermeni lobilerinin etkisi ile Osmanlı’yı ve Türk hükümetini katliamcı olarak gösteriyor. Türk hükümeti ve kamuoyu ise karşısına çıkan her soruna cevap olan klasik söylemine devam ediyor: “Onlar zaten ezeli ve ebedi Türk düşmanı”. Onların “ezeli ve ebedi Türk düşmanı” olmaları doğru bile olsa bizim ne yaptığımıza bakmak gerek ancak yıllardır başımızda Demokles’in kılıcı gibi duran Ermeni meselesi konusunda ne lobi oluşturabildik ne de ilmi çalışmalarla karşı çıkabildik. Esat Uras’ın Tarihte Ermeniler ve Ermeni Meselesi adlı kitabın (Tarih Araştırmaları Vakfı Yayınları İstanbul) giriş bölümünde şu ayrıntı verilmiş: “Dünya kitaplıklarında Ermeni ve Ermenilerle ilgili 26 bini aşkın eser var. Bunların tamamına yakını ise Türk düşmanlığı üzerine kurulmuş. ABD Kongre Kitaplığı Kataloglarına dayanılarak verilen araştırma sonuçlarına göre 26 bin kitap, broşür ve kitap. Buna karşı Türk tezini savunan eser sayısı sadece 84. Bunların onbiri tek yazara ait, Türkay Ata’ya. Dışişleri Bakanlığı 5, Türk Tarih Kurumu 1 yayın çıkartmış, özel kişi ve kurumlar 27 yayın yaparken devlet yayını sadece 5. Ankara Üniversitesi’nden 4 eser, bir kaç eser de Türk Ocaklarından çıkmış. 4 yazar kitaplarını kendi bastırmış, iki şirket web sayfası hazırlamış, konuyla ilgili hazırlanan doktora tezi ise 29 ama bunun sadece 5 i doktora tezi. İki yabancı yazarın Ermenilere cevabı Türkçeye çevrilmiş o kadar. Bu bilgiler kendi meselelerimizi savunma konusunda ne kadar ihmalkâr olduğumuzu ortaya koyuyor.
   <br>
    <br>
     McCarthy’den iki mükemmel eser
     <br/>
     <br/>
     Justin Mcarthy Amerika’nın dünyaca ünlü nüfusbilimcilerinden. Louisville Üniversitesi öğretim üyelerinden Prof. McCarthy Osmanlı coğrafyasında, Osmanlı arşivlerinde, TC Başbakanlık arşivlerinde, Almanya ve Fransa’da uzun süre yaptığı çalışmalarda dünya tarihinin en kanlı ve çatışmalı yıllarının ‘nüfus’una ışık tutuyor. “Müslümanlar ve Azınlıklar” (Muslims and Minorities); Osmanlı Anadolu’sunun Nüfusu ve İmparatorluğun Sonu” isimli çalışma için yıllarca arşivlerde çalışan Mcarthy, Anadolu nüfusu konusunda kaynak olacak bir eser ortaya çıkarmış. Peki ama Anadolu nüfusunun önemi nereden geliyor? McCarthy’nin uzun bir kaynakça listesi olan eseri “1.5 milyon Ermeni Osmanlı tarafından katledildi” iddiasını temelden çürütüyor çünkü McCarthy uzun süren çalışmalarının sonucunda Ermeni iddialarının temelini oluşturan Paris Ermeni Patrikhanesi verilerinde yer alan 2 milyon 425 bin Ermeni nüfusunun ‘gerçeği yansıtmadığı’nı savunuyor.
     <br/>
     <br/>
     İnkılap Yayınevi tarafından Türkçe’ye kazandırılan “Müslümanlar ve Azınlıklar” isimli kitabıyla McCarthy Osmanlı Anadolusu’ndaki etnik gruplar ve bunların 1922 yılına kadar gelen süreç içindeki ilişkilerini inceliyor. Osmanlı’daki Ermeni nüfusu üzerine diğer azınlıklardan çok daha fazla tartışma ve araştırma yapıldığına dikkat çeken Prof. McCarthy, tarafların sağlıklı bir değerlendirme yapmak yerine kendi siyasi tezlerini destekleyen ‘tahmini’ rakamları öne sürdüğünün altını çiziyor. Osmanlı arşivlerinde, Başbakanlık arşivlerinde ve Ermeni Patrikhane arşivlerinde uzun süre çalışan McCarthy kitabında şehir şehir Ermeni—Türk nüfusunu karşılaştırıyor.
     <br/>
     <br/>
     “Ermeni nüfusu çok abartılmış”
     <br/>
     <br/>
     Paris’teki Ermeni Patrikanesi kayıtlarına göre 1922 yılına kadar olan zamanda Vilayât—ı Sitte olarak adlandırılan Erzurum, Van, Bitlis, Harput, Diyarbakır ve Sivas bölgesinde toplam 1 milyon 18 bin Ermeni yaşıyordu. Yine aynı kayıtlara göre aynı bölgede 666 bin Türk yaşıyordu. McCarthy Ermeni Patrikanesi tarafından hazırlanan raporların Birinci Dünya Savaşı sonrasında Versay Barış Konferansı’na sunularak bölgede aslında bir Ermeni Devleti’nin kurulmasına zemin oluşturmayı planladıklarını anlatıyor. Her ne kadar değişik tahminler öne sürülse de Ermeni nüfusu ile ilgili iddialara temel teşkil eden nüfus verileri Krikor Zohrap tarafından yazılan “Belgelerin Işığında Ermeni Sorunu” isimli kitaptan alınmış. Patrikhane, Ermeni geleneklerine göre doğum, ölüm ve evlenme olaylarının kilisede yapıldığı ve kayıt altına alındığını iddia ederek raporların kesinlikle doğru olduğunu anlatıyor. Patrikhane 1882’de 6 doğu ilindeki Ermeni nüfusunu 2 milyon 425 bin olarak gösteriyor. Bu iddiaya ise McCarthy, Ermeni verilerinin sadece istatistiklerden ibaret olduğunu ve bunların analiz edilmesi gerektiğini söylüyor; “Ermeni Patrikhanesinin yayınladığı nüfus raporlarında Müslüman nüfusunun sadece yüzde 25’i gösterilmiş. Yine Paris’teki Ermeni Patrikanesi kayıtlarına göre 1912’deki Müslüman nüfusu Sivas’ta 287 bin iken Düzeltilmiş Osmanlı Nüfus sayımlarında bu rakam 1 milyon 112 bin 270 olarak saptanmış. Ermenilerin çelişen tek rakamları Türklerle değil, aynı zamanda Ruslarlaydı. Rus nüfus sayımına göre Kafkaslardaki Ermeni nüfusu 891 bin iken Ermeni Patrikhanesine göre bu rakam 1 milyon 296 bin. Patrikhane verilerinin analize ve kıyaslanmaya ihtiyacı var, Patrikhane kayıtları; ‘Doğu illerinde acaba yaklaşık olarak kaç Ermeni vardır dersiniz?’ sorusuna verilen bir yanıt biçimindedir. Patrikhane kayıtlarına temel olduğu söylenen ‘Yerel kilise kayıtları’nın birinin bile örneği ortada yok.” McCarthy kitabında sık sık “Bu verilerin nasıl elde edildiği hakkında şüpheler var ” diyor.
     <br/>
     <br/>
     Kitabında nüfusla ilgili tüm verileri tek tek inceleyen Prof. McCarthy, Osmanlı İmparatorluğu’nun kendi nüfus verilerinin Ermenilerden daha güvenilir olduğunu savunuyor; “Osmanlı devleti gerek olağan nüfus kaydı tutma düzeninin bir parçası, gerekse de askerlikten bağışık tutulma vergisinin kimlerden alınacağını gösteren vergi yükümlüleri listelerini düzenlemek amacıyla Ermeni nüfusu ile ilgili kayıtlar tutmuştu. Osmanlıların nüfusa ilişkin istatistiklerini kasden düzmece olarak hazırladıklarına inananlar, Osmanlıların niçin verilerden bazısını düzmece hazırlasın da diğerlerinde bunu yapmamış olsun diye kendi kendine sormalıdır. Osmanlılar kendi illerinden bazılarında Patrikhanenin öne sürdüğü sayıdan daha fazla Ermeni göstermiştir ki bu olay objektiflik konusunda önemli bir ipucudur”
     <br/>
     <br/>
     Justin McCarthy kaynak eser niteliğindeki kitabında Ermeni nüfusuyla ilgili abartmalara örnekler veriyor: “Mesela Elazığ’da Osmanlı kayıtlarına göre 87 bin 864 Ermeni yaşıyorken aynı tarihte Patrikhane kayıtlarına göre bu rakam 168 bin kişi. Osmanlı hükümeti kayıtları bilinçli olarak tahrif etse rakamları sürekli azaltır ama yıllara göre Ermenilerin, Osmanlı arşivlerine yansıyan nüfus artışı son derece mantıklı”
     <br/>
     <br/>
     Katledilen 5.5 milyon
     <br/>
     <br/>
     Müslümanın meçhul tarihi
     <br/>
     <br/>
     Ölüm ve Sürgün (Death and Exile) Prof. Dr. Justin McCarthy’nin ses getiren diğer kitabı. Uzun süren bir çalışmadan sonra hazırlanan kitabı Türkçeye tarihçi Bilge Umar kazandırmış. Kitap, 19. ve 20. yüzyılı Müslümanlar açısından en iyi anlatan iki kelimeyi başlığa çıkarmış; Ölüm ve Sürgün. Hilmi Yavuz’un editörlüğünde çıkan kitap, 19. ve 20. yüzyıl başlarında Balkanlar’da, Ortadoğu’da ve Asya’da milyonlarca Müslümanın öldürülmesi ve tehcir edilmesinin tarihi olduğu kadar, maruz bırakıldıkları etnik ve dini kıyımların nasıl ortaya çıktığının da tarihi.
     <br/>
     <br/>
     Kitabın Müslümanlar ve Azınlıklar kitabı gibi bir çok önemli özelliği var. Herşeyden önce kitap tek taraflı bakışa karşı çıkıp tarihe ters bir açı ile yaklaşmış. Rus İmparatorluğu’nun yayılmacı siyaseti, Balkanlar’da yeni ulusların tarih sahnesine çıkışları, Osmanlı İmparatorluğu’ndan koparılan Hıristiyan ulusların bakış açısından anlatılmıştı bugüne kadar. Ölüm ve Sürgün bu gelişmeleri ilk defa olarak emperyalizmin ve etnik çatışmaların kurbanı olan Türklerin ve öteki Müslümanların bakış açısıyla dile getiriyor. Kitap Ortadoğu ve Balkan halklarının tarihine bakışımızı kökten bir değişikliğe uğratıyor ve bugün de devam etmekte olan çatışmaların daha iyi anlaşılmasını mümkün kılacak bir perspektif sunuyor.
     <br/>
     <br/>
     Prof. Dr. McCarthy kitapta bu konuya ilgisinin nasıl başladığını şöyle ifade ediyor; “Birinci Dünya Savaşı sırasındaki Osmanlı İmparatorluğu üzerinde yaptığım araştırmalar beni, Müslümanlar arasındaki ölüm ve göçü konu alan bu çalışmaya götürdü. O zaman ilgi duyduğum sadece Anadolu’da kaç Müslümanın yaşamakta olduğu ve bunların nüfusunun 19 ve 20. yüzyılda hangi ölçüde değiştiğini belirlemekten ibaretti. Bu araştırmanın sonucu beni şaşkınlık içinde bıraktı; çünkü daha önce benim Osmanlı tarihi hakkında okuduklarım arasında hiçbir şey beni bu dönemdeki yüksek ölüm oranıyla karşılaşmaya hazırlamanmıştı. İstatistikler, Müslüman nüfusunun dörtte birinin yok olduğunu söylüyordu. Tarih kitaplarında böylesine bir nüfus kaybının es geçildiğine inanamıyordum; ama verileri tekrar tekrar gözden geçirmek hep aynı sonucu veriyordu. Yalnız I. Dünya Savaşı sırasında değil tüm 19. yüzyıl boyunca da Anadolu’nun, Kırım’ın, Balkanlar’ın ve Kafkaslar’ın Müslüman halkları inanılmaz yükseklikte bir ölüm oranına maruz kalmıştı. Onların kayıpları, araştırmaya değerdi.”
     <br/>
     <br/>
     Tarih es geçti
     <br/>
     <br/>
     Yazar, modern tarihçiliğin gereği olarak Amerika tarihi yazılırken Kızılderili katliamlarının zikredildiğini ancak Balkan milliyetçiliği yahut Rusya’nın güneye ilerleyişi anlatılırken Müslümanların başına gelenlerin hâlâ eski alışkanlıkla, gözden uzak tutulduğunu ifade ediyor. Oysa Müslümanların başına gelen ölümlerin ve zorla göç ettirmelerin tarihi nitelikte olduğunu söylüyor. İki yüz yıl boyunca Balkanlar’dan ve Kafkaslar’dan Osmanlı ülkesine zorla çekilen Türk ve diğer Müslüman halkların göçünü tarihin en önemli olayları arasında sayıyor.
     <br/>
     <br/>
     Toplu halde göçe zorlanan ilk Müslüman toplum 1772 yılında Kırım Tatarları olur. Bu uygulama hem Rus yayılmasında hem de Balkan milliyetçiliğinde bir model oluşturur. Bu tarihten itibaren Müslümanların kaderi acınacak niteliktedir. Ya katledilirler, ya herşeylerini geride bırakıp tek sığınacakları yer olan Osmanlı topraklarına sığınırlar. Tatarlar önce Romanya’ya, oradan Anadolu’nun muhtelif yerlerine göç eder. Ruslar bir türlü durmak bilmez, Romanya’dan Bulgaristan’a, oradan Yeşilköy’e kadar gelir ve Berlin Kongresi’nde mülteciler meselesini soruşturan İngiliz subaya şu cümleleri söyletir; “Başka sonuca varmam imkansızdı. Ruslar Müslümanların soyunu kurutmak için kararlı bir politika izlemekte idiler”. Tarihin cilvesine bakınız ki; Ruslar ve Bulgarlar önlerine kattıkları yerli Müslümanları sırf Müslüman oldukları için kendi ata topraklarından kovarken işledikleri katliamları, Osmanlı’nın Londra Büyükelçisi bir gayrimüslim Musurus Paşa İngiltere’ye iletiyordu.
     <br/>
     <br/>
     Kafkasya’da ise Türkler, Çerkesler, Abhazlar, Lazlar ve diğer Müslüman halklar Rus yayılmacılığı karşısında iki asır içinde etnik temizliğe tâbi tutuldular. Bu Müslümanları Rus zulmünden Osmanlı, gemilerle Trabzon ve Samsun’a getirerek, karadan ise sınırları açıp bütün Anadolu’ya iskan ederek kurtarmaya çalışıyordu. Kafkaslar’dan yola çıkan 1 milyon 200 bin Müslümandan ancak 800 bini Osmanlı topraklarına vasıl olabilmişti. Justin McCarty diyor ki; ‘Ruslar yaptıkları etnik temizlikle hem Müslüman topraklarını Hıristiyanlaştırıyorlardı, hem de gönderdikleri göçmenlerle Osmanlı ekonomisini zora sokmayı hedefliyorlardı.’
     <br/>
     <br/>
     Eser mükemmel bir tarih araştırması ve bir tarihçinin ulaştığı bilgi kaynaklarını nasıl titiz bir eleştiriden geçirmesi gerektiğini öğretecek nitelikte. Ölüm ve Sürgün kitabında bir bakış açısı da kökten değiştiriliyor. Osmanlı Devletinin Balkanlar’dan çekilirken verdiği savaş, Hıristiyanlara karşı haksız ve sonucu belli bir savaş olarak kitaplarda yer alır. Justin McCrathy, bu görüşün bir yanılgı olduğunu, Osmanlı Devleti’nin kendi tebasını soylu bir biçimde savunan savaşlar verdiğini yazıyor. Osmanlı’nın bu tarafı gerçekten hepimizin gözardı ettiği taraftır. Gerek Müslümanlar ve Azınlıklar gerekse de Ölüm ve Sürgün bu ülkede her okur yazar özellikle de yazar—çizer aydınlarca okunmalı.
     <br/>
     <br/>
     e—mail ademyavuz@aksiyon.com.tr
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13415), [web.archive.org (arşiv bağlantısı)](http://web.archive.org/web/20070108234041/http://www.aksiyon.com.tr:80/detay.php?id=13415)
