# Org. Köksal Cumhurbaşkanı yapılacaktı

*Adem Yavuz Arslan Bilinmeyen-tarih*

<div>
 <p>
  <font>
   "Apolet, Kılıç ve İktidar" kitabı, bir bakıma Türkiye"nin son yirmi yılını özetler nitelikte. Üstelik bugüne kadar yazılmayan, dile getirilmeyen, getirilmesi dahi düşünülmeyen olayların belgeseli.
   <br>
    <br/>
    <br/>
    Ordu-siyaset ilişkisi konusunda çok sayıda akademik araştırma yapıldı ve yayınlandı. Ancak yakın dönemde komutanlar arasında yaşananlar ve siyasetçiler ile komutanları karşı karşıya getiren olaylar ilk defa bir gazetecilik çalışmasına konu oldu. Gazeteci-yazar Faruk Mercan"ın Silahlı Kuvvetler"de son yirmi yılda (1983-2003) meydana gelen olayların perde arkasını konu alan "Apolet, Kılıç ve İktidar" kitabı geçtiğimiz hafta Doğan Kitapçılık"tan çıktı.
    <br>
     <br>
      Beş defa Genelkurmay Başkanı değişikliğine sahne olan son yirmi yıl içinde, beş değişikliğin dördünde büyük sancılar yaşandığını görüyoruz. 1998"de Orgeneral Hüseyin Kıvrıkoğlu"nun, 2002"de ise Orgeneral Hilmi Özkök"ün Genelkurmay Başkanı olmasını engelleme girişimleri olmuş. Kitapta hem bu iki olayın içyüzü anlatılıyor, hem de 2002 yılında Kara Kuvvetleri Komutanı yapılmayarak emekliye sevk edilen Orgeneral Edip Başer ve 1993"te Genelkurmay Başkanı olması engellenen Orgeneral Muhittin Fisunoğlu olayları, her iki komutanla yapılan röportajlarla aktarılıyor.
      <br>
       <br>
        Kitapta başka ilginç konular da var. Örneğin, "Yedi Komutana Suikast" bölümünde, 1990"lı yıllarda suikasta uğrayan yedi generalin dosyası ele alınıyor. Önceki kitaplarında bu türden olaylardaki karmaşık bağlantıları ortaya çıkarmasıyla tanıdığımız Mercan, yedi komutanın her birinin hayat hikayelerinden yola çıkarak bu suikastların arka planı ile ilgili önemli bulgulara ulaşıyor. Mercan, 1993"te uçağının düşmesiyle ölen Orgeneral Eşref Bitlis olayını, dönemin komutanlarının tanıklığı ve soruşturma dosyasındaki bilgiler ışığında inceliyor. Öte yandan, yıllardır ismi "Kontrgerilla" ile özdeşleştirilen Özel Harp Dairesi ele alınıyor. "Kontrgerilla" ithamına maruz kalan Daire"nin başkanlarından Orgeneral Sabri Yirmibeşoğlu ile yapılmış röportajda Yirmibeşoğlu"na, 1988"de Başbakan Turgut Özal"a suikast düzenleyen Kartal Demirağ"ın Daire"nin sivil elemanı olup olmadığı sorusu yöneltilmiş. Doğal olarak Yirmibeşoğlu, suikastçi Demirağ"ın Daire"nin elemanı olduğu iddiasını reddediyor. Faruk Mercan ile kitabı üzerine konuştuk.
        <br>
         <br/>
         -Kitabınızda, yakın dönemde orduda meydana gelen olaylarla birlikte bir de "yıldız savaşları"ndan bahsediyorsunuz. Subaylar arasında gerçekten bu kadar büyük bir terfi mücadelesi mi var?
         <br/>
         <br/>
         Var. Çünkü Türk ordusunda 30 bin civarında subay var ve bunların ancak 300"ü general olabiliyor. Koskoca Silahlı Kuvvetler"de orgeneral üniforması taşıyan komutan sayısı ise sadece 13. Bir subay orgeneral olmak istiyorsa, 30 bin kişi içinde önce ilk üç yüze, sonra bu üçyüz general içinde de ilk on üçe girmek zorunda.
         <br/>
         <br/>
         -Genelkurmay Başkanı için adaylarının yıllar öncesinden belli olduğunu söylüyorsunuz, ama yine de kimin Genelkurmay Başkanı olacağı konusunda her dönem büyük tartışmalar yaşanmış...
         <br/>
         <br/>
         Evet, Genelkurmay Başkanlığı makamına hangi komutanın geleceği yıllar öncesinden ortaya çıkıyor. Ama bu, o komutanın mutlaka Genelkurmay Başkanı olacağını göstermiyor. Mesela 1987"de Necdet Öztorun Genelkurmay Başkanı olması beklenen komutandı. Ama Turgut Özal, onu emekli etti. Aynı şekilde 1993"te Tansu Çiller, Muhittin Fisunoğlu"nu Genelkurmay Başkanı yapmadı.
         <br/>
         <br/>
         -Orgeneral Hüseyin Kıvrıkoğlu ve Orgeneral Hilmi Özkök, Genelkurmay Başkanı olurken; her iki komutanın da önünü kesme girişimleri olduğunu yazıyorsunuz.
         <br/>
         <br/>
         1998"de Genelkurmay Başkanı olması gereken kişi Hüseyin Kıvrıkoğlu"ydu. Öyle de oldu. Ama onun Genelkurmay Başkanı olmaması için çok çaba harcandı. Kıvrıkoğlu Paşa Genelkurmay Başkanı olmadığı takdirde bu göreve Oramiral Güven Erkaya, gelecekti. 2002 yılında da Orgeneral Hilmi Özkök"ün Genelkurmay Başkanı olmaması için girişimler yapıldı. Orgeneral Özkök emekli edilebilse, Genelkurmay Başkanı olacak kişi Orgeneral Çetin Doğan"dı.
         <br/>
         <br/>
         -Yirmi yıl içinde beş defa Genelkurmay Başkanı değişikliği olmuş. Dördünde krizler ve tartışmalar çıkmış. Neden?
         <br/>
         <br/>
         Çünkü Türkiye"de Genelkurmay Başkanlığı çok önemli ve çok güçlü bir makam. Fatih Altaylı, "Genelkurmay Başkanı eş başbakan değildir" diyor. Elbette Genelkurmay Başkanı eş başbakan değil ama, güçlü bir makam. Bu yüzden orduda Genelkurmay Başkanı olabilmek kolay bir iş değil. Hatta, Türkiye"de Genelkurmay Başkanı olmak, Başbakan olmaktan çok daha zor diyebiliriz. Bunu, Genelkurmay Başkanlığı görevini yerine getirmek, başbakanlık görevini yerine getirmekten daha zordur anlamında da algılayabilirsiniz...
         <br/>
         <br/>
         -28 Şubat süreci doğrudan bir askeri darbeyle sonuçlansa, cumhurbaşkanı yapılacak komutanın Orgeneral Hikmet Köksal olduğunu söylüyorsunuz...
         <br/>
         <br/>
         Orgeneral Köksal, dönemin Kara Kuvvetleri Komutanı"ydı. Köksal Paşa, Ordu"da karizmatik ve lider yapıya sahip bir komutan olarak biliniyor.
         <br/>
         <br/>
         Zaten 28 Şubat sürecindeki Milli Güvenlik Kurulu toplantılarında hükümete karşı en sert tutum içindeki komutanlardan biriydi. Hükümetin istifasından iki hafta önce İzmir"de yapılan komutanlar toplantısında doğrudan yönetime el konulmasını isteyenlerden biri de Orgeneral Köksal.
         <br/>
         <br/>
         -Bu dönemde Genelkurmay İstihbarat Başkanı olan Korgeneral Çetin Saner, orgeneral yapılmadan emekliye sevk ediliyor. Neden?
         <br/>
         <br/>
         Bir komutanın neden orgeneral yapılmadığının tek bir cevabı veya tek bir gerekçesi yok. Ama Korgeneral Saner, eski Genelkurmay Başkanı Necip Torumtay"ın yeğeniydi. Bazen bu türden bir akrabalık ve yakınlık, o komutan için avantaj, bazen de dezavantaj olur.
         <br/>
         <br/>
         -Yine 28 Şubat sürecinde, terörle mücadele döneminde Güneydoğu"da savaşmış olan Korgeneral Hasan Kundakçı ve Korgeneral Altay Tokat orgeneral yapılmıyor. Neden?
         <br/>
         <br/>
         Her iki komutan da, terörle mücadele döneminin Genelkurmay Başkanı Orgeneral Doğan Güreş"e yakın isimlerdi. Biliyorsunuz, 28 Şubat sürecinde Genelkurmay karargahı ile Meclis"te DYP milletvekili olan Doğan Güreş arasında soğuk rüzgarlar esti. Güreş Paşa"nın ismi, Kahramanmaraş"taki bir kışlanın kapısından silindi. Kendisiyle yaptığım röportajda Korgeneral Altay Tokat, bütün dünya ordularında olduğu gibi Türkiye"de de "savaşan-savaşmayan komutanlar" ayırımı doğduğunu, emekli edilmesinde Güreş"e olan yakınlığının da etkili olduğunu söyledi.
         <br/>
         <br/>
         -Kitapta, "yedi komutana suikast" diye bir bölüm var. Bu yedi generale yönelik suikastlerin ortak bir özelliği mi var?
         <br/>
         <br/>
         Hayır. 1990"ların başında Türkiye yeniden bir terör ortamına çekilmek istendi. Bazı aydınlar, gazeteciler, polisler ve MİT mensupları ile birlikte ordu mensupları da hedef alındı. Generallere yönelik suikastlerin birkaç tanesinde ortak yönler var. Özellikle Oramiral Kemal Kayacan suikastinde bazı ilginç noktalar var. Çünkü Oramiral Kayacan"ın terörün hedefi olması için görünüşte bir sebep yoktu.
         <br/>
         <br/>
         -Silahlı Kuvvetler"de son yıllarda bir değişim yaşandığından bahsediyorsunuz.
         <br/>
         <br/>
         Bu çalışma öncesi ben de orduda tek tip komutan yetişiyor düşüncesindeydim. Halbuki öyle değilmiş. Evet orduda bütün subaylar aynı üniformayı giyiyor ama bütün komutanlar birbirinin benzeri değil. Ordu, Türkiye"de değişim ihtiyacını çok erken fark eden kurumlardan biri ve bu değişimi şu anda yaşıyor. Mesela şimdiye kadarki Genelkurmay Başkanları hep 62-63 yaşlarındaydı. Halbuki ordu önümüzdeki yıldan itibaren insan kaynakları yönetimi modeline geçiyor. Böylece, bir teğmen 17 yıl sonra general olabilecek. Genelkurmay Başkanları da artık en fazla 50 yaşında olacak.
         <br/>
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2432 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11521), [web.archive.org (arşiv bağlantısı)](http://web.archive.org/web/20050223015611/http://www.aksiyon.com.tr:80/yazdir.php?id=11521)
