# Mantık evliliği ya da mutlu ayrılık

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20031226153540im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031226153540im_/http://www.aksiyon.com.tr/resim/35/56.jpg" vspace="5"/>
  </p>
 </font>
 <font class="content">
  Dünyanın ‘bölünmüş son başkenti’nde kafalar karışık, zihinler bulanık. Siyasi bölünmüşlük ve farklı beklentiler bu küçük ada devletinde toplumsal kamplaşmaları da beraberinde getirmiş. 1974 öncesini yaşayan da, bugün üniversiteli olan Kıbrıslı da çözümde hemfikir ancak çözümün nasıl olacağı konusunda derin görüş ayrılıkları var.
 </font>
 <p>
  <font class="content">
   Jalan Beysoy, bugün 55 yaşında bir Kıbrıs Türkü. Kıbrıs’ın nabzını tutmak düşüncesiyle adaya doğru hareket ederken uçakta tanışmıştım. Gazeteci olduğumu ve ada insanının ne düşündüğünü araştıracağımı söylediğim zaman 1974 ve öncesini konuşmaya başlıyoruz. Söze “Eğer Rumlarla tekrar iç içe yaşamaya başlarsak 55 yılımı geçirdiğim bu adadan ayrılırım” diyerek başlıyor; “Kızım Sonay, oğlum Beyjan ve eşim ile birlikte Baf’ta yaşıyorduk. Kızım dokuz, oğlum üç yaşındaydı. 1973 olayları başladı. Rumlar bir yıl süreyle köyleri yakıp Türkleri öldürmeye başladılar. Tam bir yıl boyunca gece uykusu uyumadım. Çocuklarımı kanepenin arkasına saklayarak uyutuyordum. Baskınlar, işkenceler, hakaretler sıradanlaşıyordu. Rum polisi köyün meydanına gelip ‘Köpekler dışarı’ diye bağırıyordu. Bir başkası ‘Poli’de çukurları kazdık. Hepinizi oraya gömeceğiz’ diye bizi tahrik ediyordu.
   <br/>
   <br/>
   Yakaladıkları Türkleri sürükleyerek stadyuma toplayıp işkence, hakaret ve küfür ediyorlardı.Evlerimiz yakıldı, yıkıldı. Ben her gün öldüm orada.” Beysoy, zaman zaman gözleri dolarak, zaman zaman da ‘geçmişte yaşananların hepsini unutarak Rumlarla birlikte yaşamayı arzulayanlar’a kızarak anlatıyor başından geçenleri. Artık Baf’ta yaşayamayacağına karar verince eşini Baf’ta bırakıp iki çocuğu ile Türk tarafına kaçmaya karar verirler. Ancak köyden çıkmak mümkün olmamaktadır. Tüm malvarlıklarını satıp Rum polislerine rüşvet verirler ve ellerinde bir çanta ile Lübnan’a giden bir vapura binerler. Çocukları ve kendisi yolculuk boyunca hiç Türkçe konuşmaz. Ancak gemide Türklerin olduğunu fark eden Rum polisi Ersoy ve çocuklarını tekrar göz altına alır. Beyrut polisi Müslüman oldukları için iyi davranır ancak yüklü miktarda rüşvet almaktan da geri kalmaz. Günlerce süren yolculuktan sonra Türk büyükelçiliğine ulaşırlar. Antakya’ya ulaştıklarında ise yüzlerce kişi  Rumlardan kurtulan Türk’ü görmek için gelmiştir. Secdeye kapanıp toprak öpülür. Ajlan Beysoy yeni jenerasyona bir hikaye gibi gelen bu olayların kendi nesli için acı birer tecrübe olduğunu anlatıyor; “Bize diyorlar Rumlarla beraber yaşayın. Bunca olaydan sonra nasıl olacak? Bir anne için kolay mıdır sanıyorlar? Komşumun 3,5 yaşındaki çocuğunun üzerinden 35 kurşun çıktı. Ben Baf’ta iken acaba çocuklarım Rumların eline düşer mi diye, kızım tecavüze uğrar mı diye önce onları, sonra kendimi öldürme planları yapmıştım.”
   <br/>
   <br/>
   Çözüm Kaf Dağı’nda mı?
   <br/>
   <br/>
   “Ne, nasıl olacak?” bugünlerde, gerek Kıbrıs’ta gerekse de olaya taraf olan ülkelerde herkesin birbirine sorduğu ancak cevabı net olarak verilemeyen soru. Ada aslında iki parçaya bölünmüş ama sınırın her iki tarafındaki halklar kendi arasında onlarca parçaya ayrılmış durumda. Çünkü ortada tek bir metin olmasına rağmen görüşler çok farklı, çözüm önerileri çelişkili. Genel hatları ile söylemek gerekirse 74 ve öncesini yaşayan nesil, tekrar Rumlarla birlikte yaşamanın mümkün olmayacağını, geçmişe tümüyle sünger çekilemeyeceğini savunuyorlar. O dönemde mücahitler arasında savaşmış, sol kolunda halen o günlerden kalma bir mermi taşıyan emekli yüzbaşı Turgut Demirayak da insanların geçmişi çok çabuk unutarak yanlış değerlendirmeler yaptığını, Kıbrıs için iki toplumlu mevcut yapının en iyi çözüm olduğunu düşünüyor. Ada küçük, nüfuz az ancak zıt görüşler ve karşıt fikirler çok fazla. 1974 ve öncesinde yaşanan olaylar sırasında 7 yaşında olan ve bugün Lefkoşa’da elektrik müteahhitliği yapan Hüseyin Tilki, 30 yaş üzeri neslin çok acı hatıraları olduğunu, yapılacak yeni anlaşmaların güven sorununu gideremeyeceğini anlatıyor. Çocukken Lefke’deki evlerinin kurşun yağmuruna tutulduğunu ve babasını bırakarak kaçmak zorunda kaldıklarını anlatan Tilki; “Her iki tarafta da karşısındakini düşman olarak gören nesiller var. Bu evlilik mutluluk getirmeyecek. Çok değil birkaç yıl içinde yine kavgalar başlayacak” diyor.
   <br/>
   <br/>
   Kofi Annan tarafından hazırlanan ve taraflara sunulan plan hakkında ada halkında net ve kesin bilgiler yok. Herkes plan hakkında konuşurken “—miş, —muş”lu konuşuyor. Adanın su kaynakları açısından zengin, narenciye bahçeleri ile ünlü Güzelyurt bölgesinde de bir kafa karmaşası hakim. Göz alabildiğine uzanan portakal bahçeleri arasından ulaşılan Güzelyurt’ta kahve sohbetlerinin, toplantıların ana gündemi barış planı. Çünkü sunulan plana göre Güzelyurt’un büyük bir kısmı Rumlara verilecek, dolayısıyla binlerce insanın bölgeden göç etmesi gerekiyor. Güzelyurt’taki bir markette kasiyerle konuşurken etraftan sohbete katılanlar arasında elektriklenme yaşanıyor. 1974 öncesinde Limasol’da esir kalmış olan market sahibi, yaşadıkları tedirginliğin Rumlarla birlikte yaşama ihtimalinden ziyade tekrar göç etmek istememelerinden kaynaklandığını savunuyor. 1987’den bu yana adada yaşayan ve marketin komşusu olan diş teknisyesini Serdar Aytekin ise Rumlarla birlikte tekrar yaşamanın mümkün olmayacağını, çünkü sunulan planın işlemesi durumunda adada Türk nüfusunun kalmayacağını iddia ediyor. Yaşlı bir Kıbrıs Türkü söze karışıp ‘Nasıl olacaksa olsun barış olsun yeter, hem Avrupa Birliği’ne gireceğiz. Artık kimse kimseyi de vurmaz’ diyerek tepkisini dile getiriyor. Güzelyurt verimli topraklara ve adada hiçbir yerde olmayacak kadar zengin su kaynaklarına sahip ancak genel olarak işsizlikten şikayet var. Büyük bir Galatasaray posteri asılı kahvehanede oturmuş onlarca Kıbrıslı oyun oynuyor. Ortak söylem; ‘iş yok’. 1974 öncesinde Mücahitler saflarında çarpışmış, hatta yaralanmış olan Emekli Üsteğmen Taner Özveri emekli maaşının kendine yettiğini belirtip yeni neslin ciddi anlamda iş sorunu yaşadığına değiniyor. “Güvence verilirse, o günlere tekrar dönülmeyeceği garanti edilirse barış neden olmasın?” diyen Özveri orta yaş üzeri Kıbrıslılarda bir tedirginliğin olduğuna işaret ediyor. Özveri’ye göre adada kalacak Türk askerinin sayısı da çok önemli; “On bin asker bu adayı korumaya yetmez.”
   <br/>
   <br/>
   Genelde adada, özelde de Güzelyurt’ta herkes barıştan söz etse de şehrin konumu ve simgeleri hep geçmişi ve savaşı hatırlatıyor. Anıtların, şehitliklerin sağlı sollu yer aldığı Güzelyurt’ta bulunan Ecevit Caddesi’ndeki okulun önünde öğretmenlerle konuşuyoruz. Bir Rum’a ait evden yapılmış Barış İlkokulu’nda öğretmenlik yapan ancak yasa gereği ismini vermeyen Kıbrıs Türkü öğretmene göre çözüm olarak sunulan yasanın içeriği çok önemli. “Biz Türkler hep masada kaybettik” diyen öğretmen her iki tarafta da halen kin ve nefretle dolu yetişmiş nesillerin olduğunu ancak genel olarak Kıbrıs Türk’ünün kimlik ve huzur sorunu yaşadığını söylüyor. Bir diğer öğretmen de ekonomik olarak herkesin iyi seviyelerde olması durumunda kavgaların son bulacağına işaret ediyor. Güzelyurt’ta halkın nabzını yoklarken dikkat çeken bir ayrıntı vardı. Barışın olmasını isteyenlerle olmasını istemeyenlerin görüşlerinin temelini teşkil eden noktalardan bir tanesi sahip olunan arazi miktarıydı. Yüksek miktarda narenciye bahçesine sahipseniz barışa karşı olacaksınız çünkü topraklarınız elinizden alınıyor. Eğer bahçeniz yoksa barışa taraftar olmanızda bir sakınca yok, hatta taşındığınız bölgede size bir ev ve tazminat verilecek. Türkiye’den gelmiş ve üniversitede okuyan bir Türk öğrenci bu duruma tepki gösteriyor; “Kimsenin ülkenin ve Türkiye’nin geleceğini düşündüğünü sanmıyorum. Herkes kendi çıkarına göre konuşuyor ve üstelik fena halde hazıra konmaya alışmışlar. Nasıl olsa Türkiye bakar mantığı var ve bu çok büyük sorunlara neden oluyor”.
   <br/>
   <br/>
   Kıbrıs sorununun gündeme gelmesinden bu yana televizyonlara çıkan hatta zaman zaman gerginliklere neden olan üniversite gençliği de kendi arasında kamplara ayrılmış durumda. Üniversite gençliğinin barış planına bakışında sahip olduğu dünya görüşü de çok önemli bir yer tutuyor. Milliyetçi gençler plana karşı çıkarken sol tandanslı akımları savunan Kıbrıslı gençler kati bir barışı dile getiriyorlar. Annan planına göre Rumlar’a verilecek bölgede yer alan Lefke’nin hurma ve zeytin ağaçlarıyla örülü yamaçlarına kurulmuş Lefke Avrupa Üniversitesi öğrencileri arasında da fikir ayrılıkları var. Fikir ayrılığı daha çok Kıbrıs Türkleri ile Türkiye Türkleri arasında. Kıbrıs Türkü gençlerden Turgut Binbayır “30 yıl önce büyüklerimizin yaşadığını biz yaşamak istemiyoruz. Ancak mevcut durum da bir çözüm değil. İki toplumlu bir çözüm en iyisi” diyor. Üniversite öğrencilerinden Tayyar Özadem ise ekonomik özgürlüğün yeni nesil için çok önemli olduğunu ancak mevcut planın çözümden çok uzak olduğunu savunuyor. “Ülke bana gelecek vaad etmiyor. Mezun olunca ya Rum tarafına kaçacağım ya da İngiltere’ye. Kıbrıs Türk’ü gençlerin önünde başka alternatifler yok çünkü”.
   <br/>
   <br/>
   1980 doğumlu Salih Oyal ise toprak kaybına dayalı bir anlaşmanın olamayacağına, iki toplumlu iki devletli bir yapının olması gerektiğine inandığını söylüyor; “Ancak bazı grupların sesi çok çıktığı için tüm Kıbrıs Türklerinin o şekilde düşündüğü sanılıyor” diyor.
   <br/>
   <br/>
   Adanın en yeşil ve en zengin bölgesi Güzelyurt’un verilmesi teklifine çiftçi ve üreticilerden de tepkiler yükseliyor. Kıbrıs Türk Narenciye Üreticileri Birliği Başkanı Hasan Özerdem sulu tarım alanlarının yüzde 75’inin, verimli tarım arazilerinin yüzde 95’inin ve su kaynaklarının yüzde 90’ının plana göre Rumlara verildiğini, bunun mümkün olmayacağını söyleyerek “Haritanın kabulü tarımla uğraşanların idamı anlamına geliyor” diyor.
   <br/>
   <br/>
   Hayalet şehir Maraş beklemede
   <br/>
   <br/>
   Adanın diğer tarafında; Magosa ve Maraş’ta da diğer bölgelerde olduğu gibi kafalar karışık, görüşler çelişkili. Tartışmaların ortasında bulunan ve yarısı yerleşime kapalı olan Maraş bölgesinin sınırında kafe işleten Bülent Tamavcı da, barışı istediklerini ancak toprak verilmesinin yanlış olacağını savunuyor. Yeni jenarasyonun bir çok şeyi unuttuğunu anlatan Tamavcı “Eğer Türk askeri birkaç saat sonra gelseydi öldürülmüş olacaktım. Barış yapılacak diye aleyhinize kararları kabul ederseniz eski günlere tekrar döneriz” şeklinde konuşuyor. Adanın çok yerinde olduğu gibi burada da fotoğraf çekmek yasak. Aradaki tel örgü aslında olduğundan daha büyük dünyaları ayırıyor. Maraş’ın kapalı bölümünde muhteşem bir plaj ve hayalet bir şehri andıran yüzlerce tesis var. Maraş plajının açık bölümünde yürüyüş yapan yaşlı bir Kıbrıs Türk’ü belki de neredeyse 30 yıldır süren barış görüşmelerinden umudunu kaybetmişçesine tek cümle kuruyor bize; “Barış olacakmış da, şu olacakmış da bu olacakmış da... mış mış da mış mış.”
   <br/>
   <br/>
   Barış Planı’na göre bir kısmı Rumlara verilecek olan Magosa aslında bir medeniyetler tarihini de barındırıyor. Rumlardan ve Osmanlı’dan önce binlerce yıl, İtalyanlar, Cenevizliler, Venedikliler bölgeye hakim olmuş. Şehri çerçeveleyen devasa surlar da bu dönemlerden kalma. Magosa’nın Suriçi olarak bilinen bölgesinde bulunan kiliseler ise sonradan camiye çevrilmiş. Yılın özellikle bu mevsiminde sokaklarda pek kimse olmuyor. Yaz sezonunun ardından bölgedeki tek hareketlilik adanın da en iyi üniversitesi olarak gösterilen Doğu Akdeniz Üniversitesi’nde yaşanıyor. Şehrin nabzını en iyi taksiciler tutar diyerek bir taksiciyle konuşuyoruz. Taksici doğma büyüme bir Kıbrıslı ve çok radikal bir söylemi var; “Neden bize soruyorsunuz? Siyasiler bize hiçbir şey açıklamıyorlar. Yerlerinden olacak ya da tekrar eski günlere dönecek olan bizleriz ama kimse ne düşündüğümüzü merak etmiyor. Halkın anlaşma ile ilgili hiçbir bilgisi yok. Bizim ne düşündüğümüzün önemi yok. Önemli olan siyasilerin ne düşündüğü. Masaya onlar oturacak.”
   <br/>
   <br/>
   Adanın en büyük üniversitesi olan Doğu Akdeniz Üniversitesi kampusünde ise hararetli tartışmalar yaşanıyor. Kıbrıs Türkleri ile Türkiye Türkleri arasında ve bu iki grubun da kendi aralarında fikir ayrılıkları var. Kıbrıs Türkü gençler artık abluka altında yaşamak istemediklerini, ülkenin geleceğinin karartıldığını, çözümün Avrupa Birliği ve Rumlarla beraber yaşamak olduğunu savunuyorlar. Aralarından radikal gruplar Denktaş’ı barışın önündeki en büyük engel olarak da görüyor. Bir kısmı da “Türkiye Türkleri geldi ve bugünlere geldik. Hepsinin gitmesi ve adayı Rumlarla bize bırakmaları lazım” görüşünü dile getiriyorlar. Bir çok üniversitelinin gözünde Denktaş ‘Barışın önündeki engel ’ olarak görülüyor.
   <br/>
   <br/>
   Magosa’dan Lefkoşa’ya doğru çift şeritli geniş ve yeni yollarda ilerlerken sağlı sollu gözünüze çarpan kışlaların kapısında yazan bir cümle aslında çok şeyi özetlermiş gibi; “Güçlüyüz, Cesuruz, Hazırız”. Adanın her yerinde, belleklerin bir yerlerinde, ‘her an gelmesi beklenen bir düşmana’ karşı hazır olmanın dayanılmaz zorunluluğu kazınıyor. Aslında adanın her iki tarafında da adı konmamış bir slogan ve pankart savaşı yaşanıyor. Beşparmak dağlarındaki devasa KKTC ve Türkiye bayrakları nasıl bir tahrik unsuru oluyorsa, Rum tarafındaki ‘Türk barbarlığı” fotoğrafları her iki neslin de bilinç altında tel örgünün karşı tarafını düşman olarak görmesine neden oluyor. Türk tarafında Rum Kilisesi’nin başkanına ait “Girne Kalesi’ne Yunan bayrağı dikmeden bu dava bitmez” sözü konuşuluyor.
   <br/>
   <br/>
   Lefkoşa diğer ada kentlerine oranla daha hararetli. Karşıt fikirleri savunan gruplar organize bir şekilde görüşlerini anlatmaya çalışıyorlar. Barış Planına karşı çıkan ve köy köy dolaşarak planın eksiklerini anlatan Ulusal Halk Hareketi başkentin bir çok yerine “İçimizde Rum istemeyiz” pankartlarını asmış. Buna karşın başını Cumhuriyetçi Türk Partisi’nin çektiği ve kendilerine “Ortak Vizyon” adını veren yaklaşık 90 sivil toplum örgütü de Barış Planının görüşülerek sorunun çözülmesini istiyor. Karşıt görüşlerin temsil edildiği mitingler yapılıyor sürekli. Gazeteler, yerel televizyonlar, radyolar sürekli olarak tarafları karşı karşıya getirerek planı tartışıyorlar. Ancak ilginç olan şu ana kadar hemen hemen hiçbir Kıbrıslının planı tam olarak okumaması. Adada 30 yıldır gazetecilik yapan ve yerel Vatan gazetesinin sahibi olan Ertan Kasımoğlu durumu “Herşey arapsaçına döndü” diyerek özetliyor. Barış Planı’nın ne Kıbrıs Türklerinin ne de Rumların isteklerini cevaplandırdığını söyleyen Kasımoğlu “Bu plan çözüm değil aksine çözümsüzlük getirir. Plan kabul edilsin çok değil 5 yıl içerisinde kan gölüne döner ada” diyor. Vatan gazetesi bu görüşleri dile getirirken bir diğer yerel gazete Afrika, tam zıddı görüşleri savunuyor. Barışın hemen yapılması gerektiğini savunuyor ve sol tandanslı bir yayın çizgisini sürdürüyor. Öte yanda adada bulunan 35 bin üniversite öğrencisinin kafasında ayrı bir soru var. Kıbrıs Rum tarafı Avrupa Birliği’ne alınınca durumları ne olacak? Türkiye’den Kıbrıs’a gelen üniversite öğrencilerinden Engin Bilecan da “4 yıldır buradayım. Kıbrıs hakkındaki görüşümü tek cümleyle anlatmamı isteseniz vereceğim cevap ‘kafa karışıklığı’ olur diyor. Adada herkes çözümün, ekonomik özgürlüğün ve uluslararası tanınmanın öneminden bahsediyor, üzerinde görüş birliğine varıyor ancak çözümün nasıl olacağı konusunda kafa karmaşıklığı had safhada. Her iki toplumda da ciddi bir güven sorunu var. Kafalarda ‘acaba’lar dolaşıyor. Belki de bir Kıbrıs Türk’ünün söylediği gibi ‘zoraki evlilik huzur getirmeyebilir.’
   <br/>
   <br/>
   İNGİLİZLER KKTC’Yİ SATIN ALIYOR
   <br/>
   <br/>
   Her ne kadar KKTC resmen tanınmasa da özellikle İngiltere’den ciddi bir göç var. Göçün son iki yılda artması ve yüzlerce İngiliz ailesinin adanın kuzeyinden toprak satın alarak yerleşmesi çeşitli spekülasyonlara neden olsa da,  yerleşim olanca hızıyla sürüyor. 17 yıldır KKTC’de emlak danışmanlığı yapan, Girne ve bölgesine 700 İngiliz ailesinin yerleşmesine önayak olan İan Smith Estate Agency firmasının sahibi Ian Smith, KKTC’nin tarihi nedenlerden dolayı İngilizlerin ilgisini çektiğini söylüyor. KKTC’nin iklim, coğrafya ve ekonomik şartlar sebebiyle Akdeniz’de önemli bir yere sahip olduğunu, özellikle emeklilik yaşında olan İngilizlerin sakin ve huzurlu olarak gördükleri adaya ilgi gösterdiklerini anlatan Smith, Türk ve Rum kesimi liderlerinin yüzyüze görüşmelere başlamasından sonra  İngiltere’den adaya yerleşmek isteyenlerin sayısının arttığını söylüyor. Kıbrıs’ı ‘tüketilmemiş ve ticaret mağduru olmamış’ olarak tanımlayan Smith, “ Özellikle 40 yaş ve üzeri İngilizlerin adaya ciddi bir talebi vardı. Ancak son iki yıl içerisinde bu yaş ortalaması düştü ve şimdi ailesi ile birlikte buraya yerleşenler var. Bugün 700’ü Girne ve bölgesinde olmak üzere ada genelinde bini aşkın aile var” şeklinde konuşuyor. Hatta İngiliz nüfusunun giderek arttığı ve bu nedenle ‘ İngiliz Köyü’ olarak anılan bölgeler de var. Muhteşem coğrafyası ve Hıristiyanlık tarihi açısından zengin kalıntılara sahip Beylerbeyi köyü de bunlardan biri. Köy muhtarı Osman Perçinkardeşler’in verdiği bilgiye göre toplam 214 hanelik köyün 60 hanesi İngiliz. Muhtar Perçinkardeşler uluslararası arenada tanınmamış tartışmalı bir coğrafyaya olan bu ilgiyi “İklimi güzel, ucuz, huzurlu bir yer. Orta yaş ve üzeri bir İngiliz için herşey müsait” şeklinde açıklıyor. Kıbrıs’ın iklimi ve coğrafyasının sağladığı avantajların yanında arazi ve ev fiyatlarının İngiltere’ye oranla çok ucuz olması bölgeye olan ilgiyi tetikleyen nedenlerden. Etkili İngiliz gazetelerinde çıkan haberler ve ilanlar daha çok İngiliz’in adayla ilgilenmesine neden oluyor. Bu durumdan hareket eden ve daha çok İngiliz’i adaya getirmek isteyen bazı şirketler The British Residents Society adlı bir organizasyon bile kurmuşlar. Özellikle son iki yıl içerisinde çok sayıda İngiliz’in bölgeye yerleşmesi üzerine harekete geçen KKTC yönetimi adaya yerleşimler konusunda sınırlamaya gidiyor. Ancak, 17 yıldır buradaki emlak piyasasına yön veren İas Smith’e göre adanın bir bütün olarak Avrupa Birliği’ne girmesiyle birlikte daha çok İngiliz bölgeye taşınacak.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2231), [web.archive.org (arşiv bağlantısı)](http://web.archive.org/web/20031226153540/http://www.aksiyon.com.tr:80/detay.php?id=2231)
