# Helikopter istedik, sormadılar bile!

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050227161419im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227161419im_/http://www.aksiyon.com.tr/resim/359/30.jpg" vspace="5"/>
  </p>
 </font>
 <font class="content">
  “Flaş Flaş. İstanbul’da terörist saldırı. Kimliği belirsiz iki helikopter intihar saldırısı yaptı. Bu sabah saat 09:30 sularında İstanbul üzerinde uçan iki helikopterden birisi Boğaziçi Köprüsü’ne, bir diğeri de İş Bankası kulelerine intihar saldırısı gerçekleştirdi.
 </font>
 <br/>
 <p>
  <font class="content">
   Çarpmanın etkisiyle meydana gelen patlamalarda Boğaziçi Köprüsü ağır hasar görürken İş Bankası kulelerinden birisi yıkıldı. İntihar saldırılarında bulunan helikopterlerde biyolojik silahların bulunduğu ve binlerce insanın sağlığının tehlikede olduğu bildiriliyor”. Bu haber herhangi bir ajanstan gelmedi. Tamamen biz uydurduk. Uydurma nedenimiz de ‘Acaba böyle bir saldırı mümkün müdür?’ sorusunun peşinden yaptığımız araştırmaydı. Böyle bir senaryonun mümkün olup olmayacağını araştırdık. Maalesef mümkün.
   <br>
    <br>
     Terör dediğin de nedir ki?
     <br>
      <br>
       Dünya tarihi terörün; özellikle de nereden, nasıl ve kim tarafından geleceği belli olmayan “kör terörün” örnekleriyle dolu. Ancak 11 Eylül sabahı tüm dünyanın televizyonlardan canlı olarak izlediği New York ve Washington saldırıları kimsenin hayal bile edemeyeceği cinstendi ve bu yönüyle terör tarihinde de yeni bir dönemin başlangıcı oldu. Biyolojik ve kimyasal silah tehdidine karşı maskeli, özel kıyafetli insanlar sokaklarda, M–16’lı özel birlikler havalimanlarında görünür olmuştu. Özgürlükler ülkesinde insanlar ten renginden ya da görünüşünden dolayı uçaktan indiriliyor, sokakta yürürken yere yatırılıp karga tulumba gözlem altına alınabiliyordu. Tüm dünyada polis imdat telefonları ihbar patlaması yapmıştı. Yerde durum böyleyken havada olağanüstü tedbirler alınıyordu. Kimliği belirsiz ya da rotasında uçmayan uçaklar için düşürme yetkisi bile tanındı askerlere. Kısacası tüm dünya teröre karşı alarm durumunda. Tüm dünya alarm durumunda ama Türkiye’de durum nasıl? Belki de teröre alıştığımızdandır bizim olayı çok ciddiye aldığımız söylenemez. İçişleri Bakanlığı ve Genelkurmay güvenlik tedbirlerinin artırılması için genelgeler yayınladı ama Amerika ya da Avrupa’dakine benzer bir tedbir fırtınası esmiyor.
       <br/>
       <br/>
       “Biz yine de önyargısız olarak güvenlik tedbirlerini kontrol edelim” dedik ve kafamızda öyle komplike olmayan, çok basit bir senaryo çizdik. Hatta dikkati çekmek, ip ucu vermek için de bir kaç belirgin özelliği ekledik senaryoya. “Ürdün’de yayınlanan (Arap bağlantısını özellikle seçmiştik) bir dergi için İstanbul’u havadan fotoğraflayacaktık ve gazetecilerden biri Arap olacaktı”. İnternette herhangi bir arama motoruna ‘Helikopter Kiralama’ yazıp arama yaptık. Tespit ettiğimiz firmaları tek tek aradık. Piyasanın en tanınan firmalarından Sancak Air’in yetkilisi Gültekin Aydoğdu’ya helikopter kiralamak istediğimizi, prosedürlerini öğrenmek istediğimizi söyledik. Cevabı kısa oldu: “Uçuş için saatine 650 dolar ve yüzde 26 KDV’yi bir gün önce yatırıyorsunuz. Sonra havalimanına geliyorsunuz ya da biz sizi alıyoruz. Uçuyorsunuz. ”
       <br/>
       <br/>
       Firma yetkilisi kim olduğumuz konusunda hiç bir şey sormamıştı ama biz serbest fotoğrafçı olduğumuzu, iki kişi olarak uçacağımızı söyleyip herhangi bir kurum adına çalışmadığımız için masrafların faturalandırılmasını nasıl halledeceğimizi sorduk. Aydoğdu “Sorun olmaz; kişiye de fatura edebiliriz” şeklinde cevap verdi. Amerika’ya yapılan saldırılardan sonra biraz daha dikkatli olacaklarını düşünüyorduk, ancak herşey bizi şaşırtacak kadar normaldi. Yine piyasanın bilinen firmalarından Mach Air’i arayıp firmanın kaptan pilotlarından Bilal Ontaş ile görüştük. Yapmak istediğimizi kaptan Bilan Ontaş’a da anlatıp prosedürlerini öğrendik. Bilal Ontaş da Sancak Air’de olduğu gibi “ 650 dolar artı yüzde 26 KDV’yi bir gün önce ödüyorsunuz, bir gün sonra sizi uçuruyoruz” dedi. Serbest fotoğrafçı olduğumuzu, bunun için masrafları faturalandırmanın problem olup olmayacağını yine sorduk. Bilal Ontaş “Hayır sorun olmaz. İki kişi olmanız da sorun değil” şeklinde cevap verdi.
       <br/>
       <br/>
       Sancak Air, Sefaköy’deki kendi pistlerinden uçtuklarını, istersek bizim gidebileceğimizi, istersek kendilerinin götürebileceklerini söylerken Mach Air’den Bilal Ontaş Florya E Kapısından piste kendi başımıza gidebileceğimizi söylüyordu.
       <br/>
       <br/>
       Parayı veren helikopteri kiralar
       <br/>
       <br/>
       İlgili şirketlerle temas kurmayı sürdürdük ve Bon Air’i aradık. Bon Air’den de benzer ifadeleri duyduk, ancak kimse bize “Siz kimsiniz, kaç kişisiniz, nereden geldiniz, ne yapacaksınız?” gibi sorular sorma ihtiyacı hissetmedi. Genel olarak aynı cümleleri işitiyorduk helikopter kiralama firmalarından. Bir de bu bilinen firmaların yanında taşeron çalışan firmalar var. Onlar sizi komisyon karşılığında helikopter kiralayan firmalara yönlendiriyorlar. Ancak onlarda da kimse bizim kimliğimizi araştırmıyor ya da söylediğimiz amaçların dışında bir amaç için helikopter kiralayabileceğimiz alternatifi üzerinde durmuyordu.
       <br/>
       <br/>
       11 Eylül saldırılarından sonra daha dikkatli olmalarını beklerken aradığımız firmaların hiç birinde bu yönde bir titizlik görmedik. Oysa helikopterden çok daha tehlikesiz olan ve hergün yüzlercesi kiralanan arabalarda bile daha fazla prosedür vardı. Mesela otomobil kiralama konusunda dünya çapında faaliyette olan Budget sizden ehliyet ve kredi kartı istiyor. Olur ya teröristler helikopter kiralayıp intihar saldırısı yapmak yerine bir araba kiralayıp, onu bomba ile doldurup Boğaz köprüsü üzerinde patlatmak isteyebilir. Eğer bir teröristseniz ve böyle bir niyetiniz varsa, önceden sabıkanız yoksa ve kredi kartınız varsa herhangi bir arabayı kiralayıp istediğinizi yapabilirsiniz. Tabii bunları yapmadan parayı basıp araba kiralayabileceğiniz yerler de mevcut. Araba kiralayan firmalarda genel istek ehliyet ve kredi kartı. Kiraladığınız otomobille bir eylem yapmak isterseniz yine de yaparsınız ancak en azından kimliğiniz hemen bilinir. Tabii sahte kimlik ve kredi kartı kullanmadıysanız.
       <br/>
       <br/>
       Oysa helikopter kiralayan firmalarda böyle bir uygulama bile yok. Helikopter firmalarının sıkı bir takip yapmamalarının belki de havalimanı güvenliğinin kusursuz işlemesine bağlanmış olabileceğini düşünüp havalimanına gittik. Gerçekten Atatürk Havalimanı dünyanın en güvenli hava limanlarından birisi. Polis dışında özel güvenlik teşkilatı tarafından da korunuyor ve geçtiğimiz günlerde bu konuda takdir belgesi ile ödüllendirildi. Ancak burada bir sorun öne çıkıyor. Helikopterler ve özel havayolu şirketleri havalimanının Batı 4 Apronunu kullanıyor ve burası özel güvenlik sisteminin dışında. Kontroller girişte X–Ray cihazı ve metal dedektörü ile yapılıyor.
       <br/>
       <br/>
       Havalimanının yumuşak karnı
       <br/>
       <br/>
       Yaptığımız araştırmada elde ettiğimiz verilere göre havalimanının güvenlik olarak en zayıf bölgesi de burası. Çünkü polisler ağırlıklı olarak bomba ve tabanca üzerinde duruyorlar. Mevcut X–Ray cihazı toz ve sıvı şeklindeki cisimleri okuyamıyor. Bunun doğuracağı sonuçlar bir tarafa Batı 4 Apronunun bir başka özelliği de üst düzey politikacı ve iş adamlarının burayı kullanıyor olması. Güvenlik çevrelerinden aldığımız bilgiye göre çok sayıda üst düzey işadamı ve politikacının bu apronu kullanması nedeniyle güvenlik tedbirleri sıkı olarak uygulanamıyor. Ayrıca bu bölgenin “hangar” statüsünde olması da güvenliği azaltan etkenlerden. Yasalara göre kiraladığınız helikopter ya da uçağa geçmek için havalimanına gelmeniz ve rutin güvenlik tedbirlerini uygulamanız gerek ancak başta da söylediğimiz gibi bu sadece yasalarda var.
       <br/>
       <br/>
       Amacımız kimsenin aklına karpuz kabuğu getirmek değil. Ancak dünya tarihinin en kanlı, en acımasız terörünün ardından yaptığımız basit bir çalışma ile bir helikopteri kolaylıkla kiralayıp, havalimanı güvenliğini aşıp, taşıdığımız biyolojik silahı milyonlarca insanın üzerine atma şansımızın olduğunu ya da kaptan pilotla bizim emrimize verilen helikopterle herhangi bir yere intihar saldırısı yapabileceğimizi gördük. Mesele bunu bizim yapabilecek olmamız değil, niyetini gerçekten bozan birisinin yapmak istemesi durumunda yapabilme şansına sahip olması.
       <br/>
       <br/>
       e mail : a. yavuz@aksiyon. com. tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12957), [web.archive.org (arşiv bağlantısı)](http://web.archive.org/web/20050227161419/http://www.aksiyon.com.tr:80/detay.php?id=12957)
