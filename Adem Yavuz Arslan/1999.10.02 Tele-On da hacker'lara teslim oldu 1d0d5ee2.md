# Tele-On da hacker'lara teslim oldu

*Adem Yavuz Arslan 1999.10.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye Birinci Futbol Ligi'nin iki yıl süreyle yayın hakkını 120 milyon 500 bin dolara alan Tele On'un başı hacker'larla dertte.
  </font>
 </div>
 <div id="newsText">
  <font class="detail-text">
   En çok indirimin yapıldığı tarifede bile 456 dolar para ödemek zorunda kalan futbolseverlerin öfkesi bir tarafa, hacker'lar 'hedef' haline getirdikleri Tele On şifresini çözmeyi başardılar ve internete attılar. Artık Teleon'u bilgisayarı olanlar ücretsiz izleyebiliyorlar.
   <br/>
   <br/>
   Aslında hacker'lardan muzdarip olan sadece Tele On değil, bir diğer şifreli kanal Cine 5 de aylardır aynı yöntemle ücretsiz izleniyor. Dünyadaki tüm şifreli kanallar zaman zaman hacker'ların saldırısına uğruyorlar. Kural tanımaz hacker'ların çalışmaları sonucu yüzlerce şifre kırma programı internette ücretsiz olarak dolaşıyor.
   <br/>
   <br/>
   Koltuğunuzda, ücretsiz ve rahat...
   <br/>
   <br/>
   Bunun için iyi bir bilgisayar, bir tv kartı (Avermedia yaklaşık 150 dolar) ve televizyon yayınlarını alacak bir anten yeterli. Bu donanıma Free TV ya da Pubs isimli şifre kırma porgramlarından birisi eklenince, tüm şifreli kanallar izlenebiliyor. Hatta bazıları işi daha da ileri götürüp bilgisayar ekranındaki görüntüyü tv'ye aktarıyor ve koltuğunda rahat rahat izliyor maçını, hem de ücretsiz.
   <br/>
   <br/>
   Milli gelirin ortalama 3 bin dolar olduğu bir ülkede en çok indirim yapılan tarifede bile yaklaşık 456 dolar ile 616 dolar para yatırmak gerekiyor. Cine 5'i getiren veya Telsim abonesi olmayanlar, hiç bir indirimden yararlanmadıkları için bir abone 950 dolar para ödemek zorunda kalıyor Tele On için. Durum böyle olunca Tele On şifrelerini çözmek hacker'ların 'ortak hedefi' haline geliyor. İnternette onlarca sitede şu notu görüyorsunuz bir süredir: 'Tele On'u ücretsiz izleyebileceksiniz, yakında burada'. Bazı siteler ise bu işi halletmiş bile. Hatta programları satışa bile başlamış. Direkt olarak bilgisayarın üzerine takılan, kibrit kutusu büyüklüğünde ve mükemmel randıman veren bu cihaz 10 ile 15 dolar arasında bir rakamdan satılıyor şu sıralar. Satış yapan sitelerin yanında bir de aşama aşama şifre çözümünü anlatan siteler var. Her ne şekilde olursa olsun bu ve benzeri şekillerdeki siteler şu şekilde bitiyor: 'Alın tepe tepe kullanın'.
   <br/>
   <br/>
   İnternet yasaksız ve sansürsüz bir ortam olduğu için, hacker'ların sitelerine yasal yollardan mühadale etmek de pek mümkün olmuyor. Satışları zaten zorda olan Tele On'un şimdi de korsanlarla başı belada, ancak yapabileceği pek bir şey yok. İşin çok sıkı olduğu ABD'de bile, bu tip programların ancak yüzde 10'u yakalanabiliyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5421-34-tele-on-da-hackerlara-teslim-oldu.html), [web.archive.org (arşiv bağlantısı)](http://web.archive.org/web/20130529012321/http://www.aksiyon.com.tr:80/aksiyon/haber-5421-34-tele-on-da-hackerlara-teslim-oldu.html)
