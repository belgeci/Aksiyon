# Balkanlar'ın Paris'i

*Adem Yavuz Arslan 2000.06.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bükreş, daha doğrusu Romanya biz Türkler için hep futbolu çağrıştırır. Çünkü her Türk, Romanya ismini duyduğu zaman size hemen "Hagi'nin memleketi" diyecektir.
  </font>
 </div>
 <div id="newsText">
  <font class="detail-text">
   Romanya gerçekte farklı tanımlanabilir ama Romanya'da özellikle de Bükreş'te Hagi'nin bir ülkenin tanıtımında nasıl öne geçtiğini görüyorsunuz. Her yerde büyük boy poster ve reklamlarını görüyorsunuz. Türkiye kadar değil ama burada da futbol büyük ilgi kaynağı. Bükreş; hani şu "burnumuzun dibindeki" Balkanlar'ın en gözde başkentlerinden birisi. Bükreş'e çok değişik noktalardan ulaşmak mümkün ama biz karayolunu tercih ettiğimiz için Kuzeydoğu Bulgaristan'dan; Razgar'dan Tuna'yı aşarak giriyoruz Romanya topraklarına. Osmanlının at sırtında aylarca süren seferler yaptığı bölgeden biz otobüsle geçiyoruz ve yolculuğumuz zaman tünelinde gidip gelmelere benziyor bazen. Gözalabildiğince uzanan verimli Eflak Ovalarında yapılan yaklaşık 1.5 saatlik  yolculuktan sonra ulaşıyoruz Bükreş'e. Daha doğrusu Romence'deki söylenişi ile "Buküreşti"ye. Şehre güney tarafından girdiğinizde hemen eski Doğu Bloku'nun tipik özellikleri karşılıyor sizi. Konut sorununun çözümü için "halkçı" yönetim tarafından yapılan, zevk ve estetik yoksunu, kibrit kutusunu andıran dev bloklar. Hepsi kirli, hepsi gri renkte. Ancak şehirde ilerledikçe ve özellikle de bilinen adıyla Çavuşesku Sarayı'na ama resmi adıyla Casa Poporuli'ye (popüler ev'e) yaklaştığınızda durum değişiyor. Burası şehrin en gözde yerleri. Bir anda Doğu Bloku'nun zevksiz ve kişiliksiz binalarıyla, Helenistik dönemin kendine hayran bırakan sanatının aynı zemin ve mekan üzerinde uygulanışına şahit oluyorsunuz. Büyük ve renkli parklar, dev sütunlu ve görkemli binalar ve Casa Poporuli. Hatta Fransa'nın sembolü olan Zafer Takı'nın koypası bile yapılmış. Bir de Eyfel Kulesi'nin kopyası yapılsa imiş kendinizi bir an Paris'te düşünebilirdiniz. Ama bir farkla; burası, orası kadar kalabalık ve çekilmez bir trafiğe sahip değil.
   <br/>
   <br/>
   Gizem ve entrika şehri
   <br/>
   <br/>
   Bükreş çok ketum bir şehir. Kibrit kutusunu andıran dev blokları, dev caddeleri ve az konuşan insanları ile şehri görmek isteyenlere  bünyesindekileri kolay kolay vermiyor. Eğer Bükreş hakkında belleğinizde hiç bir şey yoksa dönüşte de fazla bir şeyler olmuyor. Kapalı kapılar arkasında dönen entrikaları, 'Bizans oyunlarını' hiç hissetmiyorsunuz. Ortalama yıllık gelirin 1000 dolar civarında olduğu bir şehirde fiyatı yüz bin doları geçen otomobillere rastlıyorsunuz. Akşam olup da 'çalışan Romen halkı" evlerine döndüğünde 5 yıldızlı otellerin kumarhanelerinde farklı bir dünya başlıyor. Ve hiç yabancı olmayan(!) aktörler yer alıyor sahnede. Zaman zaman tarihe yolculuk yapıp istemeden de olsa Alman ve İngiliz istihbaratlarının savaş alanına döndüğü, "herkesin bir entellijansiya'ya" çalıştığı dönemi hatırlıyoruz. Dışarıdan görünen 'dinginliğinin' aksine dev binaların içinde, gecenin karanlığında  "dinamik" bir hayat sürüyor şehir.
   <br/>
   <br/>
   Hayat bu şehirde çok erken başlıyor. Çavuşesku döneminden kalma ve biraz da 'külüstür" toplu taşıma araçları 'emekçileri" işyerlerine taşıyor kadınlı erkekli. Gün henüz doğmamış ama öbek öbek insanlar tramvay duraklarında. Mesai saatlerine çok bağlılar. Ama mesai saatleri dışında da kesinlikle çalışmıyor Romenler. Uzun süre Romanya'da yaşayan gazeteci arkadaşımız Bekir Yıldırım, Romenlerin, devrimin üzerinden uzun süre geçmesine rağmen hâlâ serbest piyasaya ve demokrasiye alışamadıklarını, kendi kendilerine karar verme yeteneklerini kullanmadıklarını anlatıyor. Burada kadınlar hayatın her noktasında yer alıyor. Tramvay şoförü, temizlik işçisi, polis vs. Türkiye'de hiç rastlamayacağımız bir manzarayla karşılaşıyoruz gece yarısı: 01:20'de direksiyon başında genç bir bayan taksi şoförü. Genellikle İngilizce konuşulmuyor burada. Biz de Romence anlaşamadığımız için herşey tercümana kalıyor. Bayan taksi şoförüyle konuşuyoruz. Geceleri taksi şoförlüğü yapıyormuş ve bundan elde ettiği gelir 40 dolarmış. Geçimini sağlamak için de gündüzleri başka bir iş yapıyormuş. Ondan da 60 dolar civarında kazanıyormuş. Öğretmenler 65 dolar, milletvekilleri 250 dolar alıyormuş Romanya'da. Yüzlerce Romen'in Türkiye'yi "Türkiye Rüyası" olarak görüp akın etmesini daha iyi  anlıyor insan burada. Bugünlerde şehrin her yanı reklam panolarıyla dolu. Nedeni  4 Haziran'da yapılacak olan yerel seçimler. Bizimkilere oranla çok sönük de olsa bu kampanyalar Romenler için oldukça yeni ve 'alışılmadık."
   <br/>
   <br/>
   Bir garip saray:  Casa Poporuli
   <br/>
   <br/>
   Dünya kamuoyu tarafından Çavuşesku'nun Sarayı olarak bilinen ancak Romenler tarafından "Popüler Ev" anlamına gelen Casa Poporuli, Bükreş'in her yerinden görülebilen bir saray.  Saray  kare şeklinde ve her bir cephesi 150 metre. Saray, Çavuşesku'nun ölümünden sonra yarım kalmış. Ne zaman biteceği bilinmiyor çünkü ortalama aylık hayat standardının 100 dolar olduğu bu şehirde saray için milyonlarca doları ayırmayı düşünmüyormuş Romen hükümeti. Saray bugün Romen Parlamentosunun çalışma sahası olmasının yanında uluslararası toplantılara da ev sahipliği yapıyor. Saray hakkında çok detaylı bilgi vermek istemiyorlar çünkü Romenlerin büyük bir kısmı Çavuşesku dönemi hakkında konuşmak istemiyor.
   <br/>
   <br/>
   Bükreş'te hiç ummadığınız şeylerle karşılaşmanız da mümkün. Romence olduğu için okuyamadığımız bir caddenin bir köşesinde Türk bayrağı dalgalanan bir şehitliğe rastlıyorsunuz mesela. İçeri girip öğrenmeye çalışıyoruz. Burası 1. Dünya Savaşı sırasında Romanya topraklarında savaşıp şehit olan Türk askerleri için yapılmış. Bir de Türk restoranları çıkıyor karşınıza. Zaten Tatar Türkleri yoğun olarak yaşıyorlar Bükreş ve Köstence'de. Eğer bir şehirde modern bir görünüm; görkemli binalar, geniş park ve yollar arıyorsanız mutlaka çok hoşunuza gidecektir. Ama bir şehri şehir yapan özellikler arasında 'başka bir kentte bulamayacağınız spesifik bir ruh' arıyorsanız 'görmüş olmakla yetineceğiniz' bir yer. Çünkü tarih yok, mistisizm yok ve dahası binalardan araçlara, insanların giyim kuşamından yemek kültürüne kadar herşey aynı, herşey bir elden çıkmış ve öyle olmak zorundaymış izlenimi verecek kadar benziyor birbirine.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6224-balkanlarin-parisi.html), [web.archive.org (arşiv bağlantısı)](http://web.archive.org/web/20131007172053/http://www.aksiyon.com.tr:80/aksiyon/haber-6224-balkanlarin-parisi.html)
