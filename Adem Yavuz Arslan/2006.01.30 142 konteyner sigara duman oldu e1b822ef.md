# 142 konteyner sigara duman oldu

*Adem Yavuz Arslan 2006.01.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kapıkule Gümrük Kapısı'nda ortaya çıkan skandallar zinciri İstanbul'a kadar uzandı. 1997 ile 2003 tarihleri arasındaki kayıtları inceleyen uzmanlar 142 konteyner sigaranın 'sallama' olarak tabir edilen yöntemle transit geçiş gibi gösterilip ülke içinde satıldığını tespit etti. Organize suç örgütleri bu yolla 145 milyon dolar gelir elde etti.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071027011529im_/http://www.aksiyon.com.tr/resim/582/36.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sigara kaçakçılığı ve free shoplar (gümrük hattı dışı eşya Satış mağazası) Türkiye gündemine 5 Aralık'ta Edirne Emniyet Müdürü Hanefi Avcı'nın başlattığı Avcı-1 operasyonuyla girmişti.  Tecrübeli emniyet müdürü, 27 ayrı elektrik sobasına yerleştirilen gizli kameralarla rüşvet çarkını bütün ayrıntılarıyla ortaya koymuş ve operasyon sonucunda 19'u polis 63 kişi tutuklanmıştı. Operasyonu takiben birtakım düzenlemeler yapıldı, gümrük çalışanları değiştirildi ve 'günübirlik' olarak tabir edilen sınır ticaretinin kapsamı değiştirildi. Fakat geçtiğimiz günlerde sonuçlanan bir denetim çalışması sigara kaçakçılığında asıl vurgunun konteyner taşımacılığıyla yapıldığını ortaya koydu.
   <br>
    <br>
     Ambarlı Gümrüğü'nden Ocak 1997 ile Ocak 2003'e kadarki dönemde yapılan transit sigara ticaretini inceleyen uzmanlar ilginç bulgulara ulaştı. Söz konusu dönemde Ambarlı Limanı üzerinden ülkeye giren ve üçüncü ülkelere gönderileceği beyan edilen konteynerler dolusu sigaranın iç piyasaya dağıtıldığı belirlendi. Mülkiye Başmüfettişi Mete Gürbüz, Maliye Başmüfettişi Aydın Kocabeyoğlu, Gümrük Müfettişi Ramazan Metin ve Polis Başmüfettişi Halim Çıtır'ın 1500 ayrı beyannameyi inceleyerek hazırladığı rapora göre inceleme yapılan altı yıl içinde 142 konteyner; bir başka ifadeyle 130 milyon paket sigara kanun dışı yollardan ülke içinde satılarak 145 milyon dolarlık illegal gelir elde edildi.
     <br/>
     <br/>
     Raporlara yansıyan kaçakçılık yöntemi şöyle: Çin'de fason olarak üretilen kaçak sigaralar Türkiye'ye ve üçüncü ülkelere transit ihraç malı olarak sokuluyor. Ambarlı Gümrüğü'ne indirilen sigaralar bir başka limandan gemiye yüklenerek üçüncü bir ülkeye yollanacağı beyan edilerek TIR’lara aktarılıyor. Ambarlı Limanı'ndan çıkan ve Antalya, Mersin, Doğubeyazıt, Haydarpaşa gümrüklerine doğru yola çıkan konteynerlerin bir kısmı yolda 'buharlaşıyor'. Beyannameleri inceleyen müfettişler 16 Nisan 1997 ile 25 Eylül 2002 tarihleri arasında 7 ayrı TIR’a yüklenmiş sigaraların Ambarlı'dan Atatürk Havalimanı Serbest Bölgesi’ne transferi sırasında sırra kadem bastığını tespit etti.  Yine Ambarlı'dan Dilucu Gümrük Müdürlüğü'ne yollanan transit sigara konteynerlerinden 6197 numaralı konteynerin 3 Eylül 1999'da sevk edildiği, fakat ilgili noktaya ulaşmadığı tespit edildi. Ambarlı Limanı'ndan çıkan fakat bir daha akıbeti belirlenemeyen transit konteynerlerden bir kısmı da Gürbulak Sınır Kapısı'na yollananlar. Sadece 1997 yılı içerisinde 29 ayrı konteyner sigara Ambarlı'dan Gürbulak'a götürülmek üzere çıkmış, fakat Gürbulak Gümrüğü'ne girişi yapılmamış. Benzeri örnekleri Ambarlı'dan Mersin'e ya da Trabzon'a yollanan sigaralarda görmek mümkün. Gümrük müfettişleri bir limandan çıkan konteynerin yerine ulaşmamasının mantıklı bir açıklaması olmadığını belirtiyor.
     <br/>
     <br/>
     Arkas Denizcilik tarafından taşınmışlar
     <br/>
     <br/>
     Bir gümrük sahasından çıkan ve o sahaya giren araçların gümrük muhafaza ekiplerine bağlı vasıta giriş çıkış defterine kaydı yapıldığını belirten gümrük müfettişleri Ambarlı Liman sahasından çıkan fakat akıbeti tespit edilememiş 142 konteyner olduğunu söylüyor. Gümrük camiası tarafından 'sallama' olarak tabir edilen bu yöntemle kâğıt üzerinde Çin'den gelen ve üçüncü bir ülkeye yollanmış gözüken sigara ve içkiler ülke içerisine pazarlanıyor. 'İkinci iskele' olarak tabir edilen yöntem ise şöyle işliyor: Ambarlı'ya gelen kaçak sigaraları getiren şirket transit ürünü olduğunu, fakat gemisinin İzmir'e ya da Mersin'e yanaşacağını, bu sebeple konteynerleri karayoluyla taşıyacağını beyan ediyor. Ambarlı Gümrüğü'nden çıkan sigaralar varacağı limana ulaşmıyor ya da aslında limandan hiç çıkmayıp kağıt üzerinden üçüncü bir ülkeye ihraç edilmiş gösteriliyor. Bu yöntemin raporlara yansıyan örneği ise şu şekilde gerçekleşmiş: 1997 ve 1998 yıllarına ait gemi kayıtlarını inceleyen uzmanlar Arkas Denizcilik tarafından taşınan konteynerlerin kâğıt üzerinde Rusya ve Gürcistan'a transit olarak yollanmış gösterildiğini, fakat denetimler sonucunda 7 ayrı konteyneri taşıdığı belirtilen gemilerin Gümrük Muhafaza müdürlüğünde çıkış kaydının olmadığını tespit etti. Yani söz konusu gemiler o malları taşımamış.
     <br/>
     <br/>
     2005 yılı boyunca ilgili dönemlerde görev yapmış gümrük memurları ve gümrük şirketleri çalışanlarının ifadelerine başvuran heyetin hazırladığı raporun sonuç bölümünde ise, ülke içerisinde uygulanan yüksek vergilerin sigara kaçakçılığını çok kârlı bir sektör haline getirdiği, artan ihracatla birlikte gümrüklerin iş yükünün arttığı vurgulanıyor. Bu sebeple, özellikle Ambarlı Limanı'nın özel iştletmecilerin elinde olması, güvenliğin de özel güvenlik şirketleri tarafından sağlanması nedeniyle denetim ve kontrollerde sıkıntı yaşandığına dikkat çekiliyor. Liman sahasının tam denetim ve kontrole imkan vermemesinin birtakım şirket ve kişilere planlı çalışma alanı sağladığını belirten müfettişler taşıyıcı ve sorumlu firmaların bütün organizasyonu yaptıklarını, sigara transiti işlemlerinde teminat miktarının yüksek olması nedeniyle global teminatlı taşıyıcı firmaların işlemleri yürüttüğünü, alıcı ve gönderici firmaların yabancı olduğunu anlatıyor. Birçok gümrük müşavirinin boş beyannamelere imza attığına bunun da birtakım şirketler tarafından istismar edildiğine işaret edilen raporda şöyle deniyor: "Arkas Denizcilik tarafından taşınmış gösterilen 7 ayrı konteynerde usülsüzlük yapıldığı, eşyaların kağıt dışı bir şekilde gümrüğün bilgisi olmadan liman sahasından çıkartılarak yurt içine sokulduğu ancak yurt dışı edilmiş gösterilip işlemin gönderici ve taşıyıcı firma yetkilileri ile gümrük müşavirlerinden oluşan kişilerce teşekkül halinde yapıldığı kanaatine varılmıştır."
     <br/>
     <br/>
     12 Ağustos 2005'te bitirilen soruşturma sonucunda teşekkül halinde sigara kaçakçılığı yaptığı gerekçesiyle 35'i özel şirket çalışanı 62'si gümrük memuru olmak üzere 97 kişi hakkında Kaçakçılıkla Mücadele Kanunu uyarınca işlem başlatıldı. Yıllardır sigara kaçakçılığı ile uğraşan başka bir gümrük müfettişi ise olayda davaların şirket çalışanlarına değil sahip ve yöneticilerine açılması gerektiğini şöyle ifade ediyor: "Sigara kaçakçılığı uluslararası tröstlerin kontrolünde. Hatta istihbarat örgütleri bile bu işin içinde. Dünyada iki tip tütün vardır. Şark tipi tütün ve Virginia tipi tütün. Kaçak olarak Uzakdoğu'da üretilen sigaraların tütünleri ve sosları nasıl temin ediliyor, nasıl dağıtımı yapılıyor ? Bunların birilerinin koruması olmadan yapılması mümkün değildir."
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=23280), [web.archive.org (arşiv bağlantısı)](http://web.archive.org/web/20071027011529/http://www.aksiyon.com.tr/detay.php?id=23280)
