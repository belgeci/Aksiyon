# Kampuste bahar var

*Adem Yavuz Arslan 2001.04.14*

<div>
 <p class="spot">
  YÖK'ün Fatih Üniversitesini   kapanma sürecine sokmasına  rağmen kampuste hayat normal. Öğrencilerin gündeminde  sınavlar, bahar  etkinlikleri ve  kariyerleri var. Üniversite  yönetimi halen  en iyi  5  üniversiteden  biri seçilen  okullarını daha  yukarılara  çıkarmayı hedeflerken öğrenciler aldıkları eğitimin  seviyesinden  sahip oldukları  imkanların  kalitesinden  memnuniyetlerini  dile getiriyorlar her fırsatta
 </p>
 <p class="metin">
 </p>
 <img border="0" src="/web/20020329151300im_/http://www.aksiyon.com.tr/2001/332/resimler/Kampus.jpg"/>
 <p class="metin">
  "YA ümitsizsinizdir ya da ümit sizsinizdir. Ya çaresizsinizdir ya da çare sizsinizdir." Fatih Üniversitesi koridorundaki bir panoda yazan Behçet Necatigil'e ait bu iki satır belki de en iyi şekilde anlatıyor Fatih Üniversitesi öğrencilerinin psikolojisini; " Çaresiz ve çereSiz". Malum; YÖK skandal bir karar alarak önümüzdeki yıl Fatih Üniversitesi'ne öğrenci alımını yasakladı. Karar skandal çünkü kapatma kararına gerekçe olarak gösterilen nedenlerle ilgili iki farklı rapor var ortada. 15 gün arayla ve aynı YÖK denetçileri tarafından hazırlanmış iki farklı raporun ilkinde çok güzel şeyler söylenen üniversite hakkında 15 gün sonra çok farklı ve ispatlanması gerekli iddialara yer veriliyordu. YÖK'ün kararı çok tepki çekti,halende çekiyor. Üniversite ye toplumun herkesiminden destek mesajı yağıyor. Peki ama bu süreçte en büyük zararı gören ve görecek olan öğrenciler ne yapıyordu? Karara tepkileri neydi ve neler yapacaklardı? Kampüste hayat nasıl gidiyordu.? Biz de 'gözlem' yapmak için Fatih Üniversitesi'nin yolunu tuttuk. Ama daha kampüs girişinden itibaren çok farklı bir ortam var kamuoyundaki imajdan. Modern binalar, laboratuvarlar.Time Out'ta, kantinlerde, kütüphanelerde yada rekreasyon alanlarında ki öğrencilerin gündeminde dersler, sınavlar, klüp etkinlikleri ve bahar var.Herkes yoğun bir şekilde kendi gündemine konsantre olmuş.
 </p>
 <p class="metin">
  16 Mart ve takip eden günlerde üniversite rektörlüğü gerekli açıklamaları yapıp olayı yürütmenin durdurulması için yargıya başvurdu. Yaklaşık bir aydır da her gün siyasi parti temsilcilerinden sivil toplum kuruluşları temsilcilerine, gazetecilerden sanatçılara her görüşten insan üniversiteyi ziyaret ederek destek mesajları veriyorlar. Ama en çok dikkati çeken ve üniversite yönetimini de şaşırtan üniversite öğrencilerinden gelmiş. Hali hazırda politikadan güzel sanatlara, bilimdeki son gelişmelerden doğa sporlarına kadar değişik alanlarda kurulmuş ve faaliyette 23 farklı klubü olan üniversite öğrencileri kendi aralarında oluşturdukları komisyonlarla değişik kesimlerde destek turuna çıkmışlar. Oluşturulan bir grup Ankara'ya giderek bir hafta süreyle Meclis'te grubu bulunan tüm siyasi parti temsilcileriyle görüşmüş, milletvekilleriyle konuşup destek istemiş. Bir başka öğrenci komisyonu ise İstanbul'da gazetecilerin, yazarların değişik kesimlerden aydınların içinde bulunduğu çok geniş bir kesime YÖK'ün tavrının yanlışlığını anlatmaya çıkmış. Halen değişik organizasyonlar tertipleyen öğrenciler Fatih Üniversitesi hakkındaki kararın yargıdan döneceğine inanıyorlar. Fatih Üniversitesi Öğrenci Konseyi Başkanı Adnan Yeşildal öğrencilerin üniversiteyi sahiplendiklerini söylüyor; "YÖK'ün kararı ile üniversite ilgileniyor biz kendi gündemimizde uğraşıyoruz.Kulüplerimiz hergün birilerini davet ediyor üniversiteye. Biz YÖK'ün keyfi kararının yargıdan döneceğine inanıyoruz. Üniversitenin kapatılması alternatifi 'acaba' olarak bile zihnimizde yok" diyor.
 </p>
 <p class="metin">
  En iyi 5 üniversiteden biri
 </p>
 <p class="metin">
  Kampüste rastgele konuştuğumuz herkes kararın yanlışlığından dem vurup yapılan 'Türkiye'nin geleceğine yönelik kasdi bir tavır'olduğunu söylüyor. Biz kampüste geçirdiğimiz 4 saat süresince harhangi bir irticai faaliyet görmedik, etrafta türbanlı kimseler de yoktu. Hatta bu imkanlara sahip olmayan bir üniversitede okuduğumuz için Fatihlileri kıskandık. Öğrencilerin tamamı üniversiteleri hakkında olumsuz bir imaj olduğunu ve bu imajın kaynağının basın olduğunu söylüyorlar. Üniversite kampüsünde aslında çok fazla da YÖK'ün kararı ve etkileri konuşulmuyor. Konuyu açarsanız görüşlerini söylüyorlar sadece.Koşturarak giden bir öğrenci grubu konuşma talebimizi 'konferansa yetişmeliyiz' diye kısa keserken bir başka grup ' bu yıl üniversiteler arası ligde şampiyonluğu hedefliyorduk kriz bahanesi ile iptal edildi. Olacak iş mi ?" diyerek Üniversiteler arası futbol liginin iptal edilmesine tepki gösteriyor. Mevsim baharsa ve okulun göl manzarası da varsa mekan çimler ve rekreasyon alanları oluyor öğrencilerin. Öğrencilerin gündeminde klüplerinde yapacakları organizasyonlar, çağıracakları sanatçılar ve etkinlikler var. Yazda yaklaşıyor. Yaz kampları, yurtdışı eğitim ve kamp imkanları araştırılıyor öğrenciler tarafından. Okul panoları benzeri ilanlarla dolu. Tabii biz kararın etkilerini araştırma amacında olduğumuz için söz dönüp dolaşıp YÖK ve kararına geliyor bulunduğumuz ortamda. Bütün öğrenciler söz birliği etmişcesine karara anlam veremediklerini, yıllardır bu okulda okuduklarını ve gerek eğitim kalitesinden gerekse de yönetimden memnun olduklarını söylüyorlar. Bu arada basına da sitemlerini iletiyorlar; "Bir dizi için açık oturumlar tertip edip, günlerce tartışıp manşetlere çekenler bir gün bile buraya gelmediler. Geldiklerinde de nereden geldiği belli olmayan bir türbanlı öğrenci bulup onu gösterdiler işte gerçek Fatih Üniversitesi diye. Bir üniversite ki, YÖK tarafından en iyi 5 üniversite arasında gösterildi, kapatılıyor, basın üç maymunu oynuyor. " Belki YÖK farkında değil ama Fatihli öğrenciler 16 Mart tarihinden sonra üniversitelerine daha da bağlı hale gelmişler. Dev bir pankart açıp: 'Üniversitemi istiyorum' diyorlar, konuştuğumuz herkes okulu sahiplenerek konuşuyor.
 </p>
 <p class="metin">
  Yargıya güven tam
 </p>
 <p class="metin">
  Fatih Üniversitesi kampüsünde hayat normal seyrinde devam ediyor bugünlerde. Tabii biraz endişe yok değil ama üniversite yönetimi yargıya, okul öğrencileri ise Türk kamuoyuna güveniyor ve yoktan nedenlerle örnek bir üniversitenin kapatılmasına göz yumulmayacağına inanıyor.  Haliç Üniversitesinden Fatih Üniversitesi'ne gelen  İlkerhan Yıldız'la konuşurken şunu fark ediyoruz:Üniversiteyi fazlasıyla benimsemiş bu öğrenciler.  Peki kampüse ilk kez gitmiş birisi olarak biz ne düşündük? Gittik , gördük, konuştuk ve dinledik. Hepside okumuş, ufku açık gelecekten çok şey bekleyen aydınlık insanlar. Sorun nerde ? Orası meçhul.
 </p>
 <p class="metin">
 </p>
 <p class="arabaslik">
  Arzu Ulutaş ( İşletme 3): Bu kararı verenler 4 bin üniversitelinin geleceği ile oynuyorlar. YÖK'ün kendi sıralamasına göre Fatih Üniversitesi en iyi 5. üniversite. 15 günde okul hakkında iki farklı rapor yazılmış. Üstelik kapatma kararı alanlar cumhurbaşkanı ile beraber kesmişlerdi kurdelayı. 15 günde ne değişti?
 </p>
 <p class="metin">
 </p>
 <p class="metin">
  Ufuk Güner (İktisat): İrtica adı altında bugün bir çok olaya kılıf uyduruluyor. Bir üniversite bu kadar kolay gözden çıkartılmamalı. Yanlı ve ard niyetli bir karar. Öte yandan bir dizi film hakkında özel tartışma programı düzenleyen televizyonlar bir üniversitenin gözden çıkarılmasını duymamazlıktan geliyor.
 </p>
 <p class="metin">
 </p>
 <p class="metin">
  Ayça Kasapoğlu (İşletme 3): Dört dörtlük bir üniversite burası. İrtica diye yaygara yapıyorlar. Oysa üniversitedeki hocalarımızın çoğu Marmara ve İstanbul Üniversitesinden. Orada irticai yapılanma yok da burada mı var? Karar vermeden önce gelip okulu gezsinler, derslerimize girsinler.
 </p>
 <p class="metin">
 </p>
 <p class="metin">
  Samet Sağlık (Uluslararası İlişkiler): Kararın saçmalığı ortada. Ben davanın kazanılacağına inanıyorum. Bizi şu anda direkt olarak etkilemiyor belki ama mezun olunca etkiler. Ancak okulun moralinin, motivasyonunun bozulması bizi de etkiler doğal olarak.
 </p>
 <br/>
 <center>
  <a class="anaorta" href="http://web.archive.org/web/20020329151300/mailto:ademyavuz aksiyon.com.tr">
   ademyavuz aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/332/haberler/4.htm), [web.archive.org (arşiv bağlantısı)](http://web.archive.org/web/20020329151300/http://www.aksiyon.com.tr:80/2001/332/haberler/4.htm)
