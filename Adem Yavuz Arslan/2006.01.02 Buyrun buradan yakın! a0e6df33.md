# Buyrun buradan yakın!

*Adem Yavuz Arslan 2006.01.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’ye yasadışı yollardan sokulan kaçak ve sahte sigaraların içinde kaliteli tütün yok ama olmaması gereken her şey var! Plastik, iplik, kağıt, mukavva, küf, böcek ve kötü koku yayan malzemeler... Artık bundan böyle sağlık açısından sigara içerken bir defa, kaçak sigaraya içerken ise iki defa düşünmek gerekiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071027090817im_/http://www.aksiyon.com.tr/resim/578/10.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kaçak sigara Türkiye’de dev bir sektöre dönüştü. Her yıl 2,5 milyar dolarlık sigara kaçak yollardan ülkeye sokuluyor ve iç piyasaya dağıtılıyor. Bu ticaretten PKK başta olmak üzere yasadışı örgütler ciddi gelirler elde ediyor. Kuzey Irak’ta kurulan iki sigara fabrikasında üretilen bu sigaraların bir kısmı sınır ticareti kapsamında Habur, Gürpınar ve Gürbulak sınır kapılarından yurda sokulurken; çoğunluğu konteynerlerle gümrüklerden geçiriliyor. Sahte ve kaçak sigaralar orijinallerine çok benzediği için de son kullanıcı fark edemiyor. Hatta devletin sigaralara bastığı bandrollerin bile kopyası yapılıyor. Bu durumda tüketici normal fiyat verip gerçek bir sigara içtiğini sanıyorken aslında ‘sigaraya benzeyen bir ürünü’ tüketiyor.
   <br>
    <br>
     Tütün Mamulleri ve Alkollü İçecekler Piyasası Düzenleme Kurumu (TAPDK) uzmanlarının denetimlerinde ortaya şoke eden görüntüler çıktı. Kaçak ve sahte olarak piyasaya arz edilen tütün mamulleri içerisinde her türlü yabancı madde, küf, böcek ve larvaları ile çok tehlikeli koku ve katkı maddeleri bulunuyor. Ayrıca bu tip yasadışı ürünler yüksek oranda zifir, nikotin ve karbon monoksit içeriyor. Hem ekonomik olarak kaybın hem de insan sağlığını tehdit eder boyutlardaki yabancı maddelerin kullanımının önüne geçmek isteyen TAPDK, yılbaşından itibaren yeni bir bandrolü uygulamaya koydu. Kurum bu bandrol için oldukça iddialı. Bandrollerde mor ışığa tutulduğunda içerisindeki kırçıllar ve gizli baskılı kırmızı TAPDK efektleri görülebilecek. Kullanılan ısıya duyarlı mürekkep sayesinde, parmakla baskı ve sürtünme suretiyle aslen mavi olan logo beyaza dönüşüp kısa sürede eski hâline gelecek. Yani kullanıcı da parmağıyla bandrolün gerçek ya da sahte olduğunu tespit edebilecek. Ayrıca teknik personelin kullanacağı dedektörle üzerinden geçildiği zaman titreşim verecek. Sistem biraz karmaşık gibi gözükse de sektör uzmanları yeni bandrollerin taklit edilemeyeceğini düşünüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=23140), [web.archive.org (arşiv bağlantısı)](http://web.archive.org/web/20071027090817/http://www.aksiyon.com.tr/detay.php?id=23140)
