# Hıçbırı o’na aıt değıl

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050227093334im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093334im_/http://www.aksiyon.com.tr/resim/358/48.jpg" vspace="5"/>
  </p>
 </font>
 <font class="content">
  28 Eylül günü gazetelerde kısa bir haber ve bize hiç yabancı gelmeyen bir sanduka fotoğrafı vardı. Londra mahreçli haberde Peygamberimiz(s.a.v)’in sandukasına ait olduğu ileri sürülen bir fotoğrafın açık arttırma ile satılacağı bilgisi vardı.
 </font>
 <br/>
 <p>
  <font class="content">
   Haberi okurken dergimiz editörlerinden Ahmet Doğru “Bu, Osman Gazi’nin türbe fotoğrafına ne kadar da benziyor” demişti. Biraz daha dikkatli bakınca fark ettik ki benzerlik çok fazla. ‘Ortada ciddi bir yanlışlık’ olduğunu düşünüp araştırmaya başladık. Arşivden  Osman Gazi’nin türbesinin fotoğrafını bulup Reuters’in fotoğrafı ile yan yana getirdik. O da neydi? Sotheby’s’in “Dünya üzerinde Hz. Muhammed(s.a.v)’in kabrine ait tek fotoğraf” diyerek 132 bin dolar açılış fiyatıyla satacağını duyurduğu, Reuters’in tüm dünya medyasına servise koyduğu fotoğraf Bursa’nın Tophane semtinde bulunan Osmanlı İmparatorluğu’nun kurucusu Osman Gazi Türbesi’nin fotoğrafıydı. Fotoğraflar birbirinin aynıydı ama yine de kafamızda soru işaretleri dolaşıp duruyordu. İngiliz Müzayede kurumu Sotheby’s 17 Ekim’de Londra’da düzenleyeceği müzayedede Peygamberimiz( sav)’ in kabrine ait fotoğrafın dünya üzerindeki tek ve orijinal fotoğraf olduğunu iddia ediyor ve açılış fiyatı olarak 132 bin dolar fiyat belirliyordu. Reuters’e açıklama yapan Sotheby’s yetkilileri fotoğrafın, 19. yüzyılda Medine Camii’nde görevli üst düzey bir görevli tarafından çekildiğini sandıklarını söylüyorlardı.
   <br>
    <br>
     Gerçek olması mümkün değil
     <br>
      <br>
       Haberin kaynağı Sotheby’s, haberi geçen de Reuters olunca olaydaki soru işaretleri daha da çoğaldı. Çünkü Sotheby’s ünlü bir İngiliz müzayede kurumuydu, Reuters de dünyanın en büyük haber ajanslarından birisi. Böyle büyük çapta bir yanlışlık ikisinin de itibarını olumsuz etkileyecekti ve böyle bir hata yapmazlardı. Reuters’in geçtiği fotoğrafı ve Osman Gazi Türbesi’nin fotoğrafını alıp uzmanlara başvurduk. Konunun en yakın takipçilerinden olan Topkapı Sarayı  Mukaddes Emanetler Bölüm Sorumlusu Hilmi Aydın, gazetelerde yer alan fotoğrafın Hz. Muhammed( s.a.v)’in sandukasına ait olamayacağını söylüyordu. Topkapı Sarayı Mukaddes Emanetler bölümünde Hz. Muhammed(s.a.v)’in kabrinin olduğu Mescid-i Nebevi’nin detaylı planı ve maketi bulunduğunu, fotoğrafın Hz. Muhammed(s.a.v)’in kabrinin orijinal planına ters düştüğünü söyleyen Aydın “Peygamberimizin kabri ile ilgili bugüne kadar herhangi bir fotoğraf yoktu. Mukaddes Emanetler arasında yer alan Mescid-i Nebevi’nin TSM.11-116 envanter numaralı maketi restore edilmek üzere sedef atölyesine gönderilmeden önce durum tespiti için parçalara ayrıldığında Hz. Muhammed (s.a.v), Hz. Ebubekir (r.a) ve Hz. Ömer(r.a)’in kabirlerinin Yeşil Kubbe’nin altında yer aldıkları görülmüştür. Kabrin bugüne kadar bir sır olarak kalan şeklinin ayrıntılarıyla gösterildiği makette, kabirler iç içe üç oda içerisinde bulunuyorlar. Türbenin içinde üç kabir mevcut ve dışarıya açılan pencereleri yok. Yine Mukaddes Emanetler dairesinde muhafaza edilen Mescid-i Nebevi’ye ait orijinal planlarda da bu husus açıkça görülmekte. En önde Peygamber Efendimiz(s.a.v)’in kabri, arkada ise sırasıyla Hz. Ebubekir ile Hz. Ömer’in kabirleri. Her birinin başı hizası diğerine göğsü hizasına gelecek şekilde sıralanmış durumda” şeklinde konuyu açıklıyor. Reuters tarafından geçilen fotoğrafın ise gerçek olmadığının çok kolay anlaşıldığını söyleyen Aydın, “fotoğraftaki türbede ise kabirler yanyana sıralanmış ve 4 kabir gözüküyor. Bu kabirler aynı hizada. Ayrıca Hz. Muhammed(s.a.v)’in kabri kıble tarafındaki birinci kabir olarak değil ortada gösterilmiş. Türbenin, perdeleri kenarlara bağlanmış büyük boy pencereleri var. Sandukanın üzerindeki başlık Osman Gazi döneminde kullanılan Horasani denilen bir tür başlık. Bu fotoğraf Hz Muhammed(s.a.v)’in kabrinin fotoğrafı olamaz” şeklinde tezini pekiştiriyordu.
       <br/>
       <br/>
       Üstelik Osman Gazi Türbesi’nin bulunduğu Bursa’daki uzmanlar da aynı şeyleri söylüyordu. Bursa Arkeoloji Müze Müdürü Öcal Özeren gazetelerde yer alan fotoğrafın Hz. Muhammed (s.a.v)’in kabrinin fotoğrafı olamayacağını belirterek; “Ya haberin tamamı yalan veya yanlış bir resim koydular oraya. 10 yıl önce çekilmiş bir resim. Dün özellikle kitaplardan çıkardım aynısını. Ayrıca Sultan Abdülaziz tarafından 1863’te Yıldız Sarayı’nda yaptırılan ve sandukaların üzerine örtülen örtüdeki Osmanlıca yazılar da kabrin Osman Gazi’ye ait olduğunu belgeliyor” diyordu.
       <br/>
       <br/>
       “Kabir Âsr-ı Saadet'te nasılsa aynen öyle”
       <br/>
       <br/>
       Sotheby’s tarafından müzayedede satılacak olan ve Peygamberimiz Hz. Muhammed(s.a.v)’e ait olduğu iddia edilen fotoğrafın yanlış olduğu konusunda şüphelerimiz yoktu ancak emin olmak için uzmanlara danışmaya devam ettik. Halen Medine’de, Bilal-i Habeşi Camii’nde müezzin olarak görev yapan ve Medine’nin tarihi ve bugünü hakkındaki araştırmalarını ‘Kutlu Belde Medine” isimli bir kitapta toplayan Mihr Ali Süleyman’a söz konusu fotoğrafları sorduk. Gazetelere yansıyan fotoğrafın Mescid-i Nebevi’deki kabirlere ait olamayacağını uzun uzun delileriyle anlatan Süleyman, Peygamberimiz(s.a.v)’e ait kabrin Asr-ı Saadet’teki şekliyle muhafaza edildiğini söylüyor; “Peygamberimiz(s.a.v)’in kabrinde ne sanduka var ne de avize. Duvarlarda pencere de yok. Bütün İslami eserlerde bu açık ve seçik olarak bellidir. Kimsenin girip fotoğraf çekmesi diye bir olay da şu ana kadar olmadı, olduğunu da bilen yok. Peygamberimiz(s.a.v)’in kabri Asr-ı Saadet’teki gibidir. Hatta Osmanlılar bunun bozulmaması için azami itina göstermiştir. Tadilatları bile aslına uygun olarak yaptırmıştır Osmanlı. Tekrar söylüyorum o fotoğraf yanlış, aslı yok” şeklinde kesin konuşuyor. Mihr Ali Süleyman, Hasan Muhammed el Kudvi’nin Şam ulemalarına yazdırdığı Mir’at-ı Haremeyn adlı kitabın 541. sayfasından 545. sayfasına kadar olan bölümünde Peygamberimiz(s.a.v)’in kabrinin detayıyla anlatıldığını söylüyor.
       <br/>
       <br/>
       Ortada tarihi bir hata vardı ve acilen gündeme gelmesi gerikiyordu. Konuyu Zaman gazetesinde haber olarak işledik ve çok büyük ilgi çekti. Ertesi gün basına açıklamada bulunan Diyanet İşleri Başkanı M. Nuri Yılmaz sözkonusu fotoğrafın Peygamberimiz(s.a.v)’in kabrine ait olmadığını, Peygamberimiz(s.a.v)’in kabrinin bugüne kadar  görüntülenmediğini söyledi. Gazetelerde yer alan fotoğrafta 4 kabir olduğuna işaret eden Yılmaz “Peygamberimiz(s.a.v)’in kabri ile Hz. Ebubekir’in kabirleri yan yanadır ve aralarında bir bölme vardır. Bu fotoğrafın gerçekle  bir ilgisi yok. Bu Osman Gazi’nin türbesine ait” diyordu. Değişik kesimlerden uzmanlar da ortada büyük bir yanlışlık olduğunu doğruluyordu.
       <br/>
       <br/>
       Peygamberimiz(s.a.v)’in sandukası diye Osman Gazi’nin sandukasını satmaya çalışan İngiliz müzayede kurumu Sotheby’s tarihi bir hata yapıyordu. Kurumu aradığımız zaman önceleri inanmak istemediler ve ellerindeki fotoğrafın orijinal olduğunu, müzayedede satılacağını açıkladılar. Ancak kurumun direktörü Paul Quarrie, başvurumuzdan 4 gün sonra yaptığı açıklamada konuyu uzmanlara danıştıklarını ve fotoğrafın Hz. Muhammed’e  ait olmadığını tespit ettiklerini söyleyerek; “ Tarihi bir hata yaptık. Özür dileriz. Fotoğrafı müzayededen çekiyoruz” dedi.
       <br/>
       <br/>
       Her yerde fotoğraf varmış
       <br/>
       <br/>
       Peygamberimiz (sav)’in sandukası olduğu iddia edilen fotoğrafın gerçek olmadığı yönündeki haberimizin ardından çok sayıda telefon aldık ve aslında çok gündeme gelmeyen ancak önemli bir tartışmaya el attığımızı fark ettik. Çünkü gerek yurt içinden gerekse de yurtdışından “elimde Peygamberimiz (s.a.v)’in kabrinin orijinal fotoğrafı var” diyen bir çok kişi aramaya başlamıştı. Ankara’dan arayan ve konumu gereği ismini açıklayamayacağını söyleyen bir okurumuz elindeki fotoğrafın orijinal olduğunu, eski Cumhurbaşkanı Turgut Özal’ın hac vazifesini edası sırasında yanında bulunduğunu ve çektiğini söylüyordu. Mersin’den aldığımız bir telefonda da elinde peygamberimizin kabrini gösteren bir resim olduğunu söylemişti okurumuz. Resim, Mısır’da yayınlanan El Hilal Dergisi’nde yer alan bir yazıda kullanılmıştı ve Ocak 1955 tarihini gösteriyordu. Acaba bunların hangisi gerçek? derken İngiltere’de yaptığımız bir araştırmada bir başka fotoğrafın da Filistinli bir fotoğraf sanatçısında olduğunu öğrendik. Artık elimizde birbirine az çok benzeyen ama hepsinin Osman Gazi’nin sandukasına çok benzediği kesin olan 4 farklı resim vardı. Herkes kendisindeki resmin orijinal olduğunu söylüyordu. Bunlardan müzayedeye sunulmuş olanı objektif ile çekilmiş, diğerleri bu fotoğraftan yararlanılarak ve çok küçük değişikliklerle fırça ile resmedilmişti. Ve hepsi birbirinden çok uzak coğrafyalara dağılmıştı. Anlaşılan yanlışlığın kökleri çok uzaklara gidiyordu.
       <br/>
       <br/>
       Kabrin kendisi
       <br/>
       <br/>
       Dünyanın farklı noktalarından topladığımız fotoğraflar aslında çok önemli bir konuyu gündeme getirdiğimizi gösteriyordu. Peki ama Peygamberimiz(sav)’in kabri nasıldı ve hangi resim gerçekten Peygamberimiz (s.a.v) in kabrine aitti? Ya da gerçekte öyle bir fotoğraf var mıydı? Aksiyon’da daha önce ayrı bir ek olarak verdiğimiz  ‘Makam-ı Mustafa” ilavesinde Peygamberimiz (s.a.v)’e ait kabrin şeklini maketinden faydalanarak ilk kez gün yüzüne çıkarmıştık. Topkapı Sarayı Hırka-i Saadet Dairesi’nde  muhafaza edilen ve halen TSM 11/16 envanter numarası ile kayıtlı Mescid-i Nebevi maketi tüm açıklığı ile Peygamberimiz(s.a.v)’in kabrini açıklıyor. Makete göre Kabr-i Nebevi’nin bulunduğu dörtköşe hücrenin üzerine beşgen şeklinde ve düz tavanlı  ikinci bir oda ilave edilmiş. Bu odanın dışı yerden tavana kadar üzeri yazılarla işli yeşil bir perde ile kaplı. Perdenin kıble tarafında türbede medfun üç mukaddes şahsın yüzleri hizasında isimleri işli kırmızı örtüler asılı. Bunun dışı duvarları parmaklıktan oluşan üçüncü bir oda ile çevrili. Bu üçüncü mekânın üzerinde ise meşhur yeşil kubbe yükseliyor.  Medine-i Münevvere’ye giden ziyaretçiler Peygamber Efendimiz(s.a.v)’i ancak parmaklıkların önünden ziyaret edebiliyorlar. Hatta Evliya Çelebi, Falih Rıfkı gibi Kabr-i Saadeti özel olarak ziyaret etmiş ve türbenin içine girmiş şahısların hatıratları okunduğunda diğer ziyaretçilerden farklı olarak sadece tavandan aşağıya kadar sarkan yeşil perdenin önüne girebildikleri anlaşılıyor. Onların, arkasında Allah Resulü(s.a.v)’nün yattığını söyledikleri perdenin içinde iki duvar daha var. Allah Resulü(s.a.v)’nün medfun bulunduğu Hücre-i Saadet’in parmaklıkları içine muayyen zamanlarda hususi hademeleri tarafından  girilip temizliği yapılıyor ve örtüsü yenileniyor. Fakat Kabr-i Şerif’lerin bulunduğu en iç kısımla alâkalı bilgiler rivayetlerden meydana geliyor. Bu rivayetlerden ilki Hz. Ebubekir(r.a)’in torunu Kasım bin Muhammed(r.a)’e ait ve halası Hz.  Ayşe’ye (r.anha) Hz Peygamber’in (s.a.v), Hz. Ebubekir (r.a)  ve Hz. Ömer(r.a)’in kabirlerinin üzerindeki örtüyü açtırdığını, bu üç mezarı da yer seviyesinde gördüğünü söylemekte. Cafer İbni Muhammed (r.a) ise babasından naklen Kabr-i Saadet’in yerden bir karış yükseltildiğini ve arsadan alınan kırmızı toprakla sıvandığını bildirmekte. Yerden bir karış ya da dört parmak yüksek olduğunu bildiren rivayetler çoğunlukta. Üç kabrin Hücre-i Saadet içerisinde sıralanışı hakkında ise Resulullah(s.a.v)’ın kabrinin önde olduğu, Hz. Ebubekir(r.a)’in kabrinin Resulullah (s.a.v)’ın arkasında ve başının iki yanı arasında olduğu, Hz Ömer (r.a)’in de en arkada  ve Resulullah (s.a.v)’ın ayak hizasında defnedildiği belirtilmekte.  Medine Bilal-i Habeşi Camii Müezzini Mihr Ali Süleyman’ın verdiği bilgilere göre Âsr—ı Saadette'ki bu şekil on dört asır boyunca hiç değişmedi. Üç mübarek kabir, üzerlerinde sanduka olmaksızın ilk günkü halleriyle muhafaza ediliyor.
       <br/>
       <br/>
       e-mail:a.yavuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12762), [web.archive.org (arşiv bağlantısı)](http://web.archive.org/web/20050227093334/http://www.aksiyon.com.tr:80/detay.php?id=12762)
