# İstanbul da ani çökmeler yaşayabilir

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20040525180353im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040525180353im_/http://www.aksiyon.com.tr/resim/480/28.jpg" vspace="5"/>
  </p>
 </font>
 <font class="content">
  Konya’da meydana gelen olaydan sonra binaların sağlamlığı her açıdan tartışıldı ama yer altı sularından hiç bahsedilmedi. Prof. Dr. Zekai Şen'e göre yer altı suları çok önemli ve İstanbul’da bu açıdan riskli bölgeler var.Türkiye Kurban Bayramı’nda hiç ummadık bir felaketi yaşadı ve Konya’da bir apartman, üstelik de bölgenin en yeni, en lüks apartmanı çöktü. Ne deprem olmuştu ne de binaya dışarıdan müdahale yapılmıştı. Yaklaşık yüz kişiye mezar olan Zümrüt Apartmanı’nın neden çöktüğü ile ilgili veriler önümüzdeki günlerde ortaya çıkacak.
 </font>
 <p>
  <font class="content">
   Uzmanlar eksik malzeme kullanımı dışında bir konuya daha dikkati çekiyor: Yer altı suları. Binanın altından çekilen suların çökmeye neden olabileceği dile getiriliyor. Konu yer altı suları olunca konunun uzmanı Prof. Dr. Zekai Şen’e başvurduk. Şen, yer altı suları konusunda dünyanın en tanına 7 uzmanından biri. Yaklaşık iki yıldır Suudi Arabistan’da Zemzem Suları Araştırma Enstitüsü’nde başdanışman olarak çalışan İTÜ öğretim üyesi Zekai Şen, Türkiye’de bazı konuların gündeme gelmesi için mutlaka bir felaketin yaşanması gerektiğini söylüyor. “Yıllardır yer altı suları meselesinin yapılaşma için çok önemli olduğunu, yer altı su rejimi dikkate alınmadan bina yapılmaması gerektiğini, özellikle de yüksek yapılaşmaya gidilmemesini söylüyoruz. Ancak, inşaat yapılırken acaba bu bölgede yer altı suları nasıldır diyerek araştırılmasını isteyeni bugüne kadar görmedim” diyen Şen’e göre Uzuncadere, Ayamama deresi ve birçok bölgede yer altı suları göz önüne alınmadan yanlış yapılanmaya gidildi. Bu bölgelerde riskin ne oranda olduğu ile ilgili ciddi bir araştırma da yapılmamış.
   <br>
    <br/>
    Risk haritası yok
    <br/>
    <br/>
    Konunun uzmanları “şöyle yapılmalı” dese de kimse bu konularda felaket yaşanmadan tedbir almıyor. Danışmanlık hizmeti verebilecek kurumlara da bilgi almak için herhangi bir başvuru yapılmıyor. Yer altı suları konusunda uzman isim olan Zekai Şen’e ve İstanbul Teknik Üniversitesi’ne bugüne kadar yer altı suları ile ilgili herhangi bir risk haritası talebinde bulunulmadı. İnşaatlar yapılıyor, aradan çok geçmeden aniden çöküp onlarca insana mezar olunca “Acaba neden çöktü?” sorusu sorulmaya başlanıyor. Prof. Dr. Şen’e göre bu durumda sorun sadece yer altı suyu seviyesi salınımlarında değil. Daha da tehlikeli olan durum inşaat malzemesine zarar verebilecek sülfat ve tuzlu eriyiklerin bina temellerini hızla korozyona uğratması. Böyle bir durumda ortada deprem yokken, bina yeni ve sağlam gözükmesine rağmen ansızın çökebiliyor. Zekai Şen, İstanbul’da risk taşıyan bölgelerin ismini vermiyor ancak Avrupa yakasında ciddi risk altında olan yerleşim yerleri olduğunu da belirtiyor.
    <br/>
    <br/>
    Peki ne yapılmalıydı? Konunun uzmanlarına göre yapılması gereken sadece temel etüdü değil. Bu, işin en basit yönü. Daha geniş çapta yer altı sularının alansal veya bölgesel hareketlerinin, kalite değişimlerinin ve jeoloji ortamının tanınması ve yorumlanarak yer altı suyu bakımından riskli bölgelerin belirlenmesi gerekli. Bu aşamadan sonra ise ya yapılaşma durdurulmalı ya da özel inşaat teknikleriyle binaların zeminleri kuvvetlendirilmeli. Riskli bölgelerde —ki Avrupa yakasında geniş bir alan risk haritasında yer alıyor— değişik enjeksiyon, kazık, doldurma gibi yöntemlerle yer altı suyunun rejim ve akış yönlerinin tespit edilmesi ve lokal çözümler üretilmesi gerekli. Eğer inşaat riskli bölgelere yapılmış ise yer altı suyu ve hidrojeolojisi hemen incelenerek değişik tedbirler alınmalı, sorunlu binalar tahliye edilmeli. Fakat pratikte bu durum hiçbir zaman bu şekilde yapılmıyor çünkü yer altı suları henüz dikkate bile alınmıyor. Üniversitelerde bile son iki yıldır sadece yüksek lisans dersi olarak veriliyor.
    <br/>
    <br/>
    İstanbul’da çökme olur mu?
    <br/>
    <br/>
    Prof. Dr. Zekai Şen, paniğe yol açmamak için somut bölge adları vermese de yer altı sularını dikkate almayan yapılaşmada benzeri çökmelerin dünyanın her yerinde yaşandığını belirtiyor. Dünyanın bazı yerlerinde yer altı suyunun aşırı çekilmesi durumunda alt taraftaki zeminin üstteki bina yüklerini taşıyamaması sonucunda yer yer oturmalar ve çökmeler yaşandığını anlatan Şen “Bu tip çökmeler daha ziyade tortul kütle ve özellikle son milyon senelerde ortaya çıkmış olan tortul tabakalarda olur. Bir binanın temelleri bu tür yerlerde bulunuyorsa yer altı suyu seviyesindeki salınımlar yapıların temel stabilitelerini zamanla bozarak tehlikeye sokar. Buna düşük kaliteli malzeme kullanımı da eklenince durum daha tehlikeli hale gelir” diyor.
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11167&yorum_id=1), [web.archive.org (arşiv bağlantısı)](http://web.archive.org/web/20040525180353/http://www.aksiyon.com.tr:80/detay.php?id=11167&yorum_id=1)
