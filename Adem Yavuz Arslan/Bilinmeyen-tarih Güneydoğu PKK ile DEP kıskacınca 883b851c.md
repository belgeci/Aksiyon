# Güneydoğu PKK ile DEP kıskacınca

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050325084234im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050325084234im_/http://www.aksiyon.com.tr/resim/498/36.jpg" vspace="5"/>
  </p>
 </font>
 <font class="content">
  Bir yanda kanlı eylemlere geçen örgüt AKP"ye oy veren beldelere 5 bin dolar "ceza" kesiyor, bir yanda da il il, ilçe ilçe dolaşan eski DEP"liler "barış" çağrıları yapıyor. Silahlar sustuktan sonra canlanan ekonomik hayatla biraz olsun rahatlayan bölge halkı ise "Eski günlere dönmek istemiyoruz" diyor. Güneydoğu, artan çatışmaların gölgesinde gergin günler geçiriyor.
 </font>
 <br/>
 <p>
  <font class="content">
   "Leyla"yı getirdik, sıra Apo"da." Diyarbakır"dan başlayıp Van"da biten ve her günü büyük bir titizlikle organize edilmiş olan "Barış Yürüyüşü"nde sık sık duyduğumuz bir slogandı. Bayramlık kıyafetlerini giyerek miting meydanlarına koşmuş binlerce kişi için Leyla Zana ve arkadaşlarının serbest kalması "onurlu mücadelenin" bir sonucu anlamına geliyor. Kimse resmen ya da açıkça "Öcalan serbest kalsın" demiyordu ancak meydanların dili çok açıktı. Öyle ki DEP"lileri karşılamaya gelen herkesin elinde Özgür Gündem gazetesinin verdiği Öcalan posteri vardı.
   <br>
    <br>
     Miting maratonu bölgeyi hareketlendirdi
     <br>
      <br>
       Eğer bir hafta süreyle mitingleri izleyip ardından da olayları tanımlamaya çalışırsanız, durumunuz körün fili tarifi gibi olur; olaya neresinden bakarsanız gerçeğin öyle olduğunu sanırsınız. Sadece meydanları izler ve DEHAP"lılar ile konuşursanız son aşamasına gelmiş bir mücadelenin bayramı yaşanıyor sanırsınız. Ya da sadece devlet kadrolarına, emniyet güçlerine veya devletin tarafında olanlara mikrofon uzatırsanız mitingler bir başarısızlık abidesidir ve artık bölgede huzur tamamen tesis edilmiştir. Bu görüşü dile getirenleri cesaretlendiren nokta da örgütün bir zamanlar on binlerce kişiyi aynı anda sokağa dökebildiği şehirlerde mitinglere katılımın 5 bini bile bulamaması. Her iki taraftan olmayan vatandaşların gerçekte ne düşündüğü bilinmiyor; çünkü uzun süren OHAL uygulamasından kalan bir miras olarak kimse gerçek fikirlerini söylemiyor.
       <br>
        <br>
         Her şeyden önce DEP"li eski vekiller Leyla Zana, Hatip Dicle, Orhan Doğan ve Selim Sadak"ın bölgeye gelmesi hiç kimse tarafından yadsınamayacak kadar büyük bir olaydı. Diyarbakır"dan Van"a kadar uzanan coğrafyada her ilde, her ilçede bir şölen yaşandı. Davul zurnaeşliğinde halaylar çekildi, şarkılar söylendi. Zana ve arkadaşları uğradıkları her beldede, şehirde "kahraman" olarak karşılandı. Miting düzenlenmeyen il ve ilçelerden de düzenli otobüs seferleri organize edildi. Heyetin konakladığı otellerin önünde vekillerinin elini sıkıp hatıra fotoğrafı çektirmek isteyenler uzun kuyruklar oluşturdu. Bu manzara hemen hemen her şehirde benzerlik gösterdi. DEP"lilerin en büyük ilgiyi gördüğü yerlerden biri Cizre idi.
         <br>
          <br/>
          Burada bir noktanın altını çizmekte fayda var. DEHAP tüm mitingleri, bir zamanlar PKK"nın çok güçlü olduğu yerlerde organize etmişti. Cizre de bu bakımdan son derece önemli ve gidişatın şifrelerini içeren bir şehirdi. Her şeyden önce Cizre miting için çok iyi hazırlanmıştı. Binlerce kişi şehrin girişinde saatlerce beklemiş, konvoyu büyük bir coşkuyla karşılamış ve otobüsle beraber kilometrelerce yürümüştü. Cizrelilerin deyimiyle Cizre, Cizre olalı böyle bir gün yaşamamıştı. Aslında mitingler kafa karıştırıcı unsurları da barındırmıyor değildi. Çünkü kürsüye gelen her DEP"li söz birliği etmişçesine barış söylemlerinde bulunuyor, Türk ve Kürtlerin kardeşliğinden dem vuruyor ve silahlara hayır diyordu. Fakat kürsüden bu mesajlar tekrar edildikçe çoğunluğu gençlerden oluşan gruplardan başka sloganlar yükseliyordu. En çarpıcı slogan ise şüphesiz "Başbakan Öcalan"dı. Üzerinde Barış yazan beyaz bir şapka takan ve beyaz güvercinleri dava arkadaşları ile uçuran Leyla Zana, Cizre"de yaptığı konuşmada meydandaki bir pankartta yazan "Yıldızları özgürleştirdik, sıra güneşte" slogana atıfta bulunarak "Siz inancınızla yıldızları özgürleştirdiniz. Ama yıldızlar güneşsiz olmaz. Eminim onu da başarırsınız" şeklinde konuşuyordu.
          <br/>
          <br/>
          Hiç şüphesiz mitinglerin en popüler ismiydi Zana. Kadın oluşu ve yıllardır süren mahkumiyeti nedeniyle Zana"nın Türkiye"deki Kürt hareketinin yeni yüzü hatta bir süre sonra meşru lideri olabileceği ihtimali göz ardı edilmemiş. Zana diğer vekillerden daha çok lanse ediliyordu tüm bölgede. Bütün mitinglerde en son kürsüye gelen ve en çok tezahüratı alan Zana ise tüm konuşmalarını Kürtçe olarak başlayıp "Kardeşlik" için Türkçe devam ettirdi. Her ne kadar Zana ve arkadaşları mitinglerin şov amaçlı olmadığını söyleseler de tablo bir propaganda çalışması şeklindeydi.
          <br/>
          <br/>
          Kızıltepe"de miting yapan DEP"liler Mardin"i pas geçerken Nusaybin"de ve Cizre"de bu mitingleri tekrar ettiler. Şırnak ve katılımın sadece bin beşyüz kişi civarında olduğu İdil"de miting organizasyonu yapılırken bölgenin en büyük ilçelerinden Midyat"ta mola bile verilmedi. Mitinglerde yapılan konuşmalar neredeyse aynı olsa da önümüzdeki dönemde izlenecek politikanın ipuçlarını veriyordu. Her konuşmacı ısrarla silahların susmasından ve mücadelenin siyasi arenada devam etmesinin Kürt halkı için daha hayırlı olacağından söz ediyordu. DEHAP otobüsünün üzerinde kurulan platformdan günlük olarak Ankara"ya mesajlar iletildi, köşe yazarlarına cevaplar verildi. Mitinglerin en büyük sürprizi şüphesiz Batman"da gerçekleşti. Programda olmamasına rağmen Batman"da bir şehit ailesini ziyaret eden DEP"liler şehit yakınlarıyla sarılıp gözyaşı döktüler.
          <br/>
          <br/>
          DEP"li vekillerin uzun yürüyüşü aslında patlak veren terör hadiselerinin gölgesinde kaldı denebilir. Çünkü meydana gelen her terör hadisesi bölge insanının gündeminde DEP"lilerden daha fazla yer buluyor. OHAL fiilen ortadan kalksa da belleklerden silinmesinin zaman alacağını gösteren bir başka nokta da kimsenin gerçekten ne düşündüğünü dile getirme cesaretini gösterememesi. Şırnak"ta, Cizre"de, Nusaybin"de, Mardin"de, Batman"da kiminle konuşmak istesek yüzümüze şüpheli gözlerle bakıp "Ben bir şey bilmem" cevabını aldık. Öyle ki sokağın nabzını iyi tuttuğunu bildiğimiz, Nusaybin Belediye Başkan Vekilliğini yürüten Sakine Alp bile "Ben bir anayım ve diyecek bir şeyim yok." şeklinde sadece bir cümleyle özetliyor görüşlerini. Şırnak"ın DEHAP"lı belediye başkanı Ahmet Etrak ise hükümetin iyi niyetli adımlar attığını ancak daha yapılması gereken çok şeylerin olduğunu söyleyerek "Herkes ekonomiden söz ediyor. Oysa bölge insanı için ekonominin önünde kimlik meselesi var. Örgütlenme haklarının genişletilmesi var ve genel af var" şeklinde konuşuyor.
          <br/>
          <br/>
          Aslında DEHAP saflarından kime mikrofon uzatsanız benzeri söylemleri dinliyorsunuz. Birçoğu da hükümeti yetersiz kalmakla eleştiriyor. Bir yıl öncesine göre gözle görülür bir düzelmenin yaşandığı, yolların asfaltlandığı, yeni işyerlerinin açıldığı, onlarca lüks arabanın sokaklarda dolaştığı Cizre"de konuştuğunuz herkes önce aman terör olmasın derken "Sınır açıldı ve para kazanmaya başladık. Bizim başka bir talebimiz yok" şeklinde konuşuyor.
          <br/>
          <br/>
          "PKK"ya destek verdiğimiz için pişmanız"
          <br/>
          <br/>
          Bir zamanlar PKK"ya sıcak baktığını hatta destek verdiğini fakat şu anda pişman olduğunu söyleyen ve tabii ki isimlerini vermeyen bazı Cizreliler ise tarihi bir fırsat yakalandığını dile getiriyor. Son birkaç gün içerisinde onu aşkın aile emniyete başvurarak "Çocuklarımız dağa çıktı, elimizden bir şey gelmiyor" diye şikayette bulundu. PKK"nın bir zamanlar halk isyanı başlattığı Nusaybin"de ise durum farklı değil. Katı örgüt yanlıları da var, artık huzur bulmak isteyen de. Hatta elde edilen istihbari bilgilere göre örgütten eylem yapmak için Nusaybin"e sızmış militanlar olmuş. Son yerel seçimlerde AKP lehine oy kullandığı tespit edilen ailelere örgüt ceza bile kesmiş. AKP"ye oy veren aileleri "Kürt davasına ihanet etmek"le suçlayan KONGRA GEL militanları 5"er bin dolar para talep etmiş. Fakat örgüt, dağ kadrosuna yakın olanlardan edinilen izlenime göre Nusaybin"de taban kaybediyor. Elde edilen istihbari bilgilere göre de Ömeryan ve Bağrak bölgelerinde sayıları 40 civarında olan iki ayrı KONGRA GEL timi mevcut. Ancak Nusaybin"de sokaklara yansıyan bir anormallik yok. Kaymakam Ömer Ulu ile birlikte başlayan halk-devlet kaynaşması olumlu sonuç vermiş. Eğitim seferberliği yapılmış ve açılan özel dersanelerin de desteğiyle eğitimde büyük mesafeler alınmış. Bölgede görev yapan bir öğretmenin gözlemi belki de durumun özeti gibi; "Üç yıl önce öğrencim dağa nasıl çıkarım diye hesap yapıyordu, bugün ise ODTÜ"ye nasıl girerim diye düşünüyor."
          <br/>
          <br/>
          Nüfusu yüz bini aşmasına rağmen bir tane fabrikası bile olmayan, 35 bin öğrencisi olmasına rağmen tek lisesi bulunan Nusaybin"de de ana gündem ekonomi. Geliri sınır ticaretine bağlı şehir halkının bütün isteği sınır kapısının açılması. Kamışlı sınır kapısından ticaret izni verilmesi ile bölgede terörün de tamamen ortadan kalkacağını söyleyen Nusaybin Ticaret Odası Başkanı Masun Özmen "Biz devletten yatırım istemiyoruz. Sadece sınır ticaretini aktif hale getirsinler yeter. Yılda birkaç milyon dolar vergi ödeyecek konuma geliriz" diyor. Kimsenin eski günlere dönmek istemediğine işaret eden Özmen, "Eğitim çağında büyük bir nüfus var fakat bir fakülte ya da yüksek okulumuz bile yok. Arsa tahsis ettik, lojman sözü verdik ancak başarılı olamadık. Burası sınır ticareti için potansiyeli yüksek bir yer. Sınır aktif hale geldiği anda binlerce insan para kazanmaya başlayacak. Göç edenler bile geriye dönecek" diye konuşuyor.
          <br/>
          <br/>
          Güneydoğu son derece hareketli bir haftayı geride bıraktı. DEP"lilerin serbest bırakılması, Kürtçe yayınlar ve giderek rahatlayan ekonomik hayat bölge için umut verici gelişmeler fakat kendi içinde bölünmeler yaşayan KONGRA GEL"in yeniden terörist saldırılara başlaması bölge insanı üzerinde büyük bir psikolojik baskı oluşturuyor. Herkesin kafasındaki ortak soru şu: Tekrar eski günlere döner miyiz?
         </br>
        </br>
       </br>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11624&yorum=1442), [web.archive.org (arşiv bağlantısı)](http://web.archive.org/web/20050325084234/http://www.aksiyon.com.tr:80/detay.php?id=11624&yorum=1442)
