# Bir Çinli ile nasıl yemek yenir?

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20030702022444im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030702022444im_/http://www.aksiyon.com.tr/resim/40/62.jpg" vspace="5"/>
  </p>
 </font>
 <font class="content">
  İster iş yapın ister dost olun Çinlilerin tercihleri çok farklı. Mesela ikram edilen yemeği sakın ola bitirmeyin, herhangi bir teklifinizi en az 4 kez yapın, renkli kravat takmayın. Tayyip Erdoğan’ın Çin’le ilişkileri geliştirmeyi düşünmesinden sonra harekete geçen iş adamları, Çinlilerle münasebetin kurallarını çıkarttı. Meraklısına çok ince detaylar var.
 </font>
 <p>
  <font class="content">
   Çin coğrafyasını fethetmek Türkler için hep önemli bir idealdi. Hatta Türklerden korkan Çinliler, dünyanın yedi harikasından biri sayılan devasa Çin Seddi’ni bile inşa ettiler. Belki Türkler o zamanlar başaramadı ama onlardan yüzlerce yıl sonra yaşayan Türklerin hedefi yine aynı: Çini fethetmek. Ancak bu kez fetih biraz farklı. 1.3 milyarlık nüfusu ile önemli bir pazar olarak görülen Çin’le ilişkilerini geliştirmek isteyen girişimci Türk işadamları, iş ya da gezi amacıyla bu ülkeye gidecek olanlar için bir rehber hazırladılar. Gerçi Bursa Aktif Genç İşadamları Derneği tarafından yapılan bu çalışma sadece ekonomik nedenlerle yapıldı ancak ortaya çıkan sonuçlar hiç de yabana atılacak türden değil. Üstelik dünyadaki her 5 kişiden birisinin Çinli olduğunu göz önüne aldığınızda öğrenmekte fayda olduğu inkâr edemezsiniz.  “Kibarlık edip yemeği bitirmeyin” İster iş ziyareti olsun ister bir şekilde tanıştığınız bir Çinliyi ziyarete gidecekseniz mutlaka dikkat etmeniz gereken kurallar var. Çünkü Çinliler geleneklerine çok bağlılar ve misafirlerinden de kendi kurallarına uymalarını bekliyorlar. Özellikle Çinli işadamları kartvizit konusuna çok önem veriyorlar. Eğer muhatabınızı etkilemek, tabiri caizse görüşmeye önde başlamak istiyorsanız altın sarısı renkte basılmış bir kartvizitinizi iki elinizle tutarak saygılı bir şekilde takdim edin. Size verilen kartviziti de iki elinizle alıp bir süre inceleyin. Eğer okumadan hemen cebinize atmışsanız kuracağınız ilişki başlamadan bitmiştir. Çin kültüründe altın sarısı prestij simgesi olduğu için kartvizitinizde pozitif bir etki yapacaktır.  Kartvizit takdimi aşamasını bitirdiniz ve muhataplarınızla konuşmaya başladınız. Dikkat etmeniz gereken bir yığın kural var. Öncelikle komünist bir sistemin hâlâ etkisini sürdürmesi nedeniyle hiyerarşik yapı çok önemli. Hiyerarşik olarak sizden üst birisi varsa konuşmanız kabalıktır. Ayrıca Çinliler asla hayır demezler. Muhatabınız ‘belki’ya da ‘bakarız’ demişse bilin ki cevap hayırdır.  Çinliler akşam yemeklerine çok önem verirler ve yemekler bir protokolü takip edecek şekilde yapılır. Yemeğe ilk başlayan da her zaman misafir olmak zorundadır. Ama burada çok önemli bir ayrıntı var ki ister iş yapın ister dostluk kurmaya çalışın çok dikkat etmeniz gerekir: “Asla yemeği bitirmeyin”. Çünkü ‘boş tabak’ bırakmak size yeteri kadar yemek ikram edilmediği anlamına gelir ve kendi kültürlerinde ‘müthiş bir kabalık’ olarak değerlendirilir. Yemeklerde “Yum Cha” olarak adlandırılan çay içme töreni vardır ve çok önem verilir. Birinci çay, içmek; ikinci çay da parmaklarınızı daldırmak ve yıkamak amacıyla size ikram edilir. Yemekleri özel çubuklarla yemek, en azından denemek muhataplarınızı mutlu edecektir. Ancak çubukları diklemesine tabağa koymamaya dikkat etmek gerekli çünkü Tanrı’ya karşı saygısızlık olarak değerlendiriliyor.  Bizim kültürümüze göre çok kaba sayılan başkasının tabağından yemek yemek ve hele de geğirmek Çin kültüründe tavsiye edilen ve takdir gören bir davranış. Eğer gürültülü bir şekilde yemek yer, yanınızdakinin tabağına da sarkar, üstüne de geğirirseniz ev sahibiniz çok mutlu olacaktır. Bu arada eğer resmi bir yemekteyseniz ya da bir restoranda yemek yiyorsanız asla bahşiş vermeyin. Çünkü bahşiş de büyük bir kabalık olarak değerlendiriliyor.  Yemeklerle ilgili diğer küçük ayrıntılar ise şöyle: Çinliler genellikle Çin yemeği yerler. Çok önem verdiğiniz beyaz peynirden Çinli birine ikram etmeyin çünkü Çin Ulusal Diyeti’ne göre beyaz peynir yenmez. “3 kez hayır demek adettendir” Çin, geleneklerine sıkı sıkıya bağlı bir ülke. Bu sebeble de geleneksel tatillerine çok önem veriyorlar. Gün içerisinde de 12 ile 14 saatleri arası resmi tatil. Bu süre içerisinde hiç bir şey çalışmaz, ki buna telefon ve asansör hizmetleri de dahil. Siz siz olun bu saatlere dikkat edin. Komünist kültürün etkili olduğu Çin’de hediyeleşmek ise yok denecek kadar azdır; dahası ‘rüşvet ’ olarak kabul edilir. Ancak yeni jenerasyon Çinliler arasında hediyeleşme yayılıyor. Eğer birisine herhangi bir şey hediye etmek istiyorsanız en az 4 kez teklif etmeniz gerekir; çünkü Çin geleneklerine göre size takdim edilen bir şey için 3 kez hayır demek adettir. Siz ısrarcı olun ve alıncaya kadar teklif edin. Bu arada eğer hediyenizi kendi ülkenizden götürecekseniz paketletmeyin ve gittiğiniz havalimanında paket yaptırın. Çünkü Çin kültüründe renklerin büyük önemi vardır. Yanlış bir renk seçiminiz bütün ilişkilerinizi bozar. Mesela asla kırmızı kalemle imza atmayın; bu ‘ bağların kopması’ anlamına gelir. Hediye aldığınızda dikkat etmeniz gereken bir başka ayrıntı da kaç adet alacağınızdır. Çin’de her rakamın bir karşılığı vardır ve 8 uğurlu rakam olarak kabul edilir. Herhangi bir şeyden 8 adet almanız Çinli muhatabınızın gönlünü kazanmanıza yetecektir. Siz 8 adet hediye alıp ‘nasıl olsa Komünist bir ülkedeyiz’ diye muhatabınıza ‘ comrade’ ya da ‘ yoldaş’ diye hitap etmeye kalkmayın. Yoldaş demek artık out olmuş. Sadece birebir görüşmelerde ya da ilişkilerde değil toplum içerisinde de dikkat edilmesi gereken ve bizim kültürümüze yabancı olan gelenekler, Çin’de yaygın olarak kullanılıyor. Eğer bir yeri ziyarete gitmişseniz ‘hoş geldiniz’ anlamında alkışlanabilirsiniz, hiç şaşırmayın siz de aynı şekilde alkışlayarak cevap verin. Ellerinizi cebinize koyup dolaşmayın, bu ciddi bir kabalık olarak kabul edilmekte. Bunun yanında bize tuhaf gelse de sokakta tükürmek kabul edilebilir bir davranış olarak görülüyor. Sözkonusu ülke 1.3 milyar nüfusa sahip olunca dikkat edilmesi gereken kurallar da çoğalıyor. Çin kültüründe “yemek yediniz mi?” sorusunun “Nasılsınız” ile eş anlamı vardır. Yemek yemiş bile olsanız “evet” deyin. Eğer yemek esnasındaysanız da asla iş konusunda konuşmayın.  Bütün bu kurallara harfiyen uyduysanız gönlünüz rahat olsun, başarılı bir iş gezisi ya da güzel bir ziyaret gerçekleştirdiniz demektir.  Şu ana kadar yaptığınız güzel işleri bozmamak için son ve önemli bir kural daha: “Çin’de asla Tayvan’dan bahsetmeyin”. Tayvan meselesi Çin için yumuşak karındır ve konuya hiç girmemeniz sizin için faydalıdır.  Eğer işadamıysanız ve 1.3 milyarlık Çin’i pazar olarak görüyorsanız saydığımız örneklerin dışında dikkat etmeniz gereken bir dizi ayrıntı daha var. Sadece turistseniz ve dostluk kurmak istiyorsanız işiniz daha basit; gülümseyin yeter. Tecrübeyle sabittir.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2338), [web.archive.org (arşiv bağlantısı)](http://web.archive.org/web/20030702022444/http://www.aksiyon.com.tr:80/detay.php?id=2338)
