# Savaş bitti Bosna'yı unuttunuz

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20040310102601im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040310102601im_/http://www.aksiyon.com.tr/resim/459/28.jpg" vspace="5"/>
  </p>
 </font>
 <font class="content">
  Hükümet ve belediyeler seviyesinde onlarca protokol yapılmasına rağmen somut adımların atılmadığı Bosna-Türkiye ilişkilerine farklı bir yaklaşım getirmek isteyen Şehitler Vakfı Başkanı ve cumhurbaşkanı adayı Emir Zlatar, çareyi yanına işadamlarını alıp Türkiye’de kapı kapı dolaşmakta bulmuş. ‘Yardım istemiyoruz’ diyen Zlatar ‘iş birliği’ teklif ediyor.
 </font>
 <p>
  <font class="content">
   Bosna-Hersek, Türkiye için hassas konulardan biridir. Savaş döneminde gencinden yaşlısına, iş adamından öğrencisine kadar her kesimden insan seferber olmuş, ‘dost ve kardeş ülke’ Bosna’ya yardım etmişti. Ancak savaşın bitmesiyle gündemden düştü, hatta bir süre sonra tamamen unutuldu.
   <br/>
   <br/>
   Ne zaman iki ülke arasında karşılıklı ziyaretler yapılsa, heyetler iyi niyet dileklerini dile getirir, iki ülke halkının ‘birbirlerini ne kadar da çok sevdiği’ne vurgu yapılır. Fakat iş bu sevgiyi pratiğe dökmeye gelince bir türlü somut adımlar atılamaz. Öyle ki yıllarca savaştıkları Sırbistan ve Hırvatistan ülkenin ekonomik hayatını neredeyse tamamen eline geçirmişken kardeş ülke Türkiye, Bosna Hersek’in ithalat listesinde 14. sırada yer alıyor. Yugoslavya döneminden kalan büyük sanayi tesislerinin özelleştirilip tekrar kullanıma açılmasında  Almanya ve Avusturya başı çekiyor. Bu durumdan rahatsız olan, dahası somut adımlar atmak isteyen Emir Zlatar, geçtiğimiz hafta boyunca Türkiye’deydi. Beraberindeki heyetle işadamları, gazeteciler ve sivil toplum kuruluşlarını ziyaret ederek ‘somut adımlar atalım’ mesajları verdi.
   <br/>
   <br/>
   Dünyanın en genç cumhurbaşkanı adayı
   <br/>
   <br/>
   Emir Zlatar aslında Türk kamuoyunda tanınan bir isim değil. Henüz 29 yaşında ve savaştan sonra kurulan Şehitler Vakfı’nın başkanı. Şehitler Vakfı, Bosna genelinde bulunan yüzlerce (Sadece başkent Saraybosna’da 156 adet var) şehitliğin bakımı, tamiri ve düzeninden sorumlu. Her aileden mutlaka bir kaç şehidin olduğu ülkede bu sebeple Şehitler Vakfı önem arz ediyor. Vakıf olarak şehitlikleri düzenliyor, anıt mezarlar yapıyor, anma törenleri düzenliyorlar; kayıp kişileri arıyorlar. Vakıf’taki görevi dışında son bir yıldır da BFS (Bosna’nın Bütünlüğü) partisinde politika yapıyor. Cumhurbaşkanlığına aday gösterilen Emir Zlatar üç ay önce yapılan seçimde on aday arasından 4. olarak çıktı sandıktan. Şimdi bir yandan bir sonraki seçimlere hazırlanırken bir yandan da Türkiye- Bosna Hersek ilişkilerini geliştirmek için çalışıyor. Geçtiğimiz hafta beraberindeki işadamı ve yazarlar ile Türkiye ’ye gelen Zlatar, çeşitli kesimlerden isimlerle görüşerek ‘Somut adımlar atalım, iş birliğine gidelim’ çağrısında bulundu. Zlatar’a göre dünyanın belki de hiçbir yerinde rastlanamayacak bir ilişki söz konusu Türkiye-Bosna Hersek arasında: “Birbirlerini çok seven, ancak sadece seven, daha ileri gitmeyen!” Emir Zlatar’a göre Boşnaklar için Türkiye neredeyse ikinci bir vatan; “Kapıkule’yi geçen her Boşnak kendini evine gelmiş gibi hisseder. Neredeyse her Boşnak’ın bir akrabası Türkiye’dedir. Aynı şey Saraybosna’ya gelen Türkler için de geçerlidir.  Fakat bu ilgi nedense işbirliğine dönüşmedi. Onlarca protokol imzalandı hükümet ve belediyeler seviyesinde, onlarca anlaşma yapıldı fakat sonuçta Bosna’da iş yapan Türkler’in sayısı bir elin parmağını geçemedi” diyor. Bosna’nın bugün itibariyle savaşı unuttuğunu geleceğe baktığını ve güçlü olmayı hedeflediğini anlatıyor Emir Zlatar. Türkiye’nin savaş sırasında Bosna’ya en çok yatırım yapan ülke olmasına rağmen savaştan sonra gündemden düştüğünü belirten Zlatar “Malezya’nın Bosna Hersek’e savaş süresince yaptığı yardım, neredeyse Türkiye’nin yaptığı yardımın yarısı bile değildi. Ancak savaştan sonra çok büyük ekonomik yatırımlara girdiler. Çok akılcı ve ticari mantıkla bölgede çalışıyorlar. Bugün Balkanlar’da çok büyük yatırımlar yaptılar. Saraybosna’ya bölgenin en büyük ticaret kompleksini yapıyorlar. Oysa biz benzer yatırımların Türkiye’den de yapılmasını beklerdik” diyor.
   <br/>
   <br/>
   Bosna Hersek, konum itibariyle Balkanlar’da geçiş noktasında bulunuyor ancak sahip olduğu tüm yeraltı zenginliklerine rağmen savaş yüzünden ekonomi yüzde 70 oranında küçülmüş durumda. Ekonomi neredeyse tamamen, ülkede görev yapan yabancı uyruklu personelin harcamalarına dayanıyor. Üstelik Dayton Anlaşması sonrasında kurulan siyasi yapının karmaşıklığı ülkede iş yapmak isteyen yabancı yatırımın önündeki en büyük engel. Ülkede gümrükler Hırvat ve Sırplar’ın elinde ve kantonlar arasında farklı kanunlar yürürlükte. Türkiye’den yatırım yapmak isteyen işadamlarının ise bu özellikleri bilmeden geldiklerini, uygun stratejiler denemedikleri için de hayal kırıklığına uğrayarak geri döndüklerini anlatan Emir Zlatar “Bosna’nın kendine özgü şartları var. Türk işadamları bazı temel yanılgılarla geliyorlar ve kısa sürede çok para kazanmak istiyorlar. Karşılaştıkları ilk zorlukta da geri dönüyorlar. Oysa ülkenin bürokrasisine rağmen, Sırplar, Slovenler ve İtalyanlar milyonlarca Euro’luk yatırımlar yaptılar. Bosna’yı bir köprü olarak değerlendirdiler. Biz kapımız açık gelin dedik ama Türkiye’den kimseyi götüremedik” diyor. Emir Zlatar, “Bosna küçük bir ülke, üstelik bürokrasi de çok fazla. Yatırım yapmaya değer mi?” sorusuna çok farklı bir açıyla yaklaşarak şu şekilde cevap veriyor: “Öncelikle şunun anlaşılması lazım. Biz yardım istemek için gelmiyoruz. Biz iş birliği yapmak, iki ülkenin arasındaki özel ilişkiyi somut hale getirmek istiyoruz. Madem iki toplum arasında özel bir bağ var, bunu değerlendirmek lazım. Bosna İstanbul’dan uçakla 1.5 saat. Mesela bir defa da Bodrum’a gitmek yerine Saraybosna’ya gelmelerini, Mostar’a gelmelerini istiyoruz Türk kardeşlerimizin. Eğer kimse bizle ilgilenmezse ne olur? Ekonomimiz çöktü. 1,5 milyon genç Boşnak ülke dışında. Ülke içinde 1 milyon kişi evsiz. Çok ciddi askeri ve adli sorunlarımız var. Bunların farkındayız. Kendimizi dev aynasında görmüyoruz elbette. Bosna sahipsiz kalıp silinir giderse elbette kıyamet kopmaz. Endülüs tarihten silindi de kıyamet mi koptu? Balkanlar’da küçük bir ülkeyiz. Destek görmezsek biz de kaybolur gideriz. ”
   <br/>
  </font>
 </p>
</div>


## Yorumlar

### mehmet tuna abay, 22-Aralık-2003
> AZİZİM BİZ kimleri unutmadık ki...: 
> Biz kimleri unutmadık ki ... Bosna da neresiymiş? hem unutmasak ayıp olmaz mıydı. !!!!!

### zehragockun, 25-Eylül-2003
> Selamlar: 
> Eskilerden  kalan  bi hikaye mi  bosna  acaba  diye soruyorum  hep hep  bi hayalmis  ya  balkanlarda  olmak  acaba turkiye  bize  kapilari ardina  kadar acik olan  bu avrupa  ulkesini  neden kullanmiyor.Neden  hep  kan olunca  basimizi  bi yerlere  ceviriyoruz.Bunu  gazeteci arkadaslarimiz da  gormusler  bizu oradayiz canliyiz  hala  biz  kimmiyiz ?tabiiki osmanli  ellerimizi uzattigimiz bize  oralarda  tanbidik  gelen  ne olabilirki baska Kendi  ninelerimizin  gulumseme  sekilleriyle  onlarin  gulumseme  sekillerini ne  benzetebilir    sevgilerle

Kaynak: [www.aksiyon.com.tr](http://www.aksiyon.com.tr:80/detay.php?id=3002&yorum_id=528), [web.archive.org (arşiv bağlantısı)](http://web.archive.org/web/20040310102601/http://www.aksiyon.com.tr:80/detay.php?id=3002&yorum_id=528)
