# THY 2006’da sınıf atlayacak

*Adem Yavuz Arslan 2005.09.05*

<div bgcolor="#FFFEF6">
 <font>
  <img border="0" height="1" src="/web/20060106092045im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106092045im_/http://www.aksiyon.com.tr/resim/561/35.jpg" vspace="5"/>
  </p>
 </font>
 <font class="content">
  Beşi A330 tipi uzun menzilli olmak üzere 59 yeni uçak siparişi veren THY, ekim başında yeni bir döneme giriyor. Hostesler Cemil İpekçi’nin hazırladığı kıyafetleri giyecek, uçak kabinleri 2006 yılı sonuna kadar baştan sona yenilenecek, uçaklara lâle motifi yerleştirilecek.
 </font>
 <p>
  <font class="content">
   Havacılık sektörü 2000 yılındaki büyük krizden çıkarken, THY, birçok ünlü havayolu şirketini bile geride bırakan  hızda, yüzde 25 oranında büyüyerek dikkatleri üzerine çekti. Yeni katılacak uçaklarıyla da Avrupa’nın en genç filolarından birine sahip olmak isteyen THY’nin yeni genel müdürü ile projelerini, uçakların güvenliğini ve ekimde başlayacak yeni uygulamaları konuştuk.
   <br>
    <br>
     -THY açığı mı kapatıyor yoksa büyüme trendine mi girdi? Filoda 2003’te 64 uçak vardı, şimdi 79’a yükseldi. Bir yandan da 59 yeni uçak siparişiniz var. Uzun menzilli uçaklar da gelecek...
     <br/>
     <br/>
     THY olarak iki ana politikamız var. Yeni uçuş noktaları açmayı ve mevcut noktalara ilave uçuşlar eklemeyi planlıyoruz. İstanbul, konum itibarıyla çok avantajlı bir şehir. 55 başkente 3,5 saatte uçabiliyoruz. Üstelik, dar gövde dediğimiz 160 kişilik uçaklarla... Bu çekim alanına yakın uçuş noktalarını artırmak istiyoruz. Uçtuğumuz yerlere de sefer sayılarımızı artırmak istiyoruz. Yolcu sabah uçamıyorsa öğleyin, olmazsa akşam uçabilmeli.
     <br/>
     <br/>
     İkinci politikamız ise şimdiye kadar pek varlık gösteremediğimiz uzun hatlarda daha etkin olmak. Şu anda bu hatlarda uçan 7 uçağımıza ekleme yapmak istiyoruz. Bu doğrultuda yeni hedeflerimiz arasında Toronto, Washington DC, Güney Afrika ve Astana var.
     <br/>
     <br/>
     -Sipariş edilen uçakların yanlış alındığı ile ilgili iddialar ortaya atıldı. Uçaklar yanlış mı alındı?
     <br/>
     <br/>
     THY çapında bir şirketin böyle bir hata yapması mümkün müdür? Herşeyin kılı kırk yararcasına hesaplandığı bir sektörde uzun menzilli uçak alımında hata yapıldığını iddia etmek iyi niyetli bir tavır değildir.
     <br/>
     <br/>
     -Sipariş verilen uçaklarla filo büyüyor. THY uçuş ağına hangi noktaları katacak?
     <br/>
     <br/>
     Türk Hava Yolları bugün 78 uluslararası noktaya, 24 de iç hat noktasına uçuyor. Casablanca, Lizbon ve Oslo’dan sonra, yeni alacağımız uzun menzilli A 330’larla Toronto ve Washington DC seferlerine başlayacağız. Ayrıca geçmişte sefer yaptığımız Güney Afrika’yla ilgili çalışmalarımız da devam ediyor. Buralara sefer yapmayı ve uçaklarımızı doldurmayı hedefliyoruz. Daha uçacağımız çok yer var. İstanbul’dan dünyanın her ülkesinin başkentine ulaşma arzusundayız.
     <br/>
     <br/>
     -Veriler THY’nin büyük havayolu şirketlerini geride bırakan bir büyüme hızına sahip olduğunu gösteriyor. Yolcu pastası mı büyüdü, yoksa THY yeni müşteriler mi kazandı?
     <br/>
     <br/>
     İç hatlarda yolcu sayısında artış oldu. Fakat yurtdışı seyahatlerde yolcu sayısı sabittir. Turizmde de büyük turist kafilelerini zaten ‘charter’ uçaklar taşır. Biz THY olarak zengin turisti hedefliyoruz. Bu yıl yüzde 25 büyüdük. 15 milyon yolcu taşıdık. Yolcu sayımızda 3 milyon artış oldu. Bu, şu anlama geliyor: THY sınıf atlıyor. Biz aslında uluslararası arenada rekabet ediyoruz. Piyasa oluşturacak kadar büyük bir havayolu şirketi de değiliz. Havacılıkta belli bir talep vardır. Buradan pay almak için promosyon verir, kampanyalar düzenlersiniz ama yurtdışı uçuşlarda böyle bir şey yok. Pasta belli. Yolcu neyse odur. Biz her gün biraz daha fazla pay alıyoruz. Avrupa’daki herhangi bir havayolu bizden çok daha az büyüyor. Ortalama yüzde 4-5 büyüdüler. Biz yüzde 25 büyüdük.
     <br/>
     <br/>
     Bu yolcu ‘charter’ uçaklardan ya da tur operatörlerinden gelmedi; diğer şirketlerden, Avrupa’daki büyük havayollarından geldi. Bu yeterince önemli bir göstergedir. Eğer bir havayolu her yıl yüzde 25 büyüyebiliyorsa, birilerinin yolcusu azalıyor demektir.
     <br/>
     <br/>
     -Son dönemde yaşanan kazalar ve gazetelere yansıyan arıza haberleri yüzünden uçak fobisi başladı. Yolcuların kafasında, “Uçaklarımız ne kadar güvenli?” sorusu var.
     <br/>
     <br/>
     Öncelikle, olaya iki farklı noktadan bakmak lâzım. Birincisi, haberler gerçeği yansıtmıyor. Eğer bir uçakta güvenlik sorunu varsa, uçak bulunduğu ülkenin sivil havacılık kurumu tarafından seferden men edilir. Mesela, “THY’nin Bangkok uçağında motor patladı!” diye haberler çıktı. Ben uçak motoru uzmanıyım. Yıllarca üniversitede ders verdim. Bir uçağın motoru patlamaz. Böyle bir olay mümkün değil. Zaten, uçaklar, motorlarından biri arızalansa bile diğeri ile güvenli uçuş yapılabilir.
     <br/>
     <br/>
     -Bir A340’ın dört motorunun ya da bir Airbus’ın iki motorunun birden durma ihtimali nedir ?
     <br/>
     <br/>
     Yüzde sıfır. Böyle bir ihtimal yok. Uçaklarda her sistemin üç yedeği vardır. Karmaşık ve kompleks bir yapıdır. Zaten işin pahalı olmasının nedeni de bu. Bir uçak, üretildiği andan son uçuşuna kadar her aşamada kontrol edilir. Yüzde yüz ihtimalle yapılır her kontrol. Bir motor sökülünce her bir cıvatayı kontrolden geçirirsiniz. O minicik cıvata x-ray’a tutulur; özel bir sıvıda, çatlağı var mı yok mu bakılır; manyetik alana sokulur. THY bakım konusunda zaten kendini ispatlamış, ödüller almış bir kurum. Uluslararası camiadan müşterilerimiz var. Bugüne kadar güvenlikle, bakımla ilgili en ufak bir kusurumuz yok. Hatta uluslararası sigorta şirketleri bile bize güvendikleri için sigorta primlerimizi düşürdü.
     <br/>
     <br/>
     -Sigorta primlerindeki düşüş size güvenin bir göstergesi mi yoksa sigortacılık piyasasının promosyonu mu?
     <br/>
     <br/>
     Her havayolu, uçağını sigorta ettirir. On milyonlarca dolara mal olur bu. Bu yılki sigortamız bir önceki yıla oranla yüzde 32 daha ucuza geldi. Nedeni, sigorta şirketlerinin bizim bakım merkezlerimize duydukları güven. Bu bir göstergedir. Aksi mümkün değil. Uluslararası çevrede iyi bir itibarımız var. THY geçen yıl en hızlı büyüyen havayolu şirketi oldu. 11 bin çalışanı, pilotlar hariç 2500 üniversite mezunu olan bir havayolunun, böyle bir altyapısı olan kuruluşun basit hatalar yapması düşünülemez. Bizde paniğe yol açabilecek haberler yapılıyor. Mesela Air France’ın uçağı Toronto’da düştü. Kanada televizyonları kazayı döndüre döndüre gösterirken Fransa televizyonları alt yazıyla verdi. Bu, Air France’ın kazayı gizlemek istemesinden kaynaklanmıyor. Filmlerdeki korku sahnelerini yayımlayıp insanları uçaktan korkutmuyorlar. Her aksaklık medyaya öyle bir yansıyor ki yıkıcı etkisi muazzam oluyor. Medyadan şikâyetim var. Yolcularda paniğe yol açan haberlere yer veriyorlar.
     <br/>
     <br/>
     -THY’nin başını ağrıtan RJ100’ler var. Kiralama dönemleri bitiyor. Bir yandan da iç hatlarda yolcu patlaması var. THY RJ100’lerin yerine ne koymayı düşünüyor?
     <br/>
     <br/>
     Alternatif uçak çalışmalarımız sürüyor. RJ100’lerin yerine filoda mevcut Airbus A320 ailesinin küçük modelleri A319 ve A318’leri kullanmayı hedefliyoruz. Küçük havalimanlarına inebilen uçakları üreten şirketlerle görüşmelerimiz sürüyor. Filomuzu olabildiğince homojen yapmak istiyoruz. Bu uçakları ayrıca yurtdışı hatlarda da kullanabiliriz. Küçük uçaklar yerine yüksek kapasiteli uçaklarla daha fazla yolcu taşımak, pazarı hareketlendirmek istiyoruz.
     <br/>
     <br/>
     -İç hatlarda kârlılık mı, hizmet mi öncelikli THY için? Mesela bir siyasî parti liderinin memleketine, zararına uçar mısınız ?
     <br/>
     <br/>
     Biz her ne kadar Türkiye’nin havayolu şirketi olsak da kârlılık bizim için önemli. Uçtuğumuz yerden kâr etmeyi hedefleriz. Hizmet de önemlidir ama kâr öncelikli.
     <br/>
     <br/>
     -İç hatlarda özel havayolu şirketleri hatırı sayılır miktarda yolcu taşıyor. THY, özel havayolu şirketlerine karşı nasıl bir strateji takip edecek?
     <br/>
     <br/>
     Biz 72 yıllık bir şirketiz. Özel havayolu şirketlerini rakip olarak görmüyoruz. Uzun vadede senkronizasyon da hesaplıyoruz. Özel havayolu şirketlerinin artması bizim lehimize.
     <br/>
     <br/>
     -THY’nin ana üssü Atatürk Havalimanı. Günlük 460 uçuşun 250’si buradan yapılıyor. Bu yoğunluğu diğer havalimanlarına kaydırmayı düşünüyor musunuz? Mesela İzmir ya da Ankara’dan yurtdışına çıkış veya yurtiçinde çapraz uçuş planlıyor musunuz ?
     <br/>
     <br/>
     Yurtdışındaki yolcumuzu Türkiye’de nereye gelmek istiyorsa oraya getirmek istiyoruz. Ancak bunu para kazanarak yapmak lâzım. Havayolunda bir yere uçuş başlattığınızda oraya en az haftada üç gün uçmalısınız ki yolcu haftalık programını yapabilsin. Yurtdışında yapmaya çalıştığımızı yurtiçinde de uygulamayı hedefliyoruz. Ankara ve İzmir’den de yurtdışına çıkışlar planlıyoruz. Yeni terminali hizmete girdiğinde Ankara’yı daha sık kullanacağız.
     <br/>
     <br/>
     -Uzun menzilde Airbus A330’ların teslimiyle birlikte THY yeni kabin konseptine geçiyor. Nasıl bir kabinle karşılaşacağız?
     <br/>
     <br/>
     Uçaklarımızın yeni kabin renklerinde açık pembeler, kahverengiler var. Vazgeçilmez ana rengimiz turkuaz. Yolcuların önüne çok farklı bir tasarımla çıkacağız. Business’ta tam yatar koltuklar, büyük ekranlar konfor ve eğlenceyi artıracak. En iyi koltukları, en iyi video sistemini seçtik. ‘Video On Demand’ olarak adlandırılan sistem ile yolcular filmleri bilgisayardan seçip istediği yerde durdurabilecek. Yüzlerce kanaldan film seyredecek, müzik dinleyebilecekler. Skylife dergisini bu ekranlardan okuyacaklar. Seçtiğimiz sistem, dünyada bu konuda en iddialı şirketlerden biri olan Singapur Havayolları’nın sisteminden bile daha modern. Ekim ayından itibaren gelmeye başlayacak A330’lar yeni kabine sahip olacak. Filodaki 7 adet A340’ın kabinini yeni standartlara yükselteceğiz.
     <br/>
     <br/>
     -Geçtiğimiz aylarda ikramı da yenilediniz. THY mutfağı gibi bir projeniz vardı? İkramda neye dikkat ediyorsunuz?
     <br/>
     <br/>
     ‘THY Mutfağı’ adıyla bir araştırma laboratuvarı kurmak istiyoruz. Kabin şartları nedeniyle bazı Türk yemeklerini uçakta sunamıyoruz. Bu mutfak hem bu konuyla ilgili araştırma yapacak, hem de mönülerin sürekli yenilenmesi için çalışacak. Ünlü aşçılardan bu konuda yardım alacağız. Temel stratejimiz, bizi tercih eden yolcunun ikramdan yer hizmetine kadar her şeyden memnun kalması.
     <br/>
     <br/>
     -İç hatlarda büyüyen pazar büyük şirketlerin iştahını kabartıyordu. Hatta British Airways, iç hatlarımızda uçmak istiyordu. Böyle bir şey gerçekleşirse THY ne yapar?
     <br/>
     <br/>
     Avrupa Birliği’nde Open Sky uygulaması var. Yani birliğe üye ülkelerde havayolu şirketleri uçuş izni aldıktan sonra iki nokta arasında uçma hakkına sahip. Biz THY olarak onların burada uçması üzerine değil, bizim orada uçmamız üzerine strateji geliştiriyoruz.
     <br/>
     <br/>
     -Havacılık Bakım, Onarım ve Modifikasyon Merkezi (HABOM) ile bakım pazarında bölge lideri olmayı hedefliyorsunuz. Çalışmalar ne durumda?
     <br/>
     <br/>
     Sabiha Gökçen Havalimanı’nda 80 hektarlık alanda kurulacak tesisin temelini bu yıl atıyoruz. Ülkemiz için HABOM, güçlerini TAI çatısında birleştiren Türk Havacılık ve Uzay Sanayii’nden sonra ikinci büyük havacılık devi olacak. Uçak bakımı açısından ciddi bir tecrübeye ve düşük iş gücü maliyetine sahibiz. Burası THY’ye para kazandıracak, istihdam sağlayacak önemli bir merkez olacak. Sadece bakım hizmeti değil, HABOM’da eğitim hizmeti de satacağız. Burada THY Uçuş Akademisi’ni kuracağız. Kendi pilotlarımızı yetiştireceğiz. Uçuş Akademisi ayrıca bölge ülkelerine de pilotaj eğitimi verecek. Simülatör merkezinde ise müşteri havayollarının pilotlarını eğiteceğiz. Teknisyen eğitimleri de HABOM’da yapılacak.
     <br/>
     <br/>
     AKADEMİSYEN BİR MÜDÜR: TEMEL KOTİL
     <br/>
     <br/>
     THY’nin yeni genel müdürü Temel Kotil uçak konusunda uzman bir isim. İTÜ Uçak Mühendisliği bölümünden 1983’te mezun olan Kotil, 1986’da ABD’de Michigan Üniversitesi’nde master, aynı üniversitede 1987’de makine mühendisliği dalında ikinci master yaptı. Makine mühendisliği dalında doktorasını Michigan Üniversitesi’nde 1991’de tamamladı. İTÜ’ye geri dönen Temel Kotil, 1991-93 arasında Uçak ve Uzay Bilimleri Fakültesi’nde Havacılık ve İleri Kompozit Laboratuvarları’nın kuruculuğunu ve yöneticiliğini yaptı. 1993-94 yıllarında aynı fakültede dekan yardımcılığında bulundu. İstanbul Büyükşehir Belediyesi APK Başkanlığı’na getirilen Kotil, 1997’ye kadar bu görevde kaldı. APK görevi sonrasında tekrar üniversiteye dönen Kotil, 2001’de ABD’de llinois Üniversitesi’nde misafir profesörlük ve New York’ta AIT Inc’te Araştırma ve Mühendislik Bölüm Başkanlığını da yürüttü. Mart 2003’te THY Teknik Genel Müdürlük Yardımcılığı’na getirilen Kotil, genel müdürlüğe ve yönetim kurulu üyeliğine atanmadan önce bu görevi sürdürüyordu.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22448&yorum=5792), [web.archive.org (arşiv bağlantısı)](http://web.archive.org/web/20060106092045/http://www.aksiyon.com.tr:80/detay.php?id=22448&yorum=5792)
