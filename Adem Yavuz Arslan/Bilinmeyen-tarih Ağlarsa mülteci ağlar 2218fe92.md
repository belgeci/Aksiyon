# Ağlarsa mülteci ağlar

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050227093648im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093648im_/http://www.aksiyon.com.tr/resim/356/34.jpg" vspace="5"/>
  </p>
 </font>
 <font class="content">
  11 Eylül’deki Amerika’ya yönelik terör saldırısının ardından beklenen misillemenin, elde fail hakkında kesin kanıtlar olmasa da Afganistan’a yönelik olacağı artık kesin. Amerika ve müttefikleri her an başlayabilecek olan savaş için hazırlıklarını yapıyorlar.
 </font>
 <br/>
 <p>
  <font class="content">
   Tüm dünya ise barışı tesis yerine savaş için birbirini motive etme yarışında. Cephenin öbür tarafında, yani Afganistan’da ise  hareketlilik hakim. Taliban savaş için hazırlık yaparken savaşın başlamasından önce güvenli yerlere kaçmaya çalışan milyonlarca Afgan şimdiden sınırlara yığılmış durumda. Birleşmiş Milletler Mülteciler Yüksek Komiserliği (BMMYK) verilerine göre sayıları milyonları bulan insanlar Afganistan’ın Kandahar, Kabil ve Celalabad şehirlerinden ayrıldı. Şehirleri terk edenlerin Afganistan’ın köylerine gittikleri söylenirken, birçok kişinin de Pakistan ve İran sınırına doğru yola çıktığı bildiriliyor. Öte yandan BM bünyesindeki 6 yardım kuruluşu acil çağrıda bulundu: “Gıda stoku üç hafta içinde bitiyor, acil yardım gelmezse ölümler başlayacak.” Bu çağrının şoku atlatılamadan ikinci bir şok haber, Taliban yönetiminin de bulunduğu Kandahar’dan geldi; “Taliban yönetimi BM Merkezini kapattı ve 1400 tonluk gıda stokuna el koydu. 5 milyon Afganlı açlık sınırında.”
   <br>
    <br>
     Afganistan göçüyor
     <br>
      <br>
       Mültecilik Afganistan için son 20 yıldır değişmeyen bir problem. Yaşanan ve on yıllar süren savaşlar, üç yıl süren şiddetli kuraklık ve yeni bir savaş. Bu durumun resmi rakamlardaki ifadesi ise daha çarpıcı. Dünya mülteci nüfusunun yüzde 30’unu -ki dünya genelinde 21.1 milyon mültecinin olduğu göz önüne alındığında 3.6 milyon kişi yapıyor- Afganlar oluşturuyor. Bu rakamın bir başka ifadesi de şu: Dünyadaki her 284 kişiden birisi mülteci statüsünde ve bu rakamın da yüzde 30’u Afganlı. Çıkacak bir savaşla bu rakamın çok daha yukarılara tırmanacağı kesin. Bölgedeki BMMYK çalışanlarının verdiği bilgiye göre BM bölgeye acil yardım ekibi gönderdi ve büyük bir mülteci krizi ihtimaline bağlı olarak olağanüstü hal planları ve stoklama yapıyor. BMMYK halen komşu sığınma ülkeleriyle sınır konusunda görüşmelerini sürdürüyor. Tüm uluslararası yardım personelinin bölgeyi boşaltmasından sonra, BMMYK, bu insanların ve milyonlarca diğerlerinin durumunun çok kısa zamanda kötüye gideceğine dair ciddi endişeler taşıyor ve bu durumun büyük nüfus hareketlerine ve hatta toplu ölümlere yol açacağını düşünüyor. BM 1 milyon mültecinin  Pakistan’a, 500 bininin İran’a geçebileceğini belirtirken; Tacikistan, Özbekistan ve Türkmenistan’a yaklaşık 150 bin Afganın gideceği sanılıyor. Bütün bu gelişmeler olurken, mülteci krizi ile ilgili hazırlıklarını sürdüren BM, Belucistan’a bir mülteci kampı açma hazırlıklarına başladı. Tarihin en büyük mülteci akını ile karşı karşıya olan Pakistan ise mültecilerin sayısının altından kalkabileceğinin çok üzerinde olduğunu açıklayarak uluslararası yardım çağrısında bulundu. Pakistan’a 1 milyon mültecinin beklendiğini söyleyen BMMYK Pakistan Temsilcisi Haşim Utkan çok büyük bir mülteci dramı ile karşı karşıya olduklarını söylüyor; “Pakistan’da zaten yıllardır süregelen bir mülteci sorunu var. Son 20 yılda ülkede ortalama 2 milyon mülteci yaşıyordu. Halen ise 2 milyonu Pakistan’da, 1.5 milyonu da İran’da olmak üzere 3,5 milyon Afgan, mülteci pozisyonunda. 1979’da Sovyet işgaliyle birlikte yüzbinlerce insan Pakistan’a gelmişti. Zamanla bunların bir kısmı geri döndü, bir kısmı halen buradaki kamplarda yaşıyor. Şu anda Afganistan’da olağanüstü durumlar yaşanıyor ve sınırların öteki tarafında milyonlarca insan savaşın başlaması durumunda harekete geçecek. Biz Pakistan sınırına en az 1 milyon insanın yığılacağını hesaplıyoruz. Bu sebeple Birleşmiş Milletler ile görüşmeler halindeyiz. Bu rakam tek başına altından kalkabileceğimiz bir rakam değil.” Pakistan Hükümetinin sınırlarını kapattığını ancak bu şekilde bir insan akını karşısında kayıtsız kalınamayacağını belirten Utkan mülteciler için BMMYK olarak ellerinden gelen yardımı yapacaklarını söylüyor.
       <br/>
       <br/>
       Mülteciler için uluslararası işbirliği şart
       <br/>
       <br/>
       Amerika’nın operasyonu ne zaman başlatacağı henüz bilinmese de bilinen gerçeklerden birisi 1 milyonu aşkın insanın en kısa sürede sınırlara yığılacağı ve en az 5 milyon Afganın da açlık tehlikesi ile karşı karşıya olduğu. Amerika’nın askeri operasyona ayırdığı para ya da kaynaklar kadar mülteciler için de kaynak aktarması gerektiğini belirten Galatasaray Üniversitesi öğretim üyesi Dr. Cengiz Aktar yapılacak bir müdahalenin göz ardı edilen ancak en önemli boyutunun masum siviller olduğunu söylüyor. Afganistan ve komşularında zaten büyük bir mülteci sorunu yaşandığına dikkati çeken Aktar “Şu anda komşu ülkeler sınırlarını kapattığını açıkladı ancak gerek İran tarafında gerekse de Pakistan tarafında doğal sınırlar var ve buralara yönelen mültecileri kimse durduramayacak. Pakistan ve İran mülteci sorunu ile yıllardır uğraştığı için biraz da uzmanlaştılar. BMMYK’nin bu iki ülkede oturmuş bir yapısı var ve sanıyorum uluslararası kamuoyunun da maddi desteği ile bu sorunun altından kalkacaklar. İran ve Pakistan müttefiklerden maddi destek sözü aldıktan sonra sınırlarına gelen bu insanlara sırtlarını çevirmeyeceklerdir” diyor. Adım adım savaşa yaklaşılırken uluslararası insani yardım kuruluşları da sürekli olarak muhtemel bir savaşta yaşanacak felaketlere karşı uyarılarda bulunuyorlar. Uluslararası Af Örgütü de konuyla ilgili bir açıklama yaparak “ Kitlesel göç felaketle sonuçlanabilir” uyarısında bulundu. Örgütün Türkiye Temsilciliği Mülteciler Koordinatörü Av. Taner Kılıç Afganistan’a askeri saldırı yapılması korkusunun insanların sınırlara yönelik kitlesel hareketine neden olduğunu, uluslararası topluluğun konuyla ilgili sorumluluğu üstlenmesi ve başlamakta olan insani krizle ilgilenmesi gerektiğini söylüyor. Pakistan, İran ve Tacikistan’ın sınırlarını tekrar açarak Afgan mültecilere koruma sağlaması gerektiğini söyleyen Kılıç “Afganistan halkı on yıllardır çatışma ve açlıktan muzdariptir. Uluslararası topluluk derhal koruma ve yardım önermeli ve BMMYK’ne çalışmalarını etkin bir biçimde yürütebilmesi için yeterli kaynakları sağlamalıdır” diyor.
       <br/>
       <br/>
       Mültecilerin uluslararası anlaşmalardan doğan hakları olduğunu, bu sebeple de uluslararası kamuoyunun konuya ilgisiz kalamayacağını savunan Av. Taner Kılıç “İnsan Hakları Evrensel Bildirgesi‘nin 14. maddesinde ‘Herkesin zulüm altında başka ülkelere sığınma ve sığınma olanaklarından yararlanma hakkı vardır’ deniyor. Tüm dünyanın mültecilerin sorunlarına eğilmesi gerekir” diyor. Biz çok uzaklardan mültecilerin ne olacağını tartışırken ajanslardan son mülteci fotoğrafları geliyordu. Kampta bir kuru ekmek almak için birbirini ezen perişan insanlar, ve ağlayan çocuklar. Kimbilir belki o resimlerdeki insanlar birkaç gün sonra yaşayamayacaklar.
       <br/>
       <br/>
       a.yavuz@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12811), [web.archive.org (arşiv bağlantısı)](http://web.archive.org/web/20050227093648/http://www.aksiyon.com.tr:80/detay.php?id=12811)
