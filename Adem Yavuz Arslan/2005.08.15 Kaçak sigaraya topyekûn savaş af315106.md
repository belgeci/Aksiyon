# Kaçak sigaraya topyekûn savaş

*Adem Yavuz Arslan 2005.08.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yılda 2,5 milyar dolar vergi kaybına yol açan ve başta PKK olmak üzere uluslararası suç örgütlerinin ciddi miktarda gelir elde ettiği sigara kaçakçılığını önlemek için harekete geçen devlet, eylem planını eylülde yürürlüğe koyuyor. Sahte sigaranın dolaşım haritası ve alınacak önlemler bu dosyada...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070609155747im_/http://www.aksiyon.com.tr/resim/558/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   <br>
    Sahte ve kaçak sigara son yıllarda suç örgütlerinin gözdesi. Gerek maliyetinin ucuz, getirisinin silah ya da uyuşturucuya oranla çok daha fazla olması gerekse mevcut kanunlara göre cezasının yok denecek kadar az olması kaçak ve sahte sigaraya olan ilgiyi artırıyor. Öyle ki konu giderek bir milli güvenlik meselesi haline gelmiş durumda. Bir yandan devlet her yıl 2,5 milyar dolar vergi kaybına uğruyor, bir yandan da terör örgütü PKK bu yöntemle ciddi lojistik destek sağlıyor. Güvenlik birimlerinin hazırladığı istihbarat raporları ise Türkiye pazarına sokulan sahte sigaranın Kuzey Irak’ta kurulan sigara fabrikalarında üretildiği, ülkeye sokulması ve dağıtılmasında ise PKK’nın aktif rol oynadığı yönünde.
    <br>
     <br/>
     Sahte ve kaçak sigara yüzünden devletin her yıl 2-2,5 milyar dolar kayba uğraması, Tekel’in ise pazar payının bazı bölgelerde yüzde 70, hatta Şırnak genelinde yüzde 90 oranında kaybetmesi üzerine harekete geçen Gümrük Müsteşarlığı bir çalışma grubu oluşturdu. Konuya taraf olan bütün kamu kurumlarıyla güvenlik birimleri ve Türkiye’de faaliyette bulunan 6 sigara üreticisi firmanın katıldığı toplantıların ilki 11 Temmuz’da, ikincisi 21 Temmuz’da ve son toplantı da 4 Ağustos’ta yapıldı. Önümüzdeki günlerde yapılacak son toplantıyla eylem planı son şeklini alacak ve 1 Eylül itibarıyla kaçak sigaranın önüne geçmek için sert tedbirler yürürlüğe girmiş olacak.
     <br/>
     <br/>
     Gümrük Müsteşarlığı’nın başkanlığındaki toplantılara Emniyet, Jandarma, Sahil Güvenlik Komutanlığı, Tekel, Tütün Piyasası Kurulu, Dışişleri Bakanlığı ve Maliye Bakanlığı ile sigara şirketleri katılıyor. Toplantının gerekçesi ise kaçak ve sahte sigaranın giderek bir milli güvenlik meselesi haline gelmesi. Mücadele üç ana başlık altında toplanıyor. Öncelikle piyasaya giren sahte sigaralar yılda 2,5 milyar dolar vergi kaybına yol açıyor. İçerisinde ne olduğu bilinmediği, hatta sağlığa zararlı malzemelerin sıklıkla rastlandığı için sigara içenlerde kalıcı problemlere sebep oluyor. Ayrıca yasal yollardan sigara üretimi yapan şirketlere haksız rekabetle büyük zarar veriyor.
     <br/>
     <br/>
     Konunun uzmanlarına göre kaçak sigarada kırılma noktası 2000 yılı. İstatistiklere göre 2000 yılında Türkiye genelinde 114 milyon kilo sigara tüketildi. Bu rakam 2004’e geldiğinde ise 150 milyon kiloya çıktı.
     <br/>
     <br/>
     Her yıl 20 milyar adet kaçak sigara giriyor
     <br/>
     <br/>
     Fakat tüketimdeki artış üretime yansımadı ve 115 milyon kilo üretildiği halde 150 milyon kilo satış gerçekleşti. Yani her yıl satılan 35 milyon kilo sigara kaçak yollarla Türkiye pazarına sunuldu. Her yıl Türkiye’ye satılan 110 milyar adet sigaradan  yaklaşık 1 milyar paketinin (20 milyar adet) kaçak ya da sahte olduğunu belirten tütün piyasası uzmanları, sorunun çözümü için bütün kurumlar arasında koordinasyonun sağlanması gerektiğini ifade ediyorlar.
     <br/>
     <br/>
     1 Eylül’de başlatılacak yeni eylem planı kapsamında sınırların güvenliğinden gümrük personelinin eğitimine, satıcıdan son kullanıcının bilinçlendirilmesine kadar geniş bir bilgilendirme çalışması yapılacak. Halen çalışmalarını sürdüren tütün piyasası uzmanlarının üzerinde durduğu bir diğer önemli nokta ise yürürlükteki 4926 sayılı kanunun istismara açık olması. Söz konusu kanuna göre sigara kaçakçılığının mali suç sayılarak hapis cezası verilmemesi yasadışı ticareti artıran önemli bir faktör. Mevcut yasa gereği kaçak sigara ile yakalanan şahıslar çarptırıldıkları para cezasını ödeyeceğini beyan ettiği zaman serbest kalıyor. Fakat neredeyse tamamının sahte kimlik ya da sahte beyan üzerine yaptıkları ‘ödeme taahhütleri’ havada kalıyor. Yine tütün piyasası uzmanlarına göre bu şekilde tahsil edilebilen para yok denecek kadar az.  Bu durum, bir bakıma suç örgütlerine cesaret veren önemli bir etken.
     <br/>
     <br/>
     Tütün eksperlerinin verilerine göre bir konteynır kaçak sigaranın üretim ve taşıması dahil 80-90 bin dolarlık bir maliyeti var. Yani sınıra geliş maliyeti bu kadar. Fakat Türkiye’ye sokulup piyasaya dağıtıldığı zaman 1 milyon 600 bin dolar ediyor. Başka bir ifadeyle her konteynırda 1 milyon dolar net para kazanabiliyor suç örgütleri. Halen Kuzey Irak’ta sahtesi üretilen bir Tekel 2000 sigarası 10-20 YKR’ye Türkiye pazarına sunulabiliyor. Tezgahlarda satışa sunulan ve normal sigaradan on kat daha zararlı olduğu tespit edilen söz konusu sigaralardan günde 3,5 milyon paket satılıyor.
     <br/>
     <br/>
     Titreşimli bandrol geliyor
     <br/>
     <br/>
     Gümrük Müsteşarlığı önderliğinde kaçak ve sahte sigarayı önlemek için sürdürülen çalışmaların en önemli konu başlıklarından birisi kaçakların tespiti. Mevcut durumda ne güvenlik görevlileri, ne satıcı ne de son kullanıcı hangi sigaranın sahte ya da kaçak olduğunu tespit edemiyor. Çünkü mevcut sigaralar üzerinde bulunan ve TAPDK (Tütün, Tütün Mamulleri ve Alkollü İçecekler Piyasası Düzenleme Kurumu) bandrolünün sahtesi çoktan üretildi. Piyasadaki sahte sigara ve tütün mamullerinin önüne geçmek isteyen kurum eylül itibarıyla yeni bandrolü sigara şirketlerine tanıtacak.
     <br/>
     <br/>
     1 Ocak 2006 ‘dan itibaren uygulanacak olan bandrolün hazırlanmasında ileri teknoloji kullanıldığını ifade eden uzmanlar bandrolün titreşimli olduğu, özel bir dedektörle kolayca ayırt edilebileceğini söylüyorlar. Isıya duyarlı olan yeni bandrolün bir başka özelliği ise insan eli değdiğinde mavi olan renginin beyaza dönecek olması. Bu yolla tüketici hangi sigaranın gerçek olduğunu eliyle kontrol edebilecek. Normalde mavi olan bandrol insan eli değdiğinde beyaza dönecek, temas sonlandığında renk orijinal rengine geri dönecek. Yeni bandrolün bir diğer özelliği ise parada olduğu gibi gizli işaretler içermesi. Ultraviyole ışığa duyarlı yeni bandrol mor ötesi ışığa tutulduğu zaman çıplak gözle görülmeyen işaretler ortaya çıkacak.
     <br/>
     <br/>
     Normal kağıtta iz bırakmayan özel bir kalemle çizildiği zaman iz bırakan yeni bandrol içinde sadece Türkiye için özel bir kağıt üretilecek. Bandrol basımı da yalnızca Tekel’in ambalaj fabrikasında yapılacak. Sigara şirketleri Tütün Kurumu’na başvurup bandrolleri hazır alacaklar. TAPDK yetkililerine göre bu bandrol uygulaması ise piyasaya sürülen sahte sigara oranı yüzde 90 oranında azalacak.
     <br/>
     <br/>
     <img src="/web/20070609155747im_/http://www.aksiyon.com.tr/resim/558/22a.jpg"/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22350), [web.archive.org (arşiv bağlantısı)](http://web.archive.org/web/20070609155747/http://www.aksiyon.com.tr:80/detay.php?id=22350)
