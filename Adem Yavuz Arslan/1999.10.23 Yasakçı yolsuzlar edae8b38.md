# Yasakçı "yolsuz"lar

*Adem Yavuz Arslan 1999.10.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yeni bir milenyuma artık sayılı günler kaldı. Dünyanın her yerinde 'daha fazla özgürlük, daha fazla demokrasi' için adımlar atılırken, Türkiye'de inanç, düşünce ve
  </font>
 </div>
 <div id="newsText">
  <font class="detail-text">
   konuşma özgürlüğüne yönelik "anlamsız" yasaklar yaşanıyor, daha doğrusu birileri yasaklarda ısrar ediyor. İyi ama neden?
   <br/>
   <br/>
   Bu yasakların en dramatiklerinden biri hiç şüphesiz inançları gereği başlarını örttükleri için halen üniversite kapılarında bekletilen kız öğrencilerin yaşadıkları. Ancak bu trajedinin yaşanmasına sebep olanlarla, daha doğrusu bu yasaklarda sembol haline gelen isimlerle ilgili bir başka trajikomedi yaşanıyor. Kemal Gürüz, Kemal Alemdaroğlu, Ömer Şarlak, Orhan Taşanlar, Eralp Özgen.. başörtüsü yasağını ısrarlı bir şekilde savunan ve konunun biraz da "provokatif" bir şekilde gündeme gelmesini sağlayan tüm bu isimler yasakçılıklarının yanısıra, ortak bir noktada daha birleşiyorlar: Yolsuzluk. Başka bir deyişle, bu yasakçı kafaların hepsinin, belgelenmiş yolsuzlukları var. Üstelik başörtüsü yasağındaki ısrarını, sırf yolsuzluklarını perdelemek için kullandıkları iddiaları da yaygın bir kanı olarak dolaşıyor dillerde. İşte yolsuzluktan yasakçıların "üstün maharetleri"...
   <br/>
   <br/>
   "Laik vali"nin öteki yüzü
   <br/>
   <br/>
   İzmir, Ankara ve İstanbul Emniyet Müdürlüğü görevinde bulunan, ardından da Bursa Valisi olan Orhan Taşanlar, Türkiye'nin gündeminden hiç düşmeyen bir isim oldu. Ankara Emniyet Müdürü olduğu dönemde Kızılay'daki memur eyleminde 'erkekseniz gelin ulan" diyerek memuru tokatladı. Ardından da basketbol maçında bir gazeteciyi dövdü. İstanbul Emniyet Müdürü olduğunda ise, Metin Göktepe'nin duvardan düşerek öldüğünü söyledi. Sonuç farklı çıkınca da çelişkili açıklamalarda bulundu.
   <br/>
   <br/>
   İstanbul, İzmir ve Ankara Emniyet Müdürü olduğu dönemde yanından hiç ayırmadığı Emniyet Müdür Yardımcısı Deniz Gökçetin, Asayiş Şube Müdürü Sedat Demir ve Cinayet Masası Amiri Erdal Durmaz 'çetelerden rüşvet almak' suçundan meslekten ihraç edilince, Taşanlar'ın adı bir kez daha gündeme geldi. Taşanlar'ın Emniyet Müdürlüğü görevindeyken özel kaleminde çalışan bir bayan polisin bir mafya babası ile evlenmesi olay oldu. Taşanlar'ın bir uyuşturucu kaçakçısını sınırdışı edilmiş gibi gösterip sahte belge düzenlettirdiği iddiası ise, 'çeteci vali' imajına tuz biber ekti.
   <br/>
   <br/>
   Arşivlerde yaptığınız küçük bir gezintide yukarıdaki portresi ortaya Orhan Taşanlar, 'durumdan vazife çıkartıp' hiç kimsenin yapmaya cesaret edemediği bir işi yaptı ve İmam Hatip Lisesi'nde türbanı yasakladı. Din eğitimi yapan bir okulda, dinin vecibesini yerine getirmeyi yasakladı, Taşanlar. Oruçlu öğrenciler coplanarak okuldan atıldılar ve bir daha girmesinler diye okul kapısı zincirlendi. Bursa 2. İdare Mahkemesi'nin başörtülü öğrencilere yasak getiren Orhan Taşanlar imzalı Kılık Kıyafet Genelgesi'ni iptal etmesine rağmen, kapılar halen kilitli ve halen öğrenciler okula alınmıyor.
   <br/>
   <br/>
   Oysa Taşanlar'ın bu yasakçılığının ardında bir "yolsuzluk" olduğu sonradan ortaya çıkıyordu. Orhan Taşanlar'ın durumu ile alâkalı Gülay Göktürk'ün köşesinde yer alan şu satırlar işte bu gerçekleri anlatıyor: " O günlerde oldukça önemli bir politikacı telefon etti. Söyledikleri ilginçti. 'Orhan Taşanlar'ın neden böyle bir genelge yayınladığını size anlatayım' dedi. Taşanlar hakkında İçişleri Bakanlığı tarafından üç ayrı teftiş sürdürüldüğünü, bu teftişlerin bitip raporların hazırlandığını, raporda Taşanlar hakkında ileri sürülen suçlamaların 'ciddi' bulunarak görevden alınmasının istendiğini, işte tam bu raporların gündeme gelmesi beklenirken, Taşanlar'ın Bursa İmam Hatip Lisesi'nde başörtüsünü yasaklayan genelgesinin çıktığını anlattı. Hesap oldukça bayattı: Görevden alma kararının önünü 'laik' bir gösteriyle kesmek! Kamuoyunda 'başörtüsü mücadelesi' ile gündeme geldikten sonra görevden alınmaya kalkılırsa, Taşanlar 'irticaya kurban edilmiş' olacaktı. Hangi babayiğit bunu göze alabilirdi? Hesap bayattı bayat olmasına ama, anlaşılan tuttu. Danıştay'dan lüzumu muhakeme kararının çıkması ve en 'laik' valimizin Susurluk bağlantılarının ortaya dökülmesi için yaklaşık bir yıl beklememiz gerekti." O şimdi Merkez Valisi...
   <br/>
   <br/>
   Malatya'nın 'vurguncu' rektörü de 'yasakçı'Malatya İnönü Üniversitesi'nde başlattığı başörtüsü yasağı ile 43 kişinin idamla yargılanmasına neden olan, Ömer Şarlak'ın da usulsüz uygulamalarla devleti milyarlarca lira zarara uğrattığı Sayıştay denetçilerinin hazırladıkları bir raporla ortaya konuldu. Denetçiler, Bahattin Işık ve Abdurrahman Kılıç tarafından hazırlanan 20 Ağustos 1999 tarih ve 99/98.511.42 sayılı raporda, Şarlak'ın İhale Kanunu ve Sayıştay Genel Kurul Kararı'na aykırı biçimde, üniversiteye ait otopark, medikal merkezi, kafeterya ve taksi durağı gibi gayrimenkulleri yine kendisinin başkan olduğu Üniversite Vakfı'na kiraladığı belirtildi.
   <br/>
   <br/>
   Şarlak da şirketine çalışmış
   <br/>
   <br/>
   Raporda, yasaklayıcı hükümlere rağmen üniversite Yönetim Kurulu'nun 1996 yılında sözkonusu gayrimenkulleri ihalesiz olarak cüzi bir miktar karşılığında üniversite vakfına kiraya verdiği dile getirildi. Raporda, vakfın bu olaydan iki yıl sonra adı geçen gayrimenkulleri aynı fiyatla yine Şarlak'ın Ortaklar Kurulu Başkanı olduğu İnlim Şirketi'ne kiraladığı kaydedildi. Raporda, şu değerlendirmelere yer verildi: "Yapılan bu işlemlerin neticesinde Hazine zarara uğratılmıştır. Ayrıca sözkonusu taşınmazların ihalesiz olarak vakfa ve şirkete devredilmeleri sonucu kira gelirleri bütçeye gelir yazılıp, Sayıştay ve Maliye Bakanlığı denetimine tâbi olacakken, gelirler vakfa ve şirkete aktarılarak hem Sayıştay denetiminin dışına çıkılmakta hem de üniversitenin ihtiyaçları için kullanılabilecek gelirler, vakfın ve şirketin temsil, ağırlama, lojman tefrişatı, fuarcılık hizmetleri gibi üniversitenin esas amacının dışındaki giderlere harcanmaktadır."
   <br/>
   <br/>
   Rapora göre İnlim Şirketi, Mart 1998Mart 1999 arasında Üniversite Bütçe Dairesi Başkanlığı'na rayiç bedelle 8 milyar liranın üzerinde kira ödemesi gerekirken sadece 500 milyon lira ödedi. Sayıştay raporu, Rektör Ömer Şarlak'ın üniversiteye ait 1 milyon 150 bin dolarlık paranın üniversite vakfına aktarılarak bir başka yolsuzluğa daha imza attığını da ortaya koydu. Rapora göre, üniversitenin ihtiyacı olan tomografi cihazını, üniversite vakfına aldıran Rektör Şarlak, vakfa bu cihazın kira bedeli adı altında 100 milyarın üzerinde para da aktardı.
   <br/>
   <br/>
   Provokatif uygulamaları ile Malatya halkına gergin günler yaşatan Şarlak, halen İnönü Üniversitesi Rektörü olarak görevine ve yasaklarına devam ediyor...
   <br/>
   <br/>
   Türkiye'nin en eski ve köklü üniversitesi İstanbul Üniversitesi son üç yıldır yasakçı rektörünün uygulamaları ile gündemden düşmüyor. Kanun desteği olmayan türban yasağının fitilini ilk kez ateşleyen Alemdaroğlu'nun uygulamalarına, meslektaşları bile tepki gösterip birer birer istifa ettiler. Görevinden istifa eden öğretim üyelerinden Prof. Dr. Aysel Çelikel istifa ederken Alemdaroğlu'nu, 'Atatürkçülük istismarı' yapmakla suçlayıp görevini bırakmıştı.
   <br/>
   <br/>
   Bir başka âlem: Alemdaroğlu
   <br/>
   <br/>
   Alemdaroğlu, bugüne kadar başörtüsü eylemleri, öğrenci olayları ve akademik istifalarla gündeme gelmişti. Şimdi de yolsuzluklarla gündemde. Maliye Bakanlığı Müfettişleri'nin İstanbul Üniversitesi'nde yaptıkları inceleme sonucu hazırladıkları yolsuzluk raporunda, üniversitenin mülkiyetindeki veya bu üniversiteye tahsisli taşınmaz mallar üzerindeki gelir getiren kuruluşlarda yaşanan usulsüzlükler ve yolsuzluklar konu ediliyor. Bu rapora göre Alemdaroğlu ve ekibi 1997 yılında üniversite bünyesinde misafirhane, tatil kampı, kantin, büfe, çay bahçesi, market, halı saha, kreş, kafeterya gibi 67 adet gelir getirici yerden elde edilen 267 milyar 28 milyon lira değerindeki geliri hesaplara aktarmamışlardı. Bu paranın nerede olduğu ise bilinmiyor.
   <br/>
   <br/>
   Maliye Bakanlığı denetçilerinin yaptıkları incelemelerde ise, gerek çalışanlarla ilgili gerekse ihalelerin yapılışı konusunda çeşitli yolsuzluklar tespit edildi ve roparlar hazırlandı. Yine Maliye Bakanlığı 15.12.1998 tarihinde hazırladığı başka bir inceleme raporunda İstanbul Üniversitesi'nde ihalelere fesat karıştırıldığını, öğrencilere harcanması gereken 700 milyar lira civarında parayla, başka işler yaptırıldığını, öğrencilerin parasıyla hediyelik eşyalar, yurt içi ve dışı seyahat biletleri, yılbaşı hediyeleri, kimlerin bile katıldığı belli olmayan yemek davetleri verildiğini ve paraların yasa ve yönetmeliklere aykırı bir biçimde kullanıldığını tespit ettiler.
   <br/>
   <br/>
   Öğrenci parası ile bar yaptırmışlar
   <br/>
   <br/>
   1997 ve 1998 yılları içerisinde öğrencilere ayrılması gereken Öğrenci Sosyal Hizmetler Birimi bütçesinden bütçe gerekçelerine ve bütçe fişlerine aykırı olarak toplam 697 milyar 253 milyon 249 bin 363 lira para harcandı. Öğrencilerin parasıyla, paralel bar, hediyelik kutu, hayvan maketi, tavşan kafesi, elektrik süpürgesi, sehpa, perde, mobilya takımı, küp buz makinası, çekyat, termosifon, bulaşık makinası, televizyon, jaluzi perde, halı yıkama makinası, banyo havlusu, yüz havlusu, fırın, battaniye gibi ev eşyaları alındı.
   <br/>
   <br/>
   İstanbul Üniversitesi'nin bütçesi 100 trilyonun üzerinde. 80 bin öğrencisi ve çok sayıda bölümü ile buradaki her ihalenin büyük önemi var. Maliye Bakanlığı müfettişleri, trilyonların döndüğü bu üniversitede ihalelere nasıl fesat karıştırıldığını da ortaya çıkardı. Üniversitedeki ihalelerde; onay belgelerinde ihale usulü belirtilmeyen, tarih olmayan, onay belgesinin aksine başka malzeme alınan, faturada ve ödeme fişinde farklı fiyat içeren, aynı kişi tarafından ve aynı kalemle yazılan veya aynı daktilo ve bilgisayardan çıktığı anlaşılan teklif mektuplarına ait alımlar olduğu saptandı. Sayıştay Denetçisi Ali Öztek de, 1996'da hazırladığı bir başka raporla, 86 milyar 135 milyon 272 bin liranın döner sermayeye intikal ettirilmediğini ortaya çıkardı. Halen Alemdaroğlu hakkında dört farklı yolsuzluk dosyası bulunuyor.
   <br/>
   <br/>
   İstanbul Üniversitesi'ndeki trilyonlara varan yolsuzluk ve usulsüzlükleri tespit eden Maliye Bakanlığı, kanun gereği ihalelere fesat karıştıran, görevini suiistimal eden ve usulsüz bir şekilde çeşitli firmalara para aktaranlar hakkında, Türk Ceza Kanunu uyarınca soruşturma açılmasını ve usulsüz ödemelerin başta Rektör Alemdaroğlu olmak üzere ihalelerde görev alanlardan tahsil edilmesini istedi. Bakanlık ayrıca TCK uyarınca açılacak soruşturmanın 3628 Sayılı Kanun kapsamında bulunması sebebiyle raporun bir örneğinin Yüksek Öğretim Kurulu (YÖK) Başkanlığı aracılığı ile İstanbul Cumhuriyet Başsavcılığı'na gönderilmesini istedi. Ancak 1999 yılı başında YÖK'e gönderilen inceleme raporu, YÖK Başkanı Halil Kemal Gürüz tarafından sümen altı edildi.
   <br/>
   <br/>
   Kemal Alemdaroğlu da geçtiğimiz günlerde yapılan üniversite öğretim yılının açılış konuşmasında, bir tehdit olarak "irtica"ya dikkat çekmeyi yine ihmal etmeyecek, ancak kayıp paraların ve usulsüz uygulamaların hesabını vermekten aynı şekilde kaçmaya devam edecekti.
   <br/>
   <br/>
   Yasağın kahramanı, yolsuzlukta da var
   <br/>
   <br/>
   Yasakçı uygulamaları ile sürekli Türkiye gündemini işgal eden kişilerden birisi de YÖK Başkanı Kemal Gürüz. O da yolsuzluktan yasakçılar arasında geliyor. Nuriye Akman tarafından röportajda "Dönme" olup olmadığı sorulan Gürüz, kendisini 'sosyolojik olarak müslüman, baba tarafından dedesi Selanikli, anne tarafından dedesi Kastamonulu, çocukken bazı sûreleri bilen, ancak kamu alanında dinin yaşanmasını istemeyen' birisi olarak tanımlıyor. Gerekli tedbirleri almadığı için meydana gelen sınav iptali sebebiyle kaybedilen 3.5 trilyondan, kendi matbaaları boş dururken her yıl milyarlarca liraya mal olan baskı işlerini piyasaya yaptırmasına kadar eleştirilere maruz kalan Gürüz, başarılı rektörleri kendi düşüncesine muhalif düştükleri için baskıyla görevden aldırmasıyla da tanınıyor.
   <br/>
   <br/>
   Bu yıl üniversite giriş sınavı öncesi ve sonrasında yaşanan bir dizi skandal hangi ülkede ortaya çıksaydı, olayın kahramanları bir gün bile işbaşında tutulmazlardı. Ancak YÖK Başkanı Gürüz, sistemi içinden çıkılmaz hale getirdiği ve yüzbinlerce aileyi mutsuz ettiği halde hâlâ görevini sürdürüyor. Düşünün yaklaşık 200 bin öğrenci, İHL veya meslek liselerinde okudukları için daha fazla soru yapsalar bile, normal lise, fen lisesi veya Anadolu lisesi mezunu arkadaşlarının altında kalarak üniversiteye giremediler.
   <br/>
   <br/>
   Üniversitelerde başörtüsü yasağı, ÖSS yeni sistemi yoluyla İHL'lerin kurutulması çalışmalarını başarıyla gerçekleştiren "sosyolojik müslüman" Gürüz, yasakçılığını yurt dışında okuyan öğrencilerin denkliklerinin iptali ile pekiştirdi. Böylece hiç kimse inancını Gürüz'ün "kamusal alan" dediği "eğitim müesseselerine" taşıyamayacak, herkes Gürüz'ün isteği gibi giyinip, onun istediği gibi yaşayacaktı.
   <br/>
   <br/>
   Kısa süre sonra bitecek görev süresinin Cumhurbaşkanı Süleyman Demirel tarafından uzatılacağı veya kendisine TÜBİTAK ve YÖK başkanlıklarından sonra itibarlı bir başka kuruluşun (statüsü değiştirilip YÖK'leştirilen RTÜK'ün başkanlığından söz ediliyor) yönetiminin onun eline teslim edileceği söyleniyor...
   <br/>
   <br/>
   Evcil'e krediyi aklayan hukukçu: Eralp Özgen
   <br/>
   <br/>
   Kamuoyu Türkiye Barolar Birliği Başkanı Prof. Dr. Eralp Özgen'i adli yılın açılışında yaptığı "aykırı" konuşmalarla tanıyordu. Son yıllarda sürekli "irtica"dan dem vurup, kamuoyunda sevilen insanları rencide edici sözler sarf ediyor. İş Bankası Hukuk Müşaviri olan Eralp Özgen, bankanın Erol Evcil'e verdiği 150 milyon dolarlık usulsüz kredi için " usulüne uygundur" raporu vermişti. Herkes Özgen'den hakkındaki iddialara cevap vermesini beklerken, O, " Türban sokakta da yasaklanmalı ve her alana yayılmalı" diyerek 'sıkı laik' imajı veriyordu. "Dul kadının çocukları" arasında yer alan Özgen, son olarak da adli yılın açılış konuşmasında Sami Selçuk'un daha fazla demokrasi isteyen konuşmasının aksine, "Ülkemizin laik temeline yönelik tehditler azalmamıştır, daha uzun vadeli çalışmalara dönüşmüştür. 677 sayılı yasa ile yasaklanmış bulunan tarikatlar, tamamen serbest bir şekilde etkinliklerini sürdürmektedirler. Bunlar yasaklanmalıdır" diye konuşuyordu.
   <br/>
   <br/>
   Yoksuzluktan yasakçıların listesini ve "başarı" listelerini daha da uzatmak mümkün. Ortaya çıkan gerçekler, bu isimlerden büyük kısmının kendi çıkarlarını korumak ve yolsuzluklarını örtmek için, "başörtüsü" başta olmak üzere yasaklara başvurup, abartılı "irtica" tehditlerine dikkat çektiklerini gösteriyor. Ama o yolsuzluklar o kadar büyük ki ardına saklandıkları 'türban' bile 'örtemiyor' vurgunlarını. Yolsuzluk yapanların artık kendilerine başka perdeler bulması gerekiyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5470-yasakci-yolsuzlar.html), [web.archive.org (arşiv bağlantısı)](http://web.archive.org/web/20140720205541/http://www.aksiyon.com.tr:80/aksiyon/haber-5470-yasakci-yolsuzlar.html)
