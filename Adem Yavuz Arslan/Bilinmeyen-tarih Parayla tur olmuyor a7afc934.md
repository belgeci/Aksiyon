# Parayla tur olmuyor

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050116193829im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050116193829im_/http://www.aksiyon.com.tr/resim/490/38.jpg" vspace="5"/>
  </p>
 </font>
 <font class="content">
  TCDD"nin düzenlediği tren turları "yok satıyor". Normal tarifelerden pahalı olmasına rağmen büyük ilgi gören seferlerde kontenjan 600 kişi iken yaklaşık 8 bin kişi başvurdu. Satışa çıkan biletler birkaç saatte tükendi. Trene binmek isteyenler torpil bulmak için başbakana bile gidiyor.
  <br>
  </br>
 </font>
 <br/>
 <p>
  <font class="content">
   "600 kişilik kontenjana yaklaşık 8 bin kişi başvurdu" şeklinde bir cümleyle başlayan haberi görseydiniz "klasik işsizlik haberi" geliyor derdiniz. Fakat bu kez durum farklı. 600 kişilik kontenjan Devlet Demir Yolları"nın (TCDD) düzenlediği özel tren seferlerinin katılımcı sayısı, 8 bin rakamı da oldukça pahalı sayılabilecek bir tutarı ödeyerek bu turlara katılmak isteyen Türk turistlere ait. Tur organizatörleri bile talepler karşısında ne yapacaklarını şaşırmış durumda. Çünkü bilet bulamayanlar arasında Ankara"daki etkili mercilerden "yardım" isteyenler bile var.
   <br>
    <br>
     Trenin büyüsü cezbediyor
     <br>
      <br/>
      TCDD, rutin seferleri dışında yılda 6 kez özel yataklı ve restoranlı vagonlarıyla turizme yönelik turlar organize ediyor. Bu turlardan ikisi GAP, ikisi Van, geriye kalan ikisi de Karadeniz"e düzenleniyor. Turlar 7 yıldır devam ediyor. Önceleri çok ilgi görmezken söz konusu turlara birkaç yıldır büyük talep var. En büyük ilgi ise bu yıl gerçekleşti ve kontenjanın on katı başvuru oldu. Peki ama bu turun cazibesi ya da büyüsü nedir ki gezmeyle arası iyi olmayan Türk insanı hatırı sayılır bir parayı ödeyip tura katılmak istiyor. İşin özü trenin büyüsünde gözüküyor. Çünkü aynı turu otobüs ya da uçakla yapan firmalar bütün ilanlarına rağmen yolcu bulmakta zorlanıyor. Turlar, İstanbul"dan yola çıkan trenin İzmir yolcularıyla Ankara"da buluşmasından sonra "Doğu" ya doğru devam ediyor. Yolcular kendilerine ayrılmış yataklı vagonlarda seyahat ediyor, yemekler restoranda canlı müzik eşliğinde yeniyor. Gaziantep"ten sonra otobüslerle Atatürk Barajı, Şanlıurfa Tüneli, Harran Ovası, Balıklı Göl"ü gezen yolcular Nemrut, Karakuş Tepesi, Cendere Köprüsü gibi yerleri görüyor. İlk bakışta sıradan bir gezi programına benzeyen turun neden çok talep gördüğünü TCDD"nin organizasyondan sorumlu şirketi RayTur"un sorumlu müdürü Demet Çakır " İşin sırrı trende" diyerek açıklıyor. Her geçen yıl daha fazla kişinin bu turlara katılmak istemesini "bir önceki turun başarısına" bağlayan Çakır"a göre hiç reklam yapılmamasına rağmen talep patlaması yaşanmasının sırrı da burada: "İlk yıllarda gazetelere ilan veriyor, yolcu bulamıyorduk. Ancak şimdi her gelen o kadar memnun ki beraberinde birçok kişi getiriyor. Herkes bir diğerine tavsiye ediyor. Bir de yolculukta hiçbir şeyin tesadüfi olmaması, yatacağı yerden restoranda oturacağı yere kadar herkesin yerinin belli olması, rehberlerin tüm yolculuk boyunca yanlarında olması gibi nedenler tüm yolcuları memnun ediyor."
      <br/>
      <br/>
      TCDD yetkililerine göre turlara olan rağbette biraz da "Doğu"nun gizemi yatıyor. Doğu turizminin, Ege ve Akdeniz"e alternatif olarak giderek daha popüler hale geldiğine vurgu yapan TCDD Genel Müdürü Süleyman Karaman "Tren 40 yaş ve üzeri Türk insanı için ayrı bir öneme sahip. Açıkçası milletimiz trene hasretti. İnsanımızın gündemine treni tekrar sokmaya çalışıyoruz. Ayrıca bölge ilginç, hizmet kaliteli olunca talep patlaması yaşandı" diyor. Artan talebi karşılayamadıklarını söyleyen Karaman"a göre yolcu sayısını artırmamaktaki en büyük engel bölgede yeterli konaklama imkanının olmaması. Konaklama imkanlarının sağlanması ve özel sektörün de turlar düzenlemesi durumunda TCDD olarak vagon desteği verebileceklerini söyleyen Karaman "Tren hayatımızda daha fazla yer almalı. Özellikle de turizmle" diyor.
      <br/>
      <br/>
      Genelde yüksek gelir seviyesinden ve emekli bürokratlardan oluşan tur katılımcıları için en büyük sorun  bilet bulabilmek. Çünkü şu ana kadar 2 bin 500 kişiyi seyahate götüren TCDD için bu 2 bin 500 kişi zaten potansiyel yolcu. Daha önce gelmiş olanın yeniden tura katılmak için başvurduğunu söyleyen Demet Çakır, "Biletleri satışa çıkardığımız 1 Nisan günü tüm biletler 3 saatte bitti. Yedek yazdık fakat binlerce talep cevapsız kaldı. Bilet bulamayanlar siyasilerden bile torpil aradı. Başbakana konuyu iletenler oldu. Gazetelere şikayet mektupları yazıldı" diyor. Taleple ilgili ilginç bir ayrıntı da fiyatların hiç de ucuz olmaması. Bir kişilik oda 1 milyar 200 milyon, iki kişilik oda da 950 milyon liradan satışa sunuluyor. Bu rakamlarla Uzakdoğu"ya uçmak ve beş yıldızlı otellerde konaklamak mümkünken gezgin Türk turisti trenle Güneydoğu"ya akın ediyor. TCDD yetkililerine göre sefer sayısını artırmak da mümkün değil. Sözün özü: Antalya"yı Ruslara, Ege"yi Alman ve İngilizlere kaptıran yerli turist hem biraz nostalji yapmak hem de Doğu"yu keşfetmek için tren seferlerine hücum etti. Ama bu turlara katılmak için paranızın olması yetmiyor. Biraz şanslı olmak, biraz da acele etmek gerekiyor.
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11405&yorum_id=1), [web.archive.org (arşiv bağlantısı)](http://web.archive.org/web/20050116193829/http://www.aksiyon.com.tr:80/detay.php?id=11405&yorum_id=1)
