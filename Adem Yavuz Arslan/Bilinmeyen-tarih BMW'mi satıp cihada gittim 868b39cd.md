# "BMW'mi satıp, cihada gittim"

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050121013245im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050121013245im_/http://www.aksiyon.com.tr/resim/473/46.jpg" vspace="5"/>
  </p>
 </font>
 <font class="content">
  İstanbul"da meydana gelen patlamalar gözleri Afganistan, Çeçenistan ve Bosna"ya savaşmaya gitmiş kişiler üzerine çevirdi. Özellikle de itirafçı Fevzi Yitiz"in 450 Türk"ün Afganistan"da eğitim alıp döndüğünü söylemesi polisi harekete geçirdi. Peki ama kim bu mücahidler? Hangi düşüncelerle "cihad"a gittiler, neyi amaçlıyorlardı ve şimdi neler düşünüyorlar?
  <br>
  </br>
 </font>
 <br/>
 <p>
  <font class="content">
   Türkiye"den Afganistan, Çeçenistan ve Bosna"ya gidişin o günün şartları içerisinde değerlendirilmesi gerektiğini söyleyen eski mücahidler "O günlerde şartlar çok farklıydı" değerlendirmesinde bulunuyor. Gedikpaşa"da ayakkabı imalathanesi bulunan Z.Y. (35) 1993 yılında Bosna Savaşı"na katılma kararını "O zamanlar çok gençtim, medyada tecavüze uğramış, öldürülmüş çoluk-çocuk Boşnakları görünce uykum kaçıyordu. Tüm malvarlığımı satarak savaşa katıldım. Bugün durum farklı" şeklinde özetliyor.
   <br>
    <br>
     "Eğer çok gençseniz, gazetelerde, televizyonlarda sürekli tecavüze uğramış genç kızları, sniperlarla kafasından vurulmuş çocukları ve toplu mezarları görürseniz günün birinde dayanamayıp yola çıkarsınız." diyor 1993 yılında Bosna"ya giden Z.Y. (35). Z.Y. gibi Türkiye"den söz konusu ülkelere savaşmaya gitmiş olanların büyük kısmı İstanbul kökenli. İsimleri bizde saklı kalmak kaydıyla görüştüklerimiz son patlamalarla, cihada gitmiş olanlar arasında doğrudan bir ilişki olmadığını iddia ediyor. Z.Y."nin hikayesi aslında diğerlerinden biraz farklı çünkü ailecek savaşmaya gitmişler. Boşnakların maruz kaldığı katliamın, şiddetin artması üzerine önce S.Y., ardından da Z.Y. ve daha sonra da baba F.Y. savaşmak için Bosna"ya gitmiş. Ağrı Patnos"tan İstanbul"a göç edip ayakkabı imalathanesi açan Y. ailesi, ırk bağları olmamasına rağmen dini hassasiyetlerle savaşa katılmaya, Boşnaklara "ellerinden gelen yardımı" yapmaya karar verirler. Z.Y. kardeşiyle beraber aldığı BMW"sini satıp, Slovenya uçağına biner. "Mesafeler çok uzak değildi. Slovenya"da uçaktan inip otobüse binerek Hırvatistan"a, oradan da Zenitsa"ya ulaştık. Bu bölgede bulunan Boşnak direnişçilere katıldık. Zenitsa-Travnik bölgesinde yaklaşık 200 Türk"tük. 7 ay kadar Boşnak saflarında yer aldık. Bu arada kardeşim ve babam da cepheye katılmıştı ancak birbirimizi hiç göremedik. Hatta kardeşimin şehit olduğunu daha sonra öğrendim. Mezarı bugün Travnik Ali Begoviç Camii"nin avlusunda" diyor Bosna günlerini anlatırken. Takip eden günlerde "ihtiyaç kalmadığı" düşüncesiyle, beraberindeki Türk arkadaşları ile İstanbul"a dönen Z.Y. Boşnak cephesinde iken El Kaide benzeri bir yapılanmadan haberdar olmadığını söylüyor; "Türkiye"den Bosna"ya gidişler daha çok duygusaldı. Dünyanın değişik bölgelerinden, özellikle de Arap ülkelerinden gelmiş gruplar da vardı fakat bizim onlarla çok diyaloğumuz olmadı. Hatta Arap mücahidlerle çok da anlaşamıyorduk. Aramızda mezhep farkı vardı ve bizim sigara içmemizi bile acımasızca eleştiriyorlardı."
     <br>
      <br/>
      Cebinde kalan 50 markla dönen Z.Y. tekrar ayakkabı imalatı işine başlar ve hayatını kaldığı yerden sürdürür. Z.Y. bugünkü düşüncelerini "Biz tamamen duygusal nedenlerle gittik. Kardeşimi o topraklarda şehit verdim. Savaş bitince bize pasaport ve gayrimenkul teklif ettiler. Ancak biz sadece zulme karşı durmak için savaşmıştık. Başka hiçbir şeyin peşinde değildik" şeklinde ifade ediyor. Z.Y. savaştan sonra Bosna döneminden tanıdığı kişilerle diyaloğunun koptuğunu, artık kendine yeni bir hayat kurduğunu, bugün benzeri bir olayın meydana gelmesi durumunda gidip gitmeyeceği konusunda daha zor karar verebileceğini anlatıyor: "Bugün evli, çocuklu ve iş yeri sahibi birisiyim. Yanımda ondan fazla işçi çalışıyor. Sorumluluklarım var. Bugün olsaydı herhalde gidemezdim."
      <br/>
      <br/>
      "Mücahidlik manipülatif bir kavrammış"
      <br/>
      <br/>
      İstanbul"daki patlamalardan sonra polisin başlattığı operasyonlar sürdükçe Afganistan"a savaşmaya gitmiş mücahidlerde tedirginlik artıyor. Neredeyse hiçbiri konuşmayı kabul etmiyor, hatta bir kısmı yer değiştirmiş. Afganistan"a gitmiş M.O. "80"lerin sonu, 90"ların başında Afganistan"a savaşmaya gitmek teşvik edilen bir şeydi" diyor. Türkiye"den Afganistan"a gitmenin çok zor olmadığını anlatan M.O., otobüsle İran"a gittiklerini, Tahran"dan yine otobüsle Pakistan"a ulaştıklarını anlatıyor. Afgan direnişinin Pakistan"dan örgütlendiğini anlatan M.O. "Zaten o günlerde dünyanın dört bir yanından mücahidler geliyordu. Pakistan"da resmi bürolar var, siz onlara dahil oluyorsunuz, onlar da sizi eğitip cepheye götürüyordu" diyor. O günlerle ilgili düşüncelerini "Afgan mücadelesi aslında bir toplum mühendisliği dehasıydı. Amerika"nın cephede aktif desteği vardı. Amerika"nın başını çektiği Batı dünyası en büyük rakipleri Rusya"yı bir tek askerlerini cepheye sürmeden alt ettiler. Bunun için de "mücahid" kavramını üretip, "Komünizme karşı savaş" propagandasını yaptılar. Türkiye"den cepheye gitmek teşvik edilen, yasadışı geçişlere göz yumulan bir durumdu. Ancak bugün geriye dönüp baktığımda kullanıldığımızı, İslam dünyasının da manipülasyona alet olduğunu düşünüyorum" sözleriyle özetliyor. Çeçenistan"da Ruslara karşı savaşmaya gitmiş olan O.A. ise dinî duygularla gittiğini; önce Azerbaycan"a, oradan Gürcistan"a geçtiğini, sınırın Gürcistan tarafındaki Çeçen köyleri üzerinden mücahidlere katıldığını söylüyor; "1995 yılında özellikle Çeçen kökenli Türkler yoğun olarak cepheye gidiyorduk. Gidişlerde özellikle Çeçen kökenliler yer alıyordu. Ancak bir yıl sonra çatışmalar azaldı ve döndük" şeklinde konuşuyor. O.A."nın belirttiğine göre 1999 yılından sonra Rusların uyguladığı yoğun abluka nedeniyle savaşmak isteyenler Çeçenistan"a ulaşamıyorlar. Çeçen direnişçiler de dağlarda yaşamak zorunda kalmışlar. 1993 yılında İstanbul"dan Bosna"ya savaşmaya giden A.F. ise "Sırp zulmüne dayanamadığı için" savaşmaya gittiğini belirtiyor. Tuzla bölgesinde Türkiye"den gelen 75 kişilik bir birlik olduklarını dile getiren A.F. "Zulme dayanamadık ve Bosna"ya geldik. O birlikten 71 kişi şehit oldu, 4 kişi kaldık" diyor. A.F. bugün Bosna"da yaşıyor.
      <br/>
      <br/>
      Emniyet verilerine göre Türkiye"de söz konusu ülkelere savaşmaya gitmiş yüzlerce kişi var. Ancak gidiş gelişlerin hiç biri resmi kanallardan olmadığı için sayıları hakkında net bir rakam yok. Bir kısmı kendine yeni bir hayat kurup mücahidlik defterini kapatırken bir kısmı radikal akımlara katılmış. Yıllardır İslami örgütleri takip eden üst düzey bir emniyet yetkilisi mevcut durum için şu değerlendirmeyi yapıyor; "Bir kısmı sadece duygusal nedenlerle gidip gelmiş. Ancak yıllarca Afganistan"a gidip eğitim almış olan bir grup daha var. Bu grupta çok tehlikeli ve ne yapacağı belli olmayan insanlar mevcut." Gerçekten de geçtiğimiz günlerde yapılan bir operasyonla gözlem altına alınıp daha sonra serbest bırakılan bazı sanıkların ifadeleri sistemin nasıl işlediği ile ilgili enteresan bilgiler içeriyor. 17 kez Afganistan"a gidip gelmiş ve burada kamp komutan yardımcılığına, eğitmen statüsüne kadar çıkmış A.Ü. ifadesinde Afganistan"a gidişinin İslami eğitim almak amacıyla olduğunu söylüyor. A.Ü., Afganistan"a gitmeye karar verdiğini, kendisine İstanbul"dan bir arkadaşının yardımcı olduğunu anlatıyor. "Otobüsle Tahran"a geçtim. Tahran"daki Garbi Terminali"nden otobüse binerek Afganistan"a geçtim. Burada bulunan Hikmetyar"ın grubu Hizbi-İslami ile tanıştım. Bu grupların komutanı Seyfullah Eftali"ydi. Ben Tribatcan"da bulunan Cemiyet-i İslami grubuna geçtim ve Türk olduğumu, cihad etmek için geldiğimi söyledim. Onlar da bana Afgan mücahidi kimliği verdiler. Buradan arabayla ve bir süre sonra yaya olarak dağlardan sınırı geçerek Kahkiri bölgesinden Herat şehrine geçtim. Burada Seyfullah Eftali komutasındaki birliğe katılarak iki ay kadar silahlı eğitim aldım. Kahkiri kampı dağlık bölgedeydi ve bu kampta yaklaşık 150 kişi vardı. Benim olduğum dönemde Türk olarak Ahmet ve Muhammed kod isimli arkadaşlar vardı. Bu arkadaşlar Ruslarla savaşırken öldüler. Bu kampta kalaşnikof, makineli silah, hafif toplar ve havanlar hakkında teknik ve pratik eğitim aldık. Ayrıca bomba kullanımı ve imalatı eğitimi aldık."
      <br/>
      <br/>
      Eğitimini tamamladıktan sonra bir yıl daha aynı bölgede kalan A.Ü., bir yıl sonra 13 kişilik bir ekiple Pakistan"a geçip Afgan mücahidlere katılır. Celalabad Dağları"ndan Penşir Vadisi"ne geçen A.Ü. "Burada bildiğim kadarıyla 7 grup vardı. Ebu Hanife Medresesinde bir yıl kadar eğitim aldım. Değişik ülkelerden 200 kadar kişiydik. 1994" te buradaki eğitimi tamamladım. Bu dönemde de Çeçenistan sorunu başladı . Dünyanın değişik yerlerinden Çeçenistan"da savaşmak isteyenler eğitim almak için buraya geliyordu. Ben de zaman içerisinde Türkiye"den gelmiş mücahidlerle tanıştım. Cihada gelenler Deruh bölgesindeki kampta eğitiliyordu. Ben bu bölgede uzun süre kaldığım için bana kamp komutan yardımcılığı verildi. Gelenlere silahlı eğitim veriyordum" diyor.
      <br/>
      <br/>
      1994"ten sonra Afganistan"a gitmiş A.Ü. gibi çok sayıda Türk var. Ancak İran ve Pakistan"a geçişte vize istenmemesi ve geçişler için gayri resmi yöntemlerin kullanılması nedeniyle gerçekte kaç kişinin cihad ya da eğitim amaçlı bölgede bulunduğu konusunda net rakam verilemiyor. Ancak sadece duygusal nedenlerle Bosna, Çeçenistan ya da Afganistan"a gidip dönenler ise "Dün mücahiddik, bugün uyuyan hücre olarak adlandırılıyoruz. Biz aynı biziz ama değişen konjonktür bizi zora sokuyor" şeklinde konuşuyor.
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3332), [web.archive.org (arşiv bağlantısı)](http://web.archive.org/web/20050121013245/http://www.aksiyon.com.tr:80/detay.php?id=3332)
