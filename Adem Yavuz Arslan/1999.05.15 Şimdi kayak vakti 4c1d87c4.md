# Şimdi kayak vakti

*Adem Yavuz Arslan 1999.05.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yaz geldi. Ligler bitti bitiyor derken sporseverlerin yeni gözde mekanları sahiller olmaya başladı. Artık; sörf, su kayağı ve wakeboard reytingi yükselen spor dalları.
  </font>
 </div>
 <div id="newsText">
  <font class="detail-text">
   Yaz sezonu FethiyeHillside Beach Clup'te yapılan Uluslararası Su Kayağı Şampiyonası ile başladı. Son iki yıldır Türkiye'de yapılan şampiyona 69 Mayıs tarihleri arasında 10 ülkeden 35 sporcunun katılımı ile gerçekleştirildi.
   <br/>
   <br/>
   Şampiyona, üç gün boyunca su sporlarının en güzel örneklerinin sergilendiği görsel bir şölen şeklinde sürdü. Türkiye'yi uluslararası platforma taşıyan tek su kayağı şampiyonası olması yanında alanında dünyaca ün yapmış sporcuların gösterileri de yaklaşık bin kişilik izleyici grubundan büyük alkış aldı. Üç gün süren yarışlar sonunda slalom kategorisinde Çek İan Danihelka, Wakeboard kategorisinde ise İngiliz Dan Nott şampiyonluk kupasının sahibi oldu. Spordan Sorumlu Devlet Bakanı Fikret Ünlü'nün de su kayağı yaptığı yarışmalarda en çok alkış alan bölüm ise 84 yaşındaki 'Muz Corc' olarak bilinen George Blair'in çıplak ayakla yaptığı kayak gösterisiydi. Alemya Koyu'ndaki yarışlarda yarışmacılar rakipleriyle yarışmanın yanında yarış boyunca 130'a yakın figür gerçekleştirdiler. Wakeboard son yıllarda özellikle heyecan arayan sporcuların ilgi gösterdiği bir spor dalı. İyi bir wakeboard'cu sudan 4 metre yükseğe zıplayabiliyor. Sporcular 26 saniyelik iki geçiş sırasında 60'tan fazla hareket içinden kendi seçtiklerini yapıyorlar. Yarışmacıların yanında Dünya Wakeboard Şampiyonu Zane Schwenk ve Avrupa Wakeboard Şampiyonu Andy Meyenberg'in gösterileri nefes kesti.
   <br/>
   <br/>
   Uluslararası Su Kayağı Federasyonu ve Türkiye Su Altı Sporları Su Kayağı Federasyonu'nun destekleri ile gerçekleştirilen şampiyonaya dünya medyasının da ilgisi büyüktü. Eurosport, MCM başta olmak üzere Avrupa kanalları şampiyonaya büyük ilgi gösterdi. Gerek şampiyonayı izlemeye, gerekse yarışmaya gelen sporcuların ortak görüşü Türkiye'nin hiç de güvensiz olmadığı yönünde.
   <br/>
   <br/>
   Organizasyonu gerçekleştiren Hillside Kulüpleri Koordinatörü Edip İlkbahar bu konuda, " Ülke turizminin çeşitli sansasyonlarla sarsıldığı bugünlerde böyle bir organizasyonla ciddi bir tanıtım yaptık. Türkiye'nin uluslararası arenada tanıtımı bu organizasyon sayesinde en iyi şekilde gerçekleşti" diyor. Hillside Kamp Müdürü Hasan Gürsel de su sporlarının dünya genelinde büyük ilgi gördüğünü, böyle bir organizasyon sayesinde uluslararası arenada Türkiye'nin tanıtımına faydalı olduklarını söylüyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6A8E1AA891F75EBDDAE94530AE178D93?newsId=5078), [web.archive.org (arşiv bağlantısı)](http://web.archive.org/web/20141001011743/http://www.aksiyon.com.tr:80/aksiyon/newsDetail_getNewsById.action;jsessionid=6A8E1AA891F75EBDDAE94530AE178D93?newsId=5078)
