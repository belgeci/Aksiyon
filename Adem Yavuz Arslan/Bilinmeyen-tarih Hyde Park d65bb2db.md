# Hyde Park

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050302223824im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223824im_/http://www.aksiyon.com.tr/resim/299/40.jpg" vspace="5"/>
  </p>
 </font>
 <font class="content">
  Müzeler ve tiyatrolar şehri olarak bilinen Londra aslında bir parklar kentidir. 15 milyona yaklaşan nüfusu ile dev bir kent olan Londra yeşilin her tonunu bünyesinde barındıran büyüklü küçüklü onlarca parkın da ev sahibi.
 </font>
 <br/>
 <p>
  <font class="content">
   Ama şüphesiz bunlardan biri; Hyde Park önemli bir yere sahip. En eski ya da en büyük olmasından, ya da zengin bitki örtüsünden, devasa anıtlarından değil ünü. Ünü dünya üzerinde belki de hiç bir yerde başarılamayan hoşgörüye ev sahipliği yapıyor olması. Bir yer düşünün aynı anda onlarca insan konuşuyor. Hepsi bulabildikleri yüksek bir şeyin ki buna İngilizler sabun sandığı diyor, üzerine çıkmış bir şeyler anlatıyor. Gözlerinden ve ses tonlarından anlattıkları şeylere gönülden bağlı oldukları belli onlarca kişi. Hepsi avazı çıktığı kadar bir şeyler anlatıyor, biraz meraklı biraz hayran kalabalıklara.. Aslında anlatılanlara kulak kabartırsanız hepsi bir diğerine muhalif şeyler söylüyorlar. Birisi öbürünün dinine bir diğeri de ötekinin siyasi görüşüne karşı. Görüşler ve fikirler anlatılıyor bu mekanda kavgaya dökülmeden. Belki konuşulan diller bile farklı ama herkesin ortak bir değeri var bu mekanda: Hoşgörü.
   <br>
    <br>
     Burası Hyde Park’ın Speakers Corner’ı yani konuşma köşesi. Parkın Marble Arch köşesinde yer alan bir mekan. Tüm dünyadaki serbest kürsü düşüncesinin kaynağı belki de burası. Özellikle hafta sonları çok canlı bir mekan oluyor yıllardır. Bir elinde İsrail bayrağı ve avazı çıktığı kadar Yahudilik propagandası yapan Musevinin hemen yanıbaşında elinde Kur’an bulunan bir İranlı İslamiyeti anlatıyor. Öbür tarafta bir başka Hıristiyan cemaatin organizasyonu, ileride Yehova şahitlerinin sergisi. Bir diğer tarafta da Amerikan emperyalizmine karşı çıkan bir üniversite öğrencisi. Onun yanında hemen her görüşe karşı çıkan anarşistler.. (Not: Anarşistler onların kendilerine verdikleri ad.) Mekan küçük ama yüklendiği anlam büyük. Birbirine zıt, birbirine karşı görüşler bir kaç metre ara ile seslendiriliyor. Ama kimse bir diğerinin fikrine karşı değil. Konuşan onlarca kişi, onları dinleyen biraz saşkın biraz meraklı yüzlerce kişi. Bu sahne artık Londra’nın kimliğinde yer almış bir parça.
     <br>
      <br>
       Hyde Park, aslında Kral 8. Henri’nin kendisi ve ailesi için özel olarak hazırlattığı bir av mekanı imiş Orta Çağ İngilteresinde. Hyde Park 8. Henri tarafından 1536’da alınmış. Daha önceleri ise Westminster Manastır’ına ait bir bölge imiş. 17. yüzyılda ise halkın kullanımına açılmış. Yüzlerce çeşit ağaç dikilmiş 138 hektarlık alana. Çevresinin uzunluğu tam 7 km. Parkın dört bir tarafı da İngiliz tarihini tasvir eden dev taklarla süslenmiş. Doğuda Mayfair, batısında ise Kensington Gardens’le çevrilmiş. Hyde Park’ın ortasında ise bir yılan gibi uzanan The Seprentine gölü yer alıyor. Göl yazın bot turlarının kışın ise buz patencilerinin gözde mekanı. Önceleri burası yüzmek için de gözde imiş ancak son yıllarda yüzmek yasaklanmış. Güney kısmında ise Rotten Row adında popüler bir at sürme pisti var. Park dünyanın dört bir yanıyla milyonlarca dolarlık iş görüşmelerinin, ticari bağlantıların yapıldığı Westminster’ın hemen yanıbaşında. Mesai saatleri içinde resmî kıyafetler, asık suratlar içindeki insanlar mesai saati dışında bu Rotten Row bölgesinde alıyorlar solukları. Ağaçlar, sincaplar ve göl kenarında yapılan at turları gözde uğraş İngilizler için. Parkın kuzeydoğu köşesinde ise Hudson Bird Sanctuary yer alıyor. Törenler için hazırlanmış bu mekan gündüzleri görkemli kutlama ve törenlere ev sahipliği yaparken akşamları da evsiz insanların mekanı oluyor. Dev Achilles (1822) heykeli ise Dük Wellington döneminin zaferlerini anlatan kabartmalarla süslü.
       <br/>
       <br/>
       Başta da dediğim gibi Londra her ne kadar müzeler ve tiyatrolar kenti olarak bilinse de bir o kadar da parklar şehridir. Hyde Park’ın yanında Kensington Garden, Green Park, Battersea Park, Holland Park, Regents Park ve adını sayamayacağım kadar irili ufaklı parklar. Londra bir parklar şehridir çünkü parklar hayatın bir parçasıdır burada. Özellikle günlerin çok uzun ama güneşin yüzünü zaman zaman gösterdiği yaz günlerinde. Güneşin zaman zaman gösterdiği diyorum çünkü bu şehre güneş küsmüş adeta. Yaz aylarında bile güneşi ancak dakika hesapları yaparak görebiliyorsunuz. İngiliz televizyonları bizim televizyonların borsa haberleri vermesi gibi sık sık ve heyecanlı ses tonları ile hava durumu haberleri veriyor ve eğer güneşin gözükme ihtimali varsa İngilizler soluğu parklarda alıyor. Şehrin merkezinde yer alması ise Hyde Park’ı ayrıcalıklı kılıyor. Güneş biraz yüzünü gösterdigi zaman uçsuz bucaksız Hyde Park çimleri çiçek tarlasına dönüyor. Dünyanın dört bir yanından gelmiş farklı ırk ve dinlerden farklı renklerde insanlar Hyde Park’ın çimlerine hücum ediyor. Herkes güneşle hasret giderme telaşında. Güneşin olmadığı günlerde ise iş çıkışı ve sabahları aynı anda onlarca insanın spor mekanı parklar. Parkların, özellikle de Hyde Park’ın spor ve dinlenme mekanı olması dışında bir özelliği daha var; kültür merkezi hüviyeti. Geniş parklar aynı zamanda sergi, konser ya da uluslararası organizasyonlar için hazır birer arena gibi. Hyde Park ise diğer parklardan daha yoğun kültürel faaliyetlerde. Geçtiğimiz günlerde yaklaşık yüz bin kişinin katıldığı Party in The Park konserinin yanında yine geçtiğimiz hafta sonu yapılan Elton John konseri.. Önümüzdeki hafta başlayacak olan ve dünyanın dört bir yanından gelecek olan müzik gruplarının katılacağı Müzik Festivali. Yıl içine yayılmış organizasyonlar parkları şehir hayatının ayrılmaz bir parçası haline getirmiş.
       <br/>
       <br/>
       İngiltere’nin sürekli kapalı ve gri havası, pahalı ve yoğun şehir hayatı, Akdeniz insanına oranla çok soğuk olan İngiliz insanı ne kadar büyük dezavantajsa bu şehirde yaşamak için bütün streslerinizden kurtulabileceğiniz parkların bolluğu da büyük bir avantaj...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14052), [web.archive.org (arşiv bağlantısı)](http://web.archive.org/web/20050302223824/http://www.aksiyon.com.tr:80/detay.php?id=14052)
