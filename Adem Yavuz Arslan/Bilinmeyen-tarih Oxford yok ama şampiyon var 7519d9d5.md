# Oxford yok ama şampiyon var

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050119205038im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050119205038im_/http://www.aksiyon.com.tr/resim/499/22.jpg" vspace="5"/>
  </p>
 </font>
 <font class="content">
  Başarılı olmanın yolunu teknik imkanlar ve özel okullara bağlayanlara cevap Nusaybin"den geldi. Yatılı Bölge İlköğretim Okulu (YİBO) öğrencisi Barışcan Çimen bütün olumsuzlukları yenerek TÜBİTAK matematik olimpiyatlarında Türkiye ikincisi oldu. Bu  madalya, YİBO"lar ve Nusaybin tarihinde bir dönüm noktası.
 </font>
 <br/>
 <p>
  <font class="content">
   Güneydoğu"nun asfaltı eriten sıcağına Mezopotamya"nın tozu toprağı da eklenince oluşan boğucu havada Nusaybin"e ulaşırsanız yalın ayak oradan oraya koşturan yüzlerce çocuk karşılar sizi. Güneydoğu"yu yakından tanıyorsanız bu manzara sizi hiç şaşırtmaz; çünkü Urfa"dan Hakkari"ye kadar benzer sahneler vardır. Her köşe başı, her sokak, her su birikintisi ve her boş arazi çocuklar tarafından işgal edilmiştir; okulda olması gereken yüzlerce genç, yollarda volta atmaktadır. "Bu çocuklar ne yapıyor? Neden kimse okula gitmiyor?" diye kime sorsanız size İbrahim Tatlıses"in Televole"lere malzeme olmuş sözünü hatırlatır; "Oxford vardı da biz mi gitmedik."
   <br>
    <br>
     15 yıl boyunca süren terör hadiseleri yüzünden göz ardı edilen eğitim, daha doğrusu eğitimsizlik bölgenin en büyük sorunu. On binlerce öğrenci eğitim imkanından yoksun; vaziyet giderek düzelse de kız öğrencilerin okula gitmek gibi bir lüksü yok. Coğrafyanın dağlık ve dağınık, okulların yetersiz, öğretmenlerin eksik, özel okulların da yok denecek kadar az olması nedeniyle ortaya eğitimde pek de parlak bir tablo çıkmıyor bölgede. Gerek üniversite gerekse kolej sınavları sonuçlarına göre en başarısız iller sıralamasında Güneydoğu Anadolu illeri son sıraları paylaşıyor. Fakat bu karamsar tablo geçtiğimiz günlerde Nusaybin"den gelen bir haberle biraz olsun dağıldı. Nusaybin Yatılı İlköğretim Bölge Okulu"nda okuyan 13 yaşındaki Barışcan Çimen, TÜBİTAK Ulusal İlköğretim Matematik Olimpiyatlarında 2. olarak gümüş madalya almıştı. TÜBİTAK yarışmalarından derece almak Ankara ve batısındaki iller için normal kabul edilebilen bir durum. Ancak derece alan öğrencinin Nusaybin"de bir yatılı bölge okulunda olması, okulunun da ilk altmışta yer alan tek devlet okulu olması dikkate alınması gereken bir ayrıntıydı. Üstelik Nusaybin tarihinde ilk kez bir öğrenci Türkiye genelinde derece alıyordu.
     <br>
      <br>
       YİBO"daki gizli yetenekler
       <br/>
       <br/>
       Kısa adıyla YİBO yani yatılı bölge ilköğretim okulları Türkiye"nin kırsal kesiminde neredeyse hayatın ayrılmaz bir parçası. Yüzlerce öğrenci köylerinden, mezralarından gelip bu okullarda eğitim-öğretimlerine devam ediyor. İşte Güneydoğu Anadolu için sıra dışı başarının aktörü Barışcan Çimen de böyle bir okulda, Nusaybin YİBO"da okuyor. 13 yaşındaki Barışcan"ın bütün eğitim öğrenim hayatı Nusaybin YİBO"da geçmiş. Parlak bir öğrenim geçmişi var ve "takdir" derecesi ile bitirmediği bir dönem yok. İl birincilikleri, bölge şampiyonlukları var fakat bugüne kadar aldığı en büyük derece TÜBİTAK Matematik Olimpiyatlarında Türkiye ikinciliği. Başarısı için "Ekstra bir çabam olmadı" diyor Barışcan son derece mütevazı bir tavırla, "Ben zaten düzenli ders çalışıyorum. Matematiği de bir oyun olarak görüyorum. Problem çözmek bilmece çözmek gibi bir şey. Zaten sınava da heyecanımı yenmek, kendimi denemek için girmiştim" diyor. Barışcan başarısının çok abartılmayacak bir konu olduğunu düşünse de çözdüğü sorular elde ettiği derecenin tesadüf olmadığını gösteriyor. Barışçan, matematik öğretmeni olan annesi Meryem Çimen"in bile çözemediği problemleri çözüyor. Derece aldığı yarışmada sorulan sorular da ilköğretim öğrencileri için değil, üniversite seviyesindeki öğrenciler için hazırlanmış. Öğrencinin üretkenliği ve çözüm sunabilme becerisini sınamaya yönelik olan matematik olimpiyatlarında 24 sorudan 16 net doğru cevapla kendisinden beklenmeyen bir başarıya imza atmış Nusaybin"in gurur duyduğu öğrenci. Her soruya verdiği cevabın bir sayfayı bulduğunu söyleyen Barışcan, "Yarışmalar zamanı kullanma, kavrama ve alternatif çözüm üretme konusunda öğrencileri sınamaya yönelikti" diyor. Barışcan aslında Nusaybin"de bulunan 28 bin öğrenci içerisinde şanslı azınlığı temsil ediyor. Matematik zekasını, öğretmen olan anne ve babasının ilgisi ve yoğun destek veren rehber öğretmeninin özverisi ile birleştirme imkanına sahip. Bölge şartları düşünüldüğünde aslında iki çocuklu öğretmen bir aileye mensup olmak bile onun için büyük avantaj. Sınıf arkadaşları ortalama on çocuklu ailelere mensup. Çoğunluğu ya aile bütçesine katkıda bulunmak için çalışıyor ya da bütün gün Nusaybin"in tozlu sokaklarında oyun oynuyor. Hiç birinin ders alma ya da özel dershaneye gitme şansı yok. İyi bir fizikçi olmayı planlayan Barışcan"ın başarısında hiç kuşkusuz rehber öğretmeni ve devam ettiği dershanenin büyük katkısı var.
       <br/>
       <br/>
       Nusaybin Sur Dershaneleri özverili öğretmen ve idarecileriyle bölgede büyük sorunları olan bu ilçede önemli işler başarmış. Öyle ki gerek Kaymakam Ömer Ulu, gerekse İlçe Milli Eğitim Müdürü M. Kemal Yaşar, Sur Dershanelerinin ticari bir kurum olmasına rağmen özverili çalışmalarıyla Nusaybin"de eğitim adına önemli adımlar attığının altını çiziyor. Barışcan"ın rehber öğretmeni Mustafa Sünger, öğrencileri sadece düzenli çalışmayla yönlendirdiklerini, ekstra bir program uygulamadıklarını söylüyor. Sünger"in verdiği bilgiye göre dershanede kişiye özel programlar yapılıyor, öğrenci motive edilip, çalıştığı branşı sevmesi sağlanıyor. "Dönem aralarında da genel tekrar programları uyguluyoruz. Her öğrencinin durumunu haftalık olarak ailesiyle istişare ediyoruz. Ama temel prensibimiz öğrenciye dersini sevdirmek" diye konuşan Mustafa Sünger, okul, aile ve dershane üçgeninde yaşanan uyumun başarıyı getirdiğine işaret ediyor. Kazandığı ödül, okuduğu okul ve yaşadığı şehir göz önüne alındığında, Barışcan, kafanızda canlandırdığınız "çalışkan öğrenci" tiplemesine pek de uymuyor. Sürekli ders çalışan, hiç arkadaşı olmayan bir öğrenci beklerken; masa tenisi oynayan, yüzmeye giden, son derece aktif bir öğrenci karşımıza çıkıyor.
       <br/>
       <br/>
       Barışcan başarılı olmanın çok çalışmakla değil planlı ve organize çalışmakla mümkün olacağının da bir örneği. Spor yapmaktan, arkadaşlarıyla top oynamaktan ya da gezmekten vazgeçmiyor ama aynı zamanda planlı çalışarak da rekor denebilecek dereceler elde edebiliyor. Barışcan, şartlar elverişsiz olsa da planlı çalışma, aile ve okul desteği ile son derece başarılı olunabileceğini ispatlıyor.
       <br/>
       <br/>
       Kördüğüm bir eğitim
       <br/>
       <br/>
       Her ne kadar Barışcan iyi bir örnek olarak önümüzde dursa da Nusaybin"de eğitim adına hoş bir tablo yok. Okul çağında 28 bin öğrencisi olmasına rağmen sadece bir tane lise var. Halkın desteği ile yapılmış İmam Hatip Lisesi öğrenci olmadığı için, Endüstri Meslek Lisesi de tercih edilmediği için kapanma noktasına gelmiş. Dört adet özel dershanenin bulunduğu şehirde özel öğretim kurumu yok. Resmi nüfusu 85 bin, gayri resmi nüfusu 100 bine yakın olan Nusaybin"de yeterli öğretmen yok, gelen öğretmelerin büyük bir kısmı branş öğretmeni değil. Branş öğretmenleri de en kısa sürede tayinini alarak bölgeden ayrılmak istiyor. İyi niyetli çalışmalara rağmen alınacak çok yol var. Kaymakam Ömer Ulu, 4 yıl önce tayin olup geldiğinde acil yapılacaklar listesinin başına eğitim sorunun çözümünü almış ve aşama aşama başarı da sağlamış. Terör örgütünün bir zamanlar halk isyanı başlatacak kadar hakim olduğu bu şehirde şimdi bile kemikleşmiş bir sempatizan grubun mevcudiyetini sürdürdüğü göz önüne alındığında eğitime öncelik vermek elbette kolay olmamış. Ama Kaymakam Ulu ve ekibi azimle eğitim seferberliğini sürdürmüş. Ulu ilk iş olarak mevcut okullarda hüküm süren bölünmüşlüğü ortadan kaldırmayı hedeflemiş; "Okullar yerli ve yabanı öğretmenler olarak ikiye bölünmüştü. Öğrenciler arasında da bölünmüşlük yaşanıyordu. Biz bu ayrımları ortadan kaldırıp eğitmen kadro içerisinde kaynaşmayı sağladık. Bu kadro ile onlarca toplantı yapıp tek tek sorunlarını dinledik. 450 olan öğretmen sayımızı 900"e kadar çıkardık".
       <br/>
       <br/>
       Eğitim için yapılan bu çalışmalar kısa sürede sonuç vermiş ve lise mezunları arasında üniversiteye girme oranında yüzde 300 artış sağlanmış. Bu bile başarı sayılmayabilir çünkü yüzde üç yüz artmış hali yüzde 8. Yani her yüz öğrenciden ancak 8"i üniversiteye gidebilmiş. Ülke genelinde düzenlenen kampanyalarla ilçe merkezinde bulunan 9 ilköğretim okulunda bilgisayar laboratuvarları oluşturulmuş, kütüphaneler açılmış. Okul çağında olup da okula gönderilmeyen çocuklar tek tek tespit edilmiş ve aileleri ile birebir görüşmeler yapılmış. 8 bin aile ile yüz yüze görüşüp, çocuklarını okula yollamalarının faydalarını anlatmış Ulu ve ekibi. Hatta eğitim seferberliğini desteklemesi için müftü de devreye sokularak "ilim tahsil etmenin fazileti" anlatılmış camilerde. Huzur ortamının devam etmesi durumunda sorunun aşama aşama çözüleceğine inandığını söyleyen kaymakam Ulu"ya göre Nusaybin"de açılacak bir fakülte ya da yüksekokul çok şey değiştirecek: "Bölgede nüfus ortalaması çok genç. Alt yapıyı sağlamaya çalışıyoruz. Nusaybin"de açılacak bir yüksekokul, sokaktaki gençleri kazanmamıza yardımcı olacak."
       <br/>
       <br/>
       İstanbul"dan gelen ve olaya dışarıdan bakan birisi olarak bize küçük adımlarmış gibi gelen ancak bölge için devrim niteliğindeki gelişmelere rağmen yapılacak çok şey var. İlçe Milli Eğitim Müdürü M. Kemal Yaşar"ın verdiği bilgiye göre bin 500 kişi kapasiteli tek lisede 4 bin öğrenci var ve ilçenin zeki öğrencileri de başka şehirlere gidiyor. Her gün yüz öğrencinin Anadolu liselerinde eğitim görebilmek için yakın illere 120 km yol teptiklerini anlatan Yaşar "Çok zeki öğrenciler var. İmkan verildiği takdirde çok başarılı olacaklar. Ancak bölgenin şartları malum. Zorlu kış şartlarında bu öğrenciler yollarda perişan oluyor" diyor.
       <br/>
       <br/>
       Milli Eğitim Müdürü de kaymakam Ulu gibi Sur Dershanelerinin ilçe eğitimine büyük katkısı olduğunu söylüyor. Gerek Barışcan"ın aldığı derece gerekse mülki amirlerin ısrarla Sur Dershanesi"nin rehberlik hizmetlerine yaptığı atıftan sonra "Bu başarının sırrı nedir?" diye dershane müdürü Osman Gültekin"in kapısını çaldık. 2. şube açma hazırlıkları içinde olan dershanenin 1997"den bu yana bölgede önemli hizmetleri yerine getirdiğini, eğitimin gelişmesi için tüm kadro halinde özveriyle çalıştıklarını anlatan Gültekin, "Lise çağında binlerce genç vardı ama rehberlik hizmeti alacakları kurum yoktu. Önce üniversite bilincinin yerleşmesi için çaba sarf ettik. Tüm yıl boyunca öğrencilere ve ailelerine yönelik seminerler, kurslar düzenledik. Tiyatro, halk oyunları ve konserler organize ettik. Biz olaya bütüncül baktık hatta ekonomik durumu kötü ailelere gıda yardımında bile bulunduk" şeklinde özetliyor çalışmalarını. Gültekin"e göre bir dönem alternatif çözümler arayan gençler şimdi kaliteli üniversitelere nasıl gireceklerini planlıyor.
       <br/>
       <br/>
       Barışcan Çimen, okul sayısından nitelikli öğretmene, ailelerin çocuklarını okula göndermemesinden teröre kadar onlarca sorunla boğuşan bir ilçeden, Türkiye"nin en uç noktasında bulunan bir yerleşim yerinden çıkıp kolej öğrencileriyle yarışarak derece aldı. Küçük gibi gözüken bu adım bile bölgenin değişen talihinin ve uygun şartlar sağlanırsa başarının geleceğinin bir delili olarak önümüzde duruyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11643&yorum_id=1), [web.archive.org (arşiv bağlantısı)](http://web.archive.org/web/20050119205038/http://www.aksiyon.com.tr:80/detay.php?id=11643&yorum_id=1)
