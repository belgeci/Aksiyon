# Tehlike dalga dalga geliyor

*Adem Yavuz Arslan 2001.08.04*

<div>
 <p class="spot">
  Baz istasyonlarının standartlara uygun yapıldığı zaman insana en az zararı vereceğini söyleyen  Boğaziçi Üniversitesi Elektronik Fakültesi'nden Prof  Dr Selim Şeker, "Evde kullandığımız traş makinesinden bilgisayara kadar her elektrikli  alet radyasyon yayar ama bu bir anda insanı kanserden öldüren cinsten değildir.
 </p>
 <p class="metin">
 </p>
 <p class="metin">
  Radyasyon tehlikesi Çernobil kazasıyla, baz istasyonları da cep telefonlarının hayatımızın ayrılmaz parçası haline geldiği son 5 yıldan bu yana gündemimizde. Çernobil kazası olup radyasyon tehlikesi kapımıza dayandığı zaman 'Türklere bişeycik olmaz' diyen devlet erkanı başta olmak üzere pek dikkatimizi çekmemiş, ciddiye alma ihtiyacı hissetmemiştik. Baz istasyonlarının zararlı olduğu yönündeki tartışmalarda şebekeyi kuran firmaların zarf içinde uzattığı yeşil dolarları görüp 'Ne radyasyonu! Yok canııım' moduna girmiştik. Ancak geçtiğimiz günlerde sonuçlanan bir çalışma kazın ayağının hiç de öyle olmadığını gösterdi. Prof. Dr.Osman Çerezci başkanlığında  Sakarya Üniversitesi Elektromagnetik Kirlilik-Kontrol-Koruma Merkezi tarafından yapılan ölçümlerin sonuçlarına göre İstanbul elektromanyetik kirlilik alarmı veriyor. Özellikle Küçük Çamlıca 'da yapılan ölçümlerde elektromanyetik kirlilik 32 voltmetre olarak tespit edildi. FM frekanslarında aşılmaması gereken Avrupa Topluluğu limiti ise 28  volt/metre. Yani tehlike sınırının üzerinde.
 </p>
 <p class="metin">
  Uçağı bile düşürebilir
 </p>
 <p class="metin">
  Çalışmayı yürüten Prof. Dr. Osman Çerezci de elde edilen sonuçlara göre ciddi anlamda radyasyon tehlikesi ile karşı karşıya olduğumuzu teyit ediyor. Ancak Çerezci'ye göre asıl sorun her yerden yağan radyasyon gerçeğinin dikkate bile alınmaması; " Radyasyon konusu ciddiye alınmıyor. Oysa geçmişte gördük ki  elektromanyetik kirliliğin yüksek olduğu yerlerde uçak bile düşebiliyor, bilgisayarlı arabalarda nedensiz kilitlenmeler ve kazalar meydana gelebiliyor. İnsan sağlığı üzerinde yaptığı tahribat da bilimsel olarak ortaya kondu. Durum böyle olmasına rağmen evlerin önünden yüksek gerilim hatları geçiriyor, televizyon ve radyo antenlerini gelişigüzel yerleştiriyoruz; yerleştirirken standartlara uymuyoruz. Heryere yerleştirdiğimiz baz istasyonları da ayrı bir sorun." Çerezci ayrıca elekromanyetik  kirliliğin  duyu organları ile fark edilmediği için kimsenin gündemine girmediğini söylüyor ve uyarıyor; "Elektromanyetik kirlilikten olumsuz etkilenme hemen ortaya çıkan bir durum değil. Ancak yapılan çalışmalar gösterdi ki özellikle çocuklar ve hamile kadınlar üzerinde olumsuz etkisi had safhada. Bu bakımdan değerlendirme radyasyonun  tek  bir sayısal doz değeri için değil, zaman içinde kümülatif etkisi dolayısı ile yapılmalıdır. "Anayasanın 56. maddesine göre herkes sağlıklı bir yaşam hakkına sahip, ancak  Prof. Çerezci başkanlığındaki ekip tarafından yapılan ölçümlerin sonuçlarına göre ilk etapta yüzbini aşkın insanın yaşam hakkı alenen ihlal ediliyor. Küçük ve Büyük Çamlıca  tepelerine yakın Yavuztürk, Emniyet, Bulgurlu, Kirazlıtepe, Güzeltepe, Altunizade, Burhaniye ve  Ferah mahallelerinde yaklaşık 160 bin kişi yaşıyor. Bu insanlar Çamlıca tepelerine  yerleştirilen  tv ve radyo vericilerinden yayılan ve tehlike sınırının üzerinde olan radyasyon ile karşı karşıya. İstanbul'un değişik noktalarından testler yaptıklarını ancak en yüksek oranın Çamlıca'da çıktığını söyleyen Prof. Çerezci, "Çamlıca'ya yakın oturan birisinin 6 ayda maruz kaldığı radyasyona Taksim'de otaran bir kişi ancak 10 yılda maruz kalıyor" diyor. Çerezci'nin dikkati çektiği tv- radyo vericisinin yol açtığı risk sadece Türkiye'nin değil, dünyanın da gündeminde yer ediyor. ABD Oregon Üniversitesi'nden Dr W Morton yaptığı araştırmada Oregon  radyo  antenine yakın evlerde kanserin arttığını ortaya çıkarmıştı. Bir başka çalışma da  Sdney 'de Dr Bruce Hocking tarafından yapılmış ve tv vericilerine 4 km.lik daire içerisinde  oturan çocuklarda lenfatik löseminin yüzde 50 arttığı belirlenmişti.
 </p>
 <p class="metin">
  Okul bahçesine baz istasyonu
 </p>
 <p class="metin">
  Elektromanyetik kirlilik oluşturmada bir başka etkili faktör de baz istasyonları. Baz istasyonu; GSM iletişimin kapsama alanını genişletmek için bina çatılarına kurulan, genellikle beyaz renkli ve kutu şeklinde, 4 metre boyunda, iki çubuk antenle bir çanak antenden oluşan ve mikrodalga yayan cihaza verilen ad. Sayıları giderek artıyor. Telsim ve Turkcell' in şu ana kadar yerleştirdiği 25 bin baz istasyonuna GSM 1800'ün de devreye girmesiyle eklenecek yaklaşık 40 bin baz istasyonuyla birlikte toplam sayı 65 bini bulacak. Bu da mevcut kirliliğin  daha da artması anlamına geliyor. Aslında sorun baz istasyonlarının çokluğunda değil, standartlara uygun olmamasında. GSM firmaları şu ana kadar buldukları her yere baz  istasyonu  yerleştirdiler; balkonlara, okul bahçelerine, evlerin çatılarına. Konuyla ilgili standartlara göre bir baz istasyonunun 35 metre yüksekliğinde bir kulenin üzerinde olması, ışınlarının direkt olarak hiç bir insanı etkilemeyecek açıda yerleştirilmesi gerekiyor.
 </p>
 <p class="metin">
  Baz istasyonlarının standartlara uygun yapıldığı zaman insana en az zararı vereceğini söyleyen  Boğaziçi Üniversitesi Elektronik Fakültesi'nden Prof  Dr Selim Şeker, "Evde kullandığımız traş makinesinden bilgisayara kadar her elektrikli  alet radyasyon yayar ama bu bir anda insanı kanserden öldüren cinsten değildir. Etkileri yıllar sonra çıkar. Cep telefonu baz istasyonları da öyle. Yüksek miktardaki elektromanyetik kirlilik insanın beyni başta olmak üzere bütün vucudunun dengesini bozar. Hatta uçakların bile düşmesine neden olur" diyor. Radyasyon konusunda yeterince bilinçli olmadığımızın altını çizen  Şeker,  radyasyon meselesinin sadece baz istasyonuna indirgenmemesi gerektiği görüşünde.
 </p>
 <p class="metin">
  Çocuklar radyasyonla büyür !
 </p>
 <p class="metin">
  Elektromanyetik kirlilik ve baz istasyonları konusunda şu ana kadar çok şey  söylendi, gösteriler yapıldı, sivil toplum kuruluşları eylemler yaptı. Oluşturulan komisyonlar baz istasyonlarının ve elektromanyetik kirlilik nedeni olabilecek cihazların insan sağlığı üzerindeki etkilerini araştırdı. Bu araştırma komisyonlarından birisi de İstanbul Tabib Odası öncülüğünde  Prof. Nesrin Seyhan, Prof. Tunaya Kalkan  ve Prof. Hilmi Sabuncu başkanlığında  oluşturulanıydı. Heyet baz istasyonlarının insan bedeni üzerindeki etkilerini detaylı bir raporla ortaya koydu. Hamile kadınların ve çocukların öncelikli risk sınıfına alındığı rapora
 </p>
 <p class="metin">
  göre baz istasyonlarının kesinlikle okul, kreş, hastane ve parklar gibi toplu yaşam alanlarından  uzak  tutulması gerek. Ancak Türkiye'de bu uyarılara kulak asan yok. Kreşlerin ve hastanelerin yanına baz istasyonu yerleştirildi. Haber yayınlandığı ana kadar eğer birileri kaldırmış olmazsa Galatasaray Üniversitesi'nin duvarında, Bilgi Üniversitesi'nin duvarında, Fındıklı İlköğretim Okulu'nun karşı kaldırımında, Taksim İlkyardım Hastanesi'ne ve yanında bulunan bir kreşe karşıdan bakan bir binanın duvarında, Koşuyolu  Kazım İşmen Lisesi çatısında, Şişli Motor Meslek Lisesi çatısında, Zeynep Kamil İlköğretim Okulu yanında ve bunlara benzer pekçok yerde baz istasyonu görmeniz mümkün. Aslında bilimsel raporlara bir destek de İstanbul Sulh Hukuk Mahkemesi'nden geldi. Halk Bankası Aksaray Şubesi çalışanlarının bankanın yakınına kurulan baz istasyonunun sağlıklarını olumsuz etkilemesi ile alakalı davasında bilirkişi heyetini oluşturan üç öğretim üyesi buradaki baz istasyonunun TSE ve manyetik  alan standartlarına uymadığını ve bu şekilde çalışmasının insan sağlığı üzerinde olumsuz  etkileri olduğunu belirtti. Bu karar diğer mahkemeler için emsal teşkil edebilecek. Özellikle İstanbul'da ciddi anlamda bir elektromanyetik kirlilik alarmı veriliyor. Önümüz-arkamız, sağımız-solumuz radyasyon yayan  cihazlarla doldu. Gerek Prof. Şeker, gerekse de Prof. Çerezci  ısrarla şu gerçeğin altını çiziyor; "Elektrikli herşey zaten radyasyon yayıyor, birde yanlış ve standartlara uygun olmadan dikilen televizyon vericileri ve radyo istasyonları ile baz istasyonları eklenince sağlığımız adına endişe edilecek bir durum ortaya çıkıyor. Uzun vadede ciddi sağlık sorunları yaşanabilir; ayrıca yüksek miktardaki elektromanyetik kirlilik başımıza uçak bile yağdırabilir."
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020325035203/mailto:ademyavuz@aksiyon.com.tr">
   ademyavuz@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/348/haberler/2.htm), [web.archive.org (arşiv bağlantısı)](http://web.archive.org/web/20020325035203/http://www.aksiyon.com.tr:80/2001/348/haberler/2.htm)
