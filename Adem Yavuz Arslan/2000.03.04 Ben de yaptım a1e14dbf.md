# "Ben de yaptım"

*Adem Yavuz Arslan 2000.03.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye, 1999 yılı istatistiklerine göre  dünya yolsuzluk sıralamasında Avrupa'da birinci, tüm dünya genelinde de 54. sırada.
  </font>
 </div>
 <div id="newsText">
  <font class="detail-text">
   Bu rakamlar bizim 'hayatımızın bir parçası' olarak gördüğümüz yolsuzluk ya da 'işi kılıfına uydurma' olayının uluslararası arenadaki ifadeleri. Bu 'başarı' yüzümüzün kızarmasına yetecek yetmesine de önce kızarabilecek bir yüz bulmak gerek. Herkesin kanıksadığı, beşikten mezara kadar hayatımızın bir parçası haline gelen 'rüşvet ve yolsuzluk'tan rahatsız olup 'kızaracak' yüzler bulmaya çalışan bir hareket başladı geçtiğimiz günlerde: Yolsuzlukla Mücadele Hareketi. Henüz çapları küçük, ciddi organizasyonları yok. Ancak hedefleri büyük. Hareketin sözcüsü Mehmet Öztürk'le kronik rahatsızlığımız 'yolsuzluğu' konuştuk...
   <br/>
   <br/>
    Kavramların içinin boşaltıldığı bir dönemde yolsuzluk gibi subjektif bir konuda mücadele hareketi başlatıyorsunuz. Sizin mücadeleye başladığınız yolsuzluk nasıl bir şey ya da yolsuzluğu siz nasıl tanımlıyorsunuz?
   <br/>
   <br/>
   Pantalonunuza bulaşan lekenin tanımını yapmaya gerek yoktur. Kirletmiştir ve temizlenmesi gerekir. Ortada herkesin rahatsız olduğu somut bir kavram var. Bizim kişilerle ya da şirketlerle uğraşmak gibi bir derdimiz yok, biz ahlak çöküntüsü ile uğraşıyoruz.. Halk zaten birebir işin farkında, medya da kendi ölçüleriyle mücadele ediyor. Biz farklı bir hareket başlatıp orijine gençliği alıyoruz. Amacımız üniversite gençliği ile Türk aydınını bir çatı altında birleştirmek. Bir çok aydın yolsuzluk kaynağından besleniyorsa onların bize bir faydası olmayacaktır.
   <br/>
   <br/>
    Sizin ortadan kaldırılması için mücadele edeceğiniz yolsuzluktan beslenen kesimler var. Onlar sizin hareketinizi engellemek isteyecek doğal olarak.
   <br/>
   <br/>
   Biz toplantılarımıza hepsini çağıracağız. 810 kişinin haricinde bizi destekleyecek aydın sayısı belli. Çünkü beslendikleri kaynak belli.
   <br/>
   <br/>
    O kaynak nasıl bir şey?
   <br/>
   <br/>
   Toplumun bildiği bir şey. Maaşınızı yolsuzluk yapan kişiden alırsanız o yolsuzluk yapanı desteklemiş olursunuz. Ben bire bir çıkıp da kimsenin bu hareketi desteklemesini beklemiyorum. Üniversite gençliği, kalemini satmadan bu memleketi düşünen insanlar bizim hedef kitlemiz.
   <br/>
   <br/>
    Ekonomik bağımsızlığa ve yaptırım gücüne sahip olmayan bir gençlik bunu nasıl çözecek?
   <br/>
   <br/>
   Kore'deki öğrenci olaylarına bir bakın. Gençliğin oradaki amacı polisi taşlamak değil, gerçekte toplumsal sorunların çözümüne katılmak. 1980'den sonra Türkiye'de üniversite gençliği sindirildi. Buna üniversite gençliğinin el atması gerek. Öncelikle babasını sorgulaması gerekli. Ödediği verginin nereye gittiğini sormalı.
   <br/>
   <br/>
    Sineklerle uğraşmak yerine bataklığı kurutmak istediğinizi söylüyorsunuz. Peki kurutmayı düşündüğünüz bu bataklığın ebatları hakkında bir bilginiz var mı?
   <br/>
   <br/>
   Büyüklüğünü düşünmek bile istemiyorum.
   <br/>
   <br/>
    Büyüklüğünü bilemediğiniz bir konuda nasıl çözüm üreteceksiniz?
   <br/>
   <br/>
   Bakın Türkiye'nin her yerinde problem var. Milli Eğitim Bakanlığı'ndan Adalet Bakanlığı'na, Sağlık Bakanlığı'na kadar her alanda yolsuzluklar diz boyu. Bunları tek tek arayıp bulmak savcının görevi. Bizim görevimiz vatandaşı yetiştirmek.
   <br/>
   <br/>
    Gençliğin içinde bulunduğu durum ortada. Hatta kimlik bunalımında. Gençliği nasıl harekete geçirmeyi planlıyorsunuz?
   <br/>
   <br/>
   Ben şuna inanıyorum ki 1960'ta, 1980'de de gençlik, görüşü ne olursa olsun ezildi. Benim için insanların görüşü çok önemli değil, bu ülke için mücadele veren herkese saygı duymak gerekli. Türkiye'deki tüm hareketler üniversite gençliği ile başlar ve onunla biter. Aydınların ve basının da desteğini alırsak hiç bir sorun kalmayacaktır. Biz hiç bir siyasi görüşün bu harekete egemen olmasını istemiyoruz.
   <br/>
   <br/>
    Aynı söylemleri kullanan 38 dernek var. Sizin farkınız ne olacak? Neden onlara katılmak yerine ayrı bir hareket başlattınız?
   <br/>
   <br/>
   Onlar hep bir kesimin sözcüsü gibi çalışıyor. Bizim hareketimizin içinde ise kesinlikle siyaset yok, siyasi görüşü olan bizimle çalışamaz. Dizimize kadar çamura battığımızı görmemiz lazım.
   <br/>
   <br/>
    Bir kurucular konseyiniz var ve bu konseyde ulusal kahramanlara ihtiyacınızın olduğunu söylüyorsunuz. Herkesin kapısının önünü temizlemesini öğretmek daha mantıklı değil mi? Neden bir kahraman bekliyorsunuz?
   <br/>
   <br/>
   Maalesef Türkiye'de hiç kimse gazetelerin tamamını okumaz, bunun için ulusal kahramanlara ihtiyacımız var. Yalçın Bayer'lere, Umur Talu'lara, Bekir Coşkun'lara, sürekli gözönünde olan insanlara ihtiyacımız var.
   <br/>
   <br/>
    Bu iş için kimlerle görüştünüz?
   <br/>
   <br/>
   Yalçın Bayer bu konuda bize yardımcı oldu. Umur Talu ile görüştük. Fatih Altaylı'ya ulaşamadık. Ayrıca basından da fazla destek bulamadık. Bence bir süre sonra aleyhlerine dönebilecek bir hareket olarak gördüler.
   <br/>
   <br/>
    Bu hareket medyanın aleyhine nasıl dönebilir ki?
   <br/>
   <br/>
   Bu hareket herkesin aleyhine dönebilir. Türkiye'de sadece yolsuzluk yapmak şart değil ki. Eğer yolsuzluğa seyirci kalmışsanız siz de suçlusunuz, ben de suçluyum. Sadece nedenlerini araştırıp ilk okuldan üniversiteye kadar herkese anlatmalıyız yolsuzluğun ayıp, günah ve haksızlık olduğunu. Eğer bunu anlatamazsak bir süre sonra yolsuzluğu da kanunlarla korumaya başlarız. Bunu yapıyoruz da.
   <br/>
   <br/>
    Türkiye'de herkes sizin yapmak istediğiniz şeyleri söylüyor. Herkes bir şeyi tespit etmiş ama çözüm yok. Temeldeki sorun nerede?
   <br/>
   <br/>
   Herkes bireysel hareket ediyor.
   <br/>
   <br/>
    Türkiye son yolsuzluk istatistiklerine göre Avrupa'da birinci, dünyada da 54'üncü; her yıl daha da kötüye doğru gidiyor. Gürcistan'da yolsuzlukla mücadele bizzat Şevardnadze tarafından başlatılıyor ve başarılı oluyor. Size göre bizde neden böyle toplu bir hareket başlamıyor?
   <br/>
   <br/>
   Bizde sistemin kendisi problem üretiyor. Asıl sorun burada zaten; bu yasayı kime yaptıracaksınız .Yani bir kişi kalkıp da 'Daha ne yapacaksınız, adamın bankasını elinden aldınız' deyip, devlete iki üç tane tabela teslim ettikten sonra iki üç milyar götürüp gidiyorsa ve bu kişi devletin başı tarafından korunuyorsa ve bu kişinin 'aile fotoğrafında' üç dört tane banka batırmış birileri bulunuyorsa. Bence problem burada başlıyor. Sistemi sorgulamak zorundayız. Türkiye'de sistemin sorgulanması lazım. Vatandaşın bu noktada yakasına yapışması lazım.
   <br/>
   <br/>
    Vatandaş neden hareket etmiyor sizce?
   <br/>
   <br/>
   Nasıl etsin ki! Ne zaman vatandaş hareketlense başı darbelerle ezildi. Millet ne zaman kafasını kaldırıp gerçekleri görmek isterse kafası eziliyor.
   <br/>
   <br/>
    Siz harekete geçirmek istiyorsunuz, bu arada sizin kafanızı ezerlerse?
   <br/>
   <br/>
   Birilerinin bu yolda çile çekmesi lazım, biz talibiz. Yani siz çile çekmeyeceksiniz, ben çile çekmeyeceğim ne olacak halimiz. Benim memurum işini bilir zihniyeti bizi buralara getirdi. Şimdi de 'benim ailem' zihniyeti bir yerlere götürecek. Birileri bizim çocuklarımıza borç bırakarak aldığımız borçları birilerine peşkeş çekiyorsa oturup düşünmek gerek. Ben üniversite gençliği ayaklansın demiyorum. Üniversite gençliği kendine bırakılan borcun hesabını sorsun. Gözünüzü kapayıp bana dokunmayan bin yaşasın derseniz şimdiden kaybettiniz demektir. Biri 32 dolara veriyorken diğeri 100 dolara veriyorsa ve biz diğerinden almak için 100 dolara verilenden almak için bir başbakan yardımcısı anormal çaba gösteriyorsa bunun altında bir şeyler aramak gerek. Bu Avrupa'da olsa hükümetler düşer, insanlar cezaevlerine girer. Sadece birilerine rant sağlamak için yapılıyor bir sürü şey; aslında millet uyanmış.
   <br/>
   <br/>
    Ama hareket etmiyor?
   <br/>
   <br/>
   Evet hareket etmiyor. Yani Türkiye'de demokrasi gelecek ve insanca yaşayacaksak üniversite gençliğinin konuşması lazım.
   <br/>
   <br/>
    Kimler var bu harekette?
   <br/>
   <br/>
   Doktorlar, öğretim üyeleri, emekli askerler var, her kesimden yaklaşık bin kişi var.
   <br/>
   <br/>
    Bu bin kişi hiç bir biraraya geldi mi ya da bir hareket yaptınız mı?
   <br/>
   <br/>
   İlk organizasyonumuz önümüzdeki ay Arı Grubu ile bir toplantı yapmak. Aslında basından çok fazla şey beklemiyoruz. Basın bizi üç beş dernekten birisi olarak görüyor.
   <br/>
   <br/>
    Sizin diğer derneklerden farkınız ne o zaman?
   <br/>
   <br/>
   Hiç bir siyasi görüşe üye olmamak.
   <br/>
   <br/>
    Arı Grubu ile toplantı yapacaksınız ama..
   <br/>
   <br/>
   Evet ama Arı Grubu son yıllarda artık siyasi boyutunu çok fazla ön plana çıkarmıyor. Bunun için hangi partiden olduğu önemli değil. Yarın yapacağım Arı Grubu toplantısında onun desteklediği parti hakkında da aleyhte konuşacağım mesela.
   <br/>
   <br/>
    Evet ama doğru söyleyeni 9 köyden kovarlar.
   <br/>
   <br/>
   Kovulacağımızı biliyoruz.
   <br/>
   <br/>
    O zaman kimden destek bulacaksınız?
   <br/>
   <br/>
   Gençlikten.
   <br/>
   <br/>
    Yine aynı noktaya döndük. Sonuçta gençliğin de bir siyasi görüşü var.
   <br/>
   <br/>
   Herkesin bu işten canı yanıyor. Herkes eninde sonuda bu hareketin içinde yer alacak. Çünkü biz bu hareketi başlatırken tek düşüncemiz gençleri harekete geçirmekti ve bunu her ne olursa olsun başaracağız. Zaten ondan sonra hareket kendi kendini götürecektir.
   <br/>
   <br/>
    Hep üniversite gençliği diyorsunuz ama üniversite gençliğine ulaşmak için hazır bir projeniz var mı?
   <br/>
   <br/>
   İki öğretim üyemiz seminerler için çalışıyor. Önce kendimizi duyurmamız lazım. Toplantıdan sonra net çizgileri ile belli olacak. Henüz sesimizi duyuramadık. Bakın bu tip derneklerde iki tür durum var, birileri gelip bize "Şu belgeyi basına sızdırın ben de sizin maddi ihtiyaçlarınız karşılayalım" diyorlar. Daha başlamadan yolsuzluğa bulaşmış oluruz.
   <br/>
   <br/>
    Kimler bunlar?
   <br/>
   <br/>
   Üç kişi normal üye olmak için arıyorsa iki kişi de bu tip taleplerle arıyor. 'Şöyle yapın, böyle yapın' diyorlar. Ben sadece siz konuşurken arkanıza bir bez afiş asacam onun dışında bir talebim yok diyor.
   <br/>
   <br/>
    Bu yolsuzluk mu olur, sponsorluk mu?
   <br/>
   <br/>
   Yolsuzluk.
   <br/>
   <br/>
    Neden?
   <br/>
   <br/>
   Kaynağını bilmediğiniz paranın kullanımı da yolsuzluktur.
   <br/>
   <br/>
    Peki sizin kendi finans gücünüz var mı?
   <br/>
   <br/>
   Şu anda çok ciddi bir mali gücümüz yok, üç dört arkadaş finanse ediyor. İleride destek almaya çalışacağız. Ama amacımız hiç destek almadan çalışmak. Çünkü birinden destek alırsanız yarın ona gebe kalırsınız.
   <br/>
   <br/>
    38 dernekle ortak bir hareket ya da birleşme düşünüyor musunuz?
   <br/>
   <br/>
   Hayır. Öyle bir projemiz yok. Türkiye'nin ihtiyacından dolayı çok kısa sürede büyüyeceğimizi düşünüyorum. Bakın diğer derneklerin tamamı bir yerlere yamanma ihtiyacı güdüyor. Kuruluş amaçlarına ters düşmüşler ve bu yüzden de başarılı olmaları mümkün değil. Mesela bir zamanlar CHP'nin başlattığı 'temiz toplum hareketi' başarılı olmadı çünkü sonuçta bir siyasi partinin tekelindeydi. Lider kadrosu çeşitli görüşlerdeki insanlardan oluşmuş olsaydı başarıya ulaşılabilirdi. Bizim düşüncemiz kesinlikle yönetim konseyi ki bu yaklaşık 100 kişi. Her kesimden insanın bu konseyin içinde bulunmasına çalışacağız. Toplantılarda herhangi bir siyasi fikir konuşulmayacak. Birilerinin şu ya da bu görüş demeden," Allah rızası için' adım atması gerekli. Yarın çocuklarımızın geleceği için bir şeyler yapalım.
   <br/>
   <br/>
    Peki yolsuzlukla mücadele etmek için yola çıkmış bir dernek sözcüsü olarak şuna samimiyetle cevap vermenizi istiyorum: Hiç yolsuzluk yaptınız mı?
   <br/>
   <br/>
   Mesleğim konusunda yapmadım. Yapsaydım çok daha büyük yerlerde olurdum. Bence sadece bir şeyi yapmak gerekmiyor yolsuzluğa seyirci kalıyorsanız ortaksınız hepsine. Ben Türkiye'deki tüm yolsuzluklara ortağım, hepsine seyirci kaldım çünkü.
   <br/>
   <br/>
    Net bir cevap; evet ya da hayır şeklinde?
   <br/>
   <br/>
   Evet yaptım.
   <br/>
   <br/>
    Mesela?
   <br/>
   <br/>
   Lise döneminde sinemaya kaçak girmek gibi... Tabii bunlar masum yolsuzluklar ama sorunun şu boyutu da var. Siz bunu yaparken kimse size çıkıp da 'bunu yapma' demedi, hatta 'aa ne iyi yaptın' şeklinde telkinde bulunurlar. Yolsuzluk yapana uyanık gözüyle bakılan bir toplumda bu anlayışı düzeltmek lazım.
   <br/>
   <br/>
    Peki iyi düşüncelerle güzel bir hareket başlattınız. Bu hareket kendine bir süre belirledi mi?
   <br/>
   <br/>
   20 yıl.
   <br/>
   <br/>
    Ne özelliği var 20 yılın?
   <br/>
   <br/>
   Aslında yok. 1980'de başlayan 'iş bitirme' hastalığı, 'benim memurum işini bilir' mantığı ikibin yılında doruğa ulaşmıştır. 1980'de doğan çocuklar bugün askere gidiyor. Bugün bu hareket başlarsa 20 sene sonra temiz bir toplum olacak. Bizim çocuklardan başlamak üzere üniversitelere kürsü kuruncaya kadar sivil toplum baskısı oluşturmak amacımız. Bakın üniversitelerde ne işe yaradığı belli olmayan kürsüler var oysa asıl ihtiyacımız olan ve ülkemizin büyük bir ihtiyacı olmasına rağmen bir kürsümüz bile yok.
   <br/>
   <br/>
   Email ademyavuz@veezy. com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5918-ben-de-yaptim.html), [web.archive.org (arşiv bağlantısı)](http://web.archive.org/web/20131108064532/http://www.aksiyon.com.tr:80/aksiyon/haber-5918-ben-de-yaptim.html)
