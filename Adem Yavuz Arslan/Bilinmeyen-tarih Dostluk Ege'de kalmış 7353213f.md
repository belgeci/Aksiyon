# Dostluk Ege'de kalmış

*Adem Yavuz Arslan Bilinmeyen-tarih*

<div>
 <p>
  <font>
   Türkiye ile Yunanistan arasında dostluk rüzgarı esiyor ancak bu rüzgar Batı Trakya"da hissedilmemiş. Türk ismini kullanmak hâlâ yasak. Vakıf mallarının statüsünden müftülük seçimine, devlet memuru olabilmekten eğitime kadar Türk azınlığın çeşitli sorunları var. Bunların başında da temsil sorunu geliyor. Yunanistan"da seçim sonuçları anketleri yalancı çıkarmadı ve Kostas Karamanlis başkanlığındaki Yeni Demokrasi Partisi net bir üstünlükle 4 yıl süreyle ülkeyi yönetmeye hak kazandı.
   <br/>
   <br/>
   48 yaşındaki genç liderin zafer sarhoşluğu çok kısa sürecek çünkü ülkenin önünde Kıbrıs görüşmeleri, yaklaşan olimpiyatlar, yüzde 9"lara varan işsizlik ve azınlıklar ile ilgili önemli sorunlar var.
   <br>
    <br>
     Türk azınlık paramparça
     <br>
      <br>
       Türk azınlığın sorunları aslında yeni değil. Türk azınlık Batı Trakya olarak adlandırılan üç ilde; İskeçe, Rodop ve Evros illerinde yoğun olarak yaşıyor. Bu üç ilde yaklaşık 65 bin Türk kökenli seçmen var ve uygulanan karmaşık seçim sistemine göre -Türk azınlık bu sistemin kendilerinin temsilini engellemek amacıyla hazırlandığını düşünüyor- en fazla üç vekil çıkarabilecekti. 25 bin Türk seçmenin bulunduğu İskeçe"den bir, 35 bin Türk seçmenin bulunduğu Rodop ilinden iki vekil çıkabilecekti. Geçtiğimiz dönem siyasi bölünmüşlük ve Türk oylarının iş vaad eden Yunan vekillere gitmesinin acısını yaşayan İskeçe bu kez Türk aday çıkarmada kararlıydı. Fakat PASOK"un İskeçe adayı Burhan Baran 8 bin 746 oy almasına rağmen 600 oy farkla sandıkta kaldı. Diğer aday Türkeş Hacımemişoğlu 6 bin 250 oy, Komünist Parti adayı İhsan Kahya ise bin 661 oy alabildi. 35 bin Türk seçmenin bulunduğu Rodop ilinde de 15 bine yakın oy Yunan vekillere gitti ve Galip Galip aldığı yüksek oy oranına rağmen sandıkta kaldı.
       <br>
        <br>
         Neredeyse bir asırdır hakları için mücadele eden Türk azınlık neden oylarını Yunanlı vekillere verdi ya da Sadık Ahmet"ten sonra lider çıkartamadı? Batı Trakya Türklerinin bölünmesinin temel nedenlerinden en önemlisi ekonomik gerekçeler. Türk azınlığın yüzde 85"i köylerde yaşıyor ve çiftçilikle uğraşıyor. Şehirlerde yaşayanların çoğu da Yunanlı işverenlerin yanında işçi olarak çalışıyor. Bu durumu lehlerine kullanmayı bilen Yunanlı vekiller zaman zaman gayriresmi yollara da başvurarak "Ya oyunu verirsin ya da işini kaybedersin" baskısını yapıyor. Yıllarca Batı Trakya Türklerinin liderliğini yapmış merhum Sadık Ahmet"in eşi Işık Ahmet mevcut tablo için "Bu bir devlet politikası. Türk azınlığın ortak adaylar çıkarmaması için seçim sistemini değiştirdiler. Bağımsız aday çıkarmamız için yüzde üç barajı getirildi. Her partinin iki Türk aday göstermesini istediler. 8 kişiyi seçilme şansları hiç yokken aday yaptılar. Üstelik de Türk azınlığın ekonomik durumunu istismar ediyorlar. Hatta köyünden şu kadar oy getirmezsen işe gelme diye tehdit ediyorlar" diyor.
         <br/>
         <br/>
         Normal ülkelerde ehliyet almak pek problem olmaz ancak Batı Trakya Türkleri için traktör ehliyeti almak ve en büyük geçim kaynağı olan tütün koçanı hakkı temin etmek büyük problem. Yunan vekiller Türk azınlığın ehliyet sorununu çözeceğini vaad ederek oy topluyor. Yeni Demokrasi Partisi"nden parlamentoya seçilen tek Türk vekil olan İlhan Ahmet ise "Hamaset yapmaya gerek yok. Gerçekçi olalım. Azınlığımız köyde yaşıyor. Fakat daha önce seçilen vekillerimiz köylere pek uğramamış, sorunlarla ilgilenmemiş. Türk azınlığın haklarına kavuşmasının yolu ekonomik özgürlüğünü sağlamaktan geçiyor. Türk azınlık ekonomik olarak güçlü olursa haklarını geri alabilir. Bu noktada Türk yatırımcılardan destek bekliyoruz" diyor. Parlamentoda tüm Batı Trakya"nın haklarını savunacağı vaadiyle yola çıkan yeni vekil Ahmet, Türk Yunan dostluğunun Batı Trakya"da henüz hissedilmediğini ve bu yumuşamadan azınlık lehine yararlanılması gerektiğini söylüyor.
         <br/>
         <br/>
         Sorunlar buzdolabında
         <br/>
         <br/>
         Kostas Karamanlis seçim döneminde "geçmişte Türk azınlığa yönelik bazı hataların olduğunu" kabul etse de sorunların çözümü yönünde somut adımlar atılmış değil. Türk ismini kullanmak hâlâ yasak. İskeçe Türk Gençler Birliği, Gümülcine Türk Birliği gibi yasal organizasyonlar isimlerinde Türk kelimesi geçtiği için tabela asamıyor. Türk azınlık da resmi makamlarca "Müslüman azınlık" olarak kabul ediliyor. Türklere ait vakıf malları işgal altında, Türk azınlığın devlet kadrolarında yer almasının kapısı henüz açılmadı. Azınlık sorunları ise Türkiye kamuoyunda sadece seçimden seçime hatırlanıyor. Hem Avrupa Birliği hem de Yunanistan içerisinde gerek ekonomik gerekse de okur yazarlık kriterleri açısından en geri kalmış bölge Batı Trakya. Yunan hükümetlerinin yıllardır uyguladığı eğitim politikaları ile Türk azınlığın eğitim seviyesi düşmüş ve sadece topraktan geçimini sağlayan kişiler haline gelmelerine izin verilmiş. Bu duruma düşmek istemeyip Türkiye"de okumaya gitmiş üniversite öğrencilerinin yolunu ise "denkliğin kabul edilmemesi" kesmiş. Halen yüzlerce üniversite mezunu genç, denkliğin kabul edilmemesi sebebiyle kendi işinde çalışamıyor.
         <br/>
         <br/>
         Yunan hükümetinin bilinçli olarak uyguladığı bir diğer politika da nüfus yapısında değişikliğe gitmek. Lozan Anlaşması"nın resmi verilerine göre Batı Trakya Türk azınlığı 1920"lerde toprağın yüzde 84"üne sahipken bugün bu oran yüzde 25"e düşmüş. Bunun nedeni, Yunan hükümetlerinin, Yunan vatandaşlarının bölgeden toprak alması için gösterdiği kolaylıklar ve ayrılan kotalar, Türk topraklarının kamulaştırılması, arazilerin birleştirilmesi (anasdasmos) uygulaması. Ayrıca Batı Trakya bölgesindeki demografik yapıyı Yunan unsurlar lehine değiştirmek isteyen Yunanistan, bölgedeki Türk azınlığı baskı politikası ile göçe zorlarken, diğer bölgelerden buraya göçü teşvik ediyor. Özellikle eski SSCB"de yaşayan Yunan kökenliler çeşitli vaadlerle getirilerek bu bölgeye yerleştirilmiş. Türklerin köylerde yaşaması ve köylerin arasının uzak olması nedeniyle birbirinden haberdar olamaması da Türk azınlık arasında örgütlenmeyi engelleyen en önemli nedenlerden biri.
         <br/>
         <br/>
         Türkiye bizi unuttu
         <br/>
         <br/>
         Batı Trakya"da kiminle konuşursanız konuşun size "Türkiye bizi unuttu" sitemini yapıyor. Türk devletinin desteğini ardında hissedemediğini söyleyen Türk azınlık bilinçli ve kapsamlı bir asimilasyon programına devam edildiğini düşünüyor. Türk azınlığın seçtiği fakat Yunan Devleti tarafından tanınmayan İskeçe Müftüsü Mehmet Emin Aga biraz da kırgınlıkla Türkiye"yi eleştiriyor: "Bizi burada unuttular. Buraların sahipleriyiz ama her geçen gün daha çok eritiyorlar bizi. Daha dün camimizi yaktılar. Vakıflarımızın mallarını uydurma mahkeme kararlarıyla tek tek elimizden aldılar. Bizi böldüler, aramıza nifak soktular. Fakat sorunlarımız Türkiye gündeminde kendine yer bulamıyor bile."
         <br/>
         <br/>
         İskeçe"nin seçilmiş müftüsü olan Mehmet Emin Aga seçim gecesi kundaklanan Okçular Köyü Camii"nin de Yunan devlet politikasının bir sonucu olarak yandığını söylüyor. Türk izlerinin tek tek ortadan kaldırıldığını anlatan Aga "İskeçe Meydanı"nda Pazaryeri Camii vardı. 1948"de bir yangınla yerle bir edildi. Yunan mahkemesi de "Vakıflar Osmanlı"da geçerliydi. Artık Osmanlı yok" diyerek kamulaştırdı. Böyle sayısız örnek var" diye konuşuyor.
         <br/>
         <br/>
         Öte yandan geçmişe göre nisbi rahatlamaların olduğunu ancak hâlâ temel hak ve hürriyetlerinin kısıtlandığını dile getiren azınlık temsilcileri "Türkiye"den, haklarımızın iadesi için Yunanistan"a baskı yapmasını istiyoruz" diyor.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1493 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11260), [web.archive.org (arşiv bağlantısı)](http://web.archive.org/web/20050126120021/http://www.aksiyon.com.tr:80/yazdir.php?id=11260)
