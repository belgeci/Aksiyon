# Fotoğraf çekiyorum elimde değil

*Adem Yavuz Arslan 2005.12.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      45 yıldır dünyayı fotoğraf makinesinin vizöründen izliyor Prof. Dr. Sabit Kalfagil. Hâlâ ilk günkü heyecanı ile fotoğraf çekiyor, uzun soluklu fotoğraf seyahatlerine çıkıyor ve birikimlerini büyük bir sabırla öğrencilerine aktarıyor. Kalfagil, sergi açmama prensibini bozdu ve 1960’lardaki Türkiye’yi anlatan fotoğraflarını İstanbulluların beğenisine sundu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071027171845im_/http://www.aksiyon.com.tr/resim/574/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Eğer bir gün Türk fotoğrafının tarihi yazılacaksa, o kitabın kalın bir bölümünü Sabit Kalfagil işgal edecektir. Üstelik amatör olarak başlayıp profesörlüğe kadar yükseldiği fotoğrafta yetiştirdiği binlerce öğrencisiyle ayrı bir bölümü de dolduracaktır. Son derece titiz olan Kalfagil’in en önemli özelliği belki de şu sözlerinde gizli: “Çekmeye çekmeye çekmeyi öğreneceksiniz.” Öğrencilerini çok zorlayan bu felsefe bugün çok başarılı fotoğrafçıların yetişmesine vesile olmuştur.
   <br>
    <br>
     Meslekte 45. yılını dolduran Prof. Dr. Sabit Kalfagil bugünlerde üçüncü sergisini Taksim Fotoğrafevi’nde açtı. Aslında fotoğraf sergisi açmak gerçekte Sabit Hoca’nın prensiplerine aykırı bir durum. ‘Hiç sergi açmamayı hedefleyen’ birisi olduğu için bugüne kadar sadece 3 sergi açtı; onlar da ısrarlarına hayır diyemediği dostlarının hatırı için. Sabit Hoca’ya göre fotoğraf Türkiye’de gerektiği itibarı görmeyen bir dal ve bu sebeple açılan sergiler de küçük bir azınlığın kendi çapında eğlenmesine yarıyor: “Türkiye’nin fotoğraftan bir beklentisi, Türk insanının kaliteli fotoğraf gibi bir talebi yok. Böyle bir talep olmadığı halde küçük bir cemaat kendi arasında fotoğrafçılık yapıyor, sergiler açıyor cenazelerde buluşur gibi. Birkaç kişi de hatır gönül için eşinin dostunun fotoğraflarını alıyor. Bu sebeple fotoğraf sergisi açılmasının abesle iştigal olduğunu düşünüyorum.”
     <br/>
     <br/>
     Aslında mimar olan, 20 yıla yakın bir süre mimarlık da yapan ve son 25 yılını üniversite kürsülerinde geçiren Kalfagil, Türk fotoğrafının temel bir açmazı olduğunu söylüyor. Fotoğrafın asıl amacının medya organlarında yayınlanması olduğunu ifade eden Kalfagil’e göre işlevsel yani medya için fotoğraf üreten kesimle serbest fotoğrafçılık yapan kesim arasındaki iletişim kopukluğu had safhada. Bazı kesimlerin sanatçı olmak için yola çıktığını, bu sebeple fotoğraf üretiminin sıkıntılı olduğunu hatırlatan Kalfagil, “Seçkinci, sanat için fotoğraf çeken grupla medyada nitelik aramadan üreten sınıf ortak noktada buluşmadığı sürece Türk fotoğrafının sağlıklı bir sonuca ulaşması mümkün değil.” diyor. Sabit Hoca aslında keskin eleştirileriyle birçok çevreden fikren ayrılıyor. Çünkü birçok insanın belli bir alanda pişmeden ‘sanatçıyım’ diye ortaya çıkmasına anlam veremediğini söylüyor. “Ben disiplinler arası çalışıyorum.” diyen bazı çevrelere ise itibar etmiyor: “Ben disiplinler arası sanat yapıyorum diyenler aslında hiçbir disipline bağlı olmamanın rahatlığına sığınıyor. Mesela Bienal’de sergilenen birçok eser program bitince çöpçüler tarafından süpürülür. Bir eser sanatsa süpürülmemeli.”
     <br/>
     <br/>
     Işığın peşinde 50 yıl
     <br/>
     <br/>
     Yaklaşık yarım asırdır fotoğraf çeken ve son 25 yılında üniversite kürsüsünde binlerce öğrenci yetiştiren Sabit Hoca’ya göre gerek Türkiye’de gerekse uluslararası arenada Türk fotoğrafının isim yapamamasının temelinde ‘kaliteye sırt dönülmesi’ yatıyor. ‘Türklerde kaliteyi fark edememe’ sorunu var diyen Kalfagil’e göre her gün televizyonlardan, gazetelerden, internetten yağan görüntülerin altında ezilen, görüntü doygunluğu yaşayan bir topluma sahibiz. Böyle olunca da ne gazetelerde, ne dergilerde ne de sergi salonlarında izleyiciyi alıp götürecek kadar güçlü fotoğrafa rastlanmıyor.
     <br/>
     <br/>
     Sabit Kalfagil yaşı 70’i geçmesine rağmen hâlâ çok yoğun çalışıyor. İstanbul’un, Anadolu’nun en ücra köşelerini adım adım dolaşıyor. Hatta ‘yerinde duruyorlar mı acaba’ diyerek aynı yerleri mütemadiyen fotoğraflıyor. Yılda en az iki kez yurtdışına uzun soluklu fotoğraf seyahatlerine çıkıyor. Bütün masraflarını kendi cebinden karşılayan Sabit Hoca’nın favorisi ise İran, Hindistan ve Uzakdoğu. 35 yıldır her yıl yurtdışına fotoğraf amaçlı seyahat ediyor ama bugüne kadar Amerika kıtasına hiç gitmemiş. Avrupa’da onu birazcık heyecanlandıran İtalya ve İspanya var. Her seferi en az 15 gün sürüyor ve bu süre zarfında şafak vakti sökerken ışığın peşine düşüyor. Peki ama yaşıtları emeklilik günlerini geçirdiği halde o bu enerjiyi nereden buluyor? Hoca bu sorulara “Elimde değil. Yapacak daha iyi bir şeyim olmadığı için fotoğraf çekiyorum. Çekmezsem çatlarım.” diye cevaplıyor. Onu tanıyanlar bu sözlerinin tevazudan kaynaklandığını çok iyi biliyor; çünkü yurtdışında Türkiye’nin tanıtımında kullanılan birçok fotoğraf onun; ama o ‘bu fotoğraflar benim’ diye ortalıkta dolaşmıyor.
     <br/>
     <br/>
     Kalfagil’in son seferi Pakistan’a olmuş ve depremden birkaç gün önce bölgeden dönmüş. Himalayalar’ın eteklerinde rahatsızlanmış ama antibiyotiklerle ayakta kalıp çalışmaya devam etmiş. Aklı hâlâ o bölgede. Bir yandan da yaz başlangıcında Afrika’ya yapacağı sefere hazırlanıyor. Ucuz bilet nasıl temin edebilirim, nerede barınabilirim diye araştırma yapıyor. Burada trajik bir durumdan da bahsediyor: “Öğrencilerim, fotoğrafları ne zaman kitap olarak göreceğiz diyor. Avrupa’da ya da Amerika’da bir kitap çıkartan telifiyle ev alır. Ben kitap çıkartmak için evimi satmak zorunda kalıyorum. Talebi olmayan işler bunlar.”
     <br/>
     <br/>
     Öğrencilerine asla kaliteden taviz vermemelerini tavsiye ederek, “Kaliteli balınız olsun müşterisi Bağdat’tan gelir.” diyor. Sabit Hoca’nın bugünlerde sergilenen fotoğraflarında 1960-1970 arasındaki çalışmalarından bazıları var. Kalfagil’in o dönem fotoğraflarında bariz bir üslup farkı da dikkat çekiyor. Çünkü sol eğilimlerin yoğun olduğu bir zaman dilimidir ve ‘ezilmiş köylüler, fakir insanlar’ yaygın bir konudur. Fakat Sabit Hoca’nın fotoğraflarında Anadolu’nun sempatik ve güler yüzlü yönleri ön plana çıkıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=22946), [web.archive.org (arşiv bağlantısı)](http://web.archive.org/web/20071027171845/http://www.aksiyon.com.tr/detay.php?id=22946)
