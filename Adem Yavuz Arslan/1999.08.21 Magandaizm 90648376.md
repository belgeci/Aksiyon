# Magandaizm

*Adem Yavuz Arslan 1999.08.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Metin Koz 25 yaşındaydı. 2,5 yaşında dünyalar güzeli bir kızı, sevdiği eşi ve büyük idealleri vardı. Bir akşam 'doğru bildiği şeyleri' söyleme uğruna serseri bir maganda kurşunu ile can verdi.
  </font>
 </div>
 <div id="newsText">
  <font class="detail-text">
   Artık Aylin minik adımlarıyla babasını kapıda karşılayamayacak, eşi dönüşünü bekleyemeyecekti. O son dönemde içimizde dolaşan şehir eşkıyalarının, sokak ortasında transeksüellerle fuhuş yapan bir serserinin silahından çıkan kurşunla hayatını kaybetmişti çünkü.
   <br/>
   <br/>
   Cihan Haber Ajansı teknik personelinden Metin Koz, şehir magandalarının ne ilk ne de son kurbanı olacaktı. Tıpkı maç sonrası maganda kurşunu ile hayatı kararan 17 yaşındaki Aysel Yaşar gibi, ailesi ile piknik yaparken nereden geldiği belli olmayan bir kurşuna kurban giden 13 yaşındaki Fatma Akçasarı gibi.. Hiç birinin katili bulunamadı. Onlar silahları bellerinde içimizde dolaşıyorlar.
   <br/>
   <br/>
   Metin Koz'un olayı ile aynı gün bir başka olay Pendik'te meydana geliyor. Pazarlamacı Adnan Gözübüyükoğlu gündüz saat 4'te yolu iki kişi tarafından kesiliyor. Üstelik hareketli bir cadde. Yolunu kesen iki kişi para istiyorlar. Pazarlamacı Adnan Gözübüyükoğlu iyi niyetiyle "Sadece 5 milyonum var ama size üç milyonunu vereyim yemek yiyin" diyor. Ama iyi niyetinin karşılığında 4 kişi tarafından acımasızca dövülerek kolu üç yerinden kırılıyor. Saldırganlar paraları gasp edip kaçıyorlar. Onlarca insan arasında kimse de olayı 'görmüyor müdahale etmiyor'. Benzer bıçaklama, gasp ve kapkaç örneklerini çoğaltmak mümkün.
   <br/>
   <br/>
   Peki ne oluyor da Türkiye, toplum magandalarına yenik düşüyor? Magandaların serseri kurşunlarının hedefinin kim olacağını kimse bilmiyor; önlem almayan yetkililer dahi.
   <br/>
   <br/>
   Magandalık "in", kibarlık "out"
   <br/>
   <br/>
   Ortaköy Camii'nin yanı. İnsanlar oturmuş sohbet ediyor, denizi seyrediyorlar. Bu arada 'yumurta topuk ayakkabılı, altın kolyeli, bağrı açık bir delikanlı' gırtlağını temizliyor ve ardından kime ya da nereye gittiğine bakmadan balgamını savuruyor. Denizden esen rüzgarın da tesiriyle havada uçan balgam yüzünüzü sıyırıp geçiyor. Uyardığınızda başınıza en iyi ihtimalle 'esaslı bir küfür' geliyor. Bu sahne sadece Ortaköy'de ya da Taksim'de değil artık heryerde. Sinemada, metroda, otobüste, parkta... Heryerde kaba ve görgüsüzce yaşamayı hayat felsefesi edinmiş insanlar, daha doğrusu 'orman kibarları' var.
   <br/>
   <br/>
   Örnekleri ve kurbanları son dönemde artış gösterse de  'maganda kültürü' aslında Türkiye'de 80'li yılların başında başlıyor. Bu hayat tarzını, sosyal bilimcilerin tekrar etmekten bıkmadıkları köyden kente göç olgusuyla açıklamak mümkün değil. Her mekanda ve her kesim arasında öyle hızla yayılan bir virüs ki artık üniversite bitirmiş insanlarda da ormantizmin etkilerini görebilmek mümkün. Hatta çok kazanıp, hergün televizyonlarda arzı endam edip, menajeri ile basını çağırıp onları görünce de ağzı açılmadık hakaretler yağdıran 'star'larımız bile var. Zaten eğitimimiz de maganda kültürünü besleyen bir yapıda. Kibarlık ve incelikse ancak ruh eğitimi ile verilebilen bir olgu.
   <br/>
   <br/>
   Hayatımızın her anına giren magandalarla karşılaşıp da söylenmeyen kimse yok. Büyükşehirler onlar için tam bir 'mega orman'; sınırsız özgürlüğe sahiptirler ve kimsenin onlara karışma hakkı yoktur. İmajları 'delikanlı olmak', sevdiklerinde 'Allahına kadar sevmek'tir. Ama 'batsın bu dünya' dediklerinde de ağızlarından çıkan küfürlerin bini bir parayadır. Hiç çekinmeden ayaklarınıza basarlar, ailenizle bulunduğunuz ortamlarda siz yokmuşsunuz gibi yakası açılmadık küfürler savururlar, otomobile binmişlerse en iyi ihtimalle üzerinize çamur sıçratırlar. Çarptıkları zaman da haklı olup olmadıklarına aldırmadan karşı tarafa bir güzel dayak atarlar. Sevdikleri 'damardan' müziklerinin seslerini sonuna kadar açarlar, size zorla dinletirler. Her yaptıkları kabahattir ama özrün ne olduğunu bilmezler. Çünkü delikanlılığın (!) lügatında özür kelimesi yoktur. Hatta bu onlar için bir 'zül'dür.
   <br/>
   <br/>
   "Kötülere, şerrrefsizlere yıkılmayan" bu 'harbi' sınıfımızın anlamadığı konu yoktur. Bir yandan direksiyon sallar bir yandan AB ile ilişkilerimiz hakkında birifing verir, bir yandan da Alpay'la Cansel arasındaki Brezilya dizilerini aratmayan hikayeleri anlatır dururlar. Yukarıda da değindiğimiz gibi eğitim ya da ekonomik seviyesi düşük olması da gerekmez bir ormantiğin. Hatta altında binlerce dolarlarla ifade edilen arabasıyla gezerken 'damardan' bir 'Müslüm Baba' dinler, bir taraftan da silahını 'saydırır' kurşunların nereye gideceğini düşünmeden.
   <br/>
   <br/>
   Şehir magandaları ne oluyor da giderek artıyor? Nasıl oluyor da eğitim seviyemizin giderek yükselmesi gerekirken doğru düzgün Türkçe konuşmayan, 'varoşun sesi' olduğunu söyleyen insanlar biraz da 'suçla karışık' bir şekilde hayatımızı istila ettiler? Bir çok sosyolog toplumsal patlamalara işaret ededersun ortada bir gerçek var; 'şehir magandalarının' sürekli şekilde suça bulaşmaları. Bazı sosyologlarımızın tespiti ise ilginç, " Çok parçalı bir toplum yapımız var, grupların beğenileri farklı ve iç içe yaşıyorlar. Sorun da burada başlıyor. "
   <br/>
   <br/>
   'Kaba ve görgüsüz' insanların şehri istila etmelerinin yanısıra bir diğer gerçek de kendilerini benimsetmeleri. Bir banka reklamında kamerayı tıklatıp "Eyi günner" demeleri dilimizden düşmezken, 'delikanlılığın kitabını yazan' Aynalı Tahirler reyting rekorları kırıyor.
   <br/>
   <br/>
   Şöyle bir düşünün; ayakkabının topuğuna basan, beyaz çoraplı adamlar... Bol kıllı ama altın kolye ve künyeliler... Serçe parmağa pırlanta yüzük takanlar... Bagajında kalaşnikof silahla dolaşanlar... Artık onlar hayatımızın bir parçası ve onlarla birlikte yaşamaya mecburuz. Kimsenin tercihlerini sorgulama hakkımız yok. Ama hem yaşam hakkımız, hem de 'Acaba maganda kurşunu ile başıma bir iş gelir mi?' dememe hakkımız var.
   <br/>
   <br/>
   'Şiddeti burnunda bir toplumuz'
   <br/>
   <br/>
   Toplum bilimciler ve sosyologların konuya yaklaşımlarının temelinde 'köyden kente göç ve uyum problemi' yatıyor. Doç. Dr. Nilüfer Narlı'ya göre bugün gelinen noktanın temeli 1950'li yıllarda atılan yanlış politik ve ekonomik kararlar: "Köyden kente değişik nedenlerle başlayan göç olayı beraberinde uyum sorunu da doğurdu. İnsanlar kendi değerleri ile çelişen değer yargıları ile yaşayan bir ortama geldiler ve ciddi anlamda sorunlar çıkmaya başladı. Buraya gelen insanlar ekonomik sıkıntılar çektiler, uyum sorunu oluştu ve kabul edilebilmek için kaba kuvvete başvurdular. Ayrıca biz zaten şiddeti yapı olarak benimsemiş bir toplumuz. Göç ve şehir yaşamının stresi patlamayı beraberinde getirdi" diye konuyu özetliyor Narlı. Ayrıca şehir yaşamının zorluklarının da insanı aşırı sterese soktuğu için en ufak bir olayda kaba şiddete başvurulduğunu anlatıyor.
   <br/>
   <br/>
   İkinci bin yılın son günlerindeyiz. İnsana saygı sevgi çoktan hayatımızdan kovuldu. Şimdi yükselen değer "magandalık". Ve giderek daha fazla hayatımızı tehdit eder boyuta geliyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2014D3AAAC527EDB657C38F9296224AE?newsId=5294), [web.archive.org (arşiv bağlantısı)](http://web.archive.org/web/20141030071821/http://www.aksiyon.com.tr:80/aksiyon/newsDetail_getNewsById.action;jsessionid=2014D3AAAC527EDB657C38F9296224AE?newsId=5294)
