# Ölü kamyonların ülkesi

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20030901233738im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030901233738im_/http://www.aksiyon.com.tr/resim/37/48.jpg" vspace="5"/>
  </p>
 </font>
 <font class="content">
  İncirlik’ten Habur’a kadar uzanan bölgede yaşayanlar, gündemlerinde ekonomik kriz, kapanan sınır yüzünden işsiz kalan yüzbinler ve terör varken bir de kendilerini savaşın ortasında bulacaklar. İncirlik esnafı ‘Olacaksa olsun ama kısa olsun’ diyor. Cizreliler, Silopililer ‘Bizim gündemimizde, ekonomik savaşımız, geri kalmışlığımız var’ diyorlar. ‘Kimyasal atılması’ ortak endişe ama savaşın uzun sürmeyeceği umudu rahatlatan bir unsur.
 </font>
 <p>
  <font class="content">
   İstanbul’dan İncirlik’e doğru yola çıktığımızda televizyonlar etkileyici animasyonlarla savaş haberleri veriyor, gazeteler tablolarla savaşı anlatıyordu. Ankara’da, Bağdat’ta ve dünyanın önemli başkentlerinde savaş konuşuluyordu. Fakat bölgede geçirdiğimiz ilk haftanın sonunda şu rahatlıkla söylenebilir: “Bölgede savaş hazırlıkları var ama bölge insanı kendi dertleriyle meşgul.”
   <br/>
   <br/>
   Bir kasaba, iki dünya: İncirlik
   <br/>
   <br/>
   İncirlik Üssü, 47 yıldır NATO çerçevesinde hizmet veren ancak 1991’deki Körfez Savaşı ile fazlaca gündemde kalan askeri tesis. Adana şehir merkezine yaklaşık 15 dakika mesafede, Yüreğir Belediyesi sınırları dahilinde 25 km çevre uzunluğu olan, 3 km uzunluğunda uçuş pisti bulunan bir üs. Burada geçici askerler dahil 6 bin Amerikalı aileleri ile birlikte kalırken, 800 de Türk askeri görev yapıyor. Üste bugünlerde gözle görülür anormal bir hareketlilik yok. Eski adı Çekiç Güç olan Kuzeyden Keşif Gücü kapsamında günlük rutin uçuşlarını devam ettiren Amerikan jetleri yanında istihbarat toplamada kullanılan AU—2 uçakları inip kalkıyor, zaman zaman da askeri kargo uçakları gelip gidiyor. Neredeyse hayatlarının bir parçası olan Amerikan üssü’nü iyi tahlil eden İncirlik esnafı “Dananın kuyruğu, savaş kararı netleşip bölgeye asker yığmaya başladıklarında kopacak” diyor.
   <br/>
   <br/>
   Üs’te güvenlik önlemleri sıkılaştırılmış durumda. Üst düzey subay ve ailelerinin ‘çarşı’ya çıkmalarına artık izin verilmiyor. Şehre çıkışına izin verilen alt düzey personel ise eskiden 23.00 olan geri dönüş saatini artık 21.00 olarak uyguluyor. İncirlik Beldesi’nin girişinde bekleyen jandarma sayısı artırılmış, bir de arama noktası ilave edilmiş. Bizim bulunduğumuz dönem Noel tatiliydi; ancak çarşıda ‘fırtına öncesi sessizlik’ vardı. Bölge esnafı bu durumun normal olmadığında hemfikir.
   <br/>
   <br/>
   İncirlik Esnafları Kalkınma ve Dayanışma Derneği yöneticisi Kemal Dağtekin’e göre operasyonun dönüşü yok. Bölge esnafı olarak “Bir an önce olsun bitsin” düşüncesinde olduklarını söyleyen Dağtekin “Noel önceki yıllara göre çok sakin. Alışveriş yok denecek kadar az. Belirsizlik hem onları hem bizi tedirgin ediyor” diyor. Gece kulüpleri ve publar ise müşterisizlikten kapanma noktasına gelmiş. Ancak bölge halkı gibi esnaf da 1991’deki operasyondan dersler çıkarmış ve psikolojik olarak rahat. Hatta savaş döneminde kepenk kapatılması bile düşünülmüyor. Esnaf, aileleriyle birlikte İncirlik’te oturmaya devam edeceğini söylüyor.
   <br/>
   <br/>
   İncirlik ve civarında son dönemde işleri açılan bir grup var ki onlar dört gözle savaşın yaklaşmasını bekliyor. Gaz maskesi satışı yapan Amerikan Pazarı esnafının işleri açıldı, dükkanlara gaz maskesi sormak için gelenlerin sayısında ciddi artış var. 1. Körfez Savaşı’nda yüklü miktarda gaz maskesi satan İrfan İkincisay savaşın yaklaşmasıyla satışların artacağı görüşünde. Eğer özellikle savaşın hazırlıklarını araştırmıyorsanız gözünüze çarpan hiçbir anormallik yok. Ancak Adana yavaş ve emin adımlarla savaşa hazırlanıyor.
   <br/>
   <br/>
   Mesela Amerikan elçiliği, binasını boşaltarak elçilik personeli ile birlikte Adana Hilton Oteli’ne taşındı. İncirlik Üssü’ndeki Türk askerleri hava savunma tatbikatı yapıyor. Körfez Savaşı sırasında kullanılan 5 bin kişi kapasiteli çadırkent İncirlik içerisinde tekrar faal. Üs’se gün boyu kamyonlar girip çıkıyor, kargo uçakları inip kalkıyor. Aslında bölge genelindeki tek endişe kimyasal silahlar. Kimse kimyasal silahların ne olduğunu, nasıl kullanıldığını, nasıl tedbir alınacağını bilmiyor. Fısıltı gazetesi çeşitli senaryolar üretiyor. Ancak en ilginç yanıtı bizi İncirlik’ten şehir merkezine götüren taksi şoförü veriyordu; “Biz Adanalıyık, bize bişey olmaz.”
   <br/>
   <br/>
   Cudi’nin üvey evladı: Cizre
   <br/>
   <br/>
   Cizre, Silopi ile birlikte Irak’a yönelik operasyonun en önemli noktası denebilir. Çünkü Hakkari bölgesinin çok dağlık olması ve yer yer 5 metreyi bulan kar yüzünden kapalı olan yolları sebebiyle Irak’a geçiş sadece Silopi’deki Habur Sınır Kapısı’ndan yapılabiliyor. Yaya olarak intikal ise Silopi—Uludere hattındaki Gölyazı, Ortasu, Yemişli, Taşdelen köyleri üzerinden mümkün oluyor. Bu sebeple bölge yaklaşan savaşta önemli bir yere sahip. Silopi’de bulunan Tugay’dan Kuzey Irak’ta bulunan Bamerni Havalimanındaki varlığı artık inkar edilmeyen 400 tank ve yaklaşık 8 bin askerlik birliğe malzeme sevkiyatı yapılıyor. Silopi Hac Konaklama Tesisleri intikallerde üs olarak kullanılıyor. Savaşın artık giderek daha da yaklaşması sebebiyle çalışmalara son bir hafta içerisinde hız verilmiş. Silopi Sanayi Sitesi, ki yarıdan fazlası kullanılmayan bir tesisti, askeri bölge ilan edilip etrafı dikenli teller ve yüksek duvarlarla çevrilerek içerisine askeri malzeme yığılıyor. Savaşta kullanılmak üzere her iki şehirdeki emtia depoları, fabrikalar ve büyük kapalı mekanları olan binalar operasyona hazırlanıyor. Bunun yanında bölgede ikincisinin yaşanmasından endişe edilen mülteci akını için Türk askeri ön hazırlıklarını sürdürüyor.
   <br/>
   <br/>
   Verimli Köyü civarına kurulması düşünülen 5 ayrı çadırkent için alt yapı çalışmaları devam ediyor. Birleşmiş Milletler Mülteciler Yüksek Komiserliği Silopi bürosu da çalışmalarına hız vermiş. Kuru gıda stoku hazırlayan komiserlik yetkililerinden Fuat Özdoğru, hazırlıkların her türlü alternatif düşünülerek sürdürüldüğünü söylüyor. Bu arada gerek Cizre’de gerekse Silopi’de muhtemel mülteci akınında ve askeri operasyonda kullanmak üzere her türlü minibüs, otobüs, kamyonet ve arazi araçlarının envanteri çıkartılıp sahiplerine ‘ihtiyaç halinde kullanılacaktır’ uyarısı yapılıyor. Silopi Müftülüğü ile Cizre Öğretmenevi ise operasyon sırasında basın merkezi olarak kullanılmak üzere hazırlanıyor. Bu arada dikkati çeken bir başka ayrıntı da son dönemde kimliğini açıklamayan çok sayıda Amerikalı’nın Silopi ve Cizre’de ev kiralamak istemesi.
   <br/>
   <br/>
   Korucular tekrar aktif
   <br/>
   <br/>
   Yaklaşık 15 yıldır süren OHAL uygulamasının sona ermesi ile birlikte görünüşte normalleşen ancak gerçek anlamda normale dönmesi yıllar alacak olan bölgede görev yapan köy korucuları da savaşın yaklaşması ile birlikte tekrar aktif bir şekilde görevlerine dönüyor. Terörün azalması ile birlikte daha az silah alan, hatta bir kısmı ek işler yapan korucular bir süredir askıya alınan nöbetlerine tekrar başlamış. Yaklaşık 60 bin korucunun görev yaptığı OHAL bölgesinde, en çok korucunun bulunduğu Şırnak sınırları içerisinde korucular askeri birliklerde toplanarak sınır bölgesinde nöbet tutturulmaya başlanmış. Bünyesinde çok sayıda korucu bulunduran aşiretlerden elde edilen bilgiye göre ise Amerika’nın muhtemel bir operasyonda bölgeyi çok iyi bilen tecrübeli koruculardan rehber olarak yararlanması gündemde. Bu sebeple Silopi—Uludere hattında görev yapan tecrübeli korucular göreve çağrılıyor. Korucularla ilgili ayrı bir konu da son dönemde bölgede görev yapan korucuların geleceğinin ne olacağı konusu. Aileleriyle birlikte 500 bin kişiyi ilgilendiren korucular meselesi önümüzdeki dönemin önemli sorunlarından birisi. Asgari ücret seviyesindeki maaşları dışında gelirleri olmadığını söyleyen korucular “15 yılımızı terörle mücadeleye verdik, ne tarlamız ne de hayvanımız var. Korucu olduğumuz için de halktan soyutlandık. Bizi ‘hadi işiniz bitti’ diyerek dışlamamalılar” diyor.
   <br/>
   <br/>
   “Biz zaten savaştayız”
   <br/>
   <br/>
   Cizre, Silopi ve sınır köylerinde yaşayanlar ise kendilerinin hiçbir dahlinin olmadığı bu gelişmeleri izlemekle yetiniyorlar. Elektriklerin sürekli kesik ya da düşük voltajda olduğu, suların doğru düzgün akmadığı, hiçbir alt yapı hizmetinin bulunmadığı bu iki şehirde yaşayan halkın genel düşüncesi kendilerinin zaten savaşta oldukları. Cizre’nin ileri gelenlerinden, aynı zamanda İl Genel Meclisi üyesi de olan Abdulkerim Güven, bölge halkının savaşlardan çok çektiğini, birinci Körfez Savaşı’nın aksine evlerini terk etmeyeceklerini, eğer istenirse de devletin yanında savaşa gireceklerini anlatıyor. Cizrelilerin en büyük sorununun ekonomi olduğunu söyleyen Güven “Elektrik yok, alt yapı yok. Kanalizasyon açıktan akıyor. İnsanımız perişan. Sınırın kapalı olması sebebiyle halk açlık noktasına geldi” diyor. Gerek Silopi’de gerekse Cizre’de esnaf işsizlikten ve ekonomik krizden şikayetçi. “Vatandaşın derdi geçimini sağlamak” diyen Cizreli esnaf Mehmet Başkurt “Geçen savaşta da en büyük zararı bizim halkımız çekti. Ne Amerika ne de Irak halkı bu savaştan zarar görmeyecek. Olan yine bize olacak” şeklinde konuşurken bir başka esnaf Mehmet Sungur “Savaşsız bir çözüm bulunmak zorunda” diyor. Savaşın kaçınılmaz olması durumunda şehir esnafı alternatif çözüm yolları da arıyor. Örneğin, otel olabilecek her bina gazetecilere kiralanmak için hazırlanıyor, araçlar elden geçirilip yine bölgeye gelecek gazetecilere kiralanmak için bekletiliyor.
   <br/>
   <br/>
   Muhtemel bir savaştan en çok etkilenecek yerler ise şüphesiz Irak sınırına en yakın köyler. Irak’a ‘bir taş atımı’ mesafedeki Kapılı Köyü de boşaltılma tehlikesi ile karşı karşıya. 28 haneli, 260 nüfuslu köyün tek geçim kaynağı köyün ağasına ait topraklarda yevmiye ile çalışmak. Eğer zorla köylerinden kaldırılmazlarsa savaş sırasında taşınmayı düşünmüyorlar. 65 yaşındaki Tahir Kurnaz, içinde bulundukları durumu ‘yapacak bir şey yok’ diyerek özetliyor. Köy halkı mevsimin kış olması sebebiyle günlerini yakılan ateşlerin etrafında oturarak geçiriyor. Bir ayağı protezli olan Ramazan Kol ise 1991’deki Körfez Savaşı sırasında mayına basarak sağ ayağını kaybetmiş. Sınıra yerleştirilmiş mayınlara basan Kol’un en büyük endişesi kimyasal silahlar. “Kimyasal olmasın hiçbir şey olmaz” diyen Kol, tedavisini ‘bedava ve daha kaliteli’ olduğu gerekçesiyle Zaho’daki Amerikan Hastanesi’nde, Amerikalı doktorlara yaptırıyor. Sınır köylerindeki ilginç bir ayrıntı da böylece ortaya çıkıyor. Sınır köylerindeki vatandaşlarımız tedavi olmak için Irak’a gidiyorlar.
   <br/>
   <br/>
   Kapılı gibi hemen sınırda olan Çalışkan ve Görümlü köyleri ise daha stratejik bir noktadalar. Bir yanlarında Cudi Dağı, karşı taraflarında Irak sınırları içerisindeki Gabar Dağı arasında bulunan ve sınırı teşkil eden Hızır Çayı yamaçlarında kurulmuş bu iki köy sıkı asker kontrolü altında. Bir dönemin PKK katliamları ile bilinen bu iki köye üç ayrı noktada jandarma tarafından kimlik kontrolünden geçirilip ‘kime, neden gittiğimiz’ konusunda bilgi verdikten sonra girebiliyoruz. Coğrafya ürkütücü, yaşam zorlu. Cudi Dağı’nın karlı eteklerindeki bu köylerde nüfusun yarısı korucu, PKK’nın uzun süre geçişlerini yaptığı bir bölge olan Görümlü 30 hane ve 300 nüfustan oluşuyor. Bölge halkı uzun süre terörle yaşadığı için muhtemel bir savaşta da köylerini boşaltmayı düşünmüyor ancak devletin ‘boşaltın’ kararı çıkarsa yapacak bir şeyleri yok. Aynı zamanda korucu olan Mustafa Aytolun köylünün yaşanan terör yüzünden tecrübeli olduğunu ve bir kimyasal silah saldırısı olmadığı sürece evlerini terk etmeyeceğini söylüyor. Köyün hiçbir alt yapısı yok. Sokaklarda karlı buzlu zeminde yalın ayak koşturan çocukların çok azı Türkçe biliyor. Aslında gerek Görümlü gerekse civar köylerde Kürtçe bilmiyorsanız anlaşmanız imkansız gibi bir şey.
   <br/>
   <br/>
   Irak’la Türkiye arasındaki sınır harita üzerinde var ancak bu bölgede toplumlar arasında bir sınır olmamış. Irak’tan kız alma, Zaho’ya kız verme sıklıkla rastlanan bir vaka. Görümlü’de oturan ve 10 yıl önce Zaho’dan gelin gelen Şirin Taşçı ile tercüman aracılığı ile anlaşabiliyoruz. Ailesinin Kuzey Irak’ta olduğunu, bu sebeple savaşın çıkmasını istemediğini anlatıyor. Köyde yaşayan herkes “Bu kışta kıyamette nereye kaçacağız? Zaten kaçacak yer de yok. Geçen savaşta Silopi’ye gittik. Orada da rezil olduk” diyor. Cizre’de uzun yıllar yaşanan terör olayları sebebiyle neredeyse her evin altında sığınak hazırlanmış. Terörün azalması ile kullanılmayan sığınaklar bugünlerde tekrar hazırlanıyor. İçerisine su, kuru gıda ve battaniye konan sığınaklar muhtemel bir savaş anında tekrar aktif hale getirilecek.
   <br/>
   <br/>
   K. Irak’ta unutulan PKK pasaportlu vatandaşlar
   <br/>
   <br/>
   Her ne kadar PKK silahlı mücadeleyi bıraksa da gerek sınırın Türkiye tarafında gerekse de Kuzey Irak tarafında, PKK militanları pasif olarak beklemedeler. Cudi Dağında varlığı bilinen 500 civarında silahlı militan yanında Şemdinli’nin alt bölgesine denk gelen Kandil Dağı’nda PKK militanlarının aktif olarak bulunduğu biliniyor. Hatta alınan istihbari bilgilere göre, Barzani ile anlaşan PKK’lılar Peşmergeleri eğitiyor. Zaho’nun yakınlarındaki Mahmur Mülteci Kampı ise terörün en yoğun olarak yaşandığı 1990’lı yılların başından itibaren Türkiye’den götürülen mültecileri barındırıyor. Kamp resmi olarak Birleşmiş Milletler tarafından kurulup, organize ediliyor ancak elde edilen istihbari bilgiler kampın tamamen PKK kontrolünde olduğu, PKK’nın burada yaşayanlara pasaport bile verdiği yönünde. Bu kamptan kaçarak Türkiye’ye gelmeyi başarmış olan bazı vatandaşlarımızın verdiği bilgiye göre PKK tarafından kampta tutulan vatandaşlarımız, çok zor şartlar altında yaşıyorlar. Bunlar Türk askerinin bölgeye girmesini fırsat bilerek Türkiye’ye tekrar gelecek.
   <br/>
   <br/>
   Ölü kamyonlar ülkesi
   <br/>
   <br/>
   Cizre’den Silopi’ye doğru yola çıktığınızda 35 kilometrelik yolun sağında ve solunda park halinde çürümeye terk edilmiş binlerce kamyon gözünüze çarpıyor. Resmi rakamlara göre sadece Şırnak ili sınırları içerisinde 52 bin kamyon çürümeye terk edilmiş durumda. Nedeni de Habur Sınır Kapısı üzerinden yapılan mazot ticaretinin sona ermesi, ham petrol ticaretinin de yüzde 75 oranında azalması. 1990’lı yılların başından itibaren Habur’dan yapılan sınır ticareti Şırnak, Cizre, Silopi, Nusaybin, Batman, Mardin, Diyarbakır, Kızıltepe, Viranşehir, Ceylanpınar ve Şanlıurfa’yı doğrudan, diğer il ve ilçelere ise dolaylı olarak ekonomik kazanç getiriyordu. Sınır ticaretinin yaygınlaşması tersine bir göç dalgasına bile neden olmuştu. Ancak, 11 Eylül saldırısından sonra Irak Hükümeti’nin almış olduğu bir kararla Irak üzerinden yapılan ham petrol ticareti durduruldu. Yaklaşık 100 gün sonra da kısıtlı sayıda tankerin mazot getirmesine müsaade edilmeye başlandı. Ancak Kuzey Irak’tan düşük fiyata alınan ve sınır illerinde dağıtılması gereken mazot tüm Türkiye’ye dağıtılınca 1999 yılında TPAO’nun dış ilişkilerini yürüten TPİC’e (Turkish Petrolium İnternational Company ) devredildi. Ardından da binlerce kamyona mazot getirme yasağı kondu. Cizre Ticaret ve Sanayi Odası ile Nakliyatçılar Derneği Başkanlığını yürüten Adnan Elçi, son onbeş yılda tarım ve hayvancılığın gerilediğini, bölge halkının tek geçim kaynağının sınırdan yapılan petrol ticareti olduğunu, çoğu esnafın siftah yapmadan işyerini kapattığını söylüyor.
   <br/>
   <br/>
   Aileleriyle birlikte en az 2 milyon insanın geçimini doğrudan etkileyen sınır ticareti yaklaşan savaş ile birlikte giderek daha da daralıyor. Irak’tan Batman ve İskenderun’a ham petrol taşıyan tankerlerin giriş çıkışlarında da azalma var. Kilometrelerce tanker kuyrukları artık yok. 20 yıldır Irak’tan mazot getiren Yusuf Bozdoğan “Hiç bu kadar kötü olmamıştı” diyor. “Bu belki de son sefer” diyerek yola çıkan kamyoncuların umudu Tayyip Erdoğan hükümetinde. Iraklıların her türlü yiyecek ve sağlık giderlerinin BM tarafından karşılandığını, çıkacak savaşın tek kaybedeninin Güneydoğu halkı başta olmak üzere Türk halkı olacağını savunan kamyoncular kendilerinin Iraklılardan daha çok korktuğunu anlatıyorlar; “Fiber olayı bittikten sonra 50 bin kamyon çürümeye terk edildi. Ardından ham petrol ticareti de bitmek üzere. Arazi yok, hayvancılık yok. Herkes varını yoğunu bu işe yatırdı. Bölgede bir tek sanayi tesisi de yok. Bu insanlar neyle geçinecek?” şeklinde sorarken, Şırnak Sanayi ve Ticaret Odası Başkanı Kamil İlhan mazot ticaretinin bölge ekonomisinin amiral gemisi olduğunu, yedek parçacısıyla, restoranıyla, oteliyle tüm bölgenin geçimini bu işten sağladığını anlatıyor. İlhan, “Şimdi savaş bahane ediliyor. Bize hükümet açıkça bir şey söylesin. Açacaksa açsın, kapatacaksa kapatsın. Bölge insanı geleceğini bilsin. Belki bir gün açılır umuduyla çürüyor kamyonlar. Olmayacaksa başka şehirlere göç eder. Ama bu da başka sorunları beraberinde getirir” diyor.
   <br/>
   <br/>
   Kamyoncuların iş yapamaması bölge esnafını da perişan etmiş durumda. Çoğu siftah yapamadan günü kapatırken esnafların sayısı yüzde 60 oranında azalmış. Cizre esnaflarından Hacı Aydın ve Süleyman Çete çarşıda yaprağın kıpırdamadığını anlatıyor; “Sınır ticareti varken burada her kamyon bir milyar kazanırdı. İnsanlar aş, ekmek sahibiydi. Tersine göç bile başlamıştı. Şimdi insanlar kamyonlarının vergisini bile veremiyorlar.” Şırnaklı kamyon şoförü Nezir Özdemir de 1,5 yıldır kamyonun vergilerini bile ödeyemediğini, kontağını bir kez bile çevirmediğini söylüyor. Yine Silopili Ömer Özbek ise kamyonunun kasasını tarlasının yanına altında gölgelenmek için koyduğunu anlatıyor.
   <br/>
   <br/>
   “Kaçın polis geliyor”
   <br/>
   <br/>
   İncirlik’ten Uludere’ye kadar uzanan bölgede, savaş tehdidi altındaki Güneydoğu Anadolu Bölgesi’nde geçirdiğimiz sürede edindiğimiz izlenim yaklaşmakta olan savaşın bölge insanının gündeminde ön sıralarda yer almadığı. Ekonomik zorluklar, eksik alt yapı, eğitimsizlik, güvenlik ve OHAL’in verdiği psikolojik sıkıntılar... Şahit olduğumuz bir olay daha var ki o da bölgede yaşayan insanımızın zihni altyapısını çok güzel yansıtıyordu. Bölgede yolların bozuk olması ve gitmeyi planladığımız dağ köyleri sebebiyle tercih ettiğimiz Toros marka beyaz otomobille Silopi’nin ara sokaklarına girdiğimiz zaman sokakta oyun oynayan onlarca çocuk gayri ihtiyari bir şekilde ‘ Kaçın polis geliyor ’ diye bağırarak evlerine kaçtılar. Sadece bu olay bile OHAL’in fiilen kalksa da zihinlerde uzun süre yer edeceğini gösteriyordu.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2282), [web.archive.org (arşiv bağlantısı)](http://web.archive.org/web/20030901233738/http://www.aksiyon.com.tr:80/detay.php?id=2282)
