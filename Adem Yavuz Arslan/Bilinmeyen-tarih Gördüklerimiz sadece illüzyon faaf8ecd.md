# Gördüklerimiz sadece illüzyon

*Adem Yavuz Arslan Bilinmeyen-tarih*

<div>
 <p>
  <font>
   Scoot Taylor deneyimli bir savaş muhabiri. Türkiye kamuoyu tarafından çok bilinmese de ülkesinin en popüler askeri danışman-gazetecilerinden. Şimdilerde savaş muhabiri kimliği ile tanınan Kanadalı Taylor aslında eski bir asker. Ancak askerlik döneminde şahit olduğu olaylar "bu benim işim değil" diyerek askerliği bırakıp gazeteciliğe başlamasına neden olur.
   <br/>
   <br/>
   1991 yılından bu yana Bosna, Kamboçya, Sırbistan, Kosova ve Irak"taki savaşları takip ediyor. 13 yılda bir milyon milden fazla yol yapan Taylor 2000 yılından bu yana 17 kez Irak"a gidip Saddam Rejimini, BM ambargosunun etkilerini, 1991 savaşında kullanılan silahların Iraklı çocuklar üzerine etkilerini incelemiş ve 4 ayrı kitabı kaleme almış. Son çalışması olan Şeytan Ekseninde Döngü (Spinng on the axis of evil) ise önümüzdeki günlerden Çatı Yayınları tarafından Türkçeye kazandırılacak. Taylor aslında söz konusu kitabında bilinmeyen bir şeyleri ortaya koymuyor. Amerika"nın batağa saplanmakta olduğunu, güvenlik gerekçesiyle terör estirdiğini, gerçekte ne kadar insanın savaş mağduru olduğunu, Amerikan İsrail ilişkilerinin gücünü ele alıyor. Fakat Taylor"un kitabının artısı uzun soluklu olarak "fikri takip" yapmasında. Kitap Amerikan yayınevleri tarafından basılıp dağıtılmıyor içeriği nedeniyle. Taylor 13 yıldır takip ettiği çok sayıda savaş ile ilgili olarak "Hepsi illüzyon. CIA"nın Amerikan medyasına "Burada kimyasal silah üretiyorlar" dediği yerlere bizzat gittim. Ama ortada ne kimyasal silahlar ne de başka bir şey var. Büyük bir yalandan ibaret tüm yaşadıklarımız" diyor. Scoot Taylor, Amerikan kamuoyunun merkezi idare tarafından yanıltıldığına inanıyor. "Ortalama Amerikalı ne Kürt grupları bilir ne de Türkmenleri. Ya da Şii meselesini. Onlara göre Amerikan yönetiminin söylediği "iyiler ve kötüler" vardır ve Bush"un kötü dedikleri kötüdür" diyen Taylor kitap yazma fikrinin ise "tarihe not düşmek" amacıyla ortaya çıktığını anlatıyor. Kitabında değişik zamanlarda 17 kez gittiği Irak"ın günlüğünü tutmuş Scoot Taylor. Kuzey Irak"ta, Bağdat"ta ve Basra"da defalarca bulunmuş ve ülkesindeki gazetelere geçtiği haberlerin perde arkasını, yazmadıklarını kitap için kaleme almış. Taylor gelecek için ilginç bir senaryo ortaya atıyor; "Amerika Irak"ın şartlarını bilmiyordu. Sanıyorlar ki Saddam rejimi devrilince işler bitecek. Ancak şunu anlamıyorlar. Barzani ya da Talabani, Saddam"dan geriye kalır değiller. Saddam diktatördü. Bu iki kabile reisi de diktatör. Hatta "Küçük Saddam" olarak bile adlandırılabilir. Bölgenin demokratik bir yönetime kavuşması için söz konusu iki kabile reisinin de bertaraf edilmesi gerekir" diye konuşuyor. Ülkesinde defalarca ödül alan gazeteci Taylor "Türk okur neden kitabını okusun?" sorusuna ise farklı bir cevap veriyor; "Ben ne Türk"üm ne Kürd"üm ne de Amerikan tarafını temsil ediyorum. Gözlemlerin sağlıklı değerlendirme yapmak isteyenler için önemli olmalı. Ne de olsa taraf değilim."
   <br/>
   <br/>
  </font>
 </p>
 <p>
  <font>
   (Bu yazı 919 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11160), [web.archive.org (arşiv bağlantısı)](http://web.archive.org/web/20050129111715/http://www.aksiyon.com.tr:80/yazdir.php?id=11160)
