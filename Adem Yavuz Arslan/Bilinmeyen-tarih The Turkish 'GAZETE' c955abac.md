# The Turkish ‘GAZETE’

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050302225615im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225615im_/http://www.aksiyon.com.tr/resim/299/55.jpg" vspace="5"/>
  </p>
 </font>
 <font class="content">
  Uluslararası kayıtlara dünyanın en pahalı ikinci kenti olarak geçen Londra’da ucuz ya da ücretsiz bir şey bulmak pek mümkün değil. Bu genel bir kural ancak bu kuralın bir istisnası var: Ücretsiz gazeteler. Benzeri uygulamaların dünyanın bir çok yerinde olduğu söylense de hiçbiri buradaki kadar yaygın değil.
 </font>
 <br/>
 <p>
  <font class="content">
   Sabahleyin işinize ya da okulunuza giderken ücretsiz gazetenizi metro ya da tren istasyonu girişinden alıp yolda okuyorsunuz. Aynı şey akşam gazeteleri için de sözkonusu. Eğer İngilizceniz, İngiliz gazetelerini okumak için yetmiyorsa bunun için de endişelenmeyin. Kuzey Londra’nın hemen her yerinde ücretsiz Türk gazeteleri bulmanız mümkün. Londra’da yayınlanan Türk gazeteleri ve üstelik ücretsiz.
   <br>
    <br>
     Londra, Avrupa’da Almanya’daki kadar olmasa da Türklerin yoğun olarak yaşadığı bir bölge. 63 bini Türkiye Türklerinden, 200 bini de Kıbrıs Türklerinden olmak üzere 260 binden fazla Türk yaşıyor. Dolayısıyla da Türkçe, İngilizce’den sonra en çok konuşulan dil. Türkçe yayınlar da önemli bir yer tutuyor doğal olarak. Türk gazeteleri Türk toplumu içerisinde bir köprü görevi yapıyor burada. Türkiye’den gelen gazeteleri belli yerlerde bulmanız mümkün ama Londra Türkleri için gazete deyince yerel Türk gazeteleri akla geliyor. Londra Toplum Postası, Olay, Londra Haber, Hürsöz gibi haftalık olarak tabloit boyda hazırlanıp ücretsiz dağıtılan gazeteler buradaki Türklerin hayatında önemli bir yer tutuyor.
     <br>
      <br>
       1980’li yıllardan sonra yayın hayatına başlayan gazeteler zaman zaman sıkıntılar yüzünden yayınlarına ara verseler de aralarında daha büyük yatırımlarla önümüzdeki dönemde günlük olarak yayına geçmeyi planlayanlar da var.
       <br/>
       <br/>
       Yerel Türk gazeteleri arasında en eskisi ve hem İngilizce hem Türkçe yayınlanarak önemli bir yere sahip olan Londra Toplum Postası gazetesi 1983’ten bu yana yayınlanıyor. Zaman zaman mali problemlerden ya da ekonomik krizlerden dolayı yayına ara vermek zorunda kalan gazete 1992 yılından sonra sürekli ve düzenli olarak yayınlanmaya başlamış. Her perşembe ücretsiz olarak tüm Londra’da ama özellikle Türk nüfusunun yoğun olduğu bölgelerde dağıtılıyor. Ortalama 13 bin basılan gazete 52 sayfa tabloit olarak hazırlanıyor ve gazetenin 8 sayfası İngilizce. 12 kişilik bir ekip tarafından hazırlanan gazete aslında yayın hayatına tamamen amatör bir ruhla çıkmış.
       <br/>
       <br/>
       İngiliz Commonwealtı dahilinde olan Kıbrıs adasından Türklerin İngiltere’ye gelişi 1960’lara kadar uzanır. Buraya göçeden Türkler kendi aralarında Londra Türk Toplum Merkezini kurarlar ve Londra Toplum Postası da merkezin organı olarak yayın hayatına başlar. 1983 yılında Kıbrıs’taki Cumhuriyetçi Türk Partisinin organı olarak yayın hayatına atılan gazete 1990’da parti yayın organı kimliğinden uzaklaşıp Türk toplumunun geneline hitap eden bir yayın çizgisi takip etmeye başlar. Zaman zaman ekonomik sorunlar yüzünden yayınına ara verilen gazete 1992 yılından itibaren limited şirket şekline gelir, hisse senetleri satışa çıkar ve ciddi bir gazete hüviyetine girer. Türk gazeteleri arasında en eskisi olan gazetenin haber editörlüğünü yapan Artun Çağa, Kıbrıs Türklerinden. Gazetenin başlangıçta Türk toplumuna bir önder olmayı hedeflediğini, geride kalan zaman içerisinde de bunu başardığını anlatıyor: “ Londra’ya Türk akını başladıktan sonra buraya gelen Türkler Stoke Newington, Dalston ve Harringay bölgelerinde yerleşmişler. Gazete çıkarken buradaki Türklerin sesi olmayı hedeflemiş. Çünkü buraya gelen ilk nesil Türklerin kültür seviyesi çok düşüktü ve İngilizceleri yoktu. Bizim gazete Türkçe yayınlarıyla halkı yönlendirmeyi, eğitmeyi hedefliyordu ve bunda başarılı oldu. Bundan sonraki hedeflerimizin arasında bundan öncekinin aksine Türkçeyi kullandırmak da var. Çünkü yeni jenerasyon Türk gençleri Türkçeden uzak. Yarı Türkçe yarı İngilizce bir gazete ile yeni jenerasyon Türklerin Türkçeden uzaklaşmalarını da önlemeye çalışacağız.”
       <br/>
       <br/>
       Gazetenin haber editörü Artun Çağa yayın çizgisi olarak Londra Türk toplumunun ihtiyaçlarına cevap verecek bir çizgi takip etmeye çalıştıklarını söylüyor. “İngiltere gazeteciliğin çok güçlü olduğu bir ülke ancak Türk toplumu arasında gazete okuma yaygın değil çünkü İngilizce bilme oranı düşük. Bu noktada Türkçe yayın yapan gazetelerin önemi öne çıkıyor. Biz çok çok önemli olmadığı sürece Türkiye’den ya da Kıbrıs’tan haberleri manşete çekmiyoruz. Daha lokal, daha bizim insanımızı ilgilendiren konulara yer veriyoruz. Ancak gazete bir bakıma Türk toplumu arasında bir iletişim aracı.
       <br/>
       <br/>
       Mesela depremlerden sonra yaptığımız yayınlarda çok sayıda yardım kampanyasının başarılı olmasını sağladık. Yaptığımız yayınlarda halkın sorunlarına çözüm yolları gösterdik, göstermeye devam ediyoruz. Eğitimden spora kadar Türk halkının neye ihtiyacı varsa onu vermeye çalışıyoruz” diyor.
       <br/>
       <br/>
       Gazetenin gelecekteki hedefi ise tüm İngiltereye yayılmış haber ağıyla günlük bir gazete olabilmek.
       <br/>
       <br/>
       Londra’daki Türk gazeteleri içerisinde önemli bir yere sahip olan bir diğeri ise Olay gazetesi. İlk sayısı 1989 tarihini taşıyan Olay gazetesi de Toplum Postası gibi haftalık olarak yayınlanıyor ve ücretsiz olarak dağıtılıyor. Başlangıçta magazin—reklam ağırlıklı olarak çalışan, son dönemde ise haber ağırlıklı yayın hayatına devam eden gazetenin haber editörlüğünü Türk kamuoyunun Londra mahreçli haberleriyle tanıdığı Mustafa Köker yapıyor. 8 kişilik ekip tarafından hazırlanan gazete haftalık olarak 13 bin adet basılıyor ve Türklerin yoğun olarak bulunduğu bölgelerde dağıtılıyor. Olay Gazetesi de başlangıçta düzenli olmamış ama son yıllarda giderek daha kaliteli bir çizgi yakalamış. Gazetenin haber editörlüğünü yürüten Mustafa Köker, Türk toplumunun İngiltere hayatında Türkçe yayın yapan yayınların çok önemli olduğunu söylüyor: “Buraya önce gelen Türkler tabiri caizse gettolar halinde yaşamışlar. Dilleri, dinleri, yaşayışları farklı bir toplum. Bu insanlar televizyon izleyemiyorlar, gazete okuyamıyorlardı. Bu noktada Türkçe yayın yapan gazetelerin çok büyük bir işlevi oldu. Bir bakıma eğitmen görevi gördüler. Toplumda dağınıklık vardı, kim ne yapacağını bilmiyordu. Bizim yayınlarımız halka neyi, nasıl ve nerede yapacaklarını gösterdi, başlarına bir şey gelmesi durumunda neler yapması gerektiğini anlattı. Yayınların ücretsiz olması da başka bir avantajdı tabii halka ulaşma konusunda.”
       <br/>
       <br/>
       Türk gazetelerin Türk toplumu içerisinde bir bağ vazifesi gördüğünü anlatıyor deneyimli gazeteci Köker. Hatta haftalık gazetelerin yanında tüm İngiltere’ye yayılmış günlük Türkçe gazetelerin gerekli olduğunu anlatan Köker “Türkçe yayınlarla buradaki Türkleri daha fazla sosyal hayata, güç mekanizması içerisine çekmeyi hedefliyoruz. Bu aşamada da gazetelerin önemi çok büyük” diyor.
       <br/>
       <br/>
       Londra’da yayın yapan gazetelerin sayısı zaman zaman 6’ya çıkmış. Hürsöz, Yeni Londra Haber de ekonomik sorunlardan yayın hayatına son vermiş gazetelerden.
       <br/>
       <br/>
       Tabloit boyda ve yine ücretsiz olarak dağıtılan gazetelerden tam bir yıl yayın hayatına devam ettikten sonra yayınını durduran Yeni Londra Haber gazetesinin haber editörü Mehmet Karabulut da Türk gazetelerinin buradaki Türk toplumunun hayatında önemli bir yere sahip olduğunu söylüyor. Tamamı üniversite mezunu Türklerden oluşan bir ekiple amatör bir ruhla yayına başladıklarını anlatan Karabulut “Halkı bilgilendiriyor, Türk toplumu ile ilgili konularda bir organizatör görevi yapıyorduk. Ancak mali sorunlar yüzünden yayına ara verdik çünkü sadece reklamlarla ayakta kalıyorduk” diyor.
       <br/>
       <br/>
       İngilizlerin çok söylediği bir söz var: “Londra İngiltere değildir”. Gerçekten de bu şehirde İngilizlerin dışında herkes var: Zenciler, Yahudiler, Türkler, Pakistanlılar, Hindistanlılar, Araplar, Çinliler. Her toplum kendi bölgelerinde yaşıyor ve kendi kültürlerini sürdürüyor. Aynı şey Türk toplumu için de geçerli. Kahvesinden dönercisine, spor kulübünden gece kulübüne kadar kendi yerlerinde yaşıyorlar ve Köker’in deyimiyle de gazeteleri “Türk toplumunun sosyal hayata daha fazla girmesinde, İngiltere’ye uyum sağlamasında öncü görevi görüyor”.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14047), [web.archive.org (arşiv bağlantısı)](http://web.archive.org/web/20050302225615/http://www.aksiyon.com.tr:80/detay.php?id=14047)
