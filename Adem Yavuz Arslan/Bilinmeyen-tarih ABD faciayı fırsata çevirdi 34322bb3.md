# ABD faciayı fırsata çevirdi

*Adem Yavuz Arslan Bilinmeyen-tarih*

<div>
 <p>
  <font>
   11 Eylül tahmin edildiği gibi dünyada köklü ve şok değişikliklere neden olmazken en büyük değişim Amerika"nın bizzat kendisinde yaşandı. Özgürlüklerine düşkün ABD"liler "fanatik milliyetçiliğe" doğru kaydı. "İstediğimi yaparım" havasında olan ABD yönetimi ise dünyanın bir çok bölgesine politik nedenlerle müdahale etti, etmeye devam ediyor.
   <br/>
   <br/>
   "Hepimiz manipülasyon kurbanıyız ve bunu yapanlar yarın bir gün benzeri provokasyonları yapabilirler." 11 Eylül olaylarının üzerinden 2 yıl geçmesine rağmen hâlâ bir çok soru işaretinin cevapsız kaldığına inanan Helmut Schmidt hükümetinin Araştırma ve Teknoloji Bakanı Andreas von Bülow hadisenin birinci yıl dönümünde tepkisini bu şekilde dile getiriyordu. Aynı zamanda istihbarat örgütleri uzmanı olan Bülow "birilerinin bu saldırıları kullandığını" da iddia ediyordu. Tarihin gördüğü en büyük terör saldırılarından olan 11 Eylül"ün üzerinden iki yıl geçmesine rağmen dünyanın dört bir yanından binlerce insan Bülow"un endişelerini taşıyor, dile getiriyor ancak cevaplarını bulamıyor. Muhtemelen bu yılki anma törenlerinde de dünyanın dört bir yanından binlerce insan Bülow benzeri soruları sıralayacak. Fakat faili bulmak durumundaki Amerika, failleri aramaktan çok "terörle savaş" adı altında dünyanın kilit bölgelerine asker yığdı, operasyonlara girişti, yenilerinin de sinyalini veriyor.
   <br>
    <br>
     Herşeye rağmen 11 Eylül"ün tüm dünyayı sarstığını, kökten değişikliklere yol açtığını söylemek de mümkün değil. Ne global krizler çıktı, ne de global siyasette köklü değişiklikler yaşandı. Fakat şurası gerçek, 11 Eylül en çok Amerika"yı etkiledi. 11 Eylül ile birlikte kapılarını dışa kapatmaya çalışan ve dünyada "istediğimi yaparım" diyen bir Amerika var.
     <br>
      <br>
       Amerika 11 Eylül fırsatını iyi kullandı
       <br>
        <br>
         Geleneksel güvenlik politikaları gereği bu tür saldırılara karşı beklentisi olan, ancak tehlikenin Amerika"yı anavatanında vuramayacağına inanan Amerikan yönetimleri 11 Eylül"le birlikte ne kadar yanıldıklarını gördüler. Fakat saldırıya karşı hazırlıksız yakalanmakla eleştirilen Amerikan yönetimi, saldırıyı kendi çıkarları için kullanmakta gecikmedi hatta hiç bir Batılı gücün cüret edemeyeceği operasyonlara girerek Asya"nın göbeğine, Ortadoğu"nun kalbine yerleşti. Saldırıdan hemen sonra El Kaide"yi ve Üsame bin Laden"i sorumlu kılan Bush yönetimi 7 Ekim 2001"de Afganistan"a yönelik bir harekat başlattı ve kısa sürede rejim devrilerek 22 Aralık tarihinde Hamid Karzai başkanlığındaki yeni fakat geçici hükümet göreve geldi. Fakat halen 7 bin askeriyle bölgede bulunan Amerika ne Ladin"i bulabildi ne de ülkedeki düzeni sağlayabildi.  Bilkent Üniversitesi Uluslararası İlişkiler Bölümü öğretim üyelerinden Doç. Dr. Hasan Ünal, Amerika"nın geliştirdiği politikalar açısından değerlendirildiğinde 11 Eylül"ün Amerika tarafından çok iyi kullanıldığını, kullanılmaya da devam ettiğini söylüyor. Olayın üzerinden iki yıl geçmesine rağmen sis perdesinin hâlâ aralanmadığının da altını çizen Ünal "Bu saldırı bahanesiyle Amerika hiç bir Batılı gücün yapamayacağı operasyonlara girişti. Orta Asya"nın derinliklerine girdi, Çin"in ve Rusya"nın önünü kesti. Özbekistan ve Kırgızistan"da kalıcı oldu. Hindistan ile stratejik ortaklık başlattı, Pakistan ile ilişkilerini yeniden düzenledi. Rusya"yla olan ilişkilerini tekrar ele aldı. CIA ve FBI dünyanın dört bir yanında terörist avına çıktı ve kimsenin tepkisini çekmedi. Irak"a müdahale etti ve buraya büyük bir güç yığdı. Böylece Akdeniz"den Çin"e kadar olan bölgeyi hem karadan hem havadan denetleyebilecek güce erişti. Bu bakımdan Amerika 11 Eylül"ü fırsat bildi denebilir" şeklinde konuşuyor.
         <br/>
         <br/>
         Amerikan yönetiminin "terörle savaş" adı altında başlattığı bu sürecin geleceği konusunda ise farklı endişeler dile getiren akademisyenler var. Terör uzmanı Dr. Ali Nihat Özcan, Amerikan yönetimindeki "şahinler"in 11 Eylül hadisesini anlama-çözme noktasında stratejik hatalar yaptığını öne sürüyor. Bush kabinesinin terör hadisesini doğru anlayıp yanlış çözümler ve çözüm yolları uygulamaya koyduğunu, bunun da daha büyük kargaşaya neden olduğunu savunan Özcan "Amerikan Savunma Bakanlığı yönetimindeki etkin güçler sorunun kaynağını başka yerlerde aradı. Özellikle ülke içerisindeki etkili Musevi lobilerle birleşince yanlış yöntemleri kullanmaya başladılar. Önce Afganistan"da ardından Irak"ta yaşananlar ve Amerikan yönetiminin özellikle İslam âlemine yönelik tavrı gelecekte daha büyük sıkıntıları doğuracak. Amerika bir bakıma terörle savaşacağım derken daha fazla teröre neden oldu. Bu kadar büyük para ve gücü terörün kaynaklarını keşfedip bunları ortadan kaldırmaya harcasa, askeri çözümler yerine sosyal ve siyasal çözümleri önerse bu duruma gelmeden olay bitecekti. Şimdi dönüşü zor ve karmaşık bir yola girmiş oldular" şeklinde konuşuyor.
         <br/>
         <br/>
         Washington 11 Eylül sonrasında İslam dünyasında kendisine yönelik öfkenin hangi boyutlarda olduğunun farkında değil. Irak"ta karşılaştığı saldırıları "lokal ve Saddam rejiminin kalıntılarının son çırpınışları" olarak değerlendiren Amerika, daha büyük ve komplike saldırılarla karşılaştıkça örgütlü bir direniş olduğunu fark ediyor. İslam dünyasında Amerikan politikaları aleyhinde giderek yeni nefretlerin doğduğunu savunan Stratejik Araştırmaları Merkezi İcra Kurulu Başkanı Faruk Demir"e göre Amerikan politika yapıcılarının İslam dünyası ile ilgili karar ve tutumları önümüzdeki döneme damgasını vuracak. "ABD İslam dünyası konusunda ciddi bir hata yaptı" diyen Demir"e göre "terör ve güvenlik " konularında konsensüs sağlanmaz, ABD"nin İslam dünyasına karşı "potansiyel terörist" bakışı değişmezse önümüzdeki dönemde bir çatışma kaçınılmaz olacak. Amerikan politikalarını belirleyen etkili lobilerin İslam dünyası ile çatışmayı bir sorun olarak görmediğine işaret eden Demir"e göre ABD"nin şu anda Irak"ta içinde bulunduğu zor durum ciddi stratejik hatalar yaptığının da bir delili. Doç. Dr. Hasan Ünal da Amerika"nın Irak politikasında hatalar yaptığı görüşünü destekleyen akademisyenlerden. "Bölge Lübnan"a dönüyor" diyen Ünal"a göre Irak coğrafyası, ABD ile anti-Amerikancılar arasında bir mücadeleye sahne olacak. Ünal, 11 Eylül"den sonra terörün azalmadığını, bilakis artma tehdidi gösterdiğini söylüyor. Terör uzmanı Dr. Ali Nihat Özcan ise önümüzdeki dönemde terörün azalıp çoğalmasındaki en önemli etkinin Amerikan politikaları olacağına işaret ediyor. "Amerika"nın dengelenemez, denetlenemez gücü kuralsız bir şekilde istediği her yere müdahale ettikçe daha çok sayıda düşman örgütün doğmasına neden olacak. Uluslararası terör örgütleri de dünyanın dört bir yanında Amerikan varlığını potansiyel hedef olarak algılayacak ve sistemin zayıf noktalarına saldırıda bulunacaktır."
         <br/>
         <br/>
         Amerika askeri ve siyasi anlamda dünyanın kilit noktalarına müdahale ederken bir yandan da 11 Eylül demokrasi ve insan haklarının evrensel bir siyasal model olarak benimseneceğine ilişkin Soğuk Savaşın sona ermesiyle doruğa çıkan beklentilere de büyük darbe vurmuş oldu. Geride kalan iki yıl içerisinde tüm dünyada özgürlük, adalet ve demokrasi talepleri terörizmle mücadele söyleminin altında ezildi. Özgür dünyanın sembolü olmuş bir ülkenin özgürlük idealinden ve pratiğinden geri adımlar atması önümüzdeki yıllarda derin izler bırakacak.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 706 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2945), [web.archive.org (arşiv bağlantısı)](http://web.archive.org/web/20050127150059/http://www.aksiyon.com.tr:80/yazdir.php?id=2945)
