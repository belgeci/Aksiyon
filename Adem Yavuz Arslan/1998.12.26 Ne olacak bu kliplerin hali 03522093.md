# Ne olacak bu kliplerin hali?

*Adem Yavuz Arslan 1998.12.26*

<font class="agenda2NewsSpot">
 Türk halkının TRT'de papyon kravatla Türk halk müziği dinlediği dönemler " bizim zamanımızda ..." dedirtmeyecek kadar eski değil
</font>
<font class="newsDetail">
 ancak "vur deyince öldürmeyi" iyi beceren bizim Türk insanı sonunda kliplerin de cılkını çıkardı. Peynir ekmek gibi klip tüketen, Unkapanı'nda yatıp kalkarak bir gün şöhret olacağını hayal eden insanımızın ürettiği klipler de ayrı bir tartışma konusu olmaya başladı. Hani bu kadar önemli sorunların arasında bunu da kim tartışır demeyin, klipler reyting raporlarının gizli kahramanları. Onlar, raporlara yansımasalar da müzik sektörünün lokomotifi ve izleyicilerinin sayısı da yüksek.
 <br/>
 <br/>
 Özel televizyonların ve radyoların kuruluşundan sonra hızla artan klip yayınına cevap vermek için sürekli artan klip üretimi uzun süre gündemimize oturmadı değil. Hatta yapılan klipler haber bültenlerine, gazete ve haber dergilerine konu oluyordu; her gün yenisi çıkan parçalar, o parçaları seslendiren yeni yüzler ve bunların 'bir saatte' çekilmiş klipleri..
 <br/>
 <br/>
 Bizim yaşımızdaki gençlerin büyük bir beğeni ile dinlediği Akdeniz Akşamları şarkısı için gündüz çekilen, tek bir kare akşam görüntüsünün olmadığı bir İbrahim Tatlıses klibi. İbrahim Tatlıses sadece lahmacuncu, şarkıcı, işadamı falan olmamıştı; klip yönetmeni de olmuştu. Üstelik klibi tekrar tekrar televizyonlarda gösteriliyor. Klipte Tatlıses'in neler yaptığını ya da ne yapmak istediğini anlayan var mı, o tartışılır.
 <br/>
 <br/>
 Mahsun Kırmızıgül'ün pantolonluatletli bir vaziyette Jetski kullandığı klip de bir acayip. Televizyonlarda ardı ardına yayınlanan klipten anlam çıkaran beri gelsin.
 <br/>
 <br/>
 Son günlerde ekranları sıkça işgal eden Habibi klibine ne demeli?. Bu klipte rol alan sanatçılar Türk insanını mı anlatıyor? Ya da her gün sabahakşam Türkiye sokaklarında dansöz mü oynuyor?.
 <br/>
 <br/>
 Sandalyede ya da otobüste çekilmiş Candan Erçetin klipleri her dönemde ayrı bir tartışmaya neden oldu. Candan Erçetin'in Mete Özgecil tarafından çekilen enteresan klipler fikir açısından hep başarılı bulundu. Ama bu klipler arasında dikkate alınmayanları da yok değil.
 <br/>
 <br/>
 Bir dalgıcın deniz altındaki görüntülerinin ardından giren Ayşen'in şarkısı.. Uzaktan gelmekle filimlerden alınmış dalgıç görüntülerinin ne alakası var? O dalgıç kim, neyin peşinde ve şarkıyı söyleyen kişi ile ilişkisi ne?.
 <br/>
 <br/>
 Peki Mahsun'un kliplerindeki geyiklere ne demeli? Herşeyim sensin parçasındaki kızla dağda, plajda gez dolaş. Kızı, dağbaşının tozlu yolunda ne aradığı belli olmayan arabaya bırak, söylediği İngilizce sözden sonra "Ne?" de.. Tozlu yollardaki kırmızı spor arabaya, dağın tepesindeki kırmızı deri koltuğa anlamasak da tamam diyelim; ancak klibin sonunu nasıl kabul edelim?
 <br/>
 <br/>
 Türkler sarışın,
 <br/>
 <br/>
 uzun boylu muydu?
 <br/>
 <br/>
 Türkiye ve Türk insanını tanımayan birisi herhalde televizyonlarda yayınlanan klipleri seyretse tüm Türk kızlarının sarışın, uzun boylu, şuh görüntüye sahip olduğunu sanacak. Çünkü kliplerimizde tek bir kadın tipi var. Nedense fakir ya da halktan birileri yok görüntülerde. Kliplerde öylesine bir şeyler gelişiyor ve biz öylesine kafa sallayıp gidiyoruz. Hülya Avşar'ın birkaç saatte çekilmiş yeni bir klibi yayınlanıyor bugünlerde. Televizyonunuzun sesini kısın ve klibi izleyin.Ve sonra ne anladığınızı düşünün. Bir kadın 40 milyarlık jeepine atlayıp sahilde dolaşıyor, ardından lüks bir eve gelip yazı yazmaya başlıyor. Güneş gözlüğü ile laptopunun başında bir şeyler karıştırıyor. Gizli bir belge geliyor ve ardından biraz yatakta yatıyor. Evde şarkı söyleyerek bitiriyor. Şimdi işiniz yoksa evde güneş gözlüğü takılması, 40 milyarlık jeeple dolaşıp lüks evde oturulması görüntüleriyle aşktan bahseden bir şarkının sözleri arasında bağ kurun. "Eh canım klip izlemenin bir bedeli olsun. Bağıntıyı da siz kurun" diyen bir yönetmen çıkabilir tabii.
 <br/>
 <br/>
 Özlem Tekin'in yayınlanan bir klibi de cinayet filmlerini aratmayacak cinsten. Kendisine yüz vermeyen birisini; kim olduğu da anlaşılmayan birisini öldürüp arabanın bagajına atıyor, sonra da ormana götürüp gömüyor.
 <br/>
 <br/>
 KRAL TV, GENÇ ve EKO TV sürekli klipler yayınlıyorlar ve klipler hayatımızın önemli bir parçasını teşkil ediyor. Kimse kliplerin bugünkü gücünü inkar edemiyor. Çünkü çok izleniyorlar. Özellikle askeri birlikler, okul kantinleri, terminal gibi yerlerde. İnsanlar bir yandan çalışıp bir yandan da KRAL TV'deki klipleri izleyebilmek istiyorlar ancak, evlere şenlik klipler biraz da komedi niyetine izlenen filmlere dönüşüyor. Bazı yönetmenler ve sanatçılar popun bir şeyler anlatmak gibi bir amacının olmadığını, bu sebeple bir parçadan birşeyler beklemenin yanlış olduğunu söylüyorlar. Halen klip piyasasında en çok iş yapan yönetmenlerden olan Setfilm'in sahibi Tayfun Dinçer de ciddi özeleştiri yaparak kliplerdeki seviyesizliğin farkında olduğunu söylüyor: " Klipler müzik sektörünün lokomotifi. Ben büyük bir kısmını başarılı buluyorum ancak, şunu da kabul etmek lazım, hızlı tüketim sonunda yozlaşmayı getirdi. Bugün içinde bulunulan durum bu; tüketim çılgınlığı ve yozlaşma. Hızlı üretimde çalışma az düşünülerek sonuca gidiliyor. Klip yönetmenleri sonuçta topluma iş yapıyorlar ve toplumun değer yargıları bizim için önemli. Genel doğruyu bulmak gerekiyor. Ancak burada da genel doğruyu bulmak gibi zor bir iş ortaya çıkıyor. Çünkü Türkiye çok kozmopolit bir ülke ve bırakın şehirleri aynı ayrı şehir içerisinde bile değeryargıları değişiyor."
 <br/>
 <br/>
 Klip yönetmenleri ve müzik şirketlerinin kliplerdeki seviyesizlikle ilgili ortak bir savunması da bütçe konusunda. Ortalama bir klibi 210 milyar liraya çekiyorlar. Ciddi bir çalışma için çok daha büyük para isteniyor ve bir çok sanatçı bu parayı vermekten kaçınıyor.
 <br/>
 <br/>
 Piyasaya en çok klip çeken yönetmenlerden birisi olan Mete Özgencil'in bir sözü herhalde bu konunun özeti: " Dünya üstünde herkes hak etmediği birşeyleri yapmaya çalışıyor. Madonna hiç bir zaman Shirley Bassey olmaya çalışmaz. Oysa bizde herkes kısa zamanda bir şeyler yapmak, sivrilmek istiyor. İşte bütün sorun burada başlıyor."
 <br/>
 <br/>
 Mahkemelik olanlar bile oldu
 <br/>
 <br/>
 Günde birkaç klibin çekildiği Türkiye'de tartışmalar da az olmuyor tabii. Haber bültenlerine konu olan kliplerin yanında mahkemelik olan klipler de oldu. "On yüz bin milyon defa" televizyonda izlediğimiz Hababam Sınıfı'nın şarkısına klip yapan Ercan Saatçi mahkemede bulmuştu kendisini. Silifke yöresinin meşhur 'Ham çökelek' türküsünü klip yapan Atilla Taş ise önümüzdeki günlerde hakim karşısına çıkacak. Klibinde küçük bir çocuğa rontgencilik yaptıran Nida ile aileden sorumlu Devlet Bakanı Işılay Saygın da önümüzdeki günlerde mahkemelik olacaklar.
 <br/>
 <br/>
 Dedik ya Türk halkının vur deyince öldür gibi bir mantığı var. Geçenlerde bir gazetenin seri ilanlar sayfasında bir ilan gözümüze çarptı: "Taksitle kaset yapılır, klip çekilir." Bir saatte çekilen klipleri görmüştük ancak bunu pek duymamıştık. Adamların hakkını yemeyelim, aradık, şartlarını görüştük: "Yeni yüzlere ihtiyaçları varmış. Bayan olması tercihmiş. Fotoğraflar çekilecek. Şarkı söylenecek. Klip çekilecek. Bütün bunlardan sonra eğer şarkı tutarsa kaset anlaşması yapılacak." Peki bunu kaça yapıyorlar. Cevap ilginç: "Eğer tutarsa kaset yapılacak." Kaset yapılmazsa herhangi bir ücret talep etmiyorlarmış. Yorum sizin.
 <br/>
 <br/>
 Bu arada herşeye limon sıkmayı kendine bir görev bilen bazı medya temsilcilerimiz de boş durmadı ve habere klip yaptı. Pistten çıkan Samsun uçağına Çoruh uçağının görüntüleri eklendi. Kaza geçiren uçaktaki yolcular Türk; ekranda ise çekik gözlü insanlar, filmlerden alınmış patlama sahneleri vs. Yani daha önce filmlerde yayınlanmış tüm sahneler bir güzel montajlanmış ve haberklip olmuş.
 <br/>
 <br/>
 Bu arada televizyon yöneticileri ve klip yönetmenleri aslında mükemmel bir senaryoyu da kaçırmış vaziyetteler; Alaattin Çakıcı olayı ve kaset savaşları aslında mükemmel bir klip olur. Senaryo için fazla uğraşmaya gerek yok, herşey zaten bir film senaryosu kadar ilginç ve orijinal. Zahmetsiz, ucuz bir klip olur. Reyting rekorları bile kırar.
 <br/>
 <br/>
 Türk izleyicisinin kliplerle tanışması şunun şurasında üç beş yılı bulmaz ancak bu süre içerisinde yüzlerce klip çekildi. Şaibeli listelerde bir şekilde yer alsalar da büyük kısmı bir süre sonra unutulup gitti, şimdi de hatırlanmıyor. 'Adam gibi' klipler yapılmadığı sürece bu kural değişmeyeceğe benziyor. Kliplerle ilgili en güzel tespiti yazar Ahmet Turan Alkan yapıyor: " İstisnaları yok değil ama seyrettiğimiz hemen her klip gazozun karbondioksiti kadar rahatlatıcı ve gerekli görünüyor; ikisinin de zamana tahammülü yok, üç dakika içinde tüketilmesi gerekli, ikinci defa asla!."
 <br/>
</font>

Kaynak: [www.aksiyon.com.tr](http://aksiyon.com.tr/aksiyon/haber-4508-34-ne-olacak-bu-kliplerin-hali.html), [web.archive.org (arşiv bağlantısı)](http://web.archive.org/web/20101210095929/http://aksiyon.com.tr/aksiyon/haber-4508-34-ne-olacak-bu-kliplerin-hali.html)
