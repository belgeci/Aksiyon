# 'Gizli servis elemanları bize çalışıyor'

*Adem Yavuz Arslan Bilinmeyen-tarih*

<div>
 <p>
  <font>
   Değişen okur ve sınır tanımayan teknoloji geleneksel gazeteci ve gazete anlayışını tehdit ediyor. Üstelik okurların iş ve şehir yaşamındaki temposu nedeniyle habere ayırdığı vakit giderek azalıyor. Bu tabloya internetin üstünlüğü de eklenince  gazeteciler aynı soruyu soruyor: Bu gazeteler ne olacak?
   <br/>
   <br/>
   İstanbul geçtiğimiz hafta boyunca adeta gazeteci istilasına uğradı. WAN (World Association Newspaper) toplantıları genellikle yüksek katılımla yapılırdı ancak bu yılki toplantıda adeta gazeteci enflasyonu yaşandı ve 80 ülkeden yaklaşık 1400 gazeteci 4 gün boyunca gazeteciliğin geleceğini tartıştı. Mesleğin duayenleri, iddialı genel yayın yönetmenleri, binlerce gazeteciye iş veren medya patronları, dünyayı elinde tutan ajansların editörleri ve yayıncılıkla ilgilenen herkes Lütfi Kırdar"ın toplantı salonları arasında mekik dokuyup, bol bol kartvizit takası yaptı, edindiği parlak fikirleri çantasına doldurarak ülkesinin yolunu tuttu. Toplantılar dizisinde her biri ayrı tez konusu olan fikirler dile getirildi. Projeler, başarı hikayeleri ve radikal değişiklikler tartışıldı.
   <br>
    <br>
     "Benim 33 bin muhabirim var"
     <br>
      <br>
       Genç bir yayın yönetmeni binlerce gazetecinin karşısına çıkıp "Ben kadrolu muhabirler yerine ülkede yaşayan herkesi kendime muhabir olarak atadım" deseydi, "Çok hayalci", "Bu yayın yönetmeni uçuyor" ya da "Haberleri başkası yapacaksa biz gazeteciler ne iş yapacağız.?"  şeklinde homurtular yükselmeye başlardı. Nitekim öyle de oldu. Fakat Güney Kore"nin OhmyNews gazetesinin CEO"su, aynı zamanda yayın yönetmeni Oh Yeon Ho konuştukça salonda bulunanların yüzlerindeki tebessümün yerini hayranlıkla karışık şaşkınlık aldı. İddialı yayın yönetmenine göre 20. yy. gazeteciliği artık bitmişti ve yeni fikirlere ihtiyaç vardı; "20. yy. gazeteciliğinde muhabir haberini yazar okuyucu da okurdu. Fakat internet icat olduktan sonra iki yönlü bir iletişime fırsat doğdu. Artık iki yönlü bir kanal hizmete hazırdı ve okuyucular daha fazla pasif kalamazdı." Yeon Ho"nun mesai arkadaşlarının bile başta acabalar ile karşıladığı projesi "Her vatandaş aynı zamanda bir muhabirdir" sloganıyla hayata geçti ve Kore toplumundan büyük destek gördü. Gazete geniş reklam kampanyalarıyla amaçlarını anlattı, başvuruları değerlendirdi. Yeon Ho "Başlangıçta günde ortalama 30 haber gelirken, daha sonra 727 fahri muhabire, bir yılın sonunda da 33 bin muhabire ulaştık. Toplumun her kesiminden büyük ilgi gördük. Fahri muhabirlerimiz arasında askerler, polisler ve gizli servis elemanları bile var. Bugün günde yaklaşık 200"e yakın haber geliyor. Gazeteyi Kore toplumunun ortak malı haline getirdik" diyor. Gazeteye ve bağlı ajansa yağan haberler başlangıçta gazete yönetimini düşündürür.  Gelen bilgiler doğruluğu kontrol edildikten sonra yayınlanıyor ve muhabirin telifi anında hesabına aktarılıyor. Yeon Ho bu konuda "Tek taraflı iletişimden çift taraflı iletişime geçtik. Okur gönderdiği haberle ilgilenildiğini, elden geçirilip yayınlandığını görünce gazeteyi sahiplendi. Bazen aynı olayda birbirinden habersiz muhabirlerimiz tarafından onlarca haber yağdı. Şu anda Kore"nin en etkin 6 yayın kuruluşundan biri olduk" diyor.
       <br>
        <br>
         İlginç bir projeyi hayata geçiren gazete kısa sürede inanılmaz destek görmüş. Yeon Ho"nun anlattığı bir anekdot gazetenin halk tarafından nasıl benimsendiğinin başka bir delili; "Mesela hükümet aleyhine bir protesto gösterisi vardı. Vatandaş muhabirlerimiz haber yağdırmaya başladı ve biz hemen web sayfasından yayına geçtik. Gösteriyi fahri muhabirlerimiz aracılığı ile canlı olarak yayınladık ve bir konuyla ilgili görüşlerini sorduk. O gün web sayfasına 85 bin yorum geldi."
         <br/>
         <br/>
         İlginç bir fikir olarak ortaya çıkan ve üstün bir başarı hikayesine dönüşen OhmyNews doğal olarak uluslararası camiadan da ilgi görmüş ama Kore dışındaki denemelerin hiçbiri tutunamamış. Yeon Ho bunun sebebini şöyle açıklıyor: "Toplumu iyi tanımak gerekiyor. Biz Kore toplumunu çok iyi test ettik ve ihtiyaçları belirledik. Okurlarımızın yüzde 80"i 30"lu yaşlarda ve teknolojiye çok hakim. Hızlı ve kablosuz internet her yerde. Üstelik de bizim toplumumuz muhafazakar basından bıkmıştı." OhmyNews şimdi bir haber kanalı rojesiyle "yurttaş muhabirleri"ne ek olarak dünyanın dört bir yanından uluslararası muhabirleri devreye sokmayı düşünüyor.
         <br/>
         <br/>
         Call Center"i olan gazete
         <br/>
         <br/>
         Açılış töreni sırasında Başbakan Erdoğan"ın etkili konuşmasından sonra göbek dansına yer verilmesi diplomatik açıdan uygun olmasa da, WAN toplantıları oldukça verimli geçti. Özellikle başarılı genel yayın yönetmenlerinin sıra dışı hikayeleri katılımcılardan büyük ilgi gördü. Bunlardan birisi de Brezilya"da yayınlanan ve 40 yıllık bir tabloid gazete olan Zero Hora gazetesiydi. Gazete ilginç bir rekora imza atarak, 1,6 milyon tiraja abone yöntemiyle ulaşmış. Yayın yönetmenine göre gazetenin üç temel noktası var: "Yenilik Kültürü", "Editöryal Kalite" ve "Okuyucu ile yakın ilişki içinde olmak". Gazete okurla ilişkiye çok önem veriyor ve yılda ortalama 80 bin kez okurla temas ediyor. Hatta bankalardan alışık olduğumuz Call Center uygulaması da bu gazetenin getirdiği yeniliklerden. Gazeteden şikayeti olan ya da aboneliğini iptal etmek isteyenleri iknadan sorumlu 75 kişi 24 saat telefonlara cevap veriyor. Duvarlara asılı şu yazı, gazetenin temel prensiplerinden biri: "Editörler ne kadar çok çalışırsa, okur gazeteden o kadar çok memnun olacaktır."
         <br/>
         <br/>
         Başarı hikayelerinden bir başkasında ise dünyanın en çok satan İngilizce gazetesi vardı. Hindistan"da yayınlanan The Times of İndia tam 166 yıllık bir gazete ve günlük 2,4 milyon tiraja sahip. Ayrıca yerel Hindu dillerindeki baskısı da 700 bin tiraja ulaşıyor. Gazetenin başkanı Pradaeep Guha, başarılarını tek cümleyle özetliyor: "Doğru zamanda doğru yerde olup, doğru adımı attık."
         <br/>
         <br/>
         Şehir yaşamı gazeteleri kırpıyor
         <br/>
         <br/>
         Türkiye"de gündemimizde yer almıyor ancak dünya medyasında hararetli bir ebat tartışması yaşanıyor. Bugüne kadarki yaygın kanı, referans gazetelerin tabloid olmayacağı yönündeydi. Zaten tabloid boyda ciddi bir gazete de yoktu. Fakat okur üzerinde detaylı çalışmalar yapan bazı ciddi gazeteler neden tiraj kaybettiklerinin cevabını ebatta buldular. İngilizlerin ünlü gazetelerinden The İndependent, geçtiğimiz aylarda radikal bir değişiklik yaparak büyük boy gazeteden tabloid boya geçti. The İndependent"in yaptığı gerçekten radikal bir değişimdi; çünkü İngiltere"de tabloid gazetelerin The Sun ve Mirror gazetelerinden kaynaklanan haklı bir kötü şöhreti vardı. Gazetenin yayın yönetmeni Simon Kelner bu riski aldıklarını ancak makul gerekçeleri olduğunu anlatıyor. Aslında gazetenin ebat değiştirmesi gibi önemli bir adımın ilginç bir hikayesi de var. Kelner göreve geldiği zaman uzun bir durum tespiti yapar. Gazete yüzde 14.6 tiraj kaybederek, referans kabul edilen 4 gazeteden sonuncusu olmuştur. 1,5 milyar paund para harcayarak "İngiliz okuru ne istiyor?" araştırması yaptıran Kelner aylarca süren çalışmanın sonunda hedef kitlesini belirler; "İngiliz okuru gazeteye yaklaşık 20 dakika ayırıyor ve çoğunlukla yolda gazete okuyor. İnternete açık ve çok dinamik bir okur var. En sadık okur bile gazetenin ancak yüzde 10"unu okuyor" diyen Kelner, bir gün markette alış, veriş yaparken asıl radikal değişikliğe karar veriyor; "Ne yapmalıyız derken diş macunu raflarına gözüm takıldı. Aynı marka diş macunu, aynı kalitede, aynı fiyatla ama farklı kutularda satışa sunuluyor, tercih edip alıyorsunuz. Biz neden gazeteyi böyle yapmıyoruz diye düşündüm." Gazete içerisinden tepkiler gelse de gazete aynı haberler, aynı mizanpaj ve aynı fiyat olarak iki farklı boyutta piyasaya sürülür. 6 ay boyunca tüm İngiltere"ye aynı gazeteden hem büyük boy hem tabloid servis edilir. Ardından da tamamen küçük boya geçilir. Tabii tabloid isminin kötü imajını ortadan kaldırmak için gazeteye Compact adı takılır. Kelner sonuç ile ilgili olarak "Tüm gazeteler tiraj kaybederken biz yüzde 34 tiraj aldık. Üstelik son 6 yılın en yüksek satış rakamlarına ulaştık. Bununla birlikte ciddi ve referans gazete imajımızdan da bir şey kaybetmedik. Ayrıca 2003"ün gazetesi ödülünü de aldık" diyor. The İndependent"in yakaladığı rüzgar İngiltere"de etkili oluyor çünkü hemen ardından diğer bir referans gazetesi olan The Times da ebatlarını değiştirerek "compact" boyuta geçiyor. Ama bir farkı var, The Times her iki boyutunu da bayilerde tutmaya devam edecek. Toplantılarda ortaya çıkan bir başka çarpıcı gerçek de bedava yayınların gazeteleri vurması. İngiltere"nin en çok satan tabloid gazetelerinden Daily Mail"in yönetim kurulu başkanı Murdoch Maclennon metro istasyonlarında bedava dağıtılan gazetelerin parayla satılan gazetelerde ciddi tiraj kaybına yol açtığını, trendin devam etmesi durumunda paralı gazetelerin kapısına kilit vurulacağını söylüyor. Maclennon son beş yıla kadar İngiltere"de toplam tirajı 3 milyonu bulan üç akşam gazetesi olduğunu ancak bedava gazeteler yüzünden ikisinin kapandığını, son kalan gazete Evening Standart"ın da ciddi tiraj kaybettiğini söylüyor. Haftalık dergi çalışanlarını ilgilendiren ilginç bir istatistik de şöyle: İngiltere"de haftalık dergilerin toplam tirajı 18 milyon.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1532 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11575), [web.archive.org (arşiv bağlantısı)](http://web.archive.org/web/20050221154550/http://www.aksiyon.com.tr:80/yazdir.php?id=11575)
