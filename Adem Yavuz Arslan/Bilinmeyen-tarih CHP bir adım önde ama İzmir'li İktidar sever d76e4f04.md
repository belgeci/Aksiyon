# CHP bir adım önde ama İzmir'li İktidar sever

*Adem Yavuz Arslan Bilinmeyen-tarih*

<div>
 <p>
  <font>
   "Solun Kalesi" olarak gösterilen İzmir"de sandığa CHP adayı Ahmet Piriştina bir adım önde giriyor ancak AKP adayı Taha Aksoy farkı kapatmak üzere. Piriştina "sol kimliğe" güvenirken AKP, "İzmirli seçmenin iktidar partisinden belediye başkanı seçme geleneği"nin devam edeceğine inanıyor. Seçimin nabzını tutmak için İzmir"e uçmadan önce havalimanında konuştuğum birkaç seçmen bu şehirde favorinin CHP olduğunu söylüyordu. Fakat aynı seçmenler CHP adayının ismini bilmiyordu. Bu anekdot önemli bir ayrıntı çünkü İzmir sosyal demokrat kimliği ile öne çıkan bir şehir.
   <br/>
   <br/>
   Bu izlenimimi aktardığım İzmir"in mevcut belediye başkanı Ahmet Piriştina "Şehrimizde kemikleşmiş bir sol oy var. Son seçimlerde CHP ve DSP"nin oylarının yüzde 48 olması da bunun delili. Bu tablo bizim lehimize tabii ki" diyerek seçimlere avantajlı girdiğini ima ediyor. Gerçekten de CHP"nin ve Piriştina"nın seçim stratejisi "Oy birliği ile CHP" sloganında gizli. Piriştina icraatlarına değil "sol" kimliğine vurgu yapıyor. Cumhuriyetin temel ilkelerine duyarlı diğer siyasi hareketlerin bu kez oyları CHP"de toplama gibi bir eğilimi olduğu izlenimini uyandırıyor. Piriştina, önceki dönemlerden farklı olarak iddialı vaatlerde bulunmak yerine "mevcut projelerin tamamlanacağı" sözünü veriyor. "İzmir"i fuarlar ve kongreler merkezi yapacağız" diyen Piriştina "Bir belediye başkanının karnesi seçim sandığında ortaya çıkar. Halk bize iyi not verirse tekrar seçiliriz. Ancak ben partimden ve seçmenimden eminim, tekrar seçileceğim" şeklinde konuşuyor. Piriştina"nın rahat konuşmasını sağlayan en önemli gösterge ise kamuoyu yoklamaları. Çünkü yerel medyada yapılan anketlere göre CHP yüzde 20 fark ile önde gözüküyor. Fakat yerel medyada yer alan anket sonuçlarının güvenilirliğini tartışılıyor. Öyle ki aynı günlerde yapılan iki anketten birinden CHP açık ara önde çıkarken bir diğerinden AKP yüzde 5 gibi bir farkla galip çıkıyor. Anketlerin güvenilirliği ya da yönlendirme amaçlı yapılıp yapılmadığı ayrı bir nokta ancak bütün anketlerde ortaya çıkan bir gerçek daha var ki seçimin sonucunu doğrudan etkileyecek kadar önemli: İzmir"in yüzde 19"u kararsız. HİSDAŞ tarafından yapılan bir başka ankette de Ahmet Piriştina 5 ilçeden destek alırken Taha Aksoy 4 ilçeden en yüksek oyu almış.
   <br>
    <br>
     1999 yerel seçimlerinde DSP rüzgarı ile yüzde 35,5 gibi yüksek bir oy alarak seçilen ve daha sonra CHP"ye geçen Ahmet Piriştina son günlerde seçim çalışmalarına hız vermiş durumda. Piriştina, üzerinde belediyenin reklamları yer alan diş fırçası, şeker, havlu, süt gibi ürünleri dağıtıyor. Piriştina"ya göre bu, seçim yatırımı değil devam eden projelerin bir parçası. İzmir metrosunun ve Körfez"in temizlenmesi için hayati öneme sahip Büyük Kanal Projesi"nin hemen hemen bitirildiğini anlatan Piriştina; "İzmir"i denizle barıştırdık. Şimdi bu şehri turizm ve kültür kenti yapacağız" diyor. CHP"nin Türkiye genelinde neredeyse başkanlığı garanti olarak gördüğü birkaç kentten biri olan İzmir"in başkanı Piriştina, 29 Mart sabahı sürpriz çıkmayacağına inanıyor. Görevi Burhan Özfatura"dan devralan Ahmet Piriştina"nın Balçova - Bostanlı sahil şeridinde yaptıkları hemen dikkati çekiyor. Tabiri caizse şehir iyi makyajlanmış. Konak Meydanı, Kordon ve Alsancak bölgesi son derece şık ve modern. Ancak Piriştina"ya yönelik eleştiriler de bu noktada yoğunlaşmış; çünkü belediye başkanının İzmir"in diğer kesimlerini ihmal ettiği düşünülüyor. Piriştina"nın bitirmekle övündüğü metro ve büyük kanal gibi yatırımların önceki dönemlerden kalan ve önemli bölümü bitirilen projeler olduğunu söyleyen İzmirli seçmenler, başkanın makyaj projeler yapmaktan ileri gitmediği görüşünde. Öte yandan İzmir gibi sosyal demokrat kimliği ön planda olan bir şehrin AKP"li bir belediye tarafından yönetilmesini istemediklerini dile getiren bazı sivil toplum kuruluşları da Piriştina"nın yanında yer alacaklarını açıkladı. Önce İzmir Hareketi de bunlardan biri.
     <br>
      <br>
       AKP yeni bir yüzle iddialı geliyor
       <br>
        <br>
         İzmir Büyükşehir Belediyesi için 4"ü bağımsız 18 aday yarışıyor ancak gerçekte yarış AKP ve CHP arasında. DYP adayı Yüksel Yalova ve ANAP adayı Bahri Vreskala"ya çok şans tanınmıyor. Diğer partilerin oyları yüzde onların altında çıkarken en büyük belirsizlik 3 Kasım seçimlerinde Genç Parti"ye giden oyların bu kez nereye gideceği konusunda. Çünkü ne Genç Parti"de seçim coşkusu var, ne de ortaya çıkan skandallardan sonra Cem Uzan"a ilgi. Belediye başkanlığı için en büyük adaylardan biri olan AKP adayı Taha Aksoy ise tamamen yeni bir yüz. Öyle ki İzmirliler bile Taha Aksoy"u tanımıyor. Fakat AKP yönetimi Özfatura ya da Işılay Saygın gibi isimler yerine hiç tanınmamış bir ismi önermenin dezavantajları yanında büyük avantajları olduğuna da inanıyor. İzmir"e büyük önem veren AK Parti başta Abdullah Gül olmak üzere ağır toplarını bu bölgeye yolluyor. İzmir"de yanına Taha Aksoy"u alarak esnafla tek tek konuşan Gül "Her şeyine kefil olduğum bir ismi size öneriyorum" diyerek de Aksoy isminin kendileri için önemine işaret etti kampanya boyunca. Öte yandan AKP yönetimi başka hiçbir ilde yapmadığı kadar reklam harcaması yapıyor. İzmir baştan sona Taha Aksoy fotoğrafları ile donatılmış. Aksoy"un fotoğraflarının olduğu beş metrelik üç bin afiş her yere asılmış. Ayrıca şehrin en gösterişli yerlerindeki beş binanın tamamen Aksoy fotoğraflarıyla giydirilmesi, 550 metro ve otobüs durağının fotoğraflarla donatılması yapılan çalışmalardan sadece birkaçı.
         <br/>
         <br/>
         İzmir"in ağır toplarından eski başkan Burhan Özfatura da sokak sokak dolaşarak Taha Aksoy"a oy istiyor. İzmir"de etkili bir sivil toplum kuruluşu olan Konyalılar Vakfı gibi bazı kurumlar da seçime az bir zaman kala Taha Aksoy"un yanında.
         <br/>
         <br/>
         "Beni sendikacılar bile sevmişti"
         <br/>
         <br/>
         Taha Aksoy, çok fazla tanınmamasının dezavataj olmadığını düşünüyor. "Siyasete yeni yüzler lazım" diyen başkan adayı tecrübe eksikliğine vurgu yapanlara cv"sini ve "yaptıkları"nı referans gösteriyor. Gerçekten de çok iyi bir eğitim alan Aksoy, profesyonel yönetici olarak çalıştığı şirketlerde son derece parlak bir geçmişe sahip. ODTÜ"yü "onur" derecesiyle bitirmiş, parlak bir akademik kariyerden sonra yurtdışında uzun süre bulunmuş ve 26 yıldır profesyonel yönetici. Bu birikiminin İzmir için büyük avantaj olduğunu düşünüyor: "AK Parti iktidarı ile yeni bir siyaset, yeni bir yönetim anlayışı geldi. Belediyelerimizin yeni bir anlayışla ele alınması ve son derece şeffaf yönetilmesi gerekli. İzmir hak ettiği yerde değil, sanki üzerinde ölü toprağı var." Taha Aksoy seçimin son dönemine girilmiş de olsa iddialı vaadler ve parlak sözlerle seçim çalışması yapmıyor. Yerel medyada adayların katıldığı tartışma programlarında sakin tavrı ve polemiğe kaçmayan yapısı ile dikkati çekiyor. Zaman zaman eleştirilen bu tavrı ile ilgili de şöyle konuşuyor: "Bu benim tarzım. Ben profesyonel yöneticiyim ve çok söz söylemek yerine icraat yaparım. 28 yaşından bu yana şirket yönetiyorum ve bugüne kadar benden şikayetçi olan çıkmadı. Sendikacılar bile".
         <br/>
         <br/>
         Sonucu "öteki İzmir" belirleyecek
         <br/>
         <br/>
         İzmir"de seçimi kim kazanacak? Anketler ve genel izlenim CHP"nin sosyal demokrat oyları ile kıl payı kazanacağı yönünde. Piriştina, hem CHP ve DSP tabanına güveniyor, hem de mevcut belediye başkanı olmanın avantajına. Ancak çok da rahat değil. Çünkü gerek teamüller -ki hiçbir başkan ikinci kez seçilememiş İzmir de-, gerekse 1980 sonrasında yapılan tüm seçimlerde belediye başkanlarının iktidar partisinden çıkması ve matematiksel olarak sağ oyların sol oylardan fazla olması başkanın değişebileceği tezini destekliyor. Piriştina"yı görevinden indirebilecek bir diğer nokta da varoşlar. 650 bin seçmenle Türkiye"nin en büyük ilçesi olan ve 55 ilden daha fazla seçmeni bulunan Konak"ın büyük bir kesimi HADEP"in etkili olduğu varoşlardan oluşuyor. Büyükşehir Belediye Başkanı"nı belirleyecek 9 metropol ilçede nüfusun yarısından fazlası varoş olarak kabul edilen ve Piriştina"nın hizmetlerinden memnun olmayan kesimden oluşuyor. Bu kesimin oylarının ya "solda güçbirliği"ne ya da AKP"ye gideceği hesaplanıyor. Eğer tahminler doğru çıkıp bu kesimin oyları da AKP"ye giderse İzmir"de gelenek bozulmamış ve belediye başkanı iktidar partisinden çıkmış olacak. Ama şunu da unutmamak gerek; İzmirli seçmen oyunu hiçbir dönem hiçbir partinin ipoteği altına sokmamıştır.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1494 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11284), [web.archive.org (arşiv bağlantısı)](http://web.archive.org/web/20050126120133/http://www.aksiyon.com.tr:80/yazdir.php?id=11284)
