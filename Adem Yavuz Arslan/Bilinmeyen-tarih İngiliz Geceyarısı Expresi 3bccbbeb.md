# İngiliz Geceyarısı Expresi

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050302225318im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225318im_/http://www.aksiyon.com.tr/resim/298/18.jpg" vspace="5"/>
  </p>
 </font>
 <font class="content">
  Yüksek duvarlar, tel örgüler ve büyük demir kapılar. Kimlik kontrolü yapılıp üzerimiz hem elle hem de cihazla arandıktan sonra içeri adım atıyoruz. İkinci kapı, üçüncü kapı, dördüncü kapı ve her kapıda ayrı bir kontrol.
 </font>
 <br/>
 <p>
  <font class="content">
   Her yer yüksek tel örgüler ve duvarlarla çevrili. Son kapıdan da geçtikten sonra İngiliz gardiyan tarafından üç metrekarelik bir odaya alınıyoruz. Bir kaç dakika sonra karşımda benim hayal meyal hatırladığım ama 70’li yılların popüler futbolcusu Güngör var. Bir dönemin ünlü futbolcusu Güngör Tekin’le tam 2 yıl 4 ay 2 haftadır bulunduğu Wandsworth Cezaevi’nin küçük odasında görüşüyoruz. Peki ne olmuştu da ünlü futbolcu ve  başarılı bir iş adamı bu demir parmaklıklar arasındaydı. Kendisini intihara itecek olaylar nasıl gelişmişti?
   <br>
    <br>
     Flaş futbolcu
     <br>
      <br>
       Güngör Tekin, haksız yere yargılanmanın ve iki yılı aşkın süredir bir hücrede yaşamanın verdiği psikolojiyle isyan eder bir tonda anlatıyor başından geçenleri. Galatasaray’da Fatih Terim’le birlikte futbol aynadığı dönemler, Galatarasaray’dan Kuzey Amerika liglerine, oradan Fenerbahçe’ye uzanan futbolculuk dönemlerinden sonra başlayan uluslararası ticaret hayatı. 27 defa milli olan Tekin, daha sonra Albatros adlı şirketi kurarak ticaret hayatına atılır. 16 yıl süreyle İngiltere’nin büyük şirketleri ile iş yapan Güngör Tekin, son olarak da Türkiye’de piyasaya çıkarmayı düşündükleri İngiliz model kabinli taksilerle ilgili ithal anlaşması yapmak için İngiltere’ye gelir. Doğal olarak her Türk’ün yaptığını o da yapar ve Türk restoranlarına, Türk eğlence yerlerine gider, Türklerle oturup kalkar. Zaten İngilizcesi de yeterli değildir.
       <br/>
       <br/>
       Tesadüfün böylesi
       <br/>
       <br/>
       Ancak bu sırada tanıştığı bazı kişilerin kendi tabiriyle başına bu işleri açabileceğini düşünmez. İş bağlantıları için Mustafa Muş isimli bir Türk’ü tercüman olarak tutar. 27 Aralık akşamı ise beraberinde tercümanı Mustafa Muş ile birlikte bir Türk restoranında yediği yemek Güngör Tekin için yeni bir hayatın başlangıcı olur: “Restoranda yemek yerken daha önce tanıştığımız İlyas Konaklı benden rica etti. Bir arkadaşım gelecek, benim arabam yok gidip alalım dedi. Biz de gittik. İlyas’ı istediği yere bırakıp eve geri döndüm ama yolda polis çevirip arabayı aradı ve kimlik kontrolü yapıp bıraktılar bizi. Biz de bir şeyden şüphelenmedik ama gece gelip tutukladılar. Ne olduğunu sorduğumda uyuşturucu taşımak dediler. Biz eve dönerken İlyas Konaklı ile birlikte Çek asıllı bir şoförün kullandığı minibüste 70 kilo eroin ele geçirilmiş. Beni İlyas Konaklı ile birlikte gördükleri için şebekenin bir üyesi olarak değerlendirip o gece tutukladılar. Tercümanım yok, ben bir şey yapmadım, uyuşturucu ile falan ilgim yok, iş bağlantıları için geldim dedimse de kimseyi inandıramadım.”
       <br/>
       <br/>
       Artık günleri hücrede geçmektedir.
       <br/>
       <br/>
       Gariplikler zinciri
       <br/>
       <br/>
       Güngör Tekin, uyuşturucu şebekesi üyesi olmaktan çıkarıldığı mahkeme tarafından tutuklanarak Kingston Cezaevine konur ve 3 buçuk ay sürecek dava süreci başlar. Tekin’e göre davanın her aşaması tartışmalı olaylarla doludur. Anlattıkları masum bir insanın çaresizliğini, umutsuzluğunu çok iyi yansıtıyor: “Ben hakkımdaki iddiayı bilmiyorum, tercümanım yok, beni alıp yakalandığım bölgeden çok uzakta ve İngiltere’nin en muhafazakâr bölgesindeki mahkemeye götürüyorlar. Mahkemenin hakimi hayatında ilk kez mahkeme yönetecek birisi, Kingston Ağır Ceza Mahkemesinde görevli değil sadece beni yargılamak için geliyor. Başkan mahkeme süresince tüm kuralları çiğnedi. Mahkeme başladıktan 10 gün sonra benim savunma avukatlarımla sorunlarım başladı ve avukatlar davadan çekildiler. Ben savunmasız ve avukatsız kaldım. Yüzlerce sayfadan oluşan dava dosyasını okuyamadım bile. Hepsi İngilizce ve benim dilime çevrilmemiş. Ne söylemem gerektiğini biliyorum ama nasıl söyleyeceğimi bilemiyorum. Karşımda İngiltere hükümetinin tüm imkanlarını kullanan bir savcılık var. Üstelik İngiltere’ye her gelişimde izlenmişim, telefonlarım yasal olmadan dinlenmiş. 58 memur 25 ayrı araba ile beni takip etmişler. Tabii ben bunları bilmiyorum çünkü aklıma bile gelmiyor tanıştığım Türklerin başıma bunları açabileceği. Ancak aylarca süren izleme ve takibe rağmen ne bir fotoğraf, ne bir video görüntüsü, ne de bir gram uyuşturucu bulabildiler. Anlayamadığım bir şey daha oldu; uyuşturucu taciri İngiliz Brian Davis’le hapiste olduğum dönem tanıştım. Mahkeme başkanı, 18 ton marihuana ve 50 kg kokainle suçüstü yapıldığı halde beraat eden sanığı benden bilgi almak için benim koğuşuma gönderiyor. Somut hiç bir delil olmadığı halde 3.5 ay süren yargılama sonunda 7 Aralık 1998’de 23 yıla mahkum oldum.”
       <br/>
       <br/>
       Güngör’ün son çare olarak başvurduğu bir üst mahkeme de kararı onayınca artık tüm umutlarını kaybetmiştir. Hatta cezaevinde intiharı dener ancak koğuş arkadaşları tarafından kurtarılır. “Zulu Operasyonu” olarak adlandırılan operasyonla yakalanan Güngör Tekin, mahkemenin ve verilen cezanın sembolik olduğunu düşünüyor: “İngiliz hükümeti uyuşturucuyla mücadele ediyor. Tüm kalbimle destekliyorum ve bir hükümetin yapabileceği en kutsal görev bu. Ama beni ülkeme mesaj olarak kullandılar. Beni savunmasız bırakıp 25 yıl hapis cezası vererek ‘bakın sizin milli futbolcunuz bile bu işi yapıyor biz de onu böyle 25 yıla mahkum ederiz’ mesajı veriyorlar.”
       <br/>
       <br/>
       Güngör Tekin’in gerek milli bir futbolcu olması, gerekse önemli bir şirketin sahibi olması sebebiyle olay dava süresince İngiliz gazetelerine de yansır ancak mahkemedekinden çok farklı bir şekilde. Zulu Operasyonu’nun başındaki narkotik şefi The Guardian gazetesine yaptığı açıklamada Güngör Tekin’in İngiltere’de uyuşturucu işi yaparak Kosova’daki Arnavut Mücahitlere para gönderdiğini söyler. Güngör Tekin bu iddianın da çok komik olduğunu söylüyor: “Dava baştan bu yana çarpıklıklarla dolu. Gazete benim yarım sayfa fotoğrafımı yayınlayıp, narkotik şefinin ağzından  İngiliz gençlerini zehirlediğimi ve buradan kazandığım paralarla Kosova’daki mücahitlere silah sağladığımı yazıyor. Eğer böyle bir bulgu varsa neden narkotik şefi bunu hiç mahkeme dosyasına getirmedi ya da neden hiç mahkemede dile gelmedi de sadece gazeteye söyledi, eğer böyleyse neden orada da hiç bir delil yok? Nerede silahlar, nerede uyuşturucu? Anlamak güç bazı şeyleri.”
       <br/>
       <br/>
       “Nerde benim devletim!”
       <br/>
       <br/>
       Yaklaşık 2.5 yıl süreyle cezaevinde kalmış olması Güngör Tekin’in derin bir özeleştiri yapmasına da neden olmuş. Bütün bu olayların neden başına geldiğini sorduğumuzda açık yüreklilikle özeleştiri yapıyor: “Şimdi ticaret adamısınız, yıllarca İngiltere ile çalışıyorsunuz. Sonra fark ediyorsunuz ortada garip bir para var. Bu işi yapan insanlarla görüşmüşüm. Ama ben bunlarla sadece ticaret yapmıştım. O insanların paralarını nereden kazandıklarını bilemezdim ki. O insanlarla görülmüş olmam beni de bu işin bir parçası gibi gösterdi. Sanıyorum hatam buydu.”
       <br/>
       <br/>
       Tekin, yaşadıkları bir yana özellikle ilgisizlikten çok şikayetçi. Yıllarca sırtından çıkarmadığı, ter döktüğü milli formadan bahsedip Türk yetkililerin ilgisizliğinden yakınıyor: “Maalesef ne Türkiye’den ne de konsolosluktan bir yetkili bizimle ilgilendi. Patagonya’nın konsolosu bile buradaki bir mahkumu için defalarca geliyor ama bizim konsolosumuz gelmediği gibi ‘devlet ayağa gitmez’ diyor maalesef. İnsan devletine ne zaman ihtiyaç duyar? Böyle zamanlarda, ama yine de gelmediler ve ben haksız yere 2.5 yıldır bu cezaevinde kalıyorum. Savunmasız bırakıldım, avukatsız kaldım. Bilemiyorum artık siz tahmin edin ne düşündüğümü”.
       <br/>
       <br/>
       Kitaplara, internete taşınan mücadele
       <br/>
       <br/>
       Güngör Tekin’in filmlere konu olacak mücadelesinde belki de kilometre taşlarından birisi Tekin’in kendi tabiriyle “nefessiz kaldığımda yeni bir mücadele azmi veren bir güçtü” dediği eşi Begüm Tekin Çuhadaroğlu. Tutuklanma gününden başlamak üzere sürekli İngiltere’ye gelip—giden, mahkemeleri başından sonuna takip edip başta Süleyman Demirel, Bülent Ecevit ve Devlet Bahçeli olmak üzere tüm siyasilere, bürokratlara mektuplar yazarak yardım isteyen birisi. Begüm Tekin Çuhadaroğlu bugünlerde kitaplaştırıyor son üç yılda yaşadıklarını. Kitabın adı da “Midnight Express—2”. Neden böyle bir ad verdiğini sorduğumda uzun bir açıklama getiriyor: “Bir gece sabaha karşı telefonum çaldı. Eşimin uyuşturucu işinden tutuklandığını söylüyordu karşıdaki ses. Şoke oldum. 27 Aralık 1997 sabaha karşı 05:00. Biz de ailecek yılbaşı için İngiltere’ye gelmeye hazırlanıyorduk. O telefon son üç yılımın tam bir kâbusa dönüşünün başlangıcıydı. Üç yıldır kapı kapı dolaşıp eşimin uğradığı haksızlığı anlatmaya çalışıyorum. Kapılardan geri döndük, kimse bizi dinlemedi bile. Konsolosumuzla bile görüşemedik. Oğlum Efe psikolojik tedavi görmeye başladı bu olaylar yüzünden. İngiliz mahkemelerinde cezaevlerinde, geçti son üç yılımız. Kimseye uğradığımız haksızlıkları anlatamadık. Ben de o haksızlıkları, demokrasinin beşiği olan ülkede yaşadıklarımızı kitaba aktarıyorum gerçek Midnight Express’in görülebilmesi için.”
       <br/>
       <br/>
       Begüm Tekin Çuhadaroğlu köklü bir aileden geliyor. Abdulkadir Geylani hazretlerinin soyundan gelen babası, Kenan Evren’in sınıf arkadaşı emekli bir albay. Ancak eşinin tutuklanmasıyla başlayan süreçte yaşadıklarının kendisini çökerttiğini anlatıyor.
       <br/>
       <br/>
       Begüm Hanım, eşine destek olmak ve haklarını savunmak için internette sayfa hazırlayıp, İngiltere Türk Mahkumları Derneğini kurmuş ve üç yıldır da başkanlığını yürütüyor. Begüm Tekin Çuhadaroğlu şimdi yeni projeler peşinde: “Ben hayatımı bu işe adadım. Eşime inanmasam, güvenmesem bunca şeye katlanmazdım ama o bir komplo kurbanı oldu ve hayatının 2.5 yılı cezaevinde geçti. Eğer hakları savunulmazsa 23 yıl kalacak orada. En ihtiyaç duyduğum anda ne devletimden ne de onun temsilcilerinden destek gördüm. Hazırladığımız web sayfasıyla da davayı tüm dünyaya yaymayı hedefliyorum” diyor.
       <br/>
       <br/>
       Güngör Tekin’le hayat hikayesini konuşurken İngiliz gardiyan kapıyı aralayıp görüşmenin bittiğini söylüyor. Güngör Tekin, Wandsworth hapishanesindeki hücresine doğru yol alırken elimi sıkıyor: “Tekrar görüşelim ama dışarıda.” Soru işaretleri ve çelişkilerle dolu bir hikaye Güngör Tekin’in hikayesi. Ancak önümüzdeki hafta hikayede yeni sayfalar yazılmaya başlanacak, çünkü herşey sıfırdan, yeniden başlıyor Kingston Ağır Ceza Mahkemesinde. Yeniden görüşmek üzere Güngör Abi. Dışarıda, Türkiye’de...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14081), [web.archive.org (arşiv bağlantısı)](http://web.archive.org/web/20050302225318/http://www.aksiyon.com.tr:80/detay.php?id=14081)
