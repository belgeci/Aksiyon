# İsimsiz çocukların dünyası

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20030623040241im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030623040241im_/http://www.aksiyon.com.tr/resim/20/16.jpg" vspace="5"/>
  </p>
 </font>
 <font class="content">
  Bugüne kadar gazetelerde, dergilerde çok şey yazıldı; televizyonlarda çok şey söylendi sokak çocukları hakkında. Ya bir yıl dönümünde ya da yaşanan bir tinerci cinayetinden sonra. Ama kimse onların dünyasını anlamak, onlarla konuşmak, hatta onlara gülümsemek bile istemedi. Belki bazı duyarlı çevreler bu çocuklar için bir şeyler yapma girişiminde bulundular ancak yaptıkları bir sığınma evi açmaktan öteye geçemedi.
 </font>
 <p>
  <font class="content">
   Kimse onların dünyasını, neden sokaklarda olduklarını, nasıl yaşadıklarını bilmiyordu. Bu durumdan rahatsız olan, bir bakıma da toplumsal sorumluluğun verdiği baskıyla harekete geçen bir fotoğrafçı, Tolga Sezgin, biraz zor, biraz da zaman isteyen bir işe soyunup sokak çocuklarının hayatlarını fotoğrafladı. “Bir şeyler yapmak gerek” diyerek yola çıkan Sezgin, belki başlarken kendisinin bile tahmin edemeyeceği sonuçlara ulaştı.
   <br/>
   <br/>
   Tolga Sezgin aslında bir kimyacı. Ancak kimya fakültesinde okurken başladığı dağcılık merakı onu daha sonra fotoğrafçılığa yöneltmiş ve yıllardır fotoğraf çekiyor. Sokak çocuklarına olan merakını daha doğrusu “sokak çocuklarıyla yaşama” fikrini ise ‘vicdani bir sorumluluk’ olarak açıklıyor.
   <br/>
   <br/>
   Sezgin bu kararı alır ancak uygulaması zor ve uzun sürecektir. Çünkü sokak çocukları çok ketumdur ve “kendilerinden olmayanı” aralarına almazlar. Önceleri onlara güven vermek için çalışır, gündüzleri ‘takıldıkları’ Umut Çocukları Derneği’ne gidip gelir. Çocukları ikna etmek için onların fotoğraflarını çekip ertesi gün çocuklara hediye eder. Çocukların arasına girebilmek çok zor olmuştur.; “Onlardan birisi gibi oldum. Çocukların hayatına müdahale etmeden, onlarla dost olmaya çalıştım. Biraz zaman aldı ama beni kabullendiler. İlk kez ‘onlardan olmayan biriyle’ ilişkiye girdiler. Hepsi beni tanıyor, ben onları tanıyorum. Aramızda özel bir bağ oluştu.” Tolga Sezgin geçimini sağlamak için yaptığı serbest fotoğrafçılık dışında tüm vaktini onlarla geçirmiş. Hatta bir defasında onlarla birlikte polisten dayak yemiş, nezarete düşmüş. Ölenleri defnetmiş, hastanelerde tedavi görenlerle ilgilenmiş. Hatta geçtiğimiz yaz Bilgi Üniversitesi’nin kendilerine üç aylığına bir oda tahsis etmesiyle birlikte sokak çocuklarına fotoğrafçılık bile öğrenmeye başlamış. “Bazı çocuklar tam eşikte oluyor. Bu dönemde biri elinden tutarsa sokaklardan tekrar ailesine dönebiliyor. Bizim atölye çalışmamız bu durumda olan iki çocuğun tekrar ailesine dönmesine vesile oldu” diyen Tolga Sezgin hâlâ fırsat buldukça çocuklarla yaşıyor. Bundan sonraki hedefi ise 2 yıl daha çocuklarla dolaşmak ve onların “büyümüş, topluma karışmış” hallerini görüntülemek. Tolga Sezgin’in nihai hedefi ise toplumun önemli bir sorunu olan sokak çocukları ile ilgili çalışmalarını bir kitapta toplayarak kamuoyu oluşturmak.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1834), [web.archive.org (arşiv bağlantısı)](http://web.archive.org/web/20030623040241/http://www.aksiyon.com.tr:80/detay.php?id=1834)
