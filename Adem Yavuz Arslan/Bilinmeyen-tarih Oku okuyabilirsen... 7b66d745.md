# Oku okuyabilirsen...

*Adem Yavuz Arslan Bilinmeyen-tarih*

<div>
 <font>
  <img border="0" height="1" src="/web/20050227030947im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227030947im_/http://www.aksiyon.com.tr/resim/367/12.jpg" vspace="5"/>
  </p>
 </font>
 <font class="content">
  Doktorların yazısı neden okunmaz? Özellikle mi böyle yazıyorlar? Yoksa doktor dediğinin yazısı bozuk mu olur. Peki eczacılar bunları nasıl anlıyor, bu konuda özel ders mi görüyorlar? Doğrusu özensiz yazılmış reçetelerin doğru okunduğu yolunda ciddi kaygılar var. Bazen bir reçeteye yazılan okunaksız yazı, hastanın “alınyazısı” olabiliyor çünkü
 </font>
 <br/>
 <p>
  <font class="content">
   Hepimizin yazısı günden güne değişiklik gösterebilir. Uykusuz bir günümüzde yazdığımız yazı, yorgunken ya da çok acelemiz varken yazdığımız bir yazıdan farklı olabilir. Ancak bazılarının yazısı hiç değişmez. Mesela doktorların. Onların yazıları her zaman aynıdır. Atalarımız can çıkar ama huy çıkmaz demişler. Doktorların büyük bir çoğunluğunun okunaksız yazı yazmaları doğuştan mıdır, yoksa sonradan mı edinilmiştir bilinmez. Fakat okunaksız olan bütün yazıları ‘doktor yazısı gibi’ diye nitelendiririz. Kimsenin kötü yazı yazmasına bir diyeceğimiz yok elbette. Ama bazen bir reçeteye yazılan okunaksız yazı, hastanın “alınyazısı” olabiliyor. İşte bu noktada insan merak etmeden duramıyor. Acaba doktorlar özellikle mi böyle yazıyorlar. Hastaların okuyup anlamasının bir sakıncası olur mu? Peki eczacılar bunları nasıl anlıyor, bu konuda özel ders mi görüyorlar? Tüm eczacıların özensiz yazılmış bu reçeteleri doğru okuduğu yolunda ise oldukça ciddi kaygılar var.
   <br>
    <br>
     Malzeme listesi değil reçete!
     <br>
      <br>
       Bir doktorun reçetesini okunaksız yazmasının ne önemi var diye düşünenler olabilir. Oysa bu reçete ve üzerine yazılanlar insan hayatıyla ilgili. Hazırlanacak bir yemek için pazardan alınacak malzeme listesi değil elbette. Marul yerine lahana alınması o kadar önemli olmayabilir ama bir kalp, bir şeker hastası için yanlış ilaç verilmesi telafi edilemeyecek acı sonuçlara yol açabilir. Belki böyle bir benzetme çok ağır oluyor ama yaşanmıyor da değil. Ankara'dan M. Tugay isimli bir doktor Dr. Gündüz Tezmen'in hazırladığı Hürriyet'in sağlık köşesine gönderdiği mektupta yıllar önce, mesleğe başladığı ilk yıllarda yaşadığı bir olayı bakın nasıl anlatıyor: “Hastanede yatan acil durumdaki bir hastaya, o sıralarda zor bulunan bir ilacın reçetesini yazdım. Hasta yakınları uzunca bir süre sonra ilacı bulduklarını müjdeleyerek geldi. Kutulara baktım, isim olarak çok benzeyen ama kullanım açısından hiç ilgisi olmayan bir ilaç verilmiş...” Ya sonra? Sözkonusu hasta bir sorun olmadan kurtarılabilmiş. Bu duyarlı doktor o günden sonra reçete yazarken yanlış anlaşılmamasına özen göstermiş.
       <br/>
       <br/>
       Bu tür olayları siz ya da bir yakınınız yaşamıştır mutlaka. Başımıza gelmez demeyin. Önceki hafta bir muhabir olarak ben de yaşadım benzer bir olayı. Son derece tehlikeli ilaçlar içerek intihar etmeye kalkışan bir kişi, İstanbul’da bir devlet hastanesine yetiştirildi. İlk müdahale yapıldı fakat hastanın hayati tehlikesi devam ediyordu. Hastanenin yoğun bakım ünitesi olmadığı için hasta, rapor yazılarak Deniz Hastanesi’ne sevkedildi. Fakat buradaki doktorların hastayı sevk eden doktorun raporunu okumaları pek de kolay olmadı. Tabii zaman hastanın aleyhine işliyor... Hastanın daha sonra GATA’ya sevkedilmesine karar verildi. Burada yapılan müdahaleler bilgisayarda yazılarak çıktısı alındı ve hasta yola çıktı. GATA’da aynı şeyler yaşandı. Deniz Hastanesi’nin raporu bilgisayardan çıktığı için çabucak anlaşılabildi ama ilk hastanenin yazdığı raporu okuyup durumu kritik olan hastaya müdahale edebilmek için bir dizi telefon görüşmesi yapılmak zorunda kalındı. Doktorlar da haklı olarak okunmayan ya da yanlış okunacak bir rapordan yola çıkarak hastaya zarar verebilecek bir müdahale yapmaktan kaçındılar.
       <br/>
       <br/>
       Doktorlar neden okunaksız yazıyor?
       <br/>
       <br/>
       Bu soruyu İstanbul Tabip Odası’na sorduk. Genel Sekreter Uzman Doktor Rıfat Yücel, gerek hastalar açısından gerek eczacılar açısından hekim reçetelerinin bir sorun olduğunu, en azından yarısından fazlasının zor okunduğunu içtenlikle kabul ediyor. Dr. Yücel, hekimlerin yazısının okunmamasının iki sebebi olduğunu söylüyor; “Birincisi; doktorlar altı yıllık tıp eğitiminden geçiyorlar. O eğitim sırasında genellikle derslerde not tutarlar ve hızlı yazı yazma alışkanlığı edinilir. Hem dinliyor, hem not alıyor. Not tutma alışkanlığı diğer mesleklere göre daha fazla. Dolayısıyla ilkokuldan beri öğrenilen yazıda bazı şekil bozuklukları oluşabiliyor. En önemli sebep bu. İkinci sebep; SSK hastaneleri için günde 80—100 hasta bakan bir hekimin hastasına ayırdığı zaman 2 veya 3 dakika. Türkiye ortalaması 4 dakika. Halbuki çağdaş standartlarda bir hekimin hastasına 20 dakika ayırması gerekiyor. Bir SSK’daki ya da yoğun hastası olan başka bir hastanedeki poliklinik doktoruna bakalım. 2 dakika içinde hastanın şikayetlerini dinleyecek. Sorular soracak. Muayene edecek. Gerekiyorsa laboratuvara gönderecek, ilaç yazacak. 2—3 dakikada bu mümkün değil. Zaman sıkışıklığından kaynaklanan durum da okunaksız reçetelere etkendir. Bir hekime birkaç dakikada bunları yap derseniz reçetesinin okunabilirliği de bu kadar olur.”
       <br/>
       <br/>
       Hasta ve Hasta Yakını Hakları Derneği (HAYAD) Genel Sekreteri Dr. Mustafa Sütlaş ise, tüm bu sayılan sebeplere katılmakla birlikte, bazı doktorların yeni çıkan ilaç isimlerinin yazılışlarını tam olarak bilemediklerini, bu nedenle elyazısıyla yazarak benzetmeye çalıştıklarını söylüyor. Dr. Sütlaş’a göre, eczanelerde eczacılardan çok eczacı kalfası bulunduğu için doktor reçeteleri okunamayabiliyor ya da hasta yakını ilacın kutusuyla bile gelse isim benzerliğinden karıştırılabiliyor. Dr. Sütlaş, yine de tüm bu sayılanların kötü yazmak için bir neden olmadığını vurgulayarak, “Ne kadar yoğun olursa olsun, bir doktorun, ilacın adını hastanın zarar göreceği şekilde yanlış veya okunamayacak kadar kötü yazması kabul edilemez. Bu meslek ahlakına da sığmaz” diyor.
       <br/>
       <br/>
       Reçeteler elle mi yazılmalı?
       <br/>
       <br/>
       Görünen o ki, doktorlar yazılarını uzun süre düzeltemeyecek. Eczacılar ve hastalar bunları okumak için özel bir yetenek sahibi olamayacaklarına göre bu soruna nasıl bir çare bulunmalı? Mesela reçeteler ve raporlar bilgisayarda yazılabilir. İstanbul Tabip Odası Genel Sekreteri Uzman Doktor Rıfat Yüzel, “Reçeteler mutlaka elle yazılmalı” diyor. Dr. Yücel, “Bazı hastalıkların ilaçları şunlardır deyip çıktı alırsak çok ciddi ilaç savurganlığı ortaya çıkar. Tıpta hastalık yoktur, hasta vardır. Aynı hastalık nedeniyle hekime başvuracak iki hastaya başka ilaçlar verilebilir. Türkiye’de sadece sosyal güvenlik kuruluşlarının ilaca harcadığı para zaten 3 katrilyon. Ayrıca bilgisayardan reçete almak için teknik altyapı yok.” Ancak İstanbul Eczacılar Odası, Tabipler Odası ile aynı görüşte değil. Görüştüğümüz oda yetkilileri bu işin en radikal çözümünün reçetelerin bilgisayarlardan çıkması olduğunu söylüyor. Maliyet sorunu nasıl çözülür orası bilinmez ama doktorlar yazılarını düzeltemeyeceklerine göre bilgisayar şart.
       <br/>
       <br/>
       Örneğin İngiltere’de doktor raporları ve reçeteler bilgisayar çıkışlı. İlaç kutusunun üzerine de ilacın kullanım şekliyle ilgili bilgiler de bilgisayardan çıktı alınarak yapıştırılıyor. Bizdeki gibi kalemle yazılmıyor. Günde üç defa yerine üç çizgi çizilmiyor; açıkça yazılıyor.
       <br/>
       <br/>
       Bunlar şimdilik mümkün olmadığına göre sizin ve yakınınızın başına şifa ararken şer gelmemesi için bir hekimin söylediği şu tavsiyelere uyun; “Doktorunuz reçete yazdığında reçeteyi okumaya çalışın. Eğer el yazısını tam olarak okuyamıyorsanız, eczacının da okuyamama ihtimalinin bulunduğunu unutmayın. Yanlış okuyarak farklı bir ilaç vermesi ihtimaline karşı doktorunuzdan ilacın adını daha okunaklı yazmasını isteyin. Alınganlık göstereceğini düşünmeyin. Hiçbir doktor, hastasının yanlış ilaç kullanarak sağlığının riske girmesini istemez.” Eğer mağdur olduysanız hakkınızı arayın. Bunun için eczacılar ve tabipler odası ile HAYAD’a başvurabilirsiniz.
       <br/>
       <br/>
       e—mail: mydurukan@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12284), [web.archive.org (arşiv bağlantısı)](http://web.archive.org/web/20050227030947/http://www.aksiyon.com.tr:80/detay.php?id=12284)
