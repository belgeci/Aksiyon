# Dişim ağrıyor öğrenci bey!

*Adem Yavuz Arslan 2003.01.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gündüz öğrenci, gece hekim olmak son dönemde popüler oldu, özellikle varoşlarda. Ortalama 3 bin 250 kişiye bir diş hekiminin düştüğü ülkemizde öğrenci bir taraftan bu boşluğu doldururken, öte yandan kendisini rahatlatacak harçlığı cebine indiriyor. Felaket derecede dişiniz ağrıyor, öyle ki dişçi korkunuz bile sizi doktora gitmekten alıkoyamıyor ve gecenin bir saatinde diş hekimi aramaya çıkıyorsunuz.
  </font>
 </div>
 <div id="newsText">
  <font class="detail-text">
   Doğal olarak yapacağınız ilk şey en yakın polikliniğe ya da sokak aralarında açılmış muayenehanelere gitmek olacak. Ancak siz siz olun bu hareketi yapmadan önce diş ağrılarınız sizin sağlıklı düşünmenize engel olsa bile, bir daha düşünün ve önce gideceğiniz hekimin konusuna hakim olup olmadığına, dahası hekim olup olmadığına bir göz atın. Biz göz attık ve sağlık sektöründe bir başka problemi ortaya çıkardık: Hekim olmayan diş hekimleri.
   <br/>
   <br/>
   Gündüz öğrenci, gece hekim
   <br/>
   <br/>
   M. E. ve H. A. halen İstanbul'daki bir üniversitenin diş hekimliği fakültesi son sınıfında öğrenciler. Ancak her ikisi de iki yıldan bu yana geceleri çeşitli polikliniklerde ve özel muayenehanelerde çalışıyorlar. İsimleri bizde olan her üç öğrenci de deşifre olmaları durumunda hem çalıştıkları kurumun kapanması hem de okuldan uzaklaştırılacak olmaları nedeniyle konuşmak istemiyorlar. Ancak bu durumun, yani öğrencilerin hekim olarak çalışmasının sektörde yaygın olduğunu da inkâr etmiyorlar. M. E. olaya bakışı diğerlerinden biraz farklı. Diş hekimliği fakültesinde okuyan bir öğrencinin 3. sınıfta yeterli teorik bilgiye sahip olduğunu, 4 sınıfta ise okul içi pratikle yeterli seviyeye ulaştığını, bu nedenle de 5. sınıfta çalışmasının önünde bir engel olmadığını düşünüyor. Fakültenin çok maliyetli olduğunu, son sınıf öğrencilerine de burs verilmediği için çalışmak zorunda olduğunu söylüyor M. E.; "Haftalık ortalama 50 milyon ile 100 milyon arası sabit giderimiz var. Bir de her öğrencinin kullanmak zorunda olduğu Airatör seti 5001200 dolar arasında. Okul 5 yıl sürüyor ve de genellikle uzatılıyor. Mecburen çalışıyoruz. Tıp bilgimizin yetersiz olduğu da söylenemez." Sözkonusu fakültenin çalışan öğrencileri genellikle bu tip çalışmaların kendilerini piyasaya hazırladığını savunuyorlar. Hatta diş hekimliği piyasasında bu yasadışı çalışma şeklinin legalleşmiş rakamları bile mevcut. Öyle ki 4. ve 5. sınıfa gelmiş diş hekimliği öğrencilerinden yüzde 4550'si özellikle geceleri özel polikliniklerde ve muayenehanelerde çalışıyor. Genel olarak öğrenciler haftada üçdört günlerini çalışmaya ayırabildiklerinden iki üç arkadaş bir ekip oluşturuyor ve anlaştıkları polikliniği hafta boyunca boş bırakmıyorlar. Diş Hekimliği son sınıf öğrencisi H. A. gayrikanuni bu durumun arztalep meselesi olduğunu, öğrencilerin maddi sorunları sebebiyle ve piyasayı tanımak istemelerinden dolayı çalışmak istediklerini, gece çalışmak istemeyen diş hekimlerinin de kendilerini talep ettiğini anlatıyor: "Mesai saati bitiminde işe başlıyoruz. 1808 arası nöbet tutuyoruz ve gecelik en az 20 milyon lira alıyoruz. Onun üzerine yaptığımız işlerde de yüzde 40 komisyon alıyoruz. İş yerleri de stajyerleri kullanarak işi ucuza getirmeye çalışıyor. Çünkü tecrübeli ve eski diş hekimleri ya gece nöbetine kalmıyor ya da çok yüklü paralar istiyorlar. " Gündüzleri okula giden, akşamları da haftada 6 gün bir poliklinikte çalışan M. K. ise hastaların kendilerini mezun olarak bildiklerini, tanıştıktan ve kendilerine güveni sağladıktan sonra öğrenci olduklarını söylediklerini anlatıyor: "Bizim bilgilerimiz taze, yöntemlerimiz eski diş hekimlerine göre daha sağlıklı ve güvenilir. Üstelik de bizim arkadaşlar yeni oldukları halde tecrübeli doktorlardan daha sabırlılar ve işlerini iyi yapmak istiyorlar. Bu yüzden de hastalar bizde bir sorun yaşamadı" diyor.  Gündüz öğrenci, gece hekim olarak çalışanların en çok tercih edildiği bölgeler ise varoşlar. Çünkü bu kesimlerde oturan vatandaşlar 'ucuz' olana yöneliyor. "Öğrenci bir şey mi, teknisyenler  hekimlik yapıyor" Türkiye'de şu anda 20 bin civarında diş hekimi var. Ortalama olarak 3 bin 250 kişiye bir diş hekiminin düştüğü ülkemizde özel muayenehane açmak için 1986 yılından bu yana hizmet veren Türkiye Diş Hekimleri Odaları'na üye olmak gerekiyor. Türk Diş Hekimleri Birliği'ne üye hekim sayısı ise 17 bin 12. Diş hekimi olabilmenin ön koşulu bir üniversitenin 5 yıllık diş hekimliği fakültesini bitirmek. Türkiye'de şu anda 13'ü devlet, 2'si özel toplam 15 üniversitede diş hekimliği fakültesi var. Bu üniversitelerden ortalama her yıl bin diş hekimi adayı mezun olup iş hayatına atılıyor. Mezunların çoğu yeterli atama yapılmaması ya  da daha çok para kazanma düşüncesiyle kendilerine ait bir muayenehane açmakta. Bunların açılması ve işletilmesi ise Sağlık Bakanlığı'nın ve Türkiye Diş Hekimleri Birliği'nin kontrolü altında çıkartılan kanun ve yönetmeliklerle sağlanmakta. Olayın teorik ve kanuni yönü bu şekilde. Ancak pratikte uygulamalarda büyük sorunlar var. Denetimler yetersiz, kontroller yapılmıyor. Hal böyle olunca da skandallar art arda geliyor. Marmara Üniversitesi Diş Hekimliği Fakültesi Dekanı Prof. Dr. Funda Yanıkoğlu, 'Diş Hekimi' olmadan muayenehanelerde çalışan kişilerin özellikle küçük şehirlerde ve varoşlarda sıklıkla rastlanan bir durum olduğunu söylüyor. Mevcut uygulamanın tıbbi açıdan çok tehlikeli, hukuki açıdan yasak olduğunu anlatan Yanıkoğlu, "Benim tahminim ekonomik durumu kötü olan öğrencilerimizin çalıştığı yönde. Ancak öyle vakalar var ki keşke öğrenciler çalışsaydı dedirtiyor. Son sınıf öğrencisi teorik, pratik bir çok bilgiye sahiptir ama tecrübesi yoktur. Bu bile çalışmasını sakıncalı kılar. Oysa hiç bir birikimi olmayan teknisyenler 'diş hekimi' olarak çalışıyor. Ucuza iş yapmaları da cahil insanların ilgisini çekiyor" diyor. Kendilerinin derslerde bu uyarıları yaptıklarını söyleyen Yanıkoğlu'na göre sorunun çözümü meslek odalarının kendi içerisinde yapacağı otokontrol ile mümkün olacak. "Sorumluluk var yetki yok" Diş hekimi olabilmek için izin alınması zorunlu olan Diş Hekimleri Odası ise bu konuda kendilerinin yaptırım yetkilerinin olmadığını söylüyor. Diş Hekimleri Odası İstanbul Şube Başkanı Rıfat Yüzbaşıoğlu, fakülte öğrencilerinin diş hekimi sıfatı ile piyasada çalışmalarının hem suç hem de hasta sağlığı açısından sakıncalı olduğunu, ancak her türlü uyarıya rağmen bu tür çalışanların olduğunu anlatıyor. Oda olarak şikayet durumunda müdahil olabildiklerini söyleyen Yüzbaşıoğlu "Bu tip poliklinik ve muayenehanelerin denetim yetkisi sadece İl Sağlık Müdürlüğü'nde. Maalesef onlar da bir denetim yapmıyorlar. Çünkü ekipleri yok. 1999'da çıkan bir yönetmeliğe göre günün 24 saati görevde olacak bir ekip oluşturulmalıydı ancak yapılmadı. Denetim mekanizması olmayınca da isteyen istediğini yapıyor" diyor. Yüzbaşıoğlu denetim ve yaptırım yetkisinin kendilerine verilmesini istediklerini ancak olumlu cevap alamadıklarını söyleyerek "Kapatma yetkisi olmadan caydırıcı olmaz" şeklinde konuşuyor. Halen yürürlükte olan 3575 sayılı kanunun 41. maddesine göre 'Diplomasız olarak diş hekimliği mesleğine ilişkin herhangi bir muayene veya müdahale yapan, diş hekimliği klinik hizmetleri veren veya benzeri işlemler yapan kimselerin meslek icrası durdurulur, iş yeri kapatılır ve sözkonusu şahsa bir yıl ile üç yıl arasında hapis cezası hükmolunur". Ancak sözkonusu kanunun uygulamada sorunları var. Çünkü pratikte hiç bir kuruma ceza verilmemiş. Kendilerine resmi herhangi bir suç duyurusunun gelmediğini söyleyen Türkiye Diş Hekimleri Birliği Merkez Yönetim Kurulu Başkanı Celal Korkut Yıldırım "Diploması olmayan bir öğrencinin hekimlik yapması öncelikle hasta haklarına karşı suçtur. Ciddi tıbbi sakıncalar doğurabilir. Gerek teknisyen gerekse de öğrencilerin çalışması ise bence meslek içi otokontrol ile çözülebilir. Meslektaşlarımızın biraz daha duyarlı olmaları gerek" şeklinde konuşuyor. Çok büyük sorunları bulunan sağlık sektörü içinde diplomasız çalışan diş hekimleri ya da teknisyenler çok büyük bir problem olarak gözükmeyebilir ancak Prof. Dr. Funda Yanıkoğlu özellikle hastaları uyarıyor: "Ağızda çalışmak ehliyet sahibi olmayı gerektirir. Yapılacak bir hatanın tahribatını toparlamak mümkün olmayabilir."
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-10981-34-disim-agriyor-ogrenci-bey.html), [web.archive.org (arşiv bağlantısı)](http://web.archive.org/web/20130923235810/http://www.aksiyon.com.tr:80/aksiyon/haber-10981-34-disim-agriyor-ogrenci-bey.html)
