# Tablolara jilet atıyor

*Adem Yavuz Arslan 2001.03.24*

<div>
 <p class="spot">
  Abdullah Özel kendi çapında bir ressam. Ama o diğer ressamlardan  bir yönüyle farklı. O; ne kalem, ne  fırça, ne de tuval kullanıyor resim  yapmak için. Özel'in 'özel' bir  aleti var; Jilet
 </p>
 <p class="metin">
 </p>
 <img border="0" src="/web/20020428173646im_/http://www.aksiyon.com.tr/2001/329/resimler/Tablo.jpg"/>
 <p class="metin">
  jiletle ne yapılır? Traş olursunuz ya da keskinliğinden faydalanıp bir şeyleri kesersiniz, fanatik Müslüm'cü iseniz konserde kullanırsınız(!) Ama hemen vahlanmayın, sizin yerinize birileri bu keşfi gerçekleştirdi ve ortaya birbirinden ilginç eserler çıkardı.
 </p>
 <p class="metin">
  Turizmci—ressam Abdullah Özel jiletle resim yapıyor. Jiletle nasıl resim yapılır demeyin. Özel'in bu özel yöntemi önümüzdeki dönemlerde ders olarak üniversitelere bile girebilir.
 </p>
 <p class="metin">
  Abdullah Özel Silifke—Taşucu'nda bir otel işletmecisi. Resme olan ilgisi yıllar öncesine; Van—Alparslan Öğretmen Lisesi'nde öğrenci olduğu döneme kadar uzanıyor. Resim öğretmeni Birsen Dormen'in teşviki ile resim yapmaya başlar ancak Güzel Sanatlar Akademisine gidemez. Ama resim onun için hep 'ilk göz ağrısıdır'.  Gravür yaptığı bir gün tesadüfen 'jilet yöntemini' keşfeder: "Karton üzerine damlayan mürekkebi jiletle kazıyarak temizlemeyi denedim. Temizleme işini yaparken jiletle mürekkep kazıma yöntemi ile ilginç sonuçlar alınabildiğini gördüm ve zamanla bu sistemi geliştirdim".
 </p>
 <p class="metin">
  Özel, bu yöntemle yaptığı resimleri turistlere satarak geçimini sağlamış yıllarca. Satmadığı ve otelinde sergilediği resim adedi ise 40. Manzara resimlerinin yanında sürrealist çalışmalarında da jiletle kazıma yöntemini başarı ile uygulayan Özel'e değişik üniversitelerden teklif gelmiş; çalışmalarını bilimsel bir çerçeveye oturtması için; "Kaliteli bir karton üzerine rapido mürekkebini, kağıdı tamamen kaplayacak şekilde döküp daha sonra jiletle bu mürekkebi kazıyarak yapıyorum resimleri. Bazı resimlerin 4 ayı bile bulduğu oldu. Değişik üniversitelerin güzel sanatlar fakültelerinden öğrencilere ders vermem için teklifler geldi. Çünkü resim sanatında şu ana kadar kullanılmayan bir yöntemdi benimkisi. Önümüzdeki dönemde amatörce yaptığım çalışmaları resmi bir çerçeveye oturtabilirim'. Ressam Abdullah Özel şu ana kadar yaptığı resimleri işletmecisi olduğu otelin lobisi ve koridorlarında değerlendiriyor. Eğer sponsor ve salon bulabilirse jiletle yaptığı resimleri sergileyecek.
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/329/haberler/5.htm), [web.archive.org (arşiv bağlantısı)](http://web.archive.org/web/20020428173646/http://www.aksiyon.com.tr:80/2001/329/haberler/5.htm)
