# Üsküdar’da “göz nuru” pazarları

*Fatma Şenadlı 2005.04.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Üsküdar’da 8 aydır bayanlara özel pazarlar kuruluyor. Ürün alan da bayan, satan da. Tezgahlarda sergilenen her bir parça, el emeği göz nuruyla hazırlanıyor. Ürünlerin tamamı satıcının kendi elinden çıkıyor. Bu pazarda alıcı olmak kolay, ama satıcı olmak zor; çünkü ya Üsküdarlı olmanız lâzım ya da ‘marifet’li...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060422200304im_/http://www.aksiyon.com.tr/resim/541/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Osmanlı döneminde 1900’lerin ortalarına kadar varlığını sürdüren sonra sadece adı yadigâr kalan kültürel miraslarımızdan biridir avrat pazarları... Şimdi yerinde yeller esen bu pazarların bulunduğu arazilerde yüksek binalar, alışveriş merkezleri ve parklar var. Sadece hanımlara mahsus pazar olduğu için tarihe “avratlar pazarı” olarak geçen bu tür alışveriş yerlerinin benzerleri şimdilerde yeniden canlanıyor.
   <br>
    <br>
     Üsküdarlı hanımların el emeklerini değerlendirmek amacıyla belediyenin katkılarıyla hazırlanan hanım pazarları, şimdilik üç bölgede faaliyet gösteriyor. Hem de sekiz aydır... Bu pazardan bir şeyler satın alabilmek için nereden geldiğinizin bir önemi yok; ama satıcı olabilmeniz için önce Üsküdarlı, sonra da mahir olmanız gerekiyor. Kısacası, el mahareti olmayanların burada satış yapma şansı pek yok...
     <br>
      <br/>
      Söz konusu pazarların kuruluş amacı, hanımların evde yaptıkları el işlerini değerlendirmelerine yardımcı olmak, başka işlerde çalış(a)mayan bayanlara iş sahası açmak... Her pazarda 30 kadın, el maharetlerini konuşturdukları ürünlerini sergiliyor. Hediyelik takı veya süs eşyası almak, kızına çeyiz düzmek isteyenlere bulunmaz fırsatlar sunuyor bu pazarlar...
      <br/>
      <br/>
      Pazarcıların arkasında bilgisayar desteği var
      <br/>
      <br/>
      Büyük çoğunluğu çalışma tecrübesi olmayan ve hâlâ “naif ve ürkek” yapılarını koruyan hanımlar, tezgahlarının başında pazarcılık işine uyum sağlamaya çalışıyor. Yüzlerine satış yapmayı bilememenin mahcubiyeti yansıyor zaman zaman. Bundan olsa gerek, müşterinin dantellerini, örgülerini almasa da en azından beğendiğini ifade etmesi bazen onlar için yeterli oluyor. Zaten onlar da ürünlerini alması için müşteriye çok da fazla ısrar etmiyor. Hanım hanıma çalışmanın verdiği rahatlık, Üsküdarlı bayanlara hem çalışmanın hem de cüz’i de olsa para kazanmanın zevkini yaşatıyor.
      <br/>
      <br/>
      Peki, her kadın evde yaptığı bir ürünü bu pazarlarda satabilir mi? Bu sorunun tek bir cevabı var: Hayır. Her isteyen her ürünü pazara getiremiyor. Hanımların ürünleri önce Üsküdar’daki değerlendirme merkezlerinden geçiyor. Burada kayıt altına alındıktan sonra satışa sunuluyor. Amaç, tüccar mallarının pazara sürülmesini engellemek. Kurallar elbette bununla sınırlı değil. Ürünlerin pazara çıkması için bir zaman sınırlaması da getirilmiş. Örneğin, bir hanım bir ay ürün satıyorsa, diğer ay evde çalışmak zorunda. Dışarıdan mal getiremeyeceğine göre evine gidip tığını eline alarak yeni ürünler hazırlamak mecburiyetinde...
      <br/>
      <br/>
      Kimin neyi sattığı konusunda belediye titiz bir altyapı hazırlamış. Haftalık hasılatlar ve satılan ya da satılmayan mallar bile bilgisayara kaydediliyor. Böylece, hem kimin hangi ürünü sattığı ortaya çıkıyor hem de pazarda hangi tür mallar tercih ediliyor, bu bilgiler ışığında anlaşılıyor. Tecrübesi olmayan hanımların bu vesileyle boşa kürek çekmesi engelleniyor. Bazen hiç sermayesi olmayanlara takviye de yapılıyor.
      <br/>
      <br/>
      Bütün bu organizasyon işlerini kim yapıyor, bilin bakalım? Pazarcıların “korkulu rüyası” zabıtalar... Pazar tezgahlarını kurma, hanımların yerlerini tespit etme, ürünlerini değerlendirmeye alma ve etiketleme gibi çalışmaların hepsinde hanımlara Üsküdar Zabıta Müdürlüğü yardımcı oluyor. Pazarda mallarını satmak isteyenlerin dikkat edecekleri bir husus da kaliteli ürünler yapmak. Ancak, ürün değerlendirme merkezinde “kalite” tescili yapılan mallar tezgahlarda kendine yer bulabiliyor. Zabıtalar, hanımlara her anlamda rehberlik ediyor. Kime öncelik verileceği konusunda maddi sıkıntısı çok olandan aza doğru sıralama yapılıyor. Öncelik, ihtiyaç sahiplerine veriliyor.
      <br/>
      <br/>
      Pazara çıkacak hanımların değerlendirilmesi ilk etapta evlerinde başlıyor. Bilirkişi konumundaki belediye yetkilileri, başvuruda bulunanların evlerini ziyaret ediyor. Fakirden durumu biraz daha iyi olana doğru öncelik sıralaması belirleniyor. Pazar yerleri de belediyenin “avrat pazarı” mantığına ve özüne uygun olabilecek yerlerde, özellikle güvenli alanlarda kuruluyor. Kapkaç türü hırsızlık olaylarının yaşanmaması için görevliler hanımlara yardımcı oluyor. Tezgahlar ve hanımların oturacağı yerler zabıta tarafından hazırlanıyor.
      <br/>
      <br/>
      Üsküdar Belediyesi’ne bağlı pazarlarda bağırarak satış yapmak yasak. Dolayısıyla, bu pazarlarda çığırtkanlığın yerini ürünün bizzat kendisi alıyor. Üsküdar Zabıta Müdürü Vahit Olgun, “Üretici ve tüketici kadın olunca aralarında güzel bir etkileşim oluyor. Farklı 30 kadını bir araya getiriyorsun ve onlar arasında bir dayanışma kurulmasını sağlıyorsun. Ayrıca, bu pazarlar sayesinde insanların ticaret yapma kabiliyeti ve pazarlama becerisi gelişiyor.” diyor.
      <br/>
      <br/>
      Bir gün pazarcı olacağım aklıma gelmezdi
      <br/>
      <br/>
      Kadınlar pazarına renkli bir görüntü hakim. Yediden yetmişe, genç ve ihtiyar her kesimden kadın buradan alışveriş yapmak için pazara geliyor. “İlk defa bir yerde çalışıyorum. Üniversitede okuyan kızımın arkadaşlarına satması için kolyeler yapıyorduk. O, satıp harçlığını çıkarıyordu. Şimdi pazarda, arkadaşlarla birlikte eğlenerek kendim çalışıyorum. Yaptığım kolyelerle askerdeki oğluma da para gönderiyorum.” diyor Hatice Top. İlk defa bir pazar ortamında çalışıyor. Hayatından memnun. Bazen yolda giderken yaptığı kolyeleri, küpeleri bayanların üzerinde görünce hemen tanıyormuş, çok da seviniyormuş. Kendi emeğini taşıyan bayanın boynuna sarılası geliyormuş. Eşinin kendisine destek verdiğini, zaman zaman küpelerin bazı parçalarını onun yaptırdığını söylüyor. Birçok işi yapmak aklından geçmiş ama bir gün pazarda çalışacağını hiç düşünmemiş.
      <br/>
      <br/>
      Pazarda satış yapan kadınların kimi Hatice Hanım gibi kendine değil çocuklarına çalışıyor. Kimi de üç-beş kuruş daha fazla kazanarak evin ihtiyaçlarına katkıda bulunmak amacıyla çaba sarfediyor. Konuştuğunuzda birçoğunun derdinin, kazandıkları paralarla alışveriş yapmak, rahat bir hayat sürmek olmadığını anlıyorsunuz. Yaptıkları dantelleri, pikoları, yapma bebekleri satanların bir kısmı ürünlerini değerlendirmek için geliyor pazara, bir kısmı da fakirliğine bir çare olması dileğiyle...
      <br/>
      <br/>
      Daha önce çalışma hayatına pek sıcak bakmayan insanlar da var grupta. Zaten pazar daha çok çalışma hayatında olmayan kadınlar için kurulmuş. Pazarda 50 yaşından sonra iş hayatına pazarcılıkla başlayan Cavidan Hanım var mesela. Tüketici olarak geldiği pazara üretici olarak girince pazarcıların durumunu iyi anlamış. Pazarcıların mallarını ucuz ve kalitesiz diye yargılamıyor. Kendi mallarını tezgahlarda sergiledikten sonra hepsinde bir emek olduğunu düşünmüş. Eşinin vefatından sonra oyalanmak için başladığı el işlerini şimdi satıyor. Hatta çevresindekiler mağaza açmalarını tavsiye ediyormuş.
      <br/>
      <br/>
      Safiye Saygın ise emekli olduktan birkaç ay sonra gümüş takı kursuna gitmiş. Hemen ertesinde pazarda satışa başlamış. Çok eğlendiğini söylüyor. Satışlardan memnun. Pazarda değil de bir kermes ortamında görüyor kendini. Pazarda kızlarının çeyiz sandıklarından çeyiz “aşıran” anneler de var. 6 çocuk annesi Havva Aygün, kızlarının çeyizlerinden bir kısmını getirmiş hem de çocuklarının dualarıyla. Pazar yeri için ön yargılarını atan Aygün, kadın kadına çalıştığı için mutlu.
      <br/>
      <br/>
      ‘Avrat pazarı’nın bir benzerinin Üsküdar’da kurulmasını sağlayan Kadın El Ürünleri Pazaryeri Projesi (KÜP). Ev eksenli çalışan üretici bayanların düzenli olarak çalışmalarını sağlamak amacıyla proje, Hanımlar Eğitim ve Kültür Vakfı tarafından tasarlanmış. Vakfın kurucu üyelerinden Dr. Gülsen Ataseven, “Çin, Kore, Malezya gibi ülkeler ev tipi üretim kalkınmasında etkili olduğuna göre niçin Türk kadını ülke ekonomisine, kendi bütçesine katkıda bulunmasın. Bu proje zamanla gelişirse evde çalışan kadınlar için düzenli bir iş alanı doğabilir.” diyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20919), [web.archive.org (arşiv bağlantısı)](http://web.archive.org/web/20060422200304/http://www.aksiyon.com.tr:80/detay.php?id=20919)
