# Aile boyu osmanlıca

*Fatma Şenadlı Bilinmeyen-tarih*

<div>
 <font>
  <img border="0" height="1" src="/web/20050117143830im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050117143830im_/http://www.aksiyon.com.tr/resim/520/72.jpg" vspace="5"/>
  </p>
 </font>
 <font class="content">
  Yaşıtlarından farklılar. Mezarlıklarda dolaşıyor, taşlardaki Osmanlıca yazıları okuyorlar. Onların oyuncakları kitabeler, kitaplar. Adeta “büyümüş de küçülmüşler.”
 </font>
 <br/>
 <p>
  <font class="content">
   Hedefleri ise ileride iyi bir tarihçi olup Osmanlıca'yı yaygınlaştırmak.
   <br>
    <br>
     Eski eşyalar arasında biriktirilmiş bir avuç mektup... “Farklı” harflerle yazılmışlar. Bir kısmı sararmış, bir kısmı ise okuna okuna buruşmuş; yırtılmak üzereler. Belli ki önemli kayıtlar ve oldukça “eski” kokuyorlar. İsmail Hakkı’nın evinde bulunan belgelerin kime ait olduğu belli; vakti zamanında medrese eğitimi almak için Ünye’den İstanbul’a gelen büyük dedesine ait. Bunlar, memlekete olan hasretini ve belki de daha önce köyünden kimsenin görmediği İstanbul’u anlatan mektuplar. Ve şimdi, bir döneme tanıklık eden belgeler, 1900’lü yılların başında yazılmış olsa da 13 yaşında olan üçüncü kuşaktan torunu İsmail Hakkı Güney tarafından okunabiliyor. Dede ile torun arasına giren dil inkılabı engelini aşıp kişisel tarihini Osmanlıca ile öğrenen İsmail Hakkı, Türk tarihini de ilk kaynaktan okuyor.
     <br>
      <br>
       13-14 yaşında Osmanlıca öğrenen gençler
       <br/>
       <br/>
       Osmanlıca eğitimi Türkiye’de tartışma konularının başında geliyor yıllardır. Öyle ki daha 1940’lı yıllarda yazar Mehmet Kaplan, Osmanlıca’nın ders olarak okullarda okutulması gerektiğini savunuyordu. Aradan 64 yıl geçti ve hâlâ bu isteği dillendirenler var. On yıllardır çeşitli sebeplerden ‘Osmanlı Türkçe’sinin yaşadığı sorunlar devam etse de bu yazı dilini çeşitli sebeplerden öğrenmek isteyenler hep oldu. Kubbealtı Akademisi Kültür ve Sanat Vakfı Müdürü Mehmet Nuri Yardım kendileriyle birlikte İstanbul’da yaklaşık on yerde Osmanlıca dersleri verildiğini söylüyor. Artık belediyelerin meslek edindirme kurslarının birkaçında Osmanlıca öğrenmek isteyenlere de kurs veriliyor. Osmanlıca’ya merak salanların arasında sadece yetişkinler değil, geçmişle bağlarını koparmamakta kararlı, dedelerinin dillerinin peşine düşen 13-14 yaşlarında bazı çocuklar da var.
       <br/>
       <br/>
       Lise hazırlık okuyan İsmail Hakkı Güney, ilkokul ikiden beri Osmanlıca eğitimini aksatmadan sürdürüyor. Yedi yaşındaki bir çocuğu bu dili öğrenmeye iten sebep büyük dedesinin mektuplarında nelerin yazıldığını öğrenmek istemesi aslında. Harflerdeki farklılık ilgisini çekmiş, dedesinden kalma yazıları okuyamama tezadı merakını kamçılamış. İlk önce, Osmanlıca bilen babasından eğitim almış.
       <br/>
       <br/>
       Sadece metinleri değil, İstanbul’daki eski mezar taşlarını da rahatlıkla okuyabiliyor İsmail Hakkı. Önceki yıllarda tarihi yerleri gezerken mezarlar üzerindeki yazıları ve kitabeleri okuduğunda şaşkın ifadelerle kendisine bakan insanların tepkilerinden rahatsız olduğundan yazılanları sessiz okuma kararı almış: “Şimdi kitabeleri okuyabilen çok az insan var. Okuyabilenler de genellikle yaşı büyük insanlar. Beni gördüklerinde garip karşılamalarını biraz doğal buluyorum.” diyor.
       <br/>
       <br/>
       Aileler teşvik ediyor
       <br/>
       <br/>
       Osmanlıca bilen kaç insan olduğu bilinmiyor. Sadece sayıca az oldukları tahmin ediliyor. Çocuk yaştaki kursiyerler ise yok denecek kadar az. “İlköğretim çağında olan öğrencileriniz var mı?” sorusunu sorduğumuz bazı kurs müdürleri böyle başvurularla karşılaşmadıklarını söylüyorlar. “13-14 yaşındaki çocuklar neden Osmanlıca öğreniyor?” sorusunun cevabı ise herkes için farklı. Herkes dünya dili İngilizce için milyarlarca lira harcarken bu çocukların Osmanlıca’ya merak salmalarının sebebi aileleri. Aile içinde birey olarak var olabilmeleri, görüşlerini ifade etmede özgür bırakılmaları çocuk yaşta denilebilecek bu gençlerin tercihlerini sağlıklı ve erken yapmalarını sağlıyor. Hepsinin ebeveynleri yüksek öğrenim görmüş, sanatla, müzikle uğraşan insanlar. Çocukların çoğu sözel konulara meraklı. Özellikle evdeki kütüphaneler, çocukların tercihlerini etkileyen en önemli faktörler arasında yer alıyor. Bilinçli bilinçsiz karıştırdıkları tarih, edebiyat kitapları bu dili öğrenme arzularını kamçılamış. Ortak bir görüşleri daha var: “Yakın tarihi unutmamalıyız. Dedelerimizin dilini yaşatmalıyız.”
       <br/>
       <br/>
       Baba oğul Osmanlıca kursunda
       <br/>
       <br/>
       Halen kursa devam eden Ömer Çebi babası ile birlikte ders alıyor. Ailenin ortak kararı herkesin bu dili öğrenmesi. Diğer kardeşler de yakın zamanda ders alacak. 14 yaşındaki Ömer, bu dilin genel kültür açısından önemli olduğunu düşünüyor. İlköğretimi tamamladıktan sonra Kubbealtı Vakfı’nın verdiği derslere katılmaya başlamış. Uzun bir maraton koştuğunun farkında... Günlük hayatta çeşitli alıştırmalar yaparak öğrendiklerini zihninde canlı tutmaya çalışıyor. Okulda, boş geçen derslerde yaptığı Osmanlıca alıştırmalarını gören arkadaşlarının “Arapça mı çalışıyorsun?” tepkisine “Hayır. Bizim dilimiz olan Osmanlı Türkçe’sini çiziyorum.” cevabını verecek kadar da bu dili benimsemiş durumda.
       <br/>
       <br/>
       Çebi ailesinin erken zamanda Ömer- ’le birlikte kursa gitme ihtiyacını yabancı bir turistin sorusu sağlamış. İstanbul’daki bir kulede yazılanların ne olduğunu soran turiste Mahmut Çebi, Osmanlıca bilmediğini söyler. Bunun üzerine turistin şu acı sözü ile baba-oğul Çebiler soluğu bir Osmanlıca kursunda alır: “Siz yaşayan bir dili öldürdünüz. Oysa Yahudiler ölü bir dil olan İbranice’yi canlandırdılar.”
       <br/>
       <br/>
       Baba Çebi, çocuk eğitimini önemsiyor. Türk kültürünü çocuklarına öğretmekte kararlı olduğunu söylüyor. Bunun için Osmanlıca’dan önce Türkçe dersi aldırmış çocuklarına. Tercihlerinde çocuklarının arkasında duruyor. Çocuklarıyla ilgilendiğinde aslında kendisiyle de ilgilendiğini söylüyor.
       <br/>
       <br/>
       Fatih Kerem Yardım hem ciddi hobiler edinmek hem de iyi bir meslek sahibi olmak için daha şimdiden Osmanlıca öğreniyor. İyi bir tarihçi olmasına bu dilin yardımcı olacağını düşünüyor. Çevirilerde yapılan hatalardan etkilenmeden birinci dilden kaynaklara ulaşmak istiyor. Osmanlıca’ya ne kadar erken başlanırsa o kadar iyi olacağını; 14 yaşında olmasının dil öğrenmesi için erken olmadığını dile getiriyor.
       <br/>
       <br/>
       Osmanlıca’yı erken yaşlarda öğrenmeye başlayanlardan biri de Zübeyir Berk. O da İsmail Hakkı ve diğer arkadaşları gibi karşılaştığı metinleri öğrenme merakı ile başlamış Osmanlıca’ya. Onu cezbeden ise orijinal yazılı Risale-i Nur nüshaları.  İlkokul ikide başladığı Osmanlıca eğitimine hâlâ devam ediyor. Şimdi Anadolu imam hatip lisesinde hazırlık okuyan Zübeyir Berk, Osmanlıca’yı, Arapça’yı, Farsçayı çok iyi öğrenip yurt dışında akademik kariyer yapmak istiyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18265&yorum_id=1), [web.archive.org (arşiv bağlantısı)](http://web.archive.org/web/20050117143830/http://www.aksiyon.com.tr:80/detay.php?id=18265&yorum_id=1)
