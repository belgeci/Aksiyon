# Birey cihad ilan edemez

*Hamidullah Öztürk - Yasin Aras 2000.02.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye neredeyse iki aydır vahşi terör örgütü Hizbullah'ı konuşuyor. Ancak konuşurken bazı noktalar dikkatten kaçıyor ve Hizbullah'ın İslam'ın sesi olduğu gibi bir anlayış içine giriliyor.
  </font>
 </div>
 <div id="newsText">
  <font class="detail-text">
   Oysa Hizbullah'tan en çok zarar gören insanların başında dindarlar ve onların inandıkları İslamiyet geliyor. Allah adına cinayet işlediğini iddia eden örgüt İslam ile terörün yine bir arada anılmasına neden oldu. Oysa din ile terör ve şiddete alet olmuş bazı insanların yaptığı katliamlar, siyah ile beyaz kadar birbirinden uzak şeyler. Bir tarafta bir insan öldürmeyi bütün insanları öldürmüş gibi sayan İslam dini, diğer tarafta hunharca adam öldürenler. Bir diğer tarafta ise, yüzde doksan sekizi Müslüman olan bir ülkede esas anlayışı görmezlikten gelip, teröre alet olmuş kimseleri göstererek "Biz dememiş miydik? Bakın, bunların hepsi böyle." diyenler. Oysa bir elin parmaklarının hepsi bir değil. Ve dinini yaşamaya çalışan bütün insanlar onlar gibi düşünmüyor. Cihadın ne olduğu, din adına terör eylemi yapılıp yapılamayacağı, mevcut yönetimi bizden değil diye görüp silahla onu devirmeye çalışmanın dindeki yerinin ne olduğu konusunda herkes Hizbullah gibi düşünmüyor. Hatta, öyle ki bu konularda kamuoyunu şaşırtacak kadar farklı düşünenler var.
   <br/>
   <br/>
   Yeraltını ayırmak lazım
   <br/>
   <br/>
   Konuya sosyolojik açıdan bakan Prof. Dr. Orhan Türkdoğan, dini gruplarla yeraltı örgütlerini birbirinden ayırmak gerektiğini söylüyor. Türkdoğan'a göre akıllı devlet adamları var ve bunlar din adına vahşet üreten örgütleri çökertmeye çalışıyorlar. Bu doğru. Ancak, bu doğruyu yaparken dini akımları da hedef almak yanlış olur. İnsanların, dinlerinin gerçeklerini öğrenmesi lazım. Din sosyolojik olarak önemli bir kurumdur ve 240 etnik grup üzerinde yapılan araştırmalar göstermiştir ki, bir tek dinsiz grup yoktur.
   <br/>
   <br/>
   Bilimsel olarak yer altı örgütleriyle dinini yaşamaya çalışan insanları birbirinden ayırmak gerekiyor. Aslında bu ayrımı sadece din konusuyla sınırlı tutmak da yeterli değil. Çünkü terör, sadece dini değil, fikirleri, ideolojileri ve hatta devleti alet ederek varlığını sürdürmeye çalışıyor. Neticede şiddet kullananlar kendilerini bir yere nisbet ediyorlar; ya da her inanç, fikir, organizasyon veya devlet içerisinde şiddete açık insanlar bulunabiliyor. Bu insanlar uygun şartlar oluşunca eğilimlerini terör yoluyla ortaya koyuyorlar.
   <br/>
   <br/>
   Fikirler ve ideolojiler için tamam. Hatta devleti alet eden kimseler de olabilir. Ancak İslam gibi kardeşlik ve barış yönü ağır basan bir dinde terör nasıl yeşerebiliyor? Prof. Türkdoğan burada önemli bir noktanın altını çiziyor: "İslam'da teröre kapı açacak hiçbir şey yok. "
   <br/>
   <br/>
   Buna rağmen neden İBDAC gibi örgütler argümanlarını İslam'a oturtuyor derseniz, onlar Hindistan, Pakistan gibi ülkelerdeki teorisyenlerin yorumlarını esas alıyor. Ortadoğu ülkelerinde insanlar bağımsızlıklarını kazanmak için cihadı kullandı. Bunun 68 kuşağının söylediği tek yol devrim sözünden farkı yok."
   <br/>
   <br/>
   Şiddet meşruiyyetini cihadda arıyor
   <br/>
   <br/>
   Bizim Kurtuluş Savaşı'yla elde ettiğimiz bağımsızlığı Ortadoğu ülkeleri aynı tarihlerde başaramadılar ve ülkelerini yabancı devletlerin istilasından kurtarmak için başlattıkları özgürlük mücadelesinde dini önemli bir unsur olarak kullandılar. Halk Müslümandı. İslam dini, bir başka devletin ülkeyi istila ederek dini zor yaşanır hale getirmesi karşısında mücadele vermenin adını cihad olarak belirlemiş, cihad edenlere müstesna bir karşılık verileceğini bildirmişti. Ulusal kurtuluşları için mücadele verirken dinin emrini, motivasyonun esas unusurları arasına almışlardı. "Sömürgeci güçlere karşı cihad" yabancı ülkelerin istilasına karşı bağımsızlık anlamına geliyordu. Burada bir soru daha çıktı ortaya: Kendi ülkelerinde dinlerini serbest yaşayamadığını ve yeterince kendisini ifade etme fırsatı bulamadığını düşünenler ülke içinde silahlı mücadele yapabilir miydi? Kendileri için engel olarak gördüklerini öldürebilir miydi?
   <br/>
   <br/>
   Hizbullah gibi örgütlerin yaptıklarına bakılırsa ülke içinde adam öldürmeye varan eylemleri, din adına yapabileceğine inananlar var ve bunu en korkunç şekilde gerçekleştirebiliyorlar. Hatta hedeflerini dindarlardan seçerek eylem yapıyorlar. Peki ama İslam buna ne diyor? Bu örgütlerin yaptığı şey Müslümanca mıdır?
   <br/>
   <br/>
   Cihad kavramı üzerinde titizlikle duran Zaman gazetesi yazarlarından Ahmet Selim, kelimenin köküne dikkatimizi çekiyor: "Cehd, cihad, mücadele, içtihad kelimelerinin hepsinde kök beraberliği var. Cihad'daki genel şumûl, aslında da var olan ruhîfiilî farklılığı açısından, "mücahede" ve "içtihad" ile tahsis olunmuştur. Cihad, yalın halde de kullanılsa, hem manevî hem fiili cehdi kapsar; fiilî ıstılah yönü çok ince şartlarla sınırlanmıştır. Mücahede, tasavvufî; içtihad, ilmî bir gayreti ifade eder. "Manevî cihad" tabiri mücahede ve içtihaddan dahi daha mücerret bir alanda fikrîfelsefî (hikemî) bir mânâ için kullanılabilmiştir."
   <br/>
   <br/>
   Cihad hayatın her alanında
   <br/>
   <br/>
   Tembellik, atalet, durgunluk gibi kötü sıfatların yerine cehd ve gayreti hayatın bütün alanlarında yerleştirmeye cihad denildiğini öğreniyoruz, kelimenin kökünden. Cihad, hukuk alanında ictihat olarak çıkıyor karşımıza. Hayatın akışını ve olayların değişikliği ile ortaya çıkan yeni durumları dikkatle takip etmek ve onların hukuki durumlarını tespit etmek anlamına geliyor. Tasavvufta ise mücahede anlamında kullanılıyor. Mücahede insanın kendi içinde ve kendi nefsine karşı verilen savaşın adı oluyor. Öfkeye, kine, tepkiselliğe, vahşet ve şiddet gibi kötü duygulara savaş açarak ahlak sınırlarını sıkıca korumak manasına geliyor. İnsanları ahlak dışı bir davranışla incitmemek için, dahası Allah karşısında edebe ters düşecek duygu, düşünce ve fiillere teşebbüs etmemek rüya ve hayallere kadar ulaşmaya çalışıp oralarda bile gayri ahlaki bir durumun oluşmasına meydan vermemek için uğraşmaktır. En güzel ahlaka sahip insan olabilmek için insanların kendi içlerinde verecekleri mücadele İslamda en büyük mücadele olarak kabul edilmiş. Bir Müslüman olarak, bulunduğu yerde işini en güzel yapan kişi olmak için uğraşan cihad etmiş oluyor. Çünkü Allah işlerin en güzel şekilde yapılmasını istiyor. Neticede ortaya konulan gayret hangi alanda olursa olsun Allah için yapılırsa cihad anlamına geliyor. Ve Allah, bir insanın öldürülmesini bütün insanların öldürülmesi ölçüsünde büyük bir günah olarak bildiriyor. Böyle düşünen bir dinin, din adına adam öldüren, kavgaya neden olan ve bölücülük yapan grupları hoş karşılayacağı düşünülebilir mi?
   <br/>
   <br/>
   Cihad savaş demek değil
   <br/>
   <br/>
   Savaş anlamına gelen cihad uluslararası ilişkiler açısından ele alındığı zaman barışın korunmasını ifade ediyor. Savaş ise kaçınılması mümkün olmadığı takdirde kabul edilmesi gereken bir durum olarak karşımıza çıkıyor. Yani bir anlamda varlık mücadelesi. Bu nedenle savaş ile cihad eş anlamlı olarak görülmüyor. Cihad yeryüzünde tevhid inancının, hakkın, sulhun ve barışın egemen olması için harcanan cehd ve gayretin  malla, ilimle, hizmetle ..vd. vasıtalarla yerine getirilmesi manasına kullanılıyor. Bu anlamda kesintisiz devam edecek olan bir sürecin adı oluyor.
   <br/>
   <br/>
   İslam Hukuku profesörlerinden Hamza Aktan'ın dikkat çektiği gibi, "Cenabı Hak Müslümanlar arasında barışın ve kardeşliğin esas olduğunu  belirten yüze yakın ayetle, fertlere sulhun içinde olmayı emrederken, diğer taraftan da topluma kişiler ve gruplar arasında barışı sağlamak için aktif olarak müdahale etme görevi yüklüyor." Bu müdahale Hz. Peygamberin bir hadisinden hareketle şöyle ifade edilmektedir: Elle müdahele devlet organlarına, dille müdahale ilim adamlarına  bakan bir görev olarak tanımlanıyor. Bilgisi olmayan kimselere ise yapılan kötülüklere taraftar olmama ve kalbinden buğzetme görevi düşüyor.
   <br/>
   <br/>
   Cihadı ancak kamu otoritesi ilan eder
   <br/>
   <br/>
   Zaman gazetesi yazarlarından Ali Bulaç, cihad ilanı konusunda önemli bir noktaya dikkatleri çekiyor: "Kamu otoritesi seçilen yönetimler ancak cihad ilan edebilir." Her aklına gelen kendi dini görüşleri doğrultusunda yönetimin meşruluğunu kabul etmeyerek cihad ilan edemiyor. Mezhep imamları hiç bir kişi veya grubun hiçbir nedenle bir Müslümana veya bir gayri müslime saldıramayacağı görüşünde birleşiyorlar. Yönetimin  zulüm ve haksızlıklarını ileri sürerek iç savaş başlatılması da masum insanların kanının akıtılmasına neden olacağı gerekçesiyle reddinde ittifak edilen bir husus olarak karşımıza çıkıyor.
   <br/>
   <br/>
   Tepkisellik ve bunu şiddet ve terörle ortaya koymak İslami açıdan doğru değilse bazı Müslümanlar bunu neden yapıyor? Ahmet Selim, ince bir noktaya dikkatleri çekiyor: "Bizim tarihten bu yana gelen dinî yaşayışımızda "katılıksivrilikdarlıktepkisellik" yoktur. Tepkisellik aslen bir sömürge psikolojisidir; bize de Güney'den tesir ulaştırmaya çalışmıştır. Bu psikoloji İslamî değil, nefsanîdir; İslam bu psikolojiyle mücadele eden bir dindir." Ve ekliyor; "Tepkisellik sapmaları kolaycılık zaaflarından tarih boyunca faydalanmıştır."
   <br/>
   <br/>
   İnsanları ikna edemeyenler, onlarla meşru zeminde mücadele edemeyenler kolaycılığa sapıyorlar. Yeni yollar araştırıp kimsenin itiraz edemeyeceği kadar güzel çözümler üreterek onları en güzel yollarla ortaya koyma cehdi yerine öldürmeyi tercih ediyorlar.Ya da insanlara meşru mücadele zemini tanımayanlar onları şiddete iterek haksız duruma düşürüyorlar. İki halde de ülke huzurunu ihlal eden olaylar zuhur ediyor.
   <br/>
   <br/>
   İslam kılıklı şiddetin tarihsel yönü
   <br/>
   <br/>
   Şiddet olgusunun genellikle toplumların belli ruhî, sosyal ve siyasî kriz dönemlerinde ortaya çıktığı gözleniyor. Diğer bir ifade ile şiddetle toplumsal ruh, sosyal ve siyasî kriz ve karışıklık dönemleri arasında nedensel bir bağ ve ilişki kurulabiliyor. Bugün sosyal analizcilerin de belirttiği gibi her kriz ve çöküş dönemi, belli bir karizmatik oluşum etrafında köktenci ve radikal bir tepkinin doğmasına zemin hazırlar.
   <br/>
   <br/>
   Bu, diğer dinler ve kültürler için olduğu kadar, İslâm ve İslâm'ın tarihi için de geçerli bir vaka olarak karşımıza çıkıyor. İslâm tarihinde köklü olarak kitlesel şiddete ilk başvuranlar Haricilerdir. Haricilik üzerine hem İslâm dünyasında ve hem de Batı'da yüzlerce sosyolojik çözümlemeler yapılmış, haşin, bedevî, katı ve kaba tabiatları ile sosyalsiyasal çıkışları arasında nedensel bağlar kurulmuştur. Emevî siyasal iktidarının ahlâkî ve siyasal etik açısından çöküşü, toplumda bir nevî "huruç" hareketlerine neden oldu. Baskıcı aristokrat idare biçimi, İslâm toplumu içinde eski bedevî ve kabile ruhunun hortlamasına müsait bir zemin hazırladı. Bu olay aynı zamanda İslâmî nassların radikal devrimci ve fanatik yorumunun ilk örneğini teşkil etmektedir. Elbette İslâm tarihinin belli dönüm noktalarında, buna benzer çıkışlar görülmüştür. Rafizilik, Batınılik ve Karamite gibi pek çok tarihsel şiddet hareketleri zuhur etmiş, İslâm'ı kendi ideolojik tavırları doğrultusunda sloganlaştırmışlardır. Bu hareketler, yozlaşma ve karmaşa dönemlerinin temel bir profilini verir bize.
   <br/>
   <br/>
   Peki buna rağmen nasıl oluyor da din adına terör işleyen örgütler argümanlarını Kur'an'a dayandırıyor ve kendilerince mantıklı açıklamalar getiriyor. Zaten bütün sorun da burada. Bazı İslam alimleri ülkelerinin içinde bulundukları ekonomik, sosyal durumlara uygun yorumlar yapmışlar. Özellikle Hindistan ve Pakistan kökenli alimler ülkelerinin içinde bulunduğu savaş hali döneminde yazdıkları yorumlarda şiddeti öne çıkarmak zorunda kalmışlar.
   <br/>
   <br/>
   Ne yazık ki bu çıkışlar, o günün sosyopolitik ve coğrafî sınırsallığına rağmen bu sınırları aşmayı başarmış, yirminci yüzyılda dahi, İslâm dünyasının farklı yerlerinde yeni fanatik ideolojiler olarak ortaya çıkmıştır. İslâmî tebliğde, şiddeti meşru gören bu gruplar, bütün yeniliğine ve modern vasıtaları kullanmalarına rağmen, aşırı fikrî ve ideolojik sloganlarını bu tarihsel akımlardan devşirmişlerdir. İslâmî tebliğ, asla şiddeti meşru görmemesine rağmen, bu fanatik ekollerin yorumunda tebliğ, salt siyasi ve ideolojik birer unsura dönüşebilmiştir. Hem de Kur'an âyetlerinin İslâm'ın militanca yorumlanmasına şiddetle karşı çıkmasına rağmen. İslâm'ın ilk militan yorumu tarihsel Haricilerden gelmiştir. Fakat tarih göstermiştir ki, bütün gayretlere rağmen bu bedevî ve ilkel ruh, şehirli ve medenî modernist çevreye uygun bir model haline gelemedi, daima "marjinal ve uç" hareketler olarak tarihe mâl oldu.
   <br/>
   <br/>
   Bu noktada Sadettin Tantan'ın basın açıklamaları ve Türkdoğan Hocanın söyledikleri önem arzediyor. Kesinlikle terör örgütleriyle dini akımları birbirinden ayırmak lazım geldiği gibi insanların dinini doğru öğrenebilmelerine de imkan hazırlamak gerekiyor.
   <br/>
   <br/>
   Küreselleşme karşısında cihad
   <br/>
   <br/>
   Müslümanların dünyadaki imajları pek iç açıcı değil. Geri kalmış, şiddet ve terör ile malul insanlar olarak özetlemek mümkün kısaca. Böyle bir imaja sahip kişiler küreselleşen dünyamıza ne verebilir? Kendi ülkelerindeki problemleri dünya düzlemine taşıyarak huzuru bozar mı? Ya da cihad ruhuyla fetih heyecanlarına kapılarak sivilleşmenin öne çıktığı bir ortamda karışıklığa neden olur mu?
   <br/>
   <br/>
   Şüphesiz bu sorulara verilecek en güzel cevap kendi ülkemizde problemleri aşarak uzlaşabilmekte yatıyor. İslam ülkeleri için model ülke durumundaki Türkiye iç problemlerini aşarak daha adil, daha huzurlu, herkesin kendi değerlerini ifade edipyaşayabildiği bir dünyaya İslam ülkelerinin yapacağı katkılara öncülük edebilir. Adalet, huzur, iyilik vb. kavramlar İslamın önem verdiği kavramlar ve eğer küreselleşmede sömürgecilik ruhu yerini bu tür kavramlara bırakırsa İslam açısından bir problem kalmıyor. Küreselleşme, Ahmet Davutoğlu'nun ifadesiyle: " Eğer eşitlikçi, bütün kültür ve medeniyetlerin katkıda bulunabileceği, kendi kültürel ve tarihi varlıklarını sürdürebilecekleri bir açılıma girerse, bu noktada cihad da böyle bir gayretin içinde insanlığa İslamın adalet, iyilik vb. temel mesajlarını, aksoyomatik değerlerini yansıtan bir çaba haline dönüşür. Bu çaba bir ilmi çaba olabilir, bir düşünsel zihni çaba haline dönüşür."  Eğer bunun aksi olursa, yani küreselleşme yeni bir sömürgeleştirme halini alırsa, cihad o zaman savunma mekanizması olarak toplumun dinini ve değerlerini koruma noktasında İstiklal Savaşı'nda yerine getirdiği motivasyon görevini ifa eder.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5846-birey-cihad-ilan-edemez.html), [web.archive.org (arşiv bağlantısı)](http://web.archive.org/web/20121231104741/http://www.aksiyon.com.tr:80/aksiyon/haber-5846-birey-cihad-ilan-edemez.html)
