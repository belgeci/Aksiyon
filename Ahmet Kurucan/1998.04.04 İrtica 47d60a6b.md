# İrtica

*Ahmet Kurucan 1998.04.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Her gün yeni bir irtica raporu çıkıyor. Bu raporlar bir korku toplumu yaratıyor. Artık frene basılsın" diyor Güngör Mengi köşesinde.
  </font>
 </div>
 <div id="newsText">
  <font class="detail-text">
   "Korku toplumu" nitelemesi ile işaret edilen meselenin sosyolojik yanı, "irtica raporu" cümlesinden anladığımız fiilî yönü bir tarafa, öncelikle irtica nedir ya da ne değildir, bunun üzerinde durulması gerekir herhalde. Hele hakkında tasarı şeklinde yasa metinlerinin hazırlanıp, Meclis'e sevk edildiği şu günlerde, kanun değil, hukuk devletine yakışır bir şekilde, irticanın tanımlanması ihtiyaçtan öte bir zaruret.
   <br/>
   <br/>
   Uzun yıllardır Türkiye'de yerleşmiş bir irtica ve mürteci anlayışı var ve buna göre İslam'la herhangi bir şekilde ilgisi, alakası olan herkes toptancı bir zihniyetle mürteci ilan ediliyor, yaptıkları her iş, ileri sürdükleri her fikir ülkeyi "ortaçağ karanlığına" götürecek birer bağnazlık simgesi olarak telakki ediliyor. Fakat insaflı ve objektif bir gözlemle bunun böyle olmadığını, İslam'ı referans alanların içinde "mürteci" tabir edilecek kişi, grup veya çevrelerin bulunduğu gibi, Türkiye mozayiğinin istisnasız bütün kesimlerinde de irticanın ve mürtecilerin (belki daha fazla) bulunduğunu, genel bir gözlemle anlamak zor değil. Bir kesimi gericilik ithamıyla sürekli baskı altında tutmaya çalışanların birçoğunun, aslında zihinsel yapılanma ve eylem yönüyle irticayı kendilerinin yaşadığını ortaya koymak, bugünkü Türkiye'de yaşanan kavram kargaşasını ortadan kaldırmakta küçümsenmeyecek bir rol oynayacak. Mevcut hükümetin ortağı Bülent Ecevit, "Laikliği pekiştirebilmenin başta gelen koşulu, her dindara mürteci gözüyle bakmamak, her dindarı laiklik için potansiyel tehlike görmemek ve herkesin inancına içtenlikle saygı göstermektir" diyor fakat anlaşılan, devletin tavrını etkileyen daha başkalarının istedikleri bugünlerde daha çok oluyor.
   <br/>
   <br/>
   Biliriz, yabancı değil
   <br/>
   <br/>
   Aslında tarihî süreç açısından bakıldığında Türk insanı irtica kavramına hiç de yabancı değil. Geriye dönüş anlamına gelen bir Arapça kelimeye, siyasî arenada şeriat kanunlarına dayalı bir yönetim şeklini isteme manası giydirilmiş. Bu anlamdaki irtica kelimesinin siyasî literatürümüze girişi Sultan II. Abdülhamid'in tahttan indirilişiyle son bulan meşhur 31 Mart Vak'ası ile başlar. 31 Mart bilindiği gibi tarihçilerin hakim kanaatine göre azılı bir İngiliz intelligence servis elemanı, bazılarına göre de samimi bir Müslüman olan Derviş Vahdeti'nin baş kahramanı olduğu olaylar zinciridir. Vahdeti önce Volkan isminde bir gazete çıkartır. Gazetesinde meşrutiyet aleyhinde kamuoyunu etkisi altına alacak yazılar yayınlamaya başlar. Belli bir müddet sonra, bir adım daha ileri gider, İttihadı Muhammedî adı altında bir cemiyet kurar. Halkın samimi dinî inançlarını, siyasî düşüncelerine alet eden Vahdetî, gazetesinde, "Ey Muhammed şeriatının düşmesini istemeyen mü'minler! Allahü Zülcelal aşkına Peygamberimiz Muhammed Mustafa adına bu cemiyete giriniz, kayıt kağıdını imzalayınız!" türünden bildirilerle, cemiyete üye kaydına başlar... Üye sayısı belli bir çoğunluğa ulaştığında da Ayasofya'da tertiplediği bir mevlitle, cemiyetin açılışını yapar. 31 Mart'a kadar uzayan süreçte cemiyet, başta ordu içinde olmak üzere, ülkenin bir çok yerinde örgütlenme girişimlerinde bulunur. Ve nihayet merkezi İstanbul olan, 31 Mart isyanı Taşkışla 4. Avcı Taburunda başlar. İsyanın başlangıcında bazı sarıklı hocaların "Ey kahramanlar, şeriat elden gidiyor, ne duruyorsunuz" diye İstanbul sokaklarında dolaşması, hareketin saman alevi gibi hemen bütün kışlalara sirayet etmesi, askerin gece yarısı "şeriat isteriz" sloganlarıyla önce Sultanahmet'teki Meclis binasına, sonra Ayasofya'ya yönelmesi bu olayın daha önceden planlandığının göstergeleri.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4C8C6026296C598FCC795A525069C46A?newsId=3608), [web.archive.org (arşiv bağlantısı)](http://web.archive.org/web/20120901143351/http://www.aksiyon.com.tr:80/aksiyon/newsDetail_getNewsById.action;jsessionid=4C8C6026296C598FCC795A525069C46A?newsId=3608)
