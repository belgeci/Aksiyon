# Ey kalbleri evirip çeviren Allah’ım!

*Kevser Kulaksız 2014.08.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kalb sadece bir et parçası değil, eskilerin ifadesiyle “nazargâh-ı ilâhîdir”. Dr. Mehmet Yavuz Şeker imzalı ‘Sultan Mührü Kalb’ adlı eser, Kur’ân-ı Kerim ve hadisler ışığında kalbin mahiyetini ve özelliklerini ortaya koyuyor.
  </font>
 </div>
 <div id="newsText">
  <font class="detail-text">
   <p>
    Kalbden maksat, sanevberî (çam kozalağı) gibi bir et parçası değildir. Ancak bir latife-i Rabbâniyedir ki, mazhar-ı hissiyatı vicdan, ma’kes-i efkari dimağdır.” diyor Bediüzzaman Hazretleri. Bu ifadesinde kalbe giriş yaparken önce maddi kalbi zikrediyor. Üzerinde duracağı kalbin çam kozalağı şeklinde olan et parçası olmadığını söylüyor. “Bahis mevzuu olan kalbin manevi olanıdır ki o da Rabbani bir latifedir.” diyor.
   </p>
   <p>
    Kalp hakkında birçok ilim erbabı söz örgüleri kurmuş. Kur’an ve hadis-i şeriflerde çokça geçen kalp, İslam âlimlerini bir hayli meşgul etmiş. Tasavvuf erbabı, kalbi daha yakın takibe almış, onu anlamaya çalışmış. Dolayısıyla kalp İslam’ın özellikle manevi yönünün şekillenmesinde belirleyici rol oynamış. Işık Yayınları tarafından yayımlanan Dr. Mehmet Yavuz Şeker imzalı ‘Sultan Mührü Kalb’ adlı eser, Kur’ân-ı Kerim ve hadisler ışığında kalbin mahiyeti ve özelliklerini ortaya koyuyor.  Çalışmada İmam Gazzalî, Bediüzzaman Said Nursî ve Fethullah Gülen Hocaefendi’nin kalple ilgili yaklaşım ve değerlendirmeleri ele alınıyor. Allahü Teâla’nın insana verdiği ilahî cevherin sırlarına vâkıf olma ve kalp hayatının bir kez daha gözden geçirilmesi hususlarındaki çok önemli bilgiler okurla paylaşılıyor. İmam Gazzalî, kalbi, manevi hayatın merkezi, kendisi olarak görüyor. Kalbi, insanın diğer bütün uzuvlarının padişahı ve efendisi gibi yorumluyor. Bediüzzaman Said Nursî, kalbi tanımlarken, manevi harita, merkez, zemberek, çekirdek gibi kelimeleri kullanıyor. İşlevleri üzerinde dururken de ona telefon, göz, kulak, ayak, kanat ve gıda gibi kelimeleri nispet ediyor.
   </p>
   <p>
    İnsanın kemalata yürüyüp gerçek insanlık seviyesini kazanması kalbine bağlı olduğu gibi, varlık âleminin en aşağısı durumuna düşmesi de yine onunla ilişkili. Kalbin böylesine nazik konumundan dolayı olsa gerek, Kur’an “Rabbimiz! Bizi hidayete erdirdikten sonra kalblerimizi kaydırma.” duasını öğütlüyor. Efendimiz de sabah akşam hem de defalarca “Ey kalbleri evirip çeviren Allah’ım! Kalbimi dininle sabitleyip perçinle.” niyazıyla bu çok önemli korunmayı hatırlatıyor. Çalışma da insanın manevi yönünü ve bu yönünün kendisine ne kadar hâkim olduğunu insana fark ettiriyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=1D5169FAC02522744BD01468CBB207EF?newsId=39178), [web.archive.org (arşiv bağlantısı)](http://web.archive.org/web/20140825121646/http://aksiyon.com.tr:80/aksiyon/newsDetail_getNewsById.action;jsessionid=1D5169FAC02522744BD01468CBB207EF?newsId=39178)
