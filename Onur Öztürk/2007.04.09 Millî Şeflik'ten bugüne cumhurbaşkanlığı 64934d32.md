# Millî Şeflik'ten bugüne cumhurbaşkanlığı

*Onur Öztürk 2007.04.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Cumhurbaşkanının, çok geniş yetkilere sahip olmasına rağmen sorumluluğu olmaması, çok tartışılan konuların başında yer alıyor. Mayıs’ta bu yetkiler tartışılmaya başlanırsa kimse şaşırmayacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123081809im_/http://www.aksiyon.com.tr/resim/644/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye’de cumhurbaşkanı seçim süreci pek çok çevre açısından kriz konusu olarak görülüyor. Konunun krize dönüşmesini Türkiye’de siyasal kurumların işleyişi açısından değerlendirmek daha doğru olur. Bazı çevreler cumhurbaşkanlığını rejimin en önemli kalelerinden biri olarak görmekte. Bu yaklaşıma göre, kurulduğu aşamadan beri gerçek niyetini gizleyen AK Parti, Cumhuriyet’in bütün kurumlarını sinsice ele geçirmek isteyen çevrelerin temsilcisi. Bu endişeye samimiyetle yaklaşanlar olmakla birlikte bu tartışmayı Türkiye’de yıllardır süren çoğu zaman gizli ama bazen de açıktan yürütülen iktidar kavgalarından bağımsız düşünmek mümkün değil.
   <br>
    <br>
     Türkiye’nin yakın tarihi gözden geçirildiğinde geçmiş cumhurbaşkanlığı seçimleri sürecinde de bunalım çıkarılmak istenmişti. O nedenle farklı dönemlerde yürürlükte olan anayasa metinleri ve bu metinlerin öngördüğü seçim mekanizmalarına göz atmakta fayda var.
     <br/>
     <br/>
     TEK PARTİ DÖNEMİ VE “MİLLÎ ŞEFLİK”
     <br/>
     <br/>
     Cumhuriyet ilân edildikten sonra yürürlüğe giren 1924 Anayasası cumhurbaşkanı seçimini her yenilenen Meclis’in yapmasını ve cumhurbaşkanının görev süresinin o dönem Meclis’inin görev süresinin bitimi ile sona ermesini öngörmekteydi. Daha önce cumhurbaşkanı seçilen bir kişi tekrar seçilebilmekteydi. 1924 Anayasası’nın tek parti şartlarında hazırlandığı düşünülürse cumhurbaşkanının tarafsız olması veya parti başkanı olmaması gibi tartışmalar pek yaşanmamıştır.
     <br/>
     <br/>
     Cumhuriyet’in kurucusu Mustafa Kemal Atatürk o dönemdeki siyasi karizması ile 1923, 1927, 1931 ve 1935’te dört kere cumhurbaşkanı seçilmiştir. Halefi İsmet İnönü de 1938, 1939, 1943 ve 1946 tarihlerinde olmak üzere dört kere seçilmiştir. Her ikisi de cumhurbaşkanlıkları süresince Cumhuriyet Halk Partisi genel başkanlığı görevini de sürdürmüşlerdir. Öte yandan hatırlatmamız gereken bir nokta da 1938’de Atatürk’ün ölümünden sonra toplanan CHP Olağanüstü Kongresi’nde Atatürk’ün Ebedi Şef, yeni başkan İnönü’nün ise Millî Şef ilân edilmesidir. Devlet başkanı konusunda boşluğun bulunmadığını göstermek amacıyla devlet dairelerine İnönü portreleri asılır ve banknotların üzerine de İnönü resmi basılır.
     <br/>
     <br/>
     Ancak 1946’da CHP’nin siyasi tekelinin sona ermesi ile birlikte 1924 Anayasası’nın getirdiği sistem tartışılır hale gelmiştir. Demokrat Partililerin muhalefet yıllarında ileri sürdükleri en temel taleplerinden biri de cumhurbaşkanı görevinde olan bir kişinin parti başkanı olmaması idi. O nedenle 1950 seçimlerinde Demokrat Parti (DP) ağırlıklı Meclis’in oluşması sonrasında Celal Bayar cumhurbaşkanı seçilince DP’nin genel başkanlığından istifa etmiştir. Celal Bayar’ın cumhurbaşkanı olması sonrası Köşk’te yenilenme olmuş gibi görünse de Çankaya’daki Millî Mücadele kahramanları dönemi sürmüştür. Celal Bayar da Galip Hoca değil miydi? Ayrıca Celal Bayar tek parti döneminde 1933-1937 arasında iktisat vekilliği, 1937-1938 arasında, Atatürk ile İnönü’nün görüş ayrılığına düştüğü dönemde ise başbakanlık yapmıştı.
     <br/>
     <br/>
     1961 ANAYASASI VE YENİ KRİZLER
     <br/>
     <br/>
     1960 Darbesi ile birlikte Demokrat Parti’nin yönetimden uzaklaştırıldığı bir ortamda yasa koyucular 1950’lerde yaşanan olumsuzlukların sebepleri arasında çoğunluğa dayalı seçim sistemi ve cumhurbaşkanın tarafsız olmaması gibi nedenleri görmüşlerdir. Bu tespite dayanarak 1961 Anayasası’nda cumhurbaşkanı seçimleri ile parlamento seçimlerinin çakışmaması için cumhurbaşkanının görev süresi 7 yıl olarak belirlenmiş ve bir kimsenin ikinci kez seçilmesi engellenmiştir. Yine Anayasa’ya göre adayın TBMM üyesi olması gerekiyordu. 61 Anayasası iki kanatlı bir parlamento öngörmekteydi: Millet Meclisi ve Cumhuriyet Senatosu, Millet Meclisi genel oyla seçilmiş 450 milletvekilinden oluşmaktaydı. Senato ise genel oyla seçilmiş 150, cumhurbaşkanı kontenjanından atanmış 15 üyeden oluşuyordu. 27 Mayıs’ı yapan millî birlikçiler tabii senatör olarak kabul edilmişlerdir.
     <br/>
     <br/>
     Fakat bu düzenlemeler yapılmakla birlikte daha önce cumhurbaşkanlığı konusunda yaşanmayan krizler 1960’larla birlikte başlamıştır. Her şeyden önce 1961 yılı cumhurbaşkanlığı seçimleri tarafsız olmayan ve antidemokratik bir ortamda gerçekleşmiştir. Seçimin önemli adayı Millî Birlik Komitesi’nin başına geçen ve devlet başkanlığı görevini üstlenmiş olan Cemal Gürsel’di, diğer bir aday ise İnönü olacaktı; fakat İnönü’nün CHP’si 1961 seçimlerinde beklenen oranda oy alamamıştı ve Meclis’te gereken destek de olmayacaktı.
     <br/>
     <br/>
     Asıl sürprizi ise Ali Fuat Başgil yaşatmıştır. Başgil ünlü hukuk profesörü idi. Üniversiteyi yurtdışında okumuş, Paris Hukuk Fakültesi’nde doktora yapmış, Sorbonne Üniversitesi ve Paris Siyasal Bilimler Okulu’ndan diploma almıştı. Türkiye’ye döndüğü zaman önemli görevlerde bulunmuştu. 1933 Üniversite Reformu sırasında İstanbul Üniversitesi Dekanlığı, Siyasal Bilgiler Okulu Müdürlüğü,  Ankara Üniversitesi Hukuk Fakültesi Anayasa Profesörlüğü bunlardan sadece birkaçıdır. Kısacası bilgili, birikimli ve deneyimli bir şahsiyetti. 1961 seçimlerinde Adalet Partisi’nden Samsun senatörü seçilmişti.
     <br/>
     <br/>
     Başgil’in adaylığı ordu içerisinde tedirginlik meydana getirir. Bunun üzerine yeni bir müdahale tartışmaları başlar. Bu müdahalenin önlenebilmesi için Cemal Gürsel’in başkanlığında siyasi partilerle görüşme yapılır. Sonrasında siyasi partiler bazı şartları kabul etmek zorunda kalır. Çankaya Protokolü olarak da anılan mutabakatla Gürsel cumhurbaşkanı seçilecek, Demokrat Partililere af yolu açılmayacak ve 27 Mayıs sürecinde üniversitelerden uzaklaştırılan 147 öğretim üyesinin üniversiteye dönüşüne izin verilmeyecekti. Adaylık için başvuru yapmaya hazırlanan Başgil ise başbakanlığa çağrılıp, seçilmesi durumunda kendisinin birileri tarafından kaçırılıp öldürülebileceği yönünde tehdit edilir. Bunun üzerine Başgil adaylığını geri alır, senatörlükten istifa eder ve bir süre Türkiye’den ayrılır. İlk kriz böylece silahların gölgesinde aşılmış olur! Cemal Gürsel’le birlikte emekli general cumhurbaşkanları devri başlar. 1982’ye kadar yapılacak seçimlerde, aday olacak emekli general, cumhurbaşkanı tarafından kontenjan senatörü olarak atanır, böylece TBMM üyesi olması sağlanır.
     <br/>
     <br/>
     1966 yılında Cemal Gürsel’in rahatsızlanması sonucu Sıhhi Kurul toplanır. Gürsel’in görevini sürdüremeyeceği yönünde rapor hazırlaması neticesinde cumhurbaşkanı seçimi tekrar gündeme gelir. O sıralar hükümette olan Adalet Partisi(AP), emekli olan Genelkurmay Başkanı Cevdet Sunay’ı aday olarak önerir. AP’nin bu girişiminde 1960’ların ilk yarısında askerle yaşanan gergin ilişkileri yumuşatma çabasının olduğunu söyleyebiliriz. Öneri CHP tarafından da kabul edilince 1973’e kadar Köşk’ün yeni sakini Cevdet Sunay olur.
     <br/>
     <br/>
     Bu arada 1971’de 12 Mart Muhtırası yaşanmış ve siyasi dengeler altüst olmuştur. Muhtıra ile devrilen Demirel hükümetinin yerine Nihat Erim liderliğinde, içinde AP ve CHP’den bakanların da bulunduğu teknokratlar hükümeti kurulur. 12 Mart dönemi sona ermeden Cevdet Sunay’ın görev süresi dolunca gelenek sürdürülmek istenir ve 12 Mart döneminde Kara Kuvvetleri Komutanı olan fakat Memduh Tağmaç’ın emekli olmasıyla Genelkurmay Başkanlığı görevine getirilen Faruk Gürler TSK’nın adayıdır. Bu durumda Faruk Gürler görevinden ayrılır. Hemen kontenjan senatörü olarak atanır.
     <br/>
     <br/>
     1982 ANAYASASI’NDAN BUGÜNE NE DEĞİŞTİ?
     <br/>
     <br/>
     Fakat bu sefer Demirel’in rövanş hesapları vardır. Gürler, Demirel’i devirmek isteyen hem 9 Martçı’lara yakındı hem de 12 Mart Muhtırası’nın altında imzası vardı. Bu nedenle Adalet Partililer Faruk Gürler’e oy vermezler. Ancak Sunay’ın yerine yine emekli bir asker olan Oramiral Fahri Korutürk seçilir. Ancak asıl kriz 1980 yılında yaşanır. Korutürk’ün görevinin sona ermesi ile yeni bir kriz başlar. Yeni cumhurbaşkanı, Meclis’te bulunan partiler arasındaki ciddi gerginlikler nedeniyle bir türlü seçilemez. Oylama turları öyle komediye dönüşür ki, Bülent Ersoy, Ajda Pekkan gibi isimlere oylar çıkar. Cumhurbaşkanının seçilememesi 12 Eylül darbesini hızlandıran etkenlerden biri olur.
     <br/>
     <br/>
     1980 Darbesi ile fiili olarak oluşan Milli Güvenlik Konseyi’nin başkanı Evren devlet başkanlığı görevini üstlenir. 12 Eylül yönetimine göre darbe öncesinde yaşanan kutuplaşma, gerginlik ve kurumların işleyememesi durumunun nedeni 1961 Anayasası’nın getirdiği kurumsal yapıdır. Artık yeni bir Anayasa’ya ihtiyaç vardır. Hazırlanan yeni Anayasa “siyasi istikrar” kavramını öne çıkarmış ve bu nedenle geniş anlamda yürütmenin başı olarak kabul edilen cumhurbaşkanına geniş yetkiler vermiştir. 1961 Anayasası’nda, “...devletin ve ulusal bütünlüğün sembolü olarak yabancı ülkelere Türkiye Cumhuriyeti’nin temsilcilerini göndermek, Türkiye’ye gönderilen yabancı temsilcileri kabul etmek, uluslararası antlaşmaları onaylamak ve yayımlamak,  sürekli hastalık, sakatlık ve kocama nedenleriyle belli kişilerin cezalarını hafifletmek veya kaldırmak (madde 97) biçiminde görev sıralanmıştır. 1982 Anayasası’nda ise bu maddelere ek olarak yasama, yürütme ve yargı ile ilgili yetkiler biçiminde ayrıma gidilmiş ve ilgili başlıklar altında çok sayıda madde sayılmıştır. Bu maddelerin içeriğinde başbakan atanması, yargı kurumlarına atamalar, Türkiye Büyük Millet Meclisi seçimlerinin yenilenmesine kadar çok geniş yetkiler vardır. (madde 104)
     <br/>
     <br/>
     Yine 82 Anayasası’nda 1961 Anayasası’nda olduğu gibi cumhurbaşkanı sadece vatana ihanet suçundan Meclis üye tamsayısının üçte birinin teklifi ve yine Meclis üye tamsayısının dörtte üçünün kararı ile suçlanabilmekte, onun dışında kararları ve yetkileri çerçevesindeki işlemlerden dolayı sorumlu tutulamamakta. Bir de 1982 Anayasası’na göre 61 Anayasası’ndan farklı olarak TBMM dışından da aday gösterilmektedir. Bunun için Meclis üye tam sayısının beşte birinin yazılı önerisi gerekmektedir.
     <br/>
     <br/>
     Görüldüğü gibi 1961 Anayasası’nda daha çok sembolik bir makam olan cumhurbaşkanlığı 1982 Anayasası ile çok daha güçlü bir kurum haline getirilmiştir. Bir taraftan çok geniş yetkilere sahip olması, buna karşılık işlemlerinden dolayı sorumlu olmaması en çok tartışılan konulardan biridir. Diğer yandan 1982 Anayasası hazırlanırken, bir daha uzun süre yeni bir müdahaleyi gerektirmeyecek bir kurumsal yapının oluşturulması istenmiştir. Yeni Anayasa’yı hazırlatanlar tıpkı 27 Mayısçılar gibi kendi konumlarını da güçlendirmek istemişler ve Anayasa oylaması sonrasında Milli Güvenlik Konseyi, Cumhuriyet Konseyi’ne dönüşmüş, dolayısıyla 12 Eylül yönetimi fiili olarak 1989 yılına kadar Çankaya’da kalmıştır.
     <br/>
     <br/>
     1990’larla birlikte koalisyon hükümetleri döneminin başlaması ile istikrar sorunu yeniden tartışılmaya başlanmıştır. Öte yandan 1989’da Turgut Özal’ın cumhurbaşkanı seçilmesi ile (Celal Bayar’ı biraz dışarıda tutarsak) ilk defa asker kökenli olmayan bir kimse Köşk’e çıkmış oluyordu. Ancak gerek Özal’ın, gerekse Demirel’in cumhurbaşkanı olması bu defa da başka soruları beraberinde getirecektir. Her ikisi de Köşk’e çıkmadan önce bir siyasi parti lideriydiler. Cumhurbaşkanı olduktan sonra partiler arasında tarafsız olabilecekler miydi? Elbette bu alanda bazı sorunlar yaşanmadı değil. 90’ların istikrar sorunu başkanlık sistemini de yeniden tartışmaya açacaktır. Aslında bu tarafsızlık ve istikrar tartışmalarına bugün başka sorular eklenmektedir. Muhtemel bir AK Partili adayın veya bizzat Recep Tayyip Erdoğan’ın bu makama talip olması durumunda bunun rejim problemine dönüşeceğinin ana muhalefet başta olmak üzere bazı çevrelerce dile getirilmesi ile yeni kriz dinamikleri çıkarılmak istenmektedir.
     <br/>
     <br/>
     CUMHUR’UN BAŞINI NEDEN CUMHUR SEÇMİYOR?
     <br/>
     <br/>
     Cumhurbaşkanlığı tartışmaları ve yaşanan deneyimler de gösteriyor ki, Türkiye’de hukukî yapı ile sosyolojik olgular her zaman örtüşmüyor. Bu çelişki çoğu zaman siyasi ve toplumsal gerginliklere zemin hazırlıyor. Bir taraftan cumhurbaşkanı kelimesi içersinde “cumhur” ifadesi yani halk ifadesi geçiyor, diğer yandan ise cumhurbaşkanını halk seçmiyor. Cumhurbaşkanlığı pek çok yetkiyle donatıldığı hâlde bu yetkileri denetleyecek mekanizmalar geliştirilemiyor. Bütün bunlardan ötürü Türkiye geleneksel vesayetçi anlayıştan kurtulamıyor.
     <br/>
     <br/>
     Türkiye’de sağlıklı demokratik bir sürecin işleyebilmesi için sivil ve demokrat kişiliğiyle öne çıkan bir cumhurbaşkanına ihtiyaç var. Bu nedenle Türkiye’de başkanlık veya yarı başkanlık sistemi tekrar tartışılabilir. Fakat bu durum çeşitli itirazlarla karşılaşacaktır. Bu itirazların ilki başkanlık sisteminin Türkiye’deki siyasi kültür ile uyuşamayacağı yönündedir. Bu yaklaşımın temel kaygısı, partilerde liderlerin ağırlığı ve siyasette kişi olgusunun öne çıkması nedeniyle kişi diktatörlüğü ve keyfi idarenin yerleşebileceği yönündedir. Bu kaygıyı giderecek formüller de mümkündür. Bunların başında Anayasa değişikliklerinin yanı sıra siyasi parti kanunları, seçim kanunu ve bir dizi kanunda önemli değişikliklerdir. Ancak hepsinden önemlisi bir zihniyet değişimine ihtiyaç var.
     <br/>
     <br/>
     Aslında bu çelişki ve tıkanıklık sadece cumhurbaşkanlığı konusunda değil pek çok kurumsal yapı ve bu yapılar etrafında dönen tartışmalarda da kendini gösteriyor. Bu nedenle Türkiye’de bazı alanlarda günümüz gerçekleriyle uyumlu yeniden bir yapılanmaya ihtiyaç kaçınılmaz olarak önümüzdeki dönemde karşımıza çıkacağa benziyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27156), [web.archive.org (arşiv bağlantısı)](http://web.archive.org/web/20071123081809/http://www.aksiyon.com.tr:80/detay.php?id=27156)
