# Mermerler, Mazda'yla daha güçlü

*Ahmet Yolaçan 1997.07.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mazda'nın Türkiye distrübütörlüğünü yapan Mermerler Şirketler Grubu yeni yatırımlara hız verdi.
  </font>
 </div>
 <div id="newsText">
  <font class="detail-text">
   Birçok alanda sessiz sedasız faaliyetlerini sürdüren Mermerler, inşaat sektöründen otobüs işletmeciliğine kadar pek çok alanda yaptığı yatırımlarıyla rekabete hazırlanıyor.
   <br/>
   <br/>
   Kırşehir'de Muzaffer Mermer tarafından temelleri atılan Mermerler Şirketler Grubu ilk olarak otomotiv alanında çalışmalarına başlamış. Yüksel Mermer, Mehmet Mermer, Yücel Mermer ve Veysel Mermer olmak üzere dört kardeşin yönetimi üstlendiği bir aile şirketi olan Mermerler aynı zamanda üçüncü kuşağı da bünyesine katmış durumda. Mermerler Şirketler Grubu'nun üçüncü kuşağı olarak yönetimde görev alan ve Mazda'nın anabiyiliğini yapan Merbil Mazda Center Genel Koordinatörü Murat Mermer, Mermerler Şirketler Grubu'nun yaklaşık 18 şirketten oluştuğunu, bu şirketlerden bir kısmında yeniden yapılanmaya gidileceğini, öte yandan yeni alanlarda da faaliyetlere başlanacağını belirtiyor.
   <br/>
   <br/>
   Mermerler, inşaat ve leasing şirketi kurarak bu sektörlerde de faaliyetlerini sürdürmeyi amaçlıyorlar.  Ukrayna'da ise bir ithalatihracat şirketi kuran Mermerler, özellikle yurtdışına yönelik yatırımlarına devam ediyor.
   <br/>
   <br/>
   Mazda güven veriyor
   <br/>
   <br/>
   Yaklaşık 12 yıldır Mazda'nın distrübütörlüğünü sürdüren Mermerler Şirketler Grubu, Kartal'daki merkezlerinin yanısıra Balmumcu'daki binalarında da ana bayi görevini üstlenmiş durumda. Böyle bir çalışmayla piyasanın nabzını, şikayet ve talepleri daha iyi kontrol edebildiklerini belirten Murat Mermer, Mazda'nın Türkiye'ye yönelik üretimlerini yönlendirebildiklerini dile getiriyor.
   <br/>
   <br/>
   Bilgisayar ağı bağlantısıyla Japonya ve Avrupa'yla koordineli bir şekilde faaliyetlerini sürdüren Mermerler, stok konusunda da hiç bir problem yaşamıyor. Ayrıca Japonya'dan getirilen son ternoloji ürünleriyle araçların hasarları kısa sürede teşhis edilerek onarımları yapılıyor.
   <br/>
   <br/>
   Böylesine koordineli bir çalışma neticesinde Mazda müşterileri üzerinde büyük bir güvenin oluştuğunu ifade eden Mermer, kendi bayilerinde bulunan sistemlerin diğer bayilere de taşınmasını hedefliyor. Bayilerde belli standartların oluşturulmasına yönelik bir dizi çalışmalara başladıklarına dikkat çeken Mermer, "Standartları belirlemek ve diğer bayilere yaymak amacıyla inşaat olayına girdik. Sistemi tam anlamıyla yaygınlaştırıp Mazda bayilerini gerçekten ikinci adres haline çevirmeye çalışıyoruz. Zaten insanların Mazda'yı tercih etmelerinin sebebi satış sonrası hizmetlerinin mükemmelliği. Müşteri yardım hizmetini ilk kuran şirket olarak, 1986 yılında Mazda'yı getirdiğimiz zaman gezici servis olayını da gerçekleştirdik. Ancak bunu biz yeterince basına duyuramadık. Duyuramadığımız için bunu sadece Mazda'yı alan şahıslar biliyrodu" ifadelerini kullanıyor.
   <br/>
   <br/>
   Türkiye üzerinden Avrupa'ya ihracat
   <br/>
   <br/>
   Japonya'daki temasları sırasında Mazda'nın Türkiye'de fabrika kurma isteğinin de gündeme geldiğini ifade eden Mermer, ancak siyasi belirsizlik ve Gümrük Birliği'nin etkilerinin net olarak ortaya çıkmaması sebebiyle beklemeyi tercih ettiklerini söylüyor. Mermer, Mazda yöneticilerinin şu anda Türkiye'de üretime yönelik bakışlarını şöyle özetliyor: "Türkiye'nin şu andaki istikrarsız yapısından endişe duyuyorlar. Burada fabrika kurulduğu zaman Avrupa Topluluğu'na da satış yapılabilmeli. Rakam olarak 10 binlere ulaşmak lazım ki başarı elde edilebilsin. Türkiye'deki bütün fabrikalar montaj hattı olarak kuruluyor ve üretimin yüzde 80'i Türkiye'de yapılıyor. Mazda ise montaj hattı değil gerçek manada üretime yönelik bir fabrika kurarak Avrupa ülkelerine ihracat yapmayı hedefliyor."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2775-34-mermerler-mazdayla-daha-guclu.html), [web.archive.org (arşiv bağlantısı)](http://web.archive.org/web/20140113215839/http://www.aksiyon.com.tr:80/aksiyon/haber-2775-34-mermerler-mazdayla-daha-guclu.html)
