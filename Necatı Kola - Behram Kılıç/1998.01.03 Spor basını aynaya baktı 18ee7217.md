# Spor basını aynaya baktı

*Necatı Kola - Behram Kılıç 1998.01.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   'Spor olmayan bir ülkede spor sayfalarını doldurmak ne kadar zordur bir bilseniz'. Bu sözü Milliyet'in eski spor müdürü merhum Namık Sevik yıllar önce söylemişti.
  </font>
 </div>
 <div id="newsText">
  <font class="detail-text">
   Hâlâ sporda bir gelişme yok, spor basınında da... Sayfaları doldurmak için olmadık şeyler büyütülüyor, haber yapılıyor. Spor sayfaları futbola, özellikle de F.Bahçe, G.Saray, Beşiktaş ve Trabzon'a tahsis edilmiş durumda. Bir güreşçinin, bir haltercinin, bir karatecinin Avrupa şampiyonu olması, F.BahçeG.Saray maçında direği yalayarak auta giden top kadar önem arz etmiyor spor basınımız için. Nedeni sorulduğunda da cevap söz birliği etmişlercesine aynı: 'Nabza göre şerbet'.
   <br/>
   <br/>
   Spor basını halkın nabzına göre şerbet veredursun, Türkiye Spor Yazarları Derneği de spor yazarlarının nabzına göre içki veriyordu. Türkiye Gazetesi Spor Yazarı Ali Sami Alkış, TSYD'nin Antalya'da düzenlediği eğitim seminerini bu yüzden çok büyük bir aşama olarak nitelendiriyor: 'Yeni Amerikan barımız açılmıştır, yazlık barımız açıldı, rakı fiyatlarımızda indirim yaptık, yılbaşı gecemize dansöz geliyor... Bu tür faksların sayısı o kadar artmıştı ki TSYD amblemli faksları hiç okumadan çöpe atıyordum. Gazeteci ve meyhaneci  kimliği  birbirine karışmıştı. TSYD'nin böyle bir eğitim semineri düzenlemesi ve geleneksel hale getirmesi Türk sporu açısından çok büyük bir gelişme'.
   <br/>
   <br/>
   Dikkat! İçki yok, eğitim var
   <br/>
   <br/>
   TSYD Başkanı Attila Gökçe, yazılarında zaman zaman spor basınının problemlerine değiniyor, basın patronları karşısında aciz kaldığını belirtiyordu. Bu durum böyle devam edemezdi. Spor camiasını toplayıp eğitim semineri düzünlemeyi düşündü fakat sıradan bir yerde düzenlerse katılım fazla olmazdı.  Düşündü, taşındı... Spor yazarlarını cezbedecek en iyi yer Antalya'ydı. Gerekli planları yaptıktan sonra spor servislerine çektirdiği faksın içeriği eğitimle ilgiliydi artık.
   <br/>
   <br/>
   Seminere 24 iletişim fakültesi öğrencisinin yanısıra, kimi zaman futbolcu eleştiren, kimi zaman hakemlerin gözlüğe ihtiyaçları olduğunu yazan, kimi zaman teknik direktörlerin bu işi bilmediğini sütunlarına taşıyan, kimi zaman futbolcuya akıl veren, kimi zaman futbolcunun ailesini araştıran, kimi zaman ayı kılığına giren, kimi zaman garson olup tabak kıran, Televoleler'e malzeme toplayan toplam 100 spor yazarı ve muhabiri katıldı. Seminerin adı Futbol, Medya ve Olimpizm'di ama hep futbol, özellikle de Televoleler konuşuldu. Özeleştiriler de yapılmadı değil. Mesela, Milliyet Gazetesi Yazarı Kahraman Bapçum, 42 yıldır bu mesleğin içinde olduğu halde hâlâ kimliğini bulamadığını belirtti.
   <br/>
   <br/>
   Futbol, futbol, futbol...
   <br/>
   <br/>
   Hani başarı?
   <br/>
   <br/>
   Seminere konuşmacı olarak katılan hemen hemen herkes, spor basınının mevcut durumunu eleştirdi, futbola bu kadar fazla yer vermenin gereksiz olduğu görüşünde birleşti. Spordan Sorumlu Devlet Bakanı Yücel Seçkiner, spor basınının içinde bulunduğu durumu tavuk yumurta ilişkisine benzetti, futbol magazin programlarının kamuoyu tarafından mı istendiği, yoksa medyanın mı kamuoyunu bu yönde oluşturduğu konusunun tartışılması gerektiğini söyledi.
   <br/>
   <br/>
   Antalyaspor Kulübü Başkanı Hasan Subaşı da, futbola trilyonların harcandığını belirterek başladığı konuşmasında, 'Bundan rahatsızlık duyuyorum. Futbol topunun arkasından trilyonlar harcıyoruz. Detaylı spor politikaları oluşturamıyoruz. Futbolda bile 5 önemli mevkide sporcu yetiştiremiyoruz. Elbirliğiyle gençliğe, altyapıya, amatörlere önem vererek, profesyonel bir spor bilincinin gelişmesine katkıda bulunalım' dedi.
   <br/>
   <br/>
   Torpilli spor yazarı
   <br/>
   <br/>
   Torpille bu işe başladığını belirten Öcal Uluç da 'Ben spor yazarı olarak mutlu değilim. Biz hâlâ kimliğimizi arıyoruz' diyerek özeleştiride bulundu. Öcal'a göre spor yazarı, sporun gereğini yerine getirmeli. Sporun tek branşında iyi olmak spor yazarı olmak için yeterli değil. Spor yazarlığının bu noktaya gelmesinde suç spor müdürlerinin. 'Eskiden atletizm manşet olurdu, bisiklet manşet olurdu. Şimdi spor sayfalarında kolaycılığa kaçıyoruz. İki tane şöhretli futbolcunun imzasını koy gitsin. Bayrağı çok iyi ellerden aldık ama çok iyi ellere teslim edemedik'.
   <br/>
   <br/>
   Kanal D Haber Koordinatörü Haluk Şahin de, olaya televizyon gazeteciliği açısından bakarak reytingin seviyeyi olumsuz etkilediği görüşünü ileri sürdü. 'Televizyon birçok şeyi değiştirdiği gibi spor gazeteciliğini de değiştirdi. Reyting televizyonun bütününü etkilediği gibi haberleri de etkiliyor. Reyting canavarı bütün bir sistemi çürütmeye yetti. Reyting ölçü olunca spor haberleri bilgi değil, şov ağırlıklı olmaya başladı. Bu kimlik sorunu sonucu Televoleler ortaya çıktı. Sanırım Televoleler bize ait bir buluş. Asparagas Türk basınına nasıl darbe vurduysa, Televoleler de spor basınına darbe vurdu. Necip halkımız da buna bayılıyor. Türk halkının bu arabesk, röntgenci merakına yatırım yapan kaybetmiyor. Ama bu kısa bir süre için. Asparagasın başına gelen Televoleler'in de başına gelecek'.
   <br/>
   <br/>
   Teşhis kesin, ameliyat şüpheli
   <br/>
   <br/>
   Seminere katılan bütün spor yazarlarının ortak görüşü, spor basınının durumunun iyi olmadığı şeklindeydi. Seminer sonunda TSYD tarafından bütün gazetecilere tebliğ edilen mesleki bildiride de şunlar belirtiliyordu: 'Bu olumsuz tabloyu değiştirmede gazete sahipleri, spor yazarları, özellikle de spor müdürleri gereken hassasiyeti göstermelidir. Spor gazeteciliğindeki erozyonu, dışarıdan gelen, altyapısı olmayan ve bir gecede spor yazarı yapılan kişiler oluşturmaktadır. Tiraj ve reyting endişesi mantığı ile medyanın mesleki sorumluğu zedelenmiştir. Medya, futbolun dışındaki sporlara da önem vermelidir. Ülkemizde 30 milyon genç bulunmasına rağmen, spor izleyicisi her zaman ön plana çıkarılmak isteniyor. Türk sporu uluslararası arenada başarılı olacaksa, medyayla olacaktır. Öyleyse heyecan ve coşkuyla haydi görev başına'.
   <br/>
   <br/>
   Zaman, Türkiye, Samanyolu ve TRT'nin dışındaki gazete ve televizyonların spor müdürlerinin katılmadığı seminerde bu kararlar alınırken, konuşmacı olarak davet edildiği halde seminere gelmeyen Show TV Spor Müdürü Şansal Büyüka, İstanbul'da Televole'ye verilen ödülü tüm ekip arkadaşları adına alırken çok mutlu görünüyordu. Fenerbahçeli futbolcu Boliç'in düğününden hemen sonra ise Star ekranlarında şu alt yazı geçiyordu: 'Boliç ile Gaye'nin çocuğu ne zaman olacak? Bu akşam Süper Frikik'te'.
   <br/>
   <br/>
   Gazete ve televizyonlar günün gelişen spor olaylarını sunadursun, Türk sporu hâlâ yerinde sayıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5EA4E0CB27CA260CB8B4666B1A0DE01E?newsId=3348), [web.archive.org (arşiv bağlantısı)](http://web.archive.org/web/20121003054208/http://www.aksiyon.com.tr:80/aksiyon/newsDetail_getNewsById.action;jsessionid=5EA4E0CB27CA260CB8B4666B1A0DE01E?newsId=3348)
