# Geç kalmiş bır başari öyküsü

*Bülent Karadaş Bilinmeyen-tarih*

<div>
 <font>
  <img border="0" height="1" src="/web/20050224094834im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050224094834im_/http://www.aksiyon.com.tr/resim/402/60.jpg" vspace="5"/>
  </p>
 </font>
 <font class="content">
  Avrupa Şampiyonu olarak adını spor tarihine altın harflerle yazdıran Süreyya Ayhan'ın başarısı uzun zamandır başarıya hasret çekilen atletizm alanında yeni atılımları tetikleyecek.
 </font>
 <br/>
 <p>
  <font class="content">
   Süreyya Ayhan’ın devleri geride bırakarak aldığı Avrupa şampiyonluk madalyası atletizmi yeniden Türkiye’nin gündemine taşıdı.
   <br>
    <br>
     Türkiye her alanda tel tel dökülürken son yıllarda sportif başarılarla çıkış arıyor. Önce basketbolda Avrupa İkinciliği, ardından futbolda Dünya Üçüncülüğü, şimdi de atletizmde birincilik.  Ferdi de olsa bu başarılar kuşkusuz arkadan gelecek gençler için motivasyon unsuru olacak, özgüvenlerini artıracak. Başarıya susamış Türk insanı Süreyya Ayhan'ı bağrına basarken, neden bu kadar geç kalındığını da sorgulamadan edemiyor. Alt yapı eksikleri tamamlanmadığı takdirde bu başarıların 'münferit' kalacağı muhakkak.
     <br>
      <br>
       Spor ilk kez tarihin en eski devletleri olan eski Mısır ve Babil’de günümüzden yaklaşık 6 bin yıl önce bir beceri yarışması olarak ortaya çıktı. Sporu, insanoğlunun var olabilmek için doğayla giriştikleri ölüm—kalım mücadelesinin barışçı benzetimi şeklinde tarif edenler de bulunuyor. Bu mücadelenin en temel göstergesi ise atletizm. Yakalamak için, kaçmak için koşmak gerekmez mi? İşte bu gereklilik de “sporların anası” olarak tanımlanmasına sebep olmuş atletizmin.
       <br/>
       <br/>
       Öyle ya, iyi bir basketbolcu, futbolcu, yüzücü veya hentbolcu olmak için öncelikle iyi bir atlet olmak gerekmez mi? Maraton yarışları ile başlayan atletizm mücadelesi, bugün dünyanın en çok izlenen üç dört sporundan biri haline gelmiş durumda.
       <br/>
       <br/>
       Atletizmin Türkiye’deki macerası, Türkiye Atletizm Federasyonu’nun 1922’de kurulmasıyla başladı. Cumhuriyet tarihinden eski bir geçmişe sahip bulunmasına rağmen, ne yazık ki beklenilen başarılar bir türlü elde edilemedi. Avrupa, dünya ve olimpiyat madalyaları açısından atletlerimizin boynu hep boş kaldı. 1948 Londra Olimpiyatlarında Ruhi Sarıalp’in aldığı üç adım atlamadaki bronz madalyadan sonra bir madalya daha elde etmek için tam 54 yıl bekledi Türk atletizmi.
       <br/>
       <br/>
       Süreyya Ayhan’ın 1500 metrede şampiyon olması bu anlamda bir devrim. Türkiye artık atletizm ile Süreyya Ayhan'ı konuşuyor. Çankırı’daki kahvelerden devletin tepesine kadar her yerde. İnsanın “Keşke geçtiğimiz 50 yıl içinde bu spor dalında istikrarlı bir başarı gösterseydik de, Süreyya’nın başarısı sıradan karşılansaydı” diyesi geliyor.
       <br/>
       <br/>
       Sydney Olimpiyatları tetikledi
       <br/>
       <br/>
       2000 yılında Sydney’de yapılan olimpiyatlarda, atletizm branşında ne kadar yaya kaldığımız ortaya çıktı. Olimpiyatlara talip olan Türkiye’nin atletizmde tek bir başarısının bile olmaması yetkilileri harekete geçirdi. Sydney’den dönen Bakan Fikret Ünlü ve Genel Müdür Kemal Mutlu kolları sıvadı. İkili acilen kurmaylarını toplayarak mini bir Atletizm Şurası gerçekleştirdi. İlk aşamada Türkiye genelinde sadece üç ilde bulunan bağımsız atletizm sahalarının sayısının artırılması kararlaştırıldı. Devlet, sahaların yapımı için ek bir bütçeyi Gençlik ve Spor Genel Müdürlüğü’ne verdi. 2001 yılı Türk spor kamuoyunda “Atletizm Yılı” ilan edildi. Bakanlık tarafından yayınlanan bir genelgeyle tüm illerde yetenekli gençler aranmaya başlandı. Federasyon Başkanı Mehmet Yurdadön ‘Atletizmi Geliştirme Projesi’ adı altında Türkiye’yi taradı. Yetenekli görünen genç yıldızlar kamplara alınarak tecrübeli antrenörler tarafından eğitime tabi tutuldu.
       <br/>
       <br/>
       Öncelikle atletizm antrenörlerinin sınıflandırılması benimsendi. Türkiye’de 972 atletizm antrenörü bulunduğunu anlatan Genel Müdür Mutlu, “Ancak ben atletizm antrenörü istemiyorum. Yüksek atlama, cirit atma, disk atma, kısa ve uzun mesafe koşma gibi branş antrenörü istiyorum” diyor. Türkiye’de atletizmin gelişmesi için öncelikle antrenörler üzerinde çalışma yapılması gerektiğini vurgulayan Genel Müdür Mutlu; “Geç de olsa yeni bir uygulamaya giderek Türk atletizmini ideale ulaştırmaya çalışacağız” diyor. Mutlu, antrenörleri eğitim durumları ve yabancı dil bilgilerine göre araştırdıklarını söylüyor: “Kendilerine öncelikle hangi alanda uzmanlaşmak istediklerini sorup ardından uygulamayı düşündüğümüz çalışmaya başlayacağız.”
       <br/>
       <br/>
       Mutlu, antrenörleri ilk olarak atmalar, atlamalar ve koşmalara ayırıp ardından da üçüncü kademeden itibaren 24 disipline böleceklerini söyledi. Her disiplinin kendisine özgü uzman antrenörü olacağının altını çizen Mutlu, “Olması gereken bu ve biz de konunun üzerinde titizlikle duracağız” dedi. Avrupa Atletizm Şampiyonası’nı izledikten sonra yapmak istediği çalışmanın doğruluğuna daha fazla inandığına işaret eden Mutlu, şöyle konuştu: “Türkiye’de üçüncü kademede 18, ikinci kademede 102, birinci kademede ise 816 antrenör var. 36 monitörümüzle birlikte bu sayı toplam 972’ye ulaşıyor. Yapacağımız çalışma sonunda antrenörleri kendi alanlarında özel çalışmaya yönlendirip diploma vereceğiz. Gerekirse bu arkadaşları yurt dışı eğitimlere de göndereceğiz.”
       <br/>
       <br/>
       Sydney Olimpiyatlarındaki fiyasko atletizm alanında bir hamlenin başlatılmasına neden olmuştu. Şimdi beklenen, Süreyya Ayhan’ın Avrupa şampiyonluğunun bu alanda yeni başarıları tetiklemesi.
       <br/>
       <br/>
       Atletızmde ız birakanlar
       <br/>
       <br/>
       Ruhi Sarıalp: 1948 Londra Olimpiyatları’nda üç adım atlamada bronz madalya kazandı. Bu madalya Türkiye’nin olimpiyat tarihinde kazandığı tek madalya.
       <br/>
       <br/>
       Ömer Besim Koşalay: İlk milli atletizm takım kaptanı. 1924—1928 Olimpiyat Oyunlarında yarışmış bir sporcu. 6 ayrı mesafede 29 kez Türkiye rekoru kırmış rekortmen. Vefat etti.
       <br/>
       <br/>
       Şevki Koru: Uzun yılların maraton şampiyonu. Dünyanın en büyük maraton yarışlarında ülkemizi temsil etti ve çok uzun seneler antrenör olarak da pek çok atlet yetiştirdi.
       <br/>
       <br/>
       Rıza Maksut İşman: Şampiyon ve rekortmen bir atlet. Antrenör olarak hizmet görmüş, şampiyonlar yetiştirmiş kişi ve 75 yaşında veteranlarda derece kazanmış atlet.
       <br/>
       <br/>
       Ekrem Koçak: Akdeniz Oyunları ve Balkan şampiyonlukları kazanmış, ordular arası şampiyonalarda dereceler yapmış rekortmen ve şampiyon atletimiz. Vefat etti.
       <br/>
       <br/>
       Cahit Önel: Akdeniz Oyunları ve Balkan Şampiyonalarında altın madalyalar kazanmış rekortmen bir atlet. Vefat etti.
       <br/>
       <br/>
       Osman Coşgül: Akdeniz Oyunları ve Balkan Şampiyonalarında madalyalar kazanmış, rekorlar kırmış ve antrenör olarak da Türk atletizmine hizmet etmiş bir şampiyon.
       <br/>
       <br/>
       Semih Türkdoğan: Uluslararası bir şampiyonada (Balkan Oyunları) Türk sporuna ilk madalyayı kazandırmış eski büyük bir şampiyon ve rekortmen. Vefat etti.
       <br/>
       <br/>
       İsmail Akçay: Uzun yıllar maraton koşmuş, Balkan Şampiyonlukları kazanmış, 1976 Olimpiyat Oyunlarında 76 atlet arasında dördüncü olan büyük şampiyon.
       <br/>
       <br/>
       Fahir Özgüden: Atlet. Akdeniz Oyunları Şampiyonu ve rekortmen. Vefat etti.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11795), [web.archive.org (arşiv bağlantısı)](http://web.archive.org/web/20050224094834/http://www.aksiyon.com.tr:80/detay.php?id=11795)
