# “Yarın gel partıyı kuralım”

*Hüsnü Doğan Bilinmeyen-tarih*

<div>
 <font>
  <img border="0" height="1" src="/web/20050225005506im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005506im_/http://www.aksiyon.com.tr/resim/385/28.jpg" vspace="5"/>
  </p>
 </font>
 <font class="content">
  Saat 19.30 civarında telefonla aradı. “Yarın akşam beşte gel, o işi, siyasete dönme, parti kurma işini karara bağlayalım” diyordu. Bu cumhurbaşkanlığını bırakıp siyasete dönme kararlılığının ifadesiydi. Gece saat 4.30’a kadar bilgisayarda hazırlıkları tamamlamaya devam ettim. O sabah Özal ebedi âleme göçtü
 </font>
 <br/>
 <p>
  <font class="content">
   Özal aramızdan ayrılalı dokuz yıl geçti. Toplumun sıkıntıları arttıkça Özal’ın yaptıkları ve söyledikleri daha iyi anlaşılıyor ve daha fazla takdir ediliyor.
   <br>
    <br>
     Son on yılda Türkiye çok şey kaybetti. Son on yılın ortalama büyüme hızı yüzde 2.4, nüfus artış hızı dikkate alındığında kişi başına ortalama milli gelir artış hızı yüzde 0.8 civarındadır. Ülke çok şey yitirmiştir. İnsanlar işini, aşını, daha da acısı umudunu yitirmiştir.
     <br>
      <br>
       Oysa bugünkü karanlık tablo yerine ülkenin ve milletin daha müreffeh olduğu, herkesin ileriye daha güvenle baktığı, Avrupa Birliği kapılarını rahatlıkla aralayacağımız, ileri ülkeler kervanına katılacağımız bir dönemin eşiğinde olabilirdik. Özal, doğru politikalar takip edilmediği takdirde, güzel günlerin geride kalabileceğini, eskisinden de kötüye gidilebileceğini her fırsatta ikaz etmişti.
       <br/>
       <br/>
       Özal, 66 yıllık ömrüne çok şey sığdırdı, zamanını verimli kullandı. İyi eğitim görmüş, dünyadaki gelişmeleri yakından izleyen, vaktini ve çabasını sürekli bu ülkenin ilerlemesi için harcayan, inançlı, cesur ve kararlı biriydi. Çalışkandı, bitmek tükenmek bilmeyen bir enerjiye sahipti. Hızlı düşünebiliyor ve karar verebiliyordu. Dinlemeyi, öğrenmeyi, istişareyi severdi. Bilgili ve güçlü kimselerle çalışmaktan hoşlanırdı. Tevazu ve hoşgörü sahibiydi. İnsanlarla ilişkilerinde etkiliydi, ikna yeteneği yüksekti. Hayatla, insanlarla barışıktı. Büyük düşünen bir misyon ve vizyon adamıydı. Olumsuzu değil, olumluyu arardı. Bir defasında onun için hazırladığım bir konuşma metninde bir cümleye takılmıştı. Yazıda neyin karşısında olduğumuzu belirten bir ifade vardı. “Neyin karşısında olduğumuzu değil, nasıl düşündüğümüzü, neyi nasıl yapacağımızı yazalım” demişti. “Ben muhalefet olmam” derken dahi düşünce tarzının böyle olduğunu belirtmek isterim.
       <br/>
       <br/>
       Amerikalı O’na Mr. Keban derdi
       <br/>
       <br/>
       Bürokrat olarak enerji projelerine, ekonominin, sanayi ve ticaretin gelişmesine büyük katkılarda bulundu. 1963 yılında Keban Barajı henüz proje aşamasında iken, bir Amerikalı’nın Özal için Mr. Keban dediğini hatırlıyorum.
       <br/>
       <br/>
       Mühendislik ve yöneticiliği dışında Özal’ın Türk ekonomisinde önemli rol oynadığı dönemler 1967-1971 arasında Devlet Planlama Müsteşarlığı, 1979 sonu - 12 Eylül 1980 arasında ise çift görev olarak yürüttüğü Başbakanlık Müsteşarlığı ve Devlet Planlama Teşkilatı Müsteşar Vekilliğidir. 24 Ocak 1980 Ekonomik İstikrar Tedbirleri’nin mimarıdır. Bu tedbirler Türk ekonomisinin dışa açılmasının önemli basamağıdır.
       <br/>
       <br/>
       İhtilal döneminde çalışma şartları ağırdı
       <br/>
       <br/>
       Özal 12 Eylül 1980 İhtilali’nde kurulan hükümette ekonomik işlerden sorumlu Başbakan Yardımcısı oldu. Unvanı yükselmesine rağmen onun askeri hükümet döneminde daha yetkili ve etkili olduğunu söyleyemem. Çeşitli seviyedeki kişi ve kuruluşların yönetime nüfuz etmeleri dolayısıyla Özal’ın çalışma şartları önceki döneme göre zorlaştı. Banker Kastelli olayını takiben 13 Temmuz 1982 günü görevinden ayrılmak zorunda kaldı.
       <br/>
       <br/>
       30 tane kurucuyu zorla buldu
       <br/>
       <br/>
       Bu olaydan 40 gün önce kendisine bir parti kurmasının şart olduğunu, daha fazla gecikmeden hazırlığa başlanması gerektiğini yazmıştım. Partinin kuruluş hazırlıkları 1982 sonbaharına rastlar. 1983 başında Kenan Evren’den parti kurma iznini aldıktan sonra asgari otuz olması gereken parti kurucularını bulmak kolay olmadı. Özal’ın deyimiyle ‘kazip şöhret’lerden hiç kimse parti kurucusu olmaya yanaşmadı. 6 Kasım 1983 milletvekili genel seçimlerine kadar geçen sürede iktidara hazırlık için yoğun çalışmalar yapıldı. Kanaatimce ilk defa başbakan olan kişiler arasında yetişmişlik ve tecrübe bakımından Turgut Özal’ın avantajları fazlaydı. Hükümet henüz güvenoyu dahi almadan, göreve başlar başlamaz hızla kararları yürürlüğe koymaya başladı. Kabine başbakan dahil 23 kişiydi. Aslında bakanlık sayısı daha da azaltılacaktı fakat Konsey izin vermedi. Hükümetin ve TBMM’nin çalışma hızı biraz azalarak da olsa 1987 seçimlerine kadar devam etti. Özellikle birinci yıl hayli yüklüydü. Bu çalışma temposuna herkesin ayak uydurması ve yapılanları herkese anlatmamız kolay değildi.
       <br/>
       <br/>
       “Türkiye bu vakti bir daha bulamaz”
       <br/>
       <br/>
       1984 Ekim’inde Bakanlar Kurulu toplantı halindeyken “Sayın Başbakan biraz yavaş gidemez miyiz?” diye sormak ihtiyacını duymuştum. Özal’ın cevabı “Haklısın ama, Türkiye bu vakti bir daha bulamaz” olmuştu.
       <br/>
       <br/>
       Özal’ın başbakanlığı altı yıl sürdü. Bu süre zarfında Türkiye’de her bakımdan büyük değişiklikler gerçekleştirildi. Kambiyo rejimi kökten değiştirildi. İthalatta yasaklar kaldırıldı. Enerji, otoyol, telekomünikasyon, belediye ve köy hizmetlerinde ve çeşitli alanlarda büyük yatırımlar yapıldı. Savunma sanayiinde gelişmeler sağlandı. Turizm yatırımları hızla arttı, turizm gelirleri milyarlarca dolara erişti. İhracat ve diğer döviz gelirleri arttı, uzun yıllardan sonra ilk defa Türkiye’nin cari işlemler dengesi düzeldi, ülke IMF’ye muhtaç olmaktan kurtuldu. İleri ve modern Türkiye’nin temelleri atıldı. İlk defa her mal her yerde bulunur hale geldi. Uluslararası rating kuruluşları Türkiye’ye 3B notu verdiler. Türkiye itibarlı ve güvenilir ülkeler arasına girdi, örnek ülke oldu. Bölgesinde geleceğin parlayan yıldızı olarak görüldü. Özal’ın deyimiyle transformasyon gerçekleşti, Türkiye çağ atladı. Ve bütün bunlar henüz Doğu Bloku ayakta iken, İran-Irak Savaşı sürerken yapıldı.
       <br/>
       <br/>
       Referandumdan sonra sertleşti
       <br/>
       <br/>
       Referandum sonucunda 1987 yılında siyasi yapıda meydana gelen değişiklikler Özal’ı da etkiledi. Siyaset tarzında ve üslubunda sertleşmeye başladı, hoşlanmadığı halde popülizme prim vermek gereğini duydu. Zaman geçtikçe çevresinden daha fazla etkilendi, biraz içine kapandı.
       <br/>
       <br/>
       En büyük reformu, zihniyet reformu
       <br/>
       <br/>
       Bana kalırsa Özal zamanında Türkiye’nin en büyük kazancı zihniyet reformudur, korkulardan kurtulmasıdır. İnsanlarımızın aşağılık kompleksinden, “Biz adam olamayız” anlayışından sıyrılarak, kendine güvene kavuşması, gelişmenin temel öğelerinden olan şevk ve heyecanı, cesareti yakalamış olmasıdır. Bunda Özal’ın kişisel etkisinin kayda değer olduğu muhakkaktır.
       <br/>
       <br/>
       Burada önemli bir tesbit yapmak istiyorum. Özal’ın bürokrat ve bakan olarak önemli görevlerde bulunduğu hükümetler ile başbakanlık yaptığı hükümetler hep tek parti hükümetleridir. Hiç bir koalisyon hükümetinde önemli görevi olmamıştır. Başarısının ana nedenleri arasında bunu vurgulamak gerekir.
       <br/>
       <br/>
       İfade hürriyeti, din ve vicdan hürriyeti, teşebbüs hürriyetini demokrasinin, sosyal barışın ve kalkınmanın asli unsurları saymıştır. Türkiye’de siyasi istikrarın ve gelişmede sürekliliğin sağlanması için başkanlık sistemine geçilmesini zorunlu görmüştür.
       <br/>
       <br/>
       Cumhurbaşkanı olmadan, istişare etti
       <br/>
       <br/>
       Özal, cumhurbaşkanı adayı olmadan önce herkesle istişare etmeye özen gösterdi. “Kendisini o yüce makama en layık kişilerin başında görmeme rağmen, aday olmasını doğru bulmadığımı, çünkü ilerisi bakımından partinin stabil hale gelmesinin daha önemli olduğunu” söyledim. Ancak bir yandan 25 Mart 1989 yerel yönetim seçimlerinde alınan kötü sonuçlar, bir yandan da kendisinin cumhurbaşkanlığında önemli işler yapabileceğine olan inancı adaylığında etkin oldu.
       <br/>
       <br/>
       Cumhurbaşkanlığı döneminin son bir yılında yapılanlar karşısında sıkıntıları giderek arttı ve tekrar siyasete dönmeyi ciddi olarak düşünmeye başladı. “İkinci Değişim Programı” adını verdiği köklü bir reform paketinin esaslarını, yaptığı çeşitli konuşmalarda dile getiriyor, bunun için de beş yıllık bir iktidar süresine ihtiyacı olduğunu söylüyordu. Bu arada yapılan yanlışlar hakkında düşündüklerini açıklamaktan çekinmiyor, ekonomik politikada yanlışlara devam edildiği takdirde pekala eski günlere dönülebileceğini, hatta durumun daha da vahim hale gelebileceğini ifade ediyordu.
       <br/>
       <br/>
       “Zengini severim” sözü istismar edilmiştir. Oysa onun anlatmak istediği, inancının doğal bir sonucu olarak “insanların hayırlısı insanlara hayırlı olandır” veya “veren el alan elden üstündür” anlayışını yansıtmaktan ibaretti.
       <br/>
       <br/>
       Son görüşmemiz
       <br/>
       <br/>
       Özal ile son görüşmemiz 15 Nisan 1993 günü öğleden sonra oldu. Orta Asya gezisinden dönüşünde kalabalık bir arkadaş grubuyla onu Esenboğa havaalanında karşıladık. Resmi heyetin yanında uzun bir sıra oluşturmuştuk, ben heyetin başındaydım. Eşiyle beraber yanımıza geldiğinde kendisini rengi hayli soluk ve mecalsiz gördüm. Yanağını uzattığında, elini aşağı bastırarak, sadece tokalaşmakla yetindim. Sıradaki herkesle kucaklaşmasına engel olmak istemiştim. Durumu anladı ve diğer eliyle yanağımı okşadı.
       <br/>
       <br/>
       Ertesi günü saat 18.00 sularında kendisini aradım. Az çok dinlenmiş olacağını düşünüyordum. Bir sergi açılışı için dışarıda olduğunu söylediler. Saat 19.30 civarında telefonla aradı. “Yarın akşam beşte gel, o işi, siyasete dönme, parti kurma işini karara bağlayalım” diyordu. Bu cumhurbaşkanlığını bırakıp siyasete dönme kararlılığının ifadesiydi.
       <br/>
       <br/>
       Gece saat 4.30’a kadar bilgisayarda hazırlıkları tamamlamaya devam ettim.
       <br/>
       <br/>
       O sabah Özal ebedi âleme göçtü.
       <br/>
       <br/>
       (*) Hüsnü Doğan: Tarım Orman ve Köyişleri, Devlet, Milli Savunma, Enerji ve Tabii Kaynaklar eski bakanı, Turgut Özal’ın dayısının oğlu.
       <br/>
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11991), [web.archive.org (arşiv bağlantısı)](http://web.archive.org/web/20050225005506/http://www.aksiyon.com.tr:80/detay.php?id=11991)
