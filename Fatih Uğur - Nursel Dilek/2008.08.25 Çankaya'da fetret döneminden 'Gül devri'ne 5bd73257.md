# Çankaya'da fetret döneminden 'Gül devri'ne

*Fatih Uğur - Nursel Dilek 2008.08.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Eski Anayasa Mahkemesi Başkanı Ahmet Necdet Sezer, 7 yıl oturduğu Çankaya Köşkü’nü hem dünyaya hem de ülkesine kapattı. Ankara adeta bir fetret dönemi yaşadı. Abdullah Gül’ün Köşk’te geçirdiği bir yıl ise baş döndürücü bir trafiğe sahne oldu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090316110253im_/http://www.aksiyon.com.tr/resim/716/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090316110253/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090316110253/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090316110253oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090316110253oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘Milli iradeye saygı gösterilmeli, adaylığım için meydanların işaretini görmemezlik edemem.’ 22 Temmuz seçimlerinden hemen sonra Dışişleri Bakanı ve Başbakan Yardımcısı Abdullah Gül’ün Çankaya yolculuğuna başlama isteği ve kararlılığının ilk cümleleriydi bunlar. Ardından 27 Nisan sürecinde kesintiye uğrayan 11. Cumhurbaşkanlığı seçim süreci işledi ve 28 Ağustos 2007’de TBMM’de yapılan üçüncü tur sonucunda 339 oy alan Gül, Çankaya Köşkü’ne çıktı. AK Parti’nin adayıydı; ancak yolunu açan en kritik hamle, Meclis’e girme kararlılığını erkenden deklare eden MHP lideri Devlet Bahçeli’den geldi. Gül, Meclis’teki yemin töreninden sonra yaptığı anayasa, laiklik, AB vurgulu konuşmasını, “Kapım herkese açık olacak. Bütün siyasi partiler ve sivil toplum kuruluşlarıyla yakın işbirliği içerisinde olacağım. Demokrasinin, temel hak ve özgürlüklerin üzerine titreyeceğim. Şeffaflık içinde, tam bir tarafsızlıkla bütün vatandaşlarımı kucaklayarak yoluma devam edeceğim.” diye bitirmişti.
   <br>
    <br>
     Peki Gül, Köşk’teki bir yılını nasıl geçirdi? İç ve dış politik gündemin en yoğun günleri yaşanırken, ‘beklenen cumhurbaşkanı’ portresini çizebildi mi? Cumhurbaşkanı Gül’ün performansını değerlendirirken, 864 rakımlı tepenin değişen psikolojisinden başlamak gerekiyor. Gül’ün göreve gelmesiyle, 10. Cumhurbaşkanı Ahmet Necdet Sezer’in döneminde çok da alışık olmadığımız, ‘Özallı yıllar’ı hatırlatan sahneler yaşandı önce.
     <br>
      <br/>
      <br/>
      864 RAKIMLI TEPENİN PSİKOLOJİSİ DEĞİŞTİ
      <br/>
      <br/>
      Daha Köşk’e çıkışın ilk saatlerinde (19.30) Başbakan Tayyip Erdoğan, TBMM Başkanı Köksal Toptan, bakan, milletvekilleri ve dostlarını kabulle işe başladı Gül. Bir gün sonra Gülhane Askerî Tıp Akademisi, ardından Kara Harp Okulu diploma törenlerinde asker ve bürokrasiyle ilk teması kurdu. Bazı basın kuruluşları, askerlerin jest ve mimiklerinden ‘Gül karşıtı’ haberler üretmeye çalışsa da 30 Ağustos törenlerinde halkın yoğun ilgisiyle başlayan yeni süreç askerî çevrelere de yansıdı. Askerî birlikleri ziyaret, diploma törenleri, MGK’lar ve devlet kabulleri iletişimsizliği tamamen kırdı.
      <br/>
      <br/>
      3 Ekim’den itibaren Köksal Toptan, Yargıtay Başkanı Osman Arslan, işçi emeklileri, muhtarlar derneği ile açılan Köşk’ün kapıları bir daha kapanmadı. Gül, önceki cumhurbaşkanlarının yaptığı gibi ilk ziyaretini Doğu ve Güneydoğu Anadolu bölgesine yaptı. 11-14 Eylül tarihleri arasında Van, Yüksekova, Hakkari, Şırnak, Diyarbakır’ı kapsayan gezi Cumhurbaşkanının halkla ilk buluşma sahneleri oldu. Halkın gönlünü kazandı, alkışlar ve sevgi gösterileriyle karşılanıp, uğurlandı. Sınırdaki Mehmetçiğe moral verdi, askerî birliklerdeki mesajlarıyla Sezer’in bile sağlayamadığı havayı oluşturdu.
      <br/>
      <br/>
      <br/>
      KIBRIS VE AZERBAYCAN İLE BAŞLADI, 20 ÜLKEYE GİTTİ
      <br/>
      <br/>
      Gül’ün ilk yabancı konuğu Kazakistan Cumhurbaşkanı Nursultan Nazarbayev oldu. İlk yurtdışı ziyaretlerini Kuzey Kıbrıs Türk Cumhuriyeti ile kardeş ülke Azerbaycan’a gerçekleştirdi. TBMM açılışından sonra ilk durağı Avrupa ülkeleri oldu. Köşk’te eşli kabulün yapıldığı ilk buluşma Suriye Devlet Başkanı Beşir Esad ve eşi Esma Esad çiftleri olacaktı. Sadece ilk bir ayda sergilenen performans bile Köşk’ün Sezer’den kalma ‘sessiz ve soğuk’ yüzünü değiştirmeye yetti.
      <br/>
      <br/>
      Sezer’in 7 yılda toplam 49 ülke ziyaret etmesine karşın, Gül’ün bir yılda 20’den fazla ülkeye seyahat gerçekleştirdiğine şahit oldu herkes. Köşk’teki yabancı misafir trafiği ise Gül’ün Dışişleri Bakanlığı döneminden bile yoğundu. Yurtdışı gezileri hem Gül’ü hem de beraberindeki heyetleri dünyaya taşıdı. 20 gezinin 8’inde onlarca iş adamı yer aldı. İş adamları, Cumhurbaşkanı eliyle dünya ülkelerinde yeni ekonomik imkânlar yakalamak ve iş bağlamak için seyahatlere katıldı. Sonuçlarını da aldı.
      <br/>
      <br/>
      Bu sırada sessiz sedasız yaşanan bir başka gelişme, hem devlet bürokrasisinde hem de Köşk’ün kendi kadrolarında yaşanan değişimler ve Sezer dönemi sıkıntılarının bitmesi oldu. Sezer’in vetoları yüzünden vekâleten görev yürüten onlarca genel müdür ve daire başkanının ‘asaletleri’ onaylandı. Bu da Ankara’nın performansına katkı sağladı.
      <br/>
      <br/>
      Gül’ün Köşk’teki ekibi de ilk altı ayın sonunda yeniden şekillendi. Cumhurbaşkanı Genel Sekreterliği’ne Mustafa İsen atandı. Dışişleri Başdanışmanlığı’na H. Gürcan Türkoğlu, Basın Danışmanlığına Ahmet Sever, Başdanışmanlığa Bahaettin Cebeci, Koruma Müdürlüğüne Osman Çangal’ı ve danışmanlığa Safa Uslu’yu getiren Gül, Başbakanlık yaptığı dönemin kadrosuyla işe başladı. Bu kadroya daha sonra özel kalem müdürlüğüne getirilen Büyükelçi Hüseyin Avni Karslıoğlu, Emin Kuz, Nadir Alparslan, Erşat Hürmüzlü, CHP’li Zeynep Damla Gürel de eklendi. Sessiz sedasız yaşanan değişimlerden biri de Devlet Denetleme Kurulu üyeleri ve başkanının değişmesi oldu. Başkan Cemal Boyalı ile birlikte 6 yeni üye Köşk’ün kadrosuna girdi
      <br/>
      <br/>
      BEŞ AYAKLI DIŞ POLİTİKA ATAĞI FORMÜLÜ
      <br/>
      <br/>
      Cumhurbaşkanı Gül, dış politikada da belirleyici pozisyona yerleşti. İslam Kalkınma Örgütü Konferansı (13-14 Mart) ve Romanya’daki NATO zirvesi (3 Nisan) olmak üzere iki büyük uluslararası toplantının da ilgi odağıydı. Gül, dış politik gündem ve hamlelerini beş ayak üstüne oturttu. İlki Avrupa Birliği ülkeleri, ABD, Rusya, Japonya’yı da içine alan büyük güçler, ikincisi Orta Asya ve Kafkas ülkeleri, üçüncüsü komşu ülkeler (özellikle Irak-İran), dördüncüsü Afrika ülkeleri, beşincisi tüm dünya ülkeleriyle barışçı ilişkiler yürütmekti. AB ve ABD ile ilişkilerde uluslararası zeminlerdeki fırsatları kaçırmadı. Türkmenistan, Azerbaycan, Kazakistan üçlüsünün merkezde olduğu ziyaretler ile ‘enerji ve bölge barışı’ başlıklarını öne çıkardı. Gül’ün en aktif dış politik hamleleri ise komşu ülkelerle ilişkilerde yaşandı. Kuzey Irak’ta PKK’ya yönelik harekâtın başladığı gün arayıp davet ettiği Irak Cumhurbaşkanı Celal Talabani’yi 7 Mart 2008 günü Çankaya Köşkü’nde kabul etti. Ziyaretin temelleri 21 Şubat’taki MGK kararında atılmıştı. Gül, ‘devlet kararı’ ile Kuzey Irak yönetiminde de yer alan Talabani’yi ağırlayarak, ‘Irak’ın toprak bütünlüğü, terörle ortak mücadele, enerji ve ekonomik işbirliği’ adımlarını yakın komşusuyla ilerletme kararlılığını sergiledi. Komşularla ilgili son hamle uzun zamandır süren işbirliği çerçevesinde İran Cumhurbaşkanı Mahmud Ahmedinejad’ın İstanbul’da misafir edilmesi oldu. 14 Ağustos’ta Çırağan Sarayı’nda gerçekleşen buluşma, Cumhurbaşkanı Gül’ün davetlisi olarak gelen Ahmedinejad kadar, başta ABD olmak üzere ve Avrupa ülkelerine çok açık bir mesajdı. Gül ve Erdoğan’ın farklı zamanlarda Irak ve İran politikaları konusunda zikrettikleri ‘Kendi politikamızı kendimiz belirleriz’ sözleri bunun teyidi.
      <br/>
      <br/>
      CHP LİDERİ BAYKAL DA KÖŞKE ÇIKTI
      <br/>
      <br/>
      Gül’ün getirdiği yeniliklerden biri de kurumlar arası uyum oldu. Örneğin Sezer döneminin klasikleri arasına giren ‘vetolar’ tarihe karıştı. Gül’ün TBMM’den gelen yasalarla ilgili biri muhasebecilerle ilgili diğeri elektronik haberleşme ile ilgili yasal değişiklikler olmak üzere  işlettiği sadece iki veto oldu. ‘Trafikte Dikkat 10 Bin Hayat’ kampanyası ile Köşk’ü sivil toplumla işbirliğine taşıdı. Trafik kazalarındaki can kayıplarına karşı önemli ve ilk toplumsal mesajları kendisi verdi.
      <br/>
      <br/>
      Siyaset, yargı ve askerî çevrelerde, kutlama ve resepsiyonlar, ikili görüşmeler ve yemeklerle ayrı bir denge tutturdu. Başbakan Erdoğan başta olmak üzere MHP lideri Bahçeli, DSP lideri Zeki Sezer, BBP lideri Muhsin Yazıcıoğlu, DTP lideri Ahmet Türk ve bazı milletvekilleri, ÖDP lideri Ufuk Uras’ı bir yemekte buluşturdu. Ana muhalefet partisi CHP lideri Deniz Baykal, Gül ile sadece bir öğlen yemeğinde buluştu. O günlerde, buluşma, ‘Kayseri mutfağı görüşmesi’ diye yansıtılsa da ikili, kapatma davasından iç ve dış politik başlıklara uzanan bir çok konuda görüş alışverişinde bulundu. Baykal ve CHP’li milletvekillerinin resepsiyon  protestoları ise bitmedi. Gül’ün Köşk’te verdiği ilk resmî davete Genelkurmay Başkanı Büyükanıt ve kuvvet komutanları yurt dışı ve yurt içi programları sebebiyle katılmamıştı. 29 Ekim 2007’de Cumhuriyet’in 84. yıldönümü kutlamalarında önce Anıtkabir ve TBMM, ardından Köşk’teki kabule tam kadro katılım sağlandı. Gül, eski Genelkurmay Başkanı Hilmi Özkök ile de yakın zamanda yemek yedi. Yargı çevrelerinde Danıştay dışında ciddi bir ön yargı ile karşılaşmadı. Cumhurbaşkanı Gül’ün devlet kurumları ve atamalarla ilgili girdiği en zor sınavlardan biri, 21 rektörün atamasıyla ilgili kullandığı yetkiydi. Gazi Üniversitesi Rektörü Rıza Ayhan ve Akdeniz Üniversitesi Rektörü Mustafa Akaydın dışında Gül, YÖK’ün onayladığı liste üzerinde çok da oynama yapmadı aslında. Son eleştirildiği konu ise yaşı ve hastalığı gerekçesiyle eski Başbakan Necmettin Erbakan’ın ev hapsini affetmesiydi.
      <br/>
      <br/>
      KAPATMA DAVASI VE BAYAN GÜL POLEMİKLERİYLE ZORDA KALDI
      <br/>
      <br/>
      Kuşkusuz, 2007-2008’in en zor siyasi gündemi AK Parti hakkındaki kapatma davasıydı.14 Mart 2008’de AK Parti’nin ‘laikliğe aykırı eylemlerin odağı haline geldiği’ iddiasıyla Yargıtay Başsavcısı Abdurrahman Yalçınkaya’nın açtığı davanın birinci hedefi Erdoğan ve parti ise ikinci hedefi Cumhurbaşkanı Gül’dü. Anayasaya aykırı olmasına rağmen Yüksek Mahkeme’nin yargılama talebini kabul (7’ye karşı 4 oyla) etmesi,  yakınındakilerin tarifiyle ‘güç anlar yaşamasına’ sebep oldu. Dava ile ilgili ilk yorumu yurt dışında o yaptı; ancak sonradan sessiz kalarak devlet geleneğini gözeten bir tarzla bu krizi atlattı. Gül’ün cumhurbaşkanı olmasından sonra eşi Hayrünnisa Hanım’ın köşke çıkıp çıkmayacağı, resepsiyonlara hangi kıyafetle katılacağı, peruk mu yoksa türban mı takacağı en fazla konuşulan konuydu. Günlerce süren tartışmalara Hayrünnisa Gül, 29 Ekim resepsiyonuna katılarak cevap verdi. Siyah beyaz smokine benzeyen kıyafeti ve ilginç başörtüsüyle beğeni topladı. Bayan Gül’ün, Esat çifti ziyareti, Cumhurbaşkanı’nın halk temaslarında ve yurt dışı gezilerinde bulunmasıyla ‘başörtülü first lady’ de ‘rutinler’ arasına girdi. Kızı Kübra’yı İstanbul’da evlendiren Gül çifti, en son cumhurbaşkanlığının internet sitesine de aile fotoğrafı vererek kayıtlara girdi.
      <br/>
      <br/>
      Tartışmalardan dolayı Cumhurbaşkanlığı Köşkü’ne hâlen taşınmayan Gül çifti, Dışişleri Konutu’nu kullanmaya devam ediyor. Özel davetliler, aile dostlarıyla buluşmalar da burada gerçekleşiyor. En son kapatma davası görüşülmeden bir gün önce (27 Temmuz) Mehmet Tekelioğlu’nun Çukurambar’daki evinde Başbakan Erdoğan ile buluşan Gül’ün benzer başka buluşmalarının da olduğu söyleniyor.
      <br/>
      <br/>
      Gül, Köşk’ü halka açmakla kalmadı, aynı zamanda 7 yıldır ortalıkta görünmeyen Cumhurbaşkanlığı muhabirlerini de hayata döndürdü. Dışişleri muhabirleri Köşk muhabiri oldu. Çankaya’nın internet sitesini aktif hale getirtti. Aile fotoğraflarından, devlet başkanlarıyla buluşmalara, Köşk’te sanal turlardan, Cumhurbaşkanı ile yazışmaya (e-mail hattı) kadar bir dizi yenilikleri getirdi.
      <br/>
      <br/>
      Gül’ün bir yılına bakıldığında demokratik kurallar içinde, ‘anayasal cumhurbaşkanlığı’ çerçevesinde istikrarlı ve kararlı davrandığı söylenebilir. Stratejist Mesut Ülker’in ifadesiyle, Ergenekon ve kapatma davaları, Gürcistan, İran, Irak konularında ‘ön alıcı, yönlendirici’ bir rolü vardı. Demokratikleşme ve kurumlar arası diyalog konusunda bir ‘orkestra şefi’ gibi davrandı, aradaki eşit mesafeyi korumaya çalıştı. ‘Devletin başı’ olarak görev ve sorumluluk alanlarını göstererek net mesajlar verdi. Dış politika birikimini devlet gündemine başarıyla yansıttı.
      <br/>
      <br/>
      <br/>
      <br/>
      Siyaset Bilimci Murat Yılmaz: AB MOTİVASYONUNU GÜL ARTIRIR
      <br/>
      <br/>
      Gül, Sezer’e göre toplumsal meselelerde daha uzlaşmacı, diyaloğa açık ve etkin bir performans sergiledi. Cumhurbaşkanı, anayasanın kendisine verdiği görevleri yerine getirirken siyasi dengeleri ve toplumsal uzlaşmayı esas aldı ve bu ikisini bir arada yerine getirmeye çalıştı. Krizin üst düzeylere tırmanmaması için inisiyatif aldı. 1,5 yıl içinde krizin yumuşadığını görüyoruz. Dış politikada ve kültürel sahada yaptığı temaslar dikkat çekici. Türkiye’nin normalleşme ve AB istikametinde ilerleyişinde motivasyon ve eşgüdümü sağlayıcı bir rol üstlenmesi gerekiyor, bunu da yapıyor.
      <br/>
      <br/>
      <br/>
      <br/>
      <br/>
      35 yıllık arkadaşı, Eski Bakan Sami Güçlü: KÖŞKE POZİTİF İSTİKRAR VE SICAKLIK KATTI
      <br/>
      <br/>
      Sayın Cumhurbaşkanı Köşke çıktığı günden bu yana istikrarlı bir tavır sergiliyor. Sorunsuz geçen bir yıl, halkın ona sevgisini gösteriyor. Türk toplumuna bakışı, ülke sorunlarına yaklaşımı, insanî ilişkileri, birikimi bunu sağlamaya yetecekti. Doğu gezisine çıktığında, ülkenin değişik illerine gittiğinde, yurt dışı gezilerinde inanılmaz ilgi gördü. Hacı Bektaş-ı Velî törenlerinde gördüğü ilgi de hepimizin hafızasında yer etti. Oraya, marjinal gruplar da gelmişti. Eski bir adalet bakanı ile belediye başkanının konuşmasını engellerken, Cumhurbaşkanının sözlerini bölmediler. Gül’ün cumhurbaşkanı olarak yapması gereken, ‘Türk dünyasının liderliğini yapması, İslam dünyasında dağınıklığı toparlaması, AB ile ilişkilerimize öncülük etmesi’dir.
      <br/>
      <br/>
      <br/>
      <br/>
      <br/>
      KÖŞK’ÜN FİKİR VE SANAT GÜNLERİ
      <br/>
      <br/>
      Cumhurbaşkanı Gül, halk, siyasiler ve iş adamlarının ardından sanat ve bilim dünyasının önemli isimlerini bir araya getirdi. Çankaya Köşkü’nde sanatçılara verdiği resepsiyonun ardından 16 Ekim’de Huber Köşkü’ndeki üçüncü davette her görüşten sanat ve fikir adamını ağırladı. Bunlar arasında, Nobel ödüllü yazar Orhan Pamuk, İskender Pala, Sezai Karakoç, Adalet Ağaoğlu, Ahmet Altan, Beşir Ayvazoğlu, Sezen Aksu, Cem Yılmaz, Elif Şafak, Fazıl Hüsnü Dağlarca, İdil Biret, Orhan Gencebay, Selim İleri, Neşet Ertaş, Yaşar Kemal, Mazhar Alanson, Rasim Özdenören, Şener Şen, Yılmaz Erdoğan gibi birçok isim vardı. Gül ayrıca, ASAM Başkanı Faruk Loğoğlu, TEPAV Başkanı Güven Sak ve SETA Başkanı İbrahim Kalın’la da Köşk’teki ‘fikir sofrası’nda buluştu.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31013), [web.archive.org (arşiv bağlantısı)](http://web.archive.org/web/20090316110253/http://www.aksiyon.com.tr:80/detay.php?id=31013)
