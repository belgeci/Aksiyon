# AİHM: Ergenekon var yargılama adil

*Kadir Kökten 2012.02.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Beş yıldır devam eden Ergenekon davalarıyla ilgili ilk somut karar Avrupa İnsan Hakları Mahkemesi’nden geldi. Üç sanığın başvurusunu değerlendiren mahkemeye göre, silahlı bir örgüt var ve yargılama adil.
  </font>
 </div>
 <div id="newsText">
  <font class="detail-text">
   <p>
    Türkiye’de hâlâ bazı çevreler ‘Ergenekon var mı, yok mu?’ diye tartışadursun, Avrupa İnsan Hakları Mahkemesi (AİHM), söz konusu davayla ilgili ilk kararını verdi. İkinci Ergenekon davası sanıkları Tuncay Özkan, Levent Göktaş ve tutuksuz sanık Adil Serdar Saçan’ın başvurularını karara bağlayan mahkeme, önemli tespitlere yer verdi. Gündemin yoğunluğu ve MİT yöneticileri ile ilgili soruşturmanın gölgesinde kalan kararlar medyada hak ettiği ilgiyi görmedi. Peki AİHM, 5 yıldır tartışılan Ergenekon davasıyla ilgili ne dedi?
    <p>
     Ergenekon davasında sanıklar ve avukatları, talep konuşmalarında, sıklıkla AİHM’ye atıf yapıyor. Adil yargılanmadıklarını, mahkemenin bağımsız ve tarafsız olmadığını, hatta suçlarını bilmediklerini söylüyorlar. İkinci Ergenekon davasının tutuklu sanığı gazeteci Tuncay Özkan bu isimlerin başında geliyor. Özkan, Ergenekon operasyonları başladığında, “Beni de alın!” sloganıyla dikkatleri üzerine çekmişti. Silivri’deki duruşmalarda  ise Özkan yeni bir slogan icat etti: “Bana suçumu söyleyin!” Aynı davanın tutuklu sanığı emekli Albay Levent Göktaş ile tutuksuz sanık, İstanbul Organize Suçlarla Mücadele Şubesi’nin eski müdürü Adil Serdar Saçan da AİHM’den bahsedip yargılanmalarının hukuka aykırı olduğunu iddia edenler arasındaydı.
     <p>
      AİHM’nin Türkiye’den gelen başvuruları inceleyen ikinci dairesi 13 Aralık 2011 tarihinde Özkan, Göktaş ve Saçan’ın başvuruları ile ilgili kararlarını açıkladı. İlk karar Saçan’la ilgili. 9 Kasım 2009’da AİHM’ye başvuran Saçan, yargılamada Avrupa İnsan Hakları Sözleşmesi’nin (AİHS) 5/1, 5/3 ve 6. maddelerine aykırılık olduğunu iddia etmişti. Özgürlük ve güvenlik hakkı ile adil yargılanma hakkının ihlal edildiğini öne süren başvuruyu inceleyen AİHM, Saçan’ın beklentisini boşa çıkardı. Alınan kararda mahkeme, başvurunun ‘tamamen kabul edilemez’ olduğuna hükmetti.
      <p>
       2007’de Ümraniye’deki gecekonduda ele geçirilen el bombaları ile başlayan sürecin anlatıldığı AİHM kararında, aralarında iş adamı, siyasetçi, gazeteci, generaller ve subayların da olduğu birçok kişinin darbe suçlamasıyla yargılandığı vurgulanıyor. Kafes, İrtica ile Mücadele Eylem Planı, Sarıkız, Yakamoz, Eldiven darbe planları özetleniyor.
       <p>
        Saçan’ın tutuklanmasının AİHS’ye aykırı olduğu iddiasını değerlendiren mahkeme, özgürlük ve güvenlik hakkını düzenleyen 5. maddenin, ‘güvenlik güçlerinin organize suçlarla mücadelesine zorluk çıkaracak’ şekilde yorumlanamayacağını belirtiyor. Ergenekon iddianamesinde Saçan hakkında yer verilen suçlamalara değinen AİHM, aramalarda elde edilen belgeleri, telefon dinlemelerini ve gizli tanık beyanlarını ‘somut deliller’ olarak değerlendiriyor ve ciddi buluyor. Saçan’ın tutuklanmasının makul sebeplere dayandığını, şahsın Ergenekon örgütünün aktif bir üyesi olduğu gerekçesiyle tutuklandığını belirten mahkeme, ‘tutuklanmanın insan haklarına aykırı olduğu’ tezini yersiz görüyor.
        <p>
         Mahkeme’ye göre, Saçan’ın uzun tutukluluk gerekçesiyle yaptığı şikâyet de yerinde değil. Tutukluluk süresinin makul olup olmadığının belirlenmesinde soruşturmanın kapsamlı ve karmaşık olmasının da göz önünde tutulması gerektiğini belirten mahkeme; Ergenekon davasının ciddi, çok sanıklı, karmaşık ve organize bir yapıyı ele aldığına değiniyor. Zaten Saçan’ın 16 ay sonra serbest kaldığını hatırlatan mahkeme uzun tutukluluk şikâyetini ‘açıkça dayanaktan yoksun’ buluyor.
         <p>
          AİHM, Tuncay Özkan’la ilgili ise kısmi kabul kararı verdi. Özkan, 24 Şubat 2009’da AİHM’ye başvurarak kendisi hakkında yapılan işlemlerde AİHS’nin 5/1, 5/2, 5/3, 5/4, 3 ve 6. maddelerine aykırı davranıldığını iddia etmişti. Başvuruyu inceleyen AİHM, 13 Aralık 2011’de kararını açıkladı. Özkan’ın iddialarına ilişkin kısmi kabul edilebilirlik kararı veren mahkeme, uzun tutukluluk süresi ile ilgili şikâyeti ileriki bir tarihte esastan inceleyecek.
          <p>
           Özkan’ın, mahkemelerin bağımsız ve adil bir yargılama yürütmediği şeklindeki şikâyetini yersiz bulan AİHM, tutuklamanın meşru sebeplere dayandığına ve İnsan Hakları Sözleşmesi’ne aykırılık oluşturmadığına hükmetti. İddianamede yer verilen delillerin, Ergenekon terör örgütünün varlığına ilişkin güçlü şüphelerin varlığını gösterdiğine işaret etti. Özkan’ın tutuklaması ile ilgili şikâyetini de değerlendiren AİHM, sözleşme hükümlerinin ‘organize suçlarla mücadele eden güvenlik güçlerinin işini zorlaştıracak biçimde yorumlanamayacağı’na, bu sebeple Özkan’ın tutuklanmasının AİHS’ye aykırı olmadığına karar verdi.
           <p>
            AİHM, Özkan’la ilgili değerlendirmesinde, “Mahkeme, davacının hükümeti şiddet yoluyla devirmek amacıyla faaliyet yürüten Ergenekon isimli suç örgütünün aktif üyelerinden biri olduğu şüphesiyle tutuklandığını tespit etmiştir. Mahkeme, davacının millî güvenlik güçlerine ait birçok gizli belgeyi ele geçirmekle, Ergenekon örgütü tarafından tasarlanmış programları yayımlamak amacıyla kurulan bir televizyon kanalını yönetmekle ve söz konusu örgüt adına evinde bomba saklamakla suçlandığını tespit etmiştir.” ifadelerini kullanıyor.
            <p>
             Tuncay Özkan’ın, iddianamede yer alan; Ergenekon örgütünün askerî üyelerinden talimat aldığı yönündeki delilleri ve telefon kayıtlarını değerlendiren AİHM, tutukluluk kararını meşru buluyor. Ergenekon terör örgütü üyeliği gerekçesiyle yapılan tutuklamanın ‘somut delillere’ ve ‘meşru sebeplere’ dayandığını vurgulayan mahkemeye göre, Özkan’ın tutuklanma konusundaki şikâyeti ‘kabul edilemez’.
             <p>
              Özkan’ın yargılandığı Ergenekon davasında sık sık kullandığı, “Bana suçumu söyleyin!” sloganı da kararda karşılığını buluyor. Özkan’ın ‘tutuklanma gerekçesini bilmediği’ savıyla yaptığı şikâyeti değerlendiren AİHM, davacıya tutuklama esnasında ve gözaltında tutulurken hakkındaki suçlamaların aktarıldığını belirtti. Söz konusu savın  ‘açıkça mesnetsiz’ olduğu vurgulanırken, “Davacıyı tutuklayan İstanbul polisi, Ergenekon isimli terör örgütü üyeliği şüphesiyle tutuklandığı yönünde bilgilendirmiştir.” denildi.
              <p>
               Özkan’ın davanın uzun sürdüğü yönündeki şikâyeti de kabul edilmedi. Tutukluluğunun ardından 6 aydan kısa süre içinde iddianamesinin kabul edilerek yargılamasının başladığını hatırlatan Avrupa Mahkemesi, bu sürenin AİHS’yi ihlal etmediğine ve iddianın açıkça dayanaksız olduğuna hükmetti. Özkan, AİHM’ye yaptığı şikâyette kendisini yargılayan mahkemenin hükümet tarafından yönlendirildiği gerekçesiyle AİHS’nin 6. maddesiyle korunan adil yargılanma hakkının ihlal edildiğini öne sürmüştü. Kararında, Özkan’ın bağımsız ve tarafsız bir mahkeme tarafından yargılanmadığı iddiasının temelsiz olduğu kaydedildi.
               <p>
                İkinci Ergenekon davasının asker kökenli tutuklu sanığı Mustafa Levent Göktaş da 10 Eylül 2010’da AİHM’ye şikâyet dilekçesi vermişti. Göktaş, Ergenekon davası sürecinde kendisi ile ilgili işlemlerde AİHS’nin 5/1, 5/3, 5/4 ve 6. maddelerinin ihlal edildiğini ileri sürmüştü. Göktaş’ın başvurusu diğer Ergenekon sanıklarıyla aynı gün karara bağlandı. AİHM, kısmi kabul edilebilirlik kararı verdiği iddialarla ilgili esasa ilişkin kararı daha sonra verecek.
                <p>
                 Bu kararda da Ergenekon davası ile ilgili süreci özetleyen AİHM, Göktaş’ın Ergenekon örgütünün aktif bir üyesi, hücre tipi yapılanmayı benimseyen örgütte hücre lideri ve örgüt adına silah, bomba, patlayıcı bulundurduğu ve devlet güvenliğine ilişkin gizli belgeleri ele geçirdiği iddialarıyla suçlandığını belirtti. İddianamede yer verilen belgelerin, telefon kayıtlarının ve diğer delillerin makul suç şüphesi oluşturduğunu ifade eden AİHM, tutukluluğun İnsan Hakları Sözleşmesi’ne aykırılık oluşturmadığına karar verdi. Adil yargılama hakkının ihlali ve diğer iddiaların da açıkça dayanaksız olduğuna hükmeden mahkeme, Saçan ve Özkan kararlarında sıraladığı gerekçeleri Göktaş için de saydı.
                 <p>
                  Bu üç karar, Ergenekon davalarıyla ilgili AİHM’ye yapılacak şikâyetler açısından çok önemli. Bundan sonra yapılacak başvurularda da bu kararlar içtihat olarak benimsenecek. AİHM, söz konusu kararlarıyla Ergenekon davasını ciddi buluyor ve tutuklamaların somut delillere dayandığını ifade ediyor. Kararlar, AİHM’nin Ergenekon’la ilgili ilk resmî değerlendirmesi olma özelliğini de taşıyor.
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Çetin Özbey, 22 February 2012, 18:44
> Bay Tuncay Özkan, sahibi olduğu televizyon kanalından adeta makineli tüfek yuvası gibi hükümet aleyhinde yaylım ateş açıyordu. Ben onu sürekli dinliyordum ve bir karalama kampanyasının vardığı boyutu hayretle izliyordum. Şöyle bir hikâye anlatılır: Sultan Abdülhamit, Rus büyükelçisini huzuruna çağır...

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D7F5BE70B2BF592FD78FB4F2932F9082?newsId=31872), [web.archive.org (arşiv bağlantısı)](http://web.archive.org/web/20120426041945/http://www.aksiyon.com.tr:80/aksiyon/newsDetail_getNewsById.action;jsessionid=D7F5BE70B2BF592FD78FB4F2932F9082?newsId=31872)
