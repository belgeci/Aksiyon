# Sri Lanka’da afet umut oldu

*O. Tarık Orka Bilinmeyen-tarih*

<div>
 <font>
  <img border="0" height="1" src="/web/20050413214842im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050413214842im_/http://www.aksiyon.com.tr/resim/530/61.jpg" vspace="5"/>
  </p>
 </font>
 <font class="content">
  COLOMBO - Sri Lanka’da yeniden yapılandırma çalışmaları halkın da, özel sektör şirketlerinin de umudu oldu. Balıkçılar, inşaat işçisi olmaya hazırlanıyor.
 </font>
 <br/>
 <p>
  <font class="content">
   Haritadan baktığınızda Hindistan’ın güneyindeki Sri Lanka gözyaşı damlası şeklinde görülür. Bir ay önce Sri Lanka’yı da vuran deprem ve tsunami felaketi ülkenin tarihine gözyaşı damlası kadar acıklı hikâyeler ekliyor.
   <br>
    <br>
     Dev dalgaların evsiz bıraktığı insan sayısı 1 milyonu aştı. Ölü sayısı 31 bin. 5 bin 637 kişi ise hâlâ kayıp. Yirmi sene boyunca iç savaşla çalkalanmış ülkede sağlık ve barınma ihtiyaçları hâlâ tam manasıyla karşılanamadı. Tsunami felaketinin birinci ayında dalgaların sahile vurduğu dakikalarda ölenler anısına saygı duruşunda bulunuldu. Başkent Colombo merkezli yürütülen sağlık, gıda va para yardımları burada kısa vadeli olarak görülüyor.
     <br>
      <br>
       Hükümet ve yardım kuruluşlarının orta vadeli planları arasında yer alan evlerin yeniden inşası ve altyapı çalışmaları öne çıkmaya başladı. Zaten çarpık yapılaşma nedeniyle sorunlar yaşayan Sri Lanka, yeniden imar faaliyetlerini şehirleşme için bir fırsat olarak görüyor. Hükümetin bunun için ayırdığı para, ilk dört yıl için 2 milyar dolar. Hem yabancı hem yerel inşaat şirketleri bu hamleyi bekliyor. Ülkenin güneyinde Hambamtota’da inşa edilecek olan Siribopura isimli yerleşim birimi Müslüman, Tamil ve Sinhaliz halkın bir arada yaşamasını sağlayacak. Yeni şehrin en görkemli yapısı bütün dinleri kapsayan din merkezi olacak. Tsunami felaketinden sonra bölgede ayakta kalan tek yapının bir cami olması bu kararın alınmasında etkili oldu.
       <br>
        <br>
         Tsunami’nin ardından teknelerini, evlerini, ailelerini kaybeden balıkçıların yeni umudu da inşaat sektörü. Kıyıların dörtte üçünü yerle bir eden dalgalar onları işsiz bırakmıştı. Şimdi aynı felaket hayata sarılmaları için yeni fırsatlar sunuyor. Hazine Sekreterliği, ülkenin yeniden imarı için istihdam edilmek üzere balıkçılarla ilgili proje hazırlıyor.
         <br>
          <br/>
          Öte yandan, ayrılıkçı Tamil gerillaları çocuk kaçırma eylemlerine devam ediyor. Yeni hedeflerinin tsunamiden sonra evsiz kalmış insanların çadırlarındaki kimsesiz çocuklar olduğu ileri sürülüyor. UNICEF, Tamil gerillalarının aralık ayında mülteci kamplarından 40 çocuğu topladığını açıkladı. Sri Lanka Milli Çocuk Koruma Derneği (NCPA) ise kaçırma olaylarını yakından takip etmek için geçici bir birim kuracak. 20 milyonluk ada nüfusunun beşte birini oluşturan Tamillerin şiddet yanlısı kanadı olan gerillalar, ayrımcılığa uğradıklarını düşünüyor. Hükümet ile gerillalar arasında 2002 Şubatı’nda imzalanan ateşkes anlaşması çerçevesinde görüşmeler sürüyor. Tsunami felaketinin Nisan 2003’te kesilen görüşmelerin yeniden başlaması için de fırsat olacağı konuşuluyor. Ancak çocuk kaçırma gibi hadiseler ile yardım dağıtımı konusunda hükümetin katı tutumu sorunları büyütüyor.
          <br/>
          <br/>
          Adada üç kişilik Türk Kızılay ekibi halen çalışmalarını sürdürüyor. Sahil Kenti Kalutara’da faaliyetlerine devam eden ekibe önümüzdeki günlerde doktor, hemşire ve psikolog gibi lojistik elemanlardan oluşan 18 kişilik yeni bir ekip daha eklenecek. Matara’da 600, Kalutara’da 1000 aileye hijyen seti dağıtan ekip, öğrencilerin okul ihtiyaçlarına odaklandı. Bölgede ilaç ve gıda bakımından sıkıntı çekilmediğini belirten Kızılay yetkilileri, yeniden imar ve altyapı çalışmalarına dikkat çekiyor.  Başbakan Recep Tayyip Erdoğan’ın, 10 Şubat’ta yapması beklenen ziyaret sırasında bölgede Kızılay tarafından inşa edilecek 500 konutun temelini atması bekleniyor.
          <br/>
          <br/>
          Ülkede Türkiye adına başka güzel gelişmeler de yaşanıyor. Başkent Colombo’da Türk işadamlarının açtığı Türk Dil ve İşletme Kursu Zodiac Burch, adanın doğu kıyı şeridindeki Müslüman bölgesinde kurban kampanyası çerçevesinde 2 bin 500 aileye et dağıtımı yaptı. Başta Türkiye, ABD, Danimarka, Vietnam, Singapur olmak üzere dünyanın değişik bölgelerinden toplanan kurban yardımları, halkın yüzünü güldürdü. İşadamları bu yardımları organize ederek, Türk halkı ile Sri Lankalı felaketzedeler arasında köprü kurulmasını sağladı.
          <br/>
          <br/>
          Sri Lanka ile Anadolu halkı arasındaki bağ iki asır öncesine dayanıyor. Sultan Abdülhamid adına Sri Lanka camilerinde hutbe okunduğu dönemlerde, Hicaz Demiryolu inşasına sevinip evlerini ışıkla süsleyen ataları gibi adadaki Müslümanlar şimdi de her Türk yardımı için dua ediyor.
          <br/>
         </br>
        </br>
       </br>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=19467&yorum_id=1), [web.archive.org (arşiv bağlantısı)](http://web.archive.org/web/20050413214842/http://aksiyon.com.tr:80/detay.php?id=19467&yorum_id=1)
