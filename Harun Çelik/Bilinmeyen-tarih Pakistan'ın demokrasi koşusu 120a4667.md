# Pakistan’ın demokrasi koşusu

*Harun Çelik Bilinmeyen-tarih*

<div>
 <font>
  <img border="0" height="1" src="/web/20050226152535im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226152535im_/http://www.aksiyon.com.tr/resim/409/56.jpg" vspace="5"/>
  </p>
 </font>
 <font class="content">
  12 Ekim 1999. İslamabad Hava Limanı’na inmesine izin verilmeyen bir askeri uçak, Karaçi’deki Kaid—i Azam Muhammed Ali Cinnah Havaalanı’na doğru uçmaktadır. Uçakta, Sri Lanka ziyaretinden dönen Pakistan Genelkurmay Başkanı General Pervez Müşerref vardır. Başbakan Navaz Şerif’in iniş izni vermediği uçaktan Pakistan’ın kaderini etkileyecek emir, Karaçi’deki askerî birliklere ulaştırılır: Karaçi Hava Limanı’nı kuşatın.
 </font>
 <br/>
 <p>
  <font class="content">
   Emir yerine getirilir ve özel komando birlikleri havaalanını kuşatır. Uçakta Genelkurmay Başkanı olan Müşerref, yere indiğinde artık Pakistan’ın lideridir.Başbakan Navaz Şerif’in Müşerref’i azlettiğini açıklayacağı haberinin yayınlanmasına 10 dk. kala, İslamabad’ın hemen yanıbaşındaki Revalpindi şehrinde bulunan askerî birlikler de harekete geçerek Pakistan devlet televizyonunu kuşatır.
   <br>
    <br>
     Haber bülteninde beklenilenin aksine Müşerref’in azledildiği değil, Navaz Şerif’in Başbakanlık vazifesinden alındığı haberi duyurulur. Kansız bir darbeyle yönetimi ele geçiren General Pervez Müşerref, bundan böyle ülkenin ‘baş yönetici’sidir artık. 20 Haziran 2001 tarihinde yeni cumhurbaşkanı olarak yemin eden Müşerref, çalışmaları askıda olan ulusal meclisi de fesheder. Böylece General Pervez Müşerref, 54 yıllık bağımsızlık tarihinin 27 senesini askerî yönetimle geçiren Pakistan’ın cumhurbaşkanlığı görevini yürütecek dördüncü askeri olur.Pakistan’ı demokrasi rotasından çıkaran bu hadisenin üzerinden tam 3 yıl geçti. Üç yıl içerisinde ‘seçim’ yapılacağını açıklayan Müşerref, şimdi verdiği bu sözü hayata geçiriyor.
     <br>
      <br>
       Pakistan halkı, 10 Ekim’de yapılacak genel seçimlerde sandık başına gidecek ve ülkeyi yönetecek sivil kadroları belirleyecek. Sürekli istikrarın sağlanamadığı bir coğrafyada bulunması, Keşmir meselesinden ötürü sık sık Hindistan ile savaşın eşiğine gelmesi, Afganistan’da daimi bir barış ortamının sağlanamaması, Pakistan’da sancılı bir demokrasi sürecinin yaşanmasına ve iktidarların sivil ile askeri kesim arasında sık sık değişmesine sebep oluyor. 10 Ekim’de yapılacak seçimlerle bu süreç, üç yıllık bir aradan sonra yeniden demokrasi rotasına çevrilecek.
       <br/>
       <br/>
       Anayasa değişiklikleri eleştiriliyor
       <br/>
       <br/>
       Pakistan, Pervez Müşerref’in ifadesiyle demokrasiye giden yolda ilk adımı 30 Nisan 2002’de gerçekleştirilen referandumla attı. Müşerref’in bir 5 yıl daha devlet başkanı olup olmamasının oylandığı referandum, cumhurbaşkanının lehine sonuçlandı. Referandumla güven tazeleyen Müşerref, genel seçimler öncesinde birtakım yasa değişiklikleri yaptı. Ancak, bu değişiklikler muhalifler ve bazı hukukçuların yoğun tepkisiyle karşılaştı. General Pervez Müşerref’in gerçekleştirdiği en önemli yasa değişikliği, devlet başkanına meclisi feshetme yetkisinin yeniden tanınması.
       <br/>
       <br/>
       Eski anayasada, anayasayı değiştirme yetkisi üçte iki çoğunlukla sadece parlamentoya aitti. Bu değişiklikle, cumhurbaşkanının Meclis’i fesih yetkisi yeniden yürürlüğe konulmuş oldu. 12 Ekim’de yürürlüğe girecek olan değişikliklerden bir diğeri de hükümete devletin egemenliği, güvenliği ve bütünlüğü gibi konularda tavsiyelerde bulunacak Ulusal Güvenlik Konseyi’nin kurulması. Türkiye’deki gibi bir işlev üstlenecek olan konsey, demokrasi, yönetim ve eyaletlerarası ahenge dair stratejik konularda da danışmanlık hizmeti verecek.
       <br/>
       <br/>
       Cumhurbaşkanının başkanlık edeceği konseyde, Senato ve Meclis başkanları, başbakan, eyalet yöneticileri ve kuvvet komutanları yer alacak. Müşerref’in anayasada yaptığı değişiklikler uyarınca, meclisteki kadınlar, gayrimüslimler ve teknokrat temsilciler için kontenjanlar ayrılacak. Meclis 332, senato ise 100 sandalyeden oluşacak.Konseyin ordunun ülkenin yönetimindeki rolüne meşrûiyet kazandıracağı yolundaki iddiaları reddeden Müşerref, hükümetin işleyişinde denetimin temin edilmesi gerektiğini savunuyor.
       <br/>
       <br/>
       Müşerref’e göre, 1990’lı yıllarda eyaletler arasında ahenk olmaması, yolsuzluk, çürüme ve cumhurbaşkanı ile başbakan arasındaki çatışma nedeniyle 4 hükümetin görevine peş peşe son verilmesi, böyle bir konseyin kurulması için yeterli sebepler arasında.
       <br/>
       <br/>
       ‘Geride kimin kalacağını göreceğiz’
       <br/>
       <br/>
       Pakistan seçimlerinin ve seçim sonrasının kırılma noktası bu anayasal değişiklerde yatıyor. Ülkedeki siyasi partiler, bu değişiklikleri reddediyor ve 10 Ekim seçimlerinden zaferle çıkmaları durumunda bu yasaları değiştireceklerini iddia ediyor. Anayasal değişikliklerin 12 Ekim’den sonra yürürlüğe gireceğini hatırlatan General Pervez Müşerref ise, ‘yeni hükümetin bu değişikliklerle oynaması halinde, devletle çatışmaya gireceğini’ söyleyerek son noktayı koymuş durumda: O zaman da kimin kalacağını göreceğiz.
       <br/>
       <br/>
       Pervez Müşerref’e karşı en sert tepki Benazir Butto’nun Pakistan Halk Partisi’nden (PPP) geldi. 1998’den beri Londra ve Dubai’de sürgün hayatı yaşayan Benazir Butto, Müşerref’i diktatörlükle suçladı. Konuyla ilgili olarak dergimize demeç veren PPP sözcüsü Ferhatullah Babur ise, Pakistan’ın gerçek demokrasiye kavuşması için partisinin bu anti demokratik yasaları değiştirmeye kararlı olduğunu söyledi. Ferhatullah Babur, Müşerref’in yasaların değiştirilmek istenmesi durumunda ‘kim gidecek kim kalacak, göreceğiz’ sözlerini de ‘Biz artık Pakistan’da kavga istemiyoruz. Fakat bu konudan da geri adım atmayacağız. Gerekirse bedel öderiz’ şeklinde değerlendirdi.
       <br/>
       <br/>
       Seçimlerin, Pakistan’ın demokratik geleceği açısından ne anlam taşıdığı da kamuoyunda tartışılan konular arasında. Kaydı Azam Üniversitesi öğretim üyesi Prof. Aziz Ahmet, seçimlerin demokrasiye giden yolda bir adım sayılabileceğini; ancak demokrasinin tam manasıyla hayata geçirilmesinin biraz daha zaman alacağını söylüyor. Aziz Ahmet’e göre, 10 Ekim sonrası oluşacak mecliste askerin gölgesi bulunacak... Pakistan’da İngilizce yayın yapan Dawn gazetesinde çalışan Mübeşşir Ahmet ise, seçilecek milletvekillerinin Pakistan’ın dış politikası, Keşmir problemi, Afgan sorunu ve ülkenin güvenliğiyle ilgili hayati konularda etkisi olmayacağı görüşünde. Gazeteci Ahmet’e göre, Ulusal Güvenlik Kurulu bu alanları belirleyecek. Mübeşşir Ahmet, meclisin üzerindeymiş havası veren böyle bir kurumun ne kadar demokratik olduğunun da tartışılması gerektiği kanaatinde...
       <br/>
       <br/>
       Seçmen yaşının 21’den 18’e indirildiği seçimlerde, 72 milyon seçmen oy kullanacak. Ziya ül Hak döneminde uygulamaya konan gayrimüslimlerin kendi seçim bölgelerini oluşturup, kendi temsilcilerini seçmeleri, bu kez kaldırıldı. Pakistan’ın aşiret bölgesi diye tanımlanan sınır bölgelerindeki Patan kabilelerinde de ilk kez halkın önüne sandık konulacak. Daha önceki seçimlerde, kabilelerin ileri gelenleri kendi aralarında seçim yapıyor ve meclise gönderecekleri temsilcilerini belirliyorlardı. Pakistan seçimlerinde aktif grupların başında kadınlar geliyor. Seçim kampanyasında en ön safta yer alan kadınlar için mecliste 60 sandalyelik bir kontenjan ayrılmış durumda. Kadınların seçimlere başörtülü ya da başı açık istediği gibi katılabildiği Pakistan’da, seçimle ilgili herhangi bir kılık kıyafet yasaklaması bulunmuyor.Pakistan, seçimlere oldukça sakin bir atmosferde giriyor. Partilerin seçim bürosu olarak kullandığı geleneksel çadırları yan yana kurmaları ve bunun herhangi bir gerginliğe sebep olmaması dikkat çekici. Pakistan Halk Partisi, Butto’ların bölgesi olan Sindh eyaletinde oldukça güçlü. Pakistan’ı kuran parti olan eski başbakanlardan Navaz Şerif’in Müslim Lig Partisi ise Pencap eyaletinde oldukça etkin. Müslim Lig Partisi, bu seçimlere altı ayrı gruba ayrılmış olarak giriyor. Bu altılı içinde, güçlü ve seçimlere iddialı olarak giren iki grup var: Müslim Lig Kaid—ı Azam Grubu (PML—Q) ve Müslim Lig Navaz Grubu (PML—N). Butto’nun Pakistan Halk Partisi (PPP) ile PML—N grubu Müşerref’in partisi olduğunu ileri sürdükleri PML—Q’ya karşı işbirliği yapıyorlar. Pakistan Halk Partisi (PPP) sözcüsü Babür, PPP ve PML—N’den güçlü olan adayın diğer parti tarafından Müşerref’in adayına karşı destekleneceğini söyledi. Seçime birleşerek giren 6 İslami Parti ise, Afganistan operasyonları sonucu oluşan Amerika karşıtı oyları almaya aday görünüyor.
       <br/>
       <br/>
       Müşerref’in partisi değiliz
       <br/>
       <br/>
       Seçimlerin favorilerinden Müslim Lig Kaid—i Azam Grubu (PML—Q), Müslim Lig Partisi’nden kopanlar tarafından kuruldu. Partinin liderliğini Chaudry Şucat yapıyor. Parti Genel Sekreteri Chaudry Azim, Müşerref’in partisi oldukları yönündeki ithamları, ‘Bizi Pervez Müşerref’in desteklediği iddiaları doğru değil, bilâkis biz Müşerref’i destekliyoruz’ şeklinde cevaplıyor. Chaudry Azim, PML—Q için kullanılan Kral’ın Partisi (King Party) ifadesi için de ‘Biz bu ithamları önemsemiyoruz. Pakistan’a istikrar gelmesi ve yeniden kavgalar yaşanmaması için Müşerref’i desteklememiz gerektiğine inanıyoruz’ yorumunu yapıyor.
       <br/>
       <br/>
       Seçim öncesi propaganda döneminde meydanlara ve sokaklara Pakistan Halk Partisi (PPP) damgasını vurdu. Ülkede bir uçtan diğer uca PPP’nin bayrakları ve pankartları göze çarpıyor. Partinin kurucusu Zulfikar Ali Butto’nun herkese ‘ekmek, elbise, ev’ sloganı hâlâ sürdürülüyor ve halktan kabul görüyor. Babasının halkçı kimliğinin aksine daha liberal bir portre çizen Benazir Butto, toprak ve sermaye sahipleriyle iyi ilişkiler kurmanın yollarını arıyor. Arkasına iyi bir rüzgâr almış görünen Pakistan Halk Partisi’nin hızını, partinin doğal lideri durumundaki Benazir Butto’nun seçimlere katılmasının engellenmesi kesti. Butto, ülkenin değişik yerlerinde yaptığı seçimlere katılma başvuruları, mahkemeler tarafından hakkında yolsuzluktan hüküm olduğu gerekçesiyle reddedildi. Ayrıca, Butto’nun eşi Asıf Zerdari’nin hakkında 2 ayrı mahkemede yolsuzluk ve suiistimalden hüküm verilmesi de PPP’ye büyük darbe vurdu.
       <br/>
       <br/>
       İslami Partiler tek çatı altında toplandı
       <br/>
       <br/>
       Aralık 2000 tarihinden beri Suudi Arabistan’da sürgünde bulunan devrik başbakan Navaz Şerif taraftarları, Müslim Lig Partisi’nden ayrılarak Müslim Lig Navaz Grubu (PML—N) çatısı altında bir araya geldiler. Partinin liderliğini Mahdum Emin Fehim yürütüyor. Benazir Butto’nun seçimlere girmesinin yasaklanmasını protesto için Navaz Şerif’in seçimlere girmeyeceğini açıklaması, PML—N’yi ciddi bir güç kaybına uğrattı. Buna rağmen, partinin mecliste büyük bir grupla temsil edilmesi bekleniyor.
       <br/>
       <br/>
       Pakistan’da İslami partiler ilk kez tek bir şemsiye altında toplandı. Muttahida Meclis—i Amal ismi altında birleşen 6 İslami parti yoğun bir propanganda faaliyeti yürütüyor. Cemiyet ül Ulema—i Pakistan lideri Ahmet Şah Nurani önderliğinde birleşen hareket, Gazi Ahmet Hüseyin’in Cemaati İslami Partisi, Fazlul Rahman liderliğindeki Cemaat—i Ulema—i İslam, Samiul Hak liderliğindeki Cemaat—i Ulema—i İslam ve Allame Sacit Negavi liderliğindeki Tarik—ı Caferi Partisi’nden oluşuyor. Sünni ve Şii çatışmasının oldukça sık yaşandığı Pakistan’da, Şia partisi olan Tariki Caferi’nin de ittifakta yer alması önemli bir gelişme olarak değerlendiriliyor. Muttahida Meclis—i Amal’in, meclise girmesine kesin gözüyle bakılıyor.Cemaat—i İslami liderlerinden Prof. Alif ud Din Turabi, İslami partilerin güç birliğinin örnek bir gelişme olduğunu, bunun neticesini meclise girerek alacaklarını dile getirdi. Turabi, birleşik İslami partilerin Pakistan’ın İslami rotadan çıkarılma çalışmalarına izin vermeyeceğini söyledi. Cemaat—i İslami lideri Gazi Hüseyin Ahmet ise, meclise girmeleri durumunda Amerika Birleşik Devletleri’nin Pakistan’da bulunan üslerinin kapatılması için çalışacaklarını kaydetti. Pakistan’ın en organize hareketi olarak bilinen Cemaat—i İslami Partisi, meydanlara onbinlerce insanı toplamasına rağmen seçimlerde aynı başarıyı gösteremiyor.
       <br/>
       <br/>
       Demokrasi koşusu zaman alacak
       <br/>
       <br/>
       Pakistan seçimlerinde yarışın bu dört büyük parti arasında yaşanacağı belirtiliyor. Peştun milliyetçiliğini öne çıkaran Milli Halk Partisi’nin Peştunların yoğunlukta olduğu Serhat Eyaleti’den, Hindistan Muhacirlerini temsil eden MQM’in Karaçi ve Haydarabad’dan, Belucistan Milliyetçi Hareket Partisi’nin de Belucistan’dan birkaç milletvekiliyle meclise girmeyi başaracağı dile getiriliyor.
       <br/>
       <br/>
       Pakistan’da seçimlerin her türlü tartışmaya rağmen demokrasiye giden yolda büyük bir adım olduğu muhakkak. Partiler, yeniden siyasi arenada yerlerini aldılar. Seçim öncesi propaganda faaliyetlerinde ise tam bir özgürlük atmosferi var. İsteyen istediğini söyleyebiliyor. Hatta ülkenin darbe yapmış lideri Müşerref’e ve politikalarına yönelik sert eleştiriler yapılabiliyor. Pakistan biraz sancılı da olsa 3 yıl aradan sonra yeniden demokrasi yoluna girmiş görünüyor. Fakat bu demokrasi koşusunun biraz da zaman alacağı anlaşılıyor. Seçimlerin, dost ve kardeş ülke Pakistan için güzel yarınlara yeni bir kapı açması tüm Türk halkının dileği.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1941), [web.archive.org (arşiv bağlantısı)](http://web.archive.org/web/20050226152535/http://www.aksiyon.com.tr:80/detay.php?id=1941)
