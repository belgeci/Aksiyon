# Lübnan'da risk Afganistan’dan az

*Harun Çelik 2006.09.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Afganistan’daki görevini tamamlayıp Türkiye'ye dönen Hikmet Çetin, “Lübnan’da görev yapacak Türk askeri provokasyonlara karşı dikkatli olmalı” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126084039im_/http://www.aksiyon.com.tr/resim/614/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Siyaset onu Sosyal Demokrat Halkçı Parti (SHP) ve Cumhuriyet Halk Partisi (CHP) arasında kopan ilişkilerin tamirinde 'Hikmet Abi' formülüyle hafızasına kazıdı. Uzlaşmacı ve birleştirici rol oynaması nedeniyle siyasette hep arabulucu, abi konumunda yer aldı. 18 Şubat 1995'teki solun tarihî bütünleşme kurultayında bu özelliği sayesinde CHP'nin dördüncü başkanı seçilen Hikmet Çetin, 6 aylığına NATO temsilcisi olarak Afganistan'a gitmişti. 'Nasıl alışırım' diye düşünürken, Afganistan görevi 2,5 yıla uzadı. Çetin, görevini tamamlayarak Türkiye'ye döndü. 11 Eylül saldırılarının ardından Afganistan'da başlayan sürece dahil olan NATO'nun Üst Düzey Sivil Temsilciliği görevini başarıyla yürüten Çetin, Türk askerinin de komutası altında kalan bölgeyle irtibatını sürdürüyor.
   <br>
    <br>
     HERKES TEZKEREYE VE TÜRK ASKERİNE SAHİP ÇIKSIN
     <br/>
     <br/>
     Sohbet esnasında Afganistan'ın tanınmış generallerinden biri arıyor. Çetin, gerekli girişimleri yapacağını söyledikten sonra generali rahatlatıyor: "Çocuklarının Çankaya'da kaldıkları eve gidip kendilerini ziyaret edeceğim. Bir ihtiyaçları olursa beni haberdar edin." İkinci bir telefon Kabil'de yapılan bombalı bir saldırıyı haber veriyor. Generalin arayıp yardım istemesi, Afgan Meclis Başkanı'nın 'milyonların kalbini alıp gidiyorsunuz' sözleri, onun Afgan halkı ile kurduğu sıcak ve insani ilişkinin izlerinin öyle kolay kolay silinmeyeceğinin de göstergesi.
     <br/>
     <br/>
     Türkiye Büyük Millet Meclisi'nin (TBMM) Lübnan'a asker gönderme tezkeresini onayladığı süreçte görevini tamamlayan Çetin, Türk askerinin Lübnan'da provokasyonlara karşı dikkatli olması uyarısı yapıyor. Çetin'in bir önemli uyarısı da iç kamuoyuna yönelik: "Parlamentodan tezkere kararı çıkmıştır. Bu noktadan sonra herkes, basını, siyasi partisi, sivil toplumu, kamuoyu hep beraber Türk askerinin bölgedeki başarısı için gayret göstermeli. Burnu bile kanamadan askerin görev yapması için gayret göstermeli. Risk her zaman, her yerde var. Üsteğmen bir kardeşimiz, Ahmet Şevki Evin Afganistan'da görevini tamamladı. Şırnak'ta şehit oldu..."
     <br/>
     <br/>
     Tezkerenin iç kamuoyunda tartışılmasını da yadırgamıyor Çetin. 11 Eylül'ün hemen ardından dünya kamuoyunda, ülkelerin siyasi kararlarında birlik ve beraberlik olduğunu anlatarak, Irak ve Ortadoğu'da son gelişmelerin birlikteliği bozduğunu hatırlatıyor. Son tezkerede, 1 Mart tezkeresine gösterilmeyen sertlikte iç siyasi tartışmaların ve sokak olaylarının olmasını da buna bağlıyor: "Afganistan'a asker gönderilmesi 11 Eylül'ün hemen ardından gerçekleşti. Bu saldırılar sadece Amerika için değil dünya için de büyük bir şoktu. O dönemde dünya birlik beraberlik içinde destek verdi. Böyle bir ortam vardı. Irak'taki gelişmeler, Ortadoğu'daki yeni sorunlar ile ortam değişti. 2001 sonundaki uluslararası destek 2006'da yok. Sadece Türkiye'de değil, dünyanın her yerinde bu böyle."
     <br/>
     <br/>
     Lübnan'a asker göndermenin riskleri nedir, dendiğinde ise Afganistan'ın Lübnan'dan daha riskli olduğuna işaret ediyor. Lübnan ile Afganistan arasında farklar var elbette. Afganistan'da topyekûn bir ülkenin imarı ve barışı tesis görevinin ön planda olduğuna işaret ediyor. Bu yeniden imarın süresi için ise 15-20 yıllık uzun bir zamana ihtiyaç duyulduğunu hatırlatıyor: "Lübnan'daki olay ise bir zaman kazanma hadisesi. Oraya gidecek güçlerin Ortadoğu'daki sorunları çözmek gibi bir görevi ve girişimi yok. Filistin ve İsrail sorunu mutlaka çözülmeli. Ama bu giden güçlerin işi değil. Onlar çözüme zaman kazandırır, çözümünü hızlandırabilir demek daha doğru olur."
     <br/>
     <br/>
     MEŞRUİYET SORUNU YOK, TÜRK ASKERİ BAŞARILI OLUR
     <br/>
     <br/>
     Hem Afganistan hem de Lübnan'da Birleşmiş Milletler (BM) meşruiyetinin olduğunu hatırlatırken ise askerî gücün Afganistan'da yüklendiği misyonun daha ağır ve zor olduğuna vurgu yapıyor. Türk askerinin Afganistan'ın halkından büyük sempati gördüğünü hatırlatan Çetin'e göre Afganlar Türk askerine Müslüman gözüyle bakıyor ve örnek alıyor. Türk askeri Lübnan'da da aynı sempati ile karşılanır mı sorusuna da olumlu cevap veriyor. Ancak  uyarmayı da ihmal etmiyor. Afganistan'ın nüfusunun tamamının Müslüman olmasına karşın, Lübnan'daki etnik köken, mezhep ve kültür çeşitliliğinin göz ardı edilmemesi gerektiğine dikkat çekiyor: "Bölgede Türk askerine sıcak bakılsa da, askerimizi istemeyenler de olacaktır. Mezhep, etnik yapı ve kültürel hayatta büyük farklılıklar var.  Bu yüzden askerimize yönelik provokasyonlar olabilir. Dikkatli olmak lazım."
     <br/>
     <br/>
     Çetin, askerlerimizin halkla ilişkilerde gösterdiği samimiyeti de önemli buluyor: "Diğerleri halkla aralarında büyük duvarlar örüyor. Güven sorunu yaşıyorlar, korkuyorlar. Bizim askerlerimiz ise halkın arasına karışabiliyor. Halkın sorunlarını çözme adına bir şey yapacakları zaman kesinlikle ayrım yapmıyorlar, herkese kapılarını ardına kadar açıyorlar. Askerî doktorlarımızın insanî çabaları herkesin çok takdirini topladı. Yapabilecekleri bir şey olduğunda bunu büyük bir insanî duyarlılık ile yerine getiriyorlar." Çetin'in verdiği bilgiye göre Kabil'deki askeri birliğimize bir diş hekimi bayan askerî personel de katıldı. Erkek doktorlara tedavi olmaktan kaçınan Afgan kadınlar bu bayan doktora tedavi olabilmek için adeta hücum etmiş. Bayan hemşireler de halktan büyük ilgi görmüş.
     <br/>
     <br/>
     Hikmet Çetin, NATO'nun Türkiye'den Afganistan'da Taliban'a karşı muharip güç isteyeceği haberlerini gerçekçi bulmuyor. Süren çatışma ve bombalama hadiselerini ise endişeyle karşılıyor. Türk askerinin sorumluluk alanının Kabil ve çevresi olduğunu, merkez komutanlığını Fransa ve İtalya’nın dönüşümlü yürüttüğünü hatırlatarak, "Türkiye'nin görev yeri belli. Her ülkenin ulusal çekinceleriyle ne yapıp yapmayacağı da belli. Afganistan'ın güneyine gideceksiniz diye bir şey yok. Türkiye, her isteneni yerine getirmek zorunda değildir değerlendirmesinde bulunuyor. Kandahar merkezli Güney Afganistan'da İngiltere, Kanada ve Hollanda askerleri görev yapıyor. Çatışmaların yoğun olarak yaşandığı bölgeye Türk askerinin gitmesi şu an için söz konusu değil. Böyle bir talep olursa, tüm NATO ülkelerine çağrı yapılacağını hatırlatan Çetin, son taleplerin ISAF'ın İngiliz komutanı David Richards'ın istekleri olduğuna değiniyor. NATO Genel Sekreteri Müttefik Komutanı General James Jones'in 26 ülke büyükelçisiyle Afganistan'ı ziyareti sırasında gündeme gelen hava ve kara gücü takviye talepleri çerçevesinde tartışılan konu Türkiye'yi bağlamıyor yani. Türk askerinin güneyde (Taliban'ın örgütlendiği, çatışmaların sürdüğü Kandahar ve 6 vilayette) asker bulundurma, muharip güç gönderme zorunluluğu yok.
     <br/>
     <br/>
     <br/>
     HİKMET ÇETİN: NATO BAŞARILI OLMAK ZORUNDA
     <br/>
     <br/>
     NATO 1990'larda ne yapacak diye konuşulurken, yeni tehditler ortaya çıktı. Terör, bu tehditlerin başında geliyor. Zaten Bosna-Hersek ve Kosova'da NATO'nun gerekliliği daha çok ortaya çıktı. Afganistan NATO'nun kuruluşundan bu yana en önemli görevi. Kendi alanı ve Avrupa dışına ilk kez çıktı NATO. Bu yüzden görevi başarmak zorunda; başka seçeneği yok. Başarısızlık NATO'nun kendisini, misyonunu sorgulaması anlamına gelir. Çünkü iki bloklu dünya yok artık.
     <br/>
     <br/>
     Afgan halkı kadar Türkiye'ye sıcak bakan çok azdır. Peştunlar, Tacikler, Özbekler hepsi sıcak bakıyor Türk insanına ve Türkiye'ye. Kabil'de gezerken korumalarımı bile uzak tuttum. Halkla sohbet edip, çay içtim. Zaten elinizi tuttuğunda anlıyor samimiyetinizi herkes. Dost ve kardeş bir ülkeden; Türkiye'den geldiğimizi, NATO'nun üst düzey temsilcisi olduğumuzu biliyordu herkes. Ben Liceliyim. Lice'de de insanlar damlı kerpiçten evlerde yaşar. Doğduğum, çocukluğumun geçtiği yerler ile Afganistan arasında aslında çok da büyük fark bulunmuyor. Bu yüzden, Kabil'e alışmam çok da zor olmadı. Kendimi çok yabancı bir yerde imiş gibi hissetmedim.
     <br/>
     <br/>
     KABİL'DEN AYRILIRKEN İÇİM ACIDI
     <br/>
     <br/>
     Altı ay nasıl geçer diye düşünürken 2,5 yıl su gibi aktı. Hiçbir endişem olmadı. Ayrılırken içimde burukluk hissettim. İçimi yakan bir yanı var Afganistan'ın. Yoksulluğu, çileleri... Kalbimin yarısını burada bırakıyorum, dedim. Parlamentoyu çok ziyaret ettim. Meclis başkanı Yunus Kanuni fotoğraflarımdan albüm yapmış. El yazısıyla siz kalbinizin yarısını burada bıraktığınızı söylediniz, 25 milyonun da kalbini alıp gittiniz diye yazmış… Alışveriş yapmak istediğimde elimi cebime bile attırmadılar. O yoksul, çileli hallerine rağmen, Türk insanına çok büyük ilgi gösteriyorlar.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25238), [web.archive.org (arşiv bağlantısı)](http://web.archive.org/web/20071126084039/http://www.aksiyon.com.tr:80/detay.php?id=25238)
