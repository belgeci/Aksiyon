# Pakıstan'a istikrar yasak

*Harun Çelik 2002.03.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Keşmir, Afganistan sorunları, yabancılara yönelik eylemler ve son olarak Uluslararası Protestan Kilisesi'nin bombalanması... Akıllara şu soru geliyor: Nükleer güce sahip tek İslam ülkesi olan Pakistan'ın ayakları üzerine doğrulmasını istemeyen güçler mi sahneliyor bu oyunu?
  </font>
 </div>
 <div id="newsText">
  <font class="detail-text">
   Pakistan, son dönemde dünyanın gündeminden düşmeyen bir ülke oldu. 11 Eylül'de Amerika'ya yapılan saldırının ardından gelişen olayların hep göbeğinde oldu Pakistan ve o gün bugündür ülkeye bir türlü huzur gelmiyor.
   <br/>
   <br/>
   Afganistan savaşıyla başlayan ülke içindeki protestoları, Hindistan'la Keşmir konusunda yaşanan nükleer gerilim izledi. Ardından kaçırılan Amerikalı gazeteci Dainel Pearl'le birlikte dünyanın gözü yeniden Pakistan'a çevrildi. Hindistan'da yaşanan HinduMüslüman çatışması ülkede havanın yeniden gerginleşmesine neden olurken, Revalpindi'deki Şii Camii'nin silahla taranması ve 9 kişinin ölmesi yeni çatışmaların tohumunu attı.
   <br/>
   <br/>
   Her şey tam duruldu denildiği bir anda belirsiz bir el Pakistan'ın sakin bir hafta geçirmesine müsaade etmedi. Kimliği belirlenemeyen saldırganlar İslamabad'da bir Protestan kilisesinde ibadet eden insanların üzerine bomba yağdırdı. Sonuç gene kanlı oldu. İkisi Amerikalı, birisi Afgan ve ikisi Pakistanlı olmak üzere 5 kişi öldü. 45 yaralının arasında Kanadalılar, İsviçreliler, Srilankalılar, Avusturyalılar, hatta Etiyopyalı ve İranlılar da bulunuyordu. Birçok ülkeden insan bu saldırıdan yara aldı. Pakistan Adalet Bakanı Halit Ranja'nın dediği gibi saldırı çok profesyonel bir el tarafından planlanmıştı. Ve saldırganlar kilisede yabancı diplomatların olduklarını biliyorlardı.
   <br/>
   <br/>
   Kiliseye yapılan saldırıyı üstlenen herhangi bir örgütün olmaması da ilginç bulunuyor. Saldırganların hiç bir iz bırakmamaları olayın profesyonel eller tarafından organize edildiğini akla getiriyor.
   <br/>
   <br/>
   Kiliseye yapılan saldırı tüm Pakistan'da şiddetli bir tepkiyle karşılandı. Pakistanlı tüm çevreler olayı kınadılar. Olayların şüphelisi gibi gösterilmeye çalışılan İslami partiler de bu olayı kınadıklarını belirten açıklamalar yaptılar.
   <br/>
   <br/>
   Pakistan Devlet Başkanı Müşerref saldırıyı kınadığını dile getirdi. ABD Devlet Başkanı George Bush, Müşerref'i arayarak failleri bulmasını istedi. Daniel Pearl olayında ve benzeri birçok olayda olduğu gibi FBI devreye girdi. Pakistan'da gerçekleşen birçok olayın soruşturmasına FBI'ın direkt katılması artık olağan sayılıyor.
   <br/>
   <br/>
   Sokaktaki insandan, Devlet Başkanı Müşerref'e kadar herkes aynı şeyi dile getiriyor. Pakistan'da birşeyler oluyor, gazeteciler öldürülüyor, kiliseler bombalanıyor. Fakat sonuçta bundan en çok zararı gören yine Pakistan oluyor. Pakistanlılar bu olayların arkasında Pakistan'ın uluslararası arenada zor durumda kalmasını isteyen güçlerin var olduğuna inanıyorlar. Bu, Pakistan'da en yüksek sesle dile getirilen iddia.
   <br/>
   <br/>
   Pakistan'da yaşanan her olayın ardından gözler, Pervez Müşerref'in 13 Ocak'taki konuşmasında yasadışı ilan ettiği 5 gruba yöneliyor. Bunlar Sipahi Sahabe, Ceyşi Muhammed, Leşkeri Tayyibe, Tariki Caferi, Tanzimi Nifazi Şeriati Muhammedi. Pakistan'da yaşanan son olayların bu 5 örgüt tarafından organize edildiğini ileri süren bir lobi var. Bu iddialarına gerekçeleri Müşerref''in liberal, modern çizgisinin bu radikal örgütleri rahatsız etmesi. Bu örgütlerin 5 bin civarında silahlı militanının bulunduğu ve eylemleri bunların yaptığı ileri sürülüyor.
   <br/>
   <br/>
   Pakistan, Amerika ve ülkenin gerçekleri arasında sıkışmış durumda. Amerika Pakistan'dan medreselere el atmasını istiyor. Fakat bu konu hiç de göründüğü kadar kolay değil. Ülkede milyonlarca medrese talebesi var ve her an sokağa dökülebilirler. Olayların ardında bulunduğu iddia edilen İslami çevreler ise karşı bir tez ileri sürüyorlar. Bu olayların Pakistan'a biçilen yeni rollerin hayata geçirilebilmesi için kendilerini suçlayan güçler tarafından planlandığını ileri sürüyorlar.
   <br/>
   <br/>
   Pakistan'ı karıştıran elin kim olduğu üzerinde zihinler yorulurken bir nokta dikkat çekiyor: Pakistan'da bulunan yabancıların çokluğu. Dünyanın birçok ülkesinden insan mülteci olarak Pakistan'da, hatta başkent İslamabad'da yaşıyor. Bunların bir çoğunun farklı niyetlerle burada bulunduğu ileri sürülüyor. Yüzlerce yabancı yardım kuruluşunun ise yardım çalışmaları haricinde faaliyetlerde de bulunduğu düşünülüyor.
   <br/>
   <br/>
   Son yaşanan hadiseler Pakistan'da güvenlik önlemlerinin yeniden gözden geçirilmesi gerektiğini bir kez daha gözler önüne serdi. Bu kadar rahat bir şekilde isteyenin istediği yeri bombalayabilmesi Pakistan kulislerinde eleştiriliyor ve bu konuda hemen gerekli önlemlerin alınması isteniyor. Ama yakın vadede Pakistan'ı huzurlu günler bekliyor gibi görünmüyor.
   <br/>
   <br/>
   Akıllara gelen önemli bir soru da şu: Nükleer güce sahip tek İslam ülkesi olan Pakistan'ın ayakları üzerine doğrulmasını istemeyen güçler mi sahneliyor bu oyunu? 150 milyon nüfusuyla nükleer güce sahip bir Pakistan bazı güç odaklarını korkutuyor. Pakistan'da sahneye konan oyunun yeni perdelerini hep birlikte göreceğiz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-8639-pakistana-istikrar-yasak.html), [web.archive.org (arşiv bağlantısı)](http://web.archive.org/web/20140112111849/http://www.aksiyon.com.tr:80/aksiyon/haber-8639-pakistana-istikrar-yasak.html)
