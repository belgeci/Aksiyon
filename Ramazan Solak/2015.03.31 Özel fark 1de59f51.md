# Özel fark

*Ramazan Solak 2015.03.31*

<div class="pNewsDetailMainContent" itemprop="articleBody">
 <p>
  Elektrik dağıtım şebekesi, daha iyi ve kaliteli hizmet versin diye özelleştirildi. Mart 2013’ten bu yana şehir içi elektrik dağıtımı artık özel şirketler tarafından yapılıyor. Ama o günden bu yana geçen 2 kışta yaşanan kesintiler, beklenen iyi ve kaliteli hizmet hayallerini suya düşürdü. Kesintilerin, genelde kablo kopması ve alt yapı bozukluğu gibi şebeke arızalarından kaynaklandığı açıklandı. Ama zaten alt yapının yenilenmesi özelleştirmelerin en büyük gayelerinden birisiydi. Ama demek ki şirketler iki yıldır sadece tahsilat yapmakla uğraşmış.
 </p>
 <p>
  Bu tezi, Tüketici Birliği Federasyonu (TBF)’nun açıkladığı veriler de destekliyor. TBF’nin açıklamasına göre 11 Mart-20 Mart 2015 tarihleri arasındaki elektrik kesintileri süresi önceki döneme göre yüzde 14,2 oranında arttı. Federasyon bu endeksi hesaplamaya elektrik kesintileri ile ilgili şikâyetler anormal artış gösterince karar vermiş ve ‘elektrik enerjisi hizmetinin sunumundaki artan kalitesizlik ve istikrarsızlığa dikkat çekmek’ amacıyla 1 Mart 2015 tarihinden itibaren ‘Elektrik Kesinti Endeksi (EKE)’ni hesaplamaya başlamış.
 </p>
 <p>
  21.12.2012 tarihli Elektrik Dağıtımı ve Perakende Satışına İlişkin Hizmet Kalitesi Yönetmeliği’nin 3/e. maddesi ve 24.01.2015 tarihli Abonelik Sözleşmeleri Yönetmeliği’nin 9. maddesi gereğince, elektrik dağıtım firmaları tarafından yapılması planlanan kesintilerin en az 48 saat öncesinden nihai tüketicilere duyurulması gerekiyor. Söz konusu endeks de elektrik dağıtım firmalarının ‘planlı kesintiler’ olarak kamuoyuna duyurduğu bilgiler her gün taranarak, ayrıca Tüketici Birliği Federasyonu (TBF) üyesi örgütlerden gelen bilgiler değerlendirilerek 10 günlük ara raporlar olarak hazırlanıyor.
 </p>
 <p>
  Elektrik Kesinti Endeksi’ne göre 11-20 Mart 2015 döneminde, ülke genelinde 15 bin 974 saat elektrik kesintisi gerçekleşti. Kesinti süresi, bir önceki dönem olan 1-10 Mart 2015’e (yani 10 gün öncesine) göre yüzde 14,2 oranında arttı. En fazla kesinti yapan 3 dağıtım firması şöyle sıralandı: * 3 bin 125,5 saat ile Meram Elektrik Dağıtım (Kırşehir, Nevşehir, Niğde, Aksaray, Konya ve Karaman’ı kapsayan MEDAŞ). * Bin 897 saat ile Yeşilırmak Elektrik Dağıtım (Samsun, Amasya, Çorum, Ordu, Sinop’u kapsayan YEDAŞ). *Bin 794,5 saat ile Aydem Elektrik Perakende Satış (Denizli, Aydın, Muğla’yı kapsayan AYDEM EDAŞ).
 </p>
 <p>
  Söz konusu dönemde elektrikleri en fazla kesilen iller de şunlar oldu: * Bin 703 saat ile Konya birinci, * Bin 438 saat ile İzmir ikinci, * Bin 104 saat ile İstanbul (Avrupa) üçüncü.
  <br>
   Bir de şöyle bir özel durum var; elektriklerin kesilmesi artık insanları sadece karanlıkta bırakmakla kalmıyor. Kombinin yanması için de elektriğe ihtiyaç var.
  </br>
 </p>
</div>


Kaynak: [www.aksiyon.com.tr](http://www.aksiyon.com.tr/ekonomi/ozel-fark_550357), [web.archive.org (arşiv bağlantısı)](http://web.archive.org/web/20150706094309/http://www.aksiyon.com.tr/ekonomi/ozel-fark_550357)
