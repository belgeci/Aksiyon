# Bankalara vurmak

*Ramazan Solak 2015.04.14*

<div class="pNewsDetailMainContent" itemprop="articleBody">
 <p>
  Son bir yılda bankacılık sistemine zarar verecek pek çok gelişme yaşandı. Bank Asya’nın başına gelenler malum. Başta dönemin başbakanı, sonra onun danışmanının ısrarlı ‘batık’ vurgusu, yandaş medyada yer alan asılsız haberler, ardından Bankacılık Kanunu’nun 18’e 5 maddesi gerekçe gösterilerek BDDK maharetiyle yönetiminin TMSF’ye devri. Sonra İş Bankası’ndaki CHP hisselerinin gündeme getirilmesi. Bu arada bir çok bankanın durumunun hiç iyi olmadığı şayiaları. Daha sonra bazı yabancı bankaların Türkiye’den çekilmesi...
 </p>
 <p>
  Bu konuda yapılanların yanlışlığı ile ilgili muhalif itirazlara ilk defa iktidardan da destek anlamına gelebilecek bir açıklama geldi. Maliye Bakanı Mehmet Şimşek, Mali Suçları Araştırma Kurulu (MASAK) ve Türkiye Bankalar Birliği’nin (TBB) düzenlediği çalıştayda yaptığı konuşmada, bankaların ekonomide önemli bir yeri olduğunu belirterek, “Son dönemde bankalara vurmak, bankaları hırpalamak moda. Bu, son derece yanlış. Bankacılık sistemi olmadan, sistem sağlıklı çalışmadan bizim ekonomide kalıcı bir başarı elde etmemiz mümkün değil. Onun için bizim bütün alanlarda hassasiyetleri gözeterek, sektör ile birlikte çalışarak sistemin sağlıklı yapısını sürdürmemiz gerekiyor.” ifadelerini kullandı.
 </p>
 <p>
  Sayın bakan bu sözlerle bir yere mesaj mı vermek istedi ya da kime gönderme yaptı, bilinmez. Ama söyledikleri gerçekten çok doğru. Umarım muhatapları kulak verir. Bu arada not etmekte fayda var; Bank Asya, 152 ortağının Bankacılık Düzenleme ve Denetleme Kurumu’nun (BDDK) talep ettiği bilgileri gönderdiğini açıkladı.
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/bankalara-vurmak_550560), [web.archive.org (arşiv bağlantısı)](http://web.archive.org/web/20150801063504/http://www.aksiyon.com.tr/eko-pano/bankalara-vurmak_550560)
