# VERGİ, ALGI

*Ramazan Solak 2014.05.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Maliye Bakanlığı, Gelir Vergisi rekortmenlerini açıkladı. Haliyle gözler listede hemen cari açık kahramanı İranlı işadamı Reza Zarrab’ı (Rıza Sarraf) aradı ama nafile. 25 milyar liralık altın ihraç ettiğini ve bu sayede Türkiye’nin cari açığının yüzde 15’ini finanse ettiğini ileri süren Zarrab’ın adı listede yok.
  </font>
 </div>
 <div id="newsText">
  <font class="detail-text">
   <p dir="LTR">
    25 milyar liralık altın ihraç edecek kadar mahir bir tüccarın, Gelir Vergisi listesinde ilk 100 içinde yer almaması haliyle dikkat çekici. Hemen şu şerhi de koyalım; listede ilk 100’de yer alan 32 kişi adının açıklanmasını istemedi. Saygı duymak lazım. Ama Zarrab da bu isimler içinde mi, bilmiyoruz...
   </p>
   <p dir="LTR">
    Şu ayrıntılar da dikkat çekici; Listede ilk 10’u oluşturan isimlerden 5’i Koç ailesinden. Koç Holding, 2013 yılını 66,2 milyar TL ciro ile kapattı. Holding’in ana ortaklık payları net kârı ise 2,7 milyar TL olarak gerçekleşti. Şimdi ciro üzerinden kabaca bir hesap yapalım. Cironun bir tanımı da ‘iş yerinin kasasına giren toplam para’ şeklinde. Demek, altın ihracatının bedeli olarak Zarrab’ın kasasına giren 25 milyar lirayı ciro olarak ele alabiliriz. Bu hesaba göre 66 milyar TL’den ilk 10’a giren 5 vergi rekortmeni çıktığına göre 25 milyar TL’den dolayı Zarrab’ın listeye en az 2 kere girmiş olması lazım.
   </p>
   <p>
    Yukarıdaki hesap için vergi uzmanları kusuruma bakmasın!
   </p>
   <p>
    _______________________________________________
   </p>
   <p dir="LTR">
    <span>
     <strong>
      Holding ama asgari ücretli kadar kazanmamış!
     </strong>
    </span>
   </p>
   <p dir="LTR">
    Rıza Sarraf ve vergi konusunda, hesap uzmanı olan CHP Genel Başkanı Kemal Kılıçdaroğlu partisinin grup toplantısında bir açıklama yaptı. Zarrab’ın 4 şirketinin vergi öderken, 4’ünün ödemediğini söyledi. Bu noktada asgari ücretliden yıllık 674 lira Gelir Vergisi alındığına dikkat çekelim. Kılıçdaroğlu, "Ama ben güzel bir şey yaptım. Zarrab’ın ortak olduğu şirketleri çıkardım. Diyecekler nerden çıkardın? Çıkardım... Şirketlerin ne kadar vergi beyan ettiğini de çıkardım." diyerek Zarrab’ın şirketlerinin ödeyeceği vergileri şöyle açıkladı:
   </p>
   <p dir="LTR">
   </p>
   <p dir="LTR">
    ___________________________________________
   </p>
   <p dir="LTR">
    <strong>
     <span>
      Para, Gelir mi?
     </span>
    </strong>
   </p>
   <p dir="LTR">
    Maliye Bakanlığı Gelir İdaresi Başkanlığı, 2013 vergilendirme döneminde Türkiye genelinde en çok Gelir Vergisi beyan edenleri açıkladı. Listeye göre Türkiye’nin en zengin 100 isminin ödediği toplam vergi 558 milyon lira. Geçen sene mükellef başına ortalama 16 bin 990 lira matrah beyanında bulunuldu, ortalama 4 bin 509 lira da yıllık Gelir Vergisi tahakkuk ettirildi.
   </p>
   <p dir="LTR">
    İdarenin verdiği bilgiye göre geçen sene 1 milyon 860 bin 818 mükellef yıllık Gelir Vergisi beyannamesi, 1 milyon 232 bin 67 mükellef gayrimenkul sermaye iradına ilişkin yıllık Gelir Vergisi beyannamesi verdi. Toplamda 31,6 milyar TL’nin üzerinde matrah beyan edildi. Bu tutar üzerinden 8,4 milyar TL vergi tahakkuk ettirildi. Aynı dönemde verilen gayrimenkul sermaye iradına ilişkin Gelir Vergisi beyannamelerinde ise 13,9 milyar TL’ye yakın matrah ve bu tutar üzerinden de 3,3 milyar TL Gelir Vergisi tahakkuk ettirildi. Tahakkuk eden Gelir Vergisi yüzde 14,6 oranında arttı. İlk 100’de ise İstanbul’dan 78 mükellef bulunuyor.
   </p>
   <p>
    Gelir Vergisi, şahıs işletmelerinin bir dönemde elde ettikleri kâr üzerinden alınıyor. Ticari, zirai ve serbest meslek kazançları, ücretler ile gayrimenkul sermaye, menkul sermaye, diğer kazanç ve iratlar bu kapsamda değerlendiriliyor. Gelir Vergisi’nde ücretliden alınan ile serbest meslek erbabından istenen tutar hep tartışılır. Biri maaştan kesilir, diğeri beyanname verir. Böyle olunca da anlı şanlı meslek sahipleri, bazen asgari ücretli kadar vergi ödemez.
   </p>
   <p>
    _________________________________________
   </p>
   <p>
    <span>
     <strong>
      Ege'den Orta Batı Afrika'ya ticaret köprüsü kuruldu
     </strong>
    </span>
   </p>
   <p dir="LTR">
    Türkiye’nin en aktif iş dünyası sivil toplum kuruluşlarından biri olan Türkiye İşadamları ve Sanayicileri Konfederasyonu (TUSKON), hakkındaki olumsuz propagandaya rağmen işini yapmaya devam ediyor.
   </p>
   <p dir="LTR">
    TUSKON’un koordinasyonunda, Ege ve Batı Akdeniz Sanayici ve İşadamları Federasyonu’nun (ESİDEF) organize ettiği Türkiye-Orta Batı Afrika Ticaret Köprüsü İzmir’de düzenlendi. Organizasyona; Nijer, Nijerya, Gana ve Burkina Faso’dan 100 firmayı temsilen 250, İzmir ve çevre illerden de 300 iş insanı katıldı. Organizasyona inşaat malzemeleri, mobilya, gıda, tarım, tekstil, kozmetik ve kişisel bakım alanlarında ürün, makine ve ekipmanları alanında faaliyet gösteren firmalar katıldı.
   </p>
   <p dir="LTR">
    _____________________________
   </p>
   <p dir="LTR">
    <strong>
     <span>
      Nisan’da Borsa İstanbul yüz güldürdü
     </span>
    </strong>
   </p>
   <p dir="LTR">
    Nisan ayında en yüksek reel getiriyi Borsa İstanbul (BIST) 100 Endeksi sağladı. Borsanın getirisi, enflasyon ile indirgendiğinde (Tüketici Fiyat Endeksi-TÜFE) yüzde 10,96 oldu. Diğer yandan başta külçe altın (yüzde 7,90) olmak üzere Euro (yüzde 5,38), Amerikan Doları (yüzde 5,31), mevduat faizi (yüzde 0,91) ve Devlet İç Borçlanma Senetleri (yüzde 0,06) yatırımcısına kaybettirdi.
   </p>
   <p dir="LTR">
    BIST 100 Endeksi, üç aylık değerlendirmede de benzer şekilde yüzde 6,96 oranıyla yatırımcısına en yüksek reel getiri sağlayan yatırım aracı oldu. En çok kaybettiren ise yüzde 7,10 ile Amerikan Doları. Altı aylık değerlendirmeye göre en çok kazandıran yüzde 2,68 ile Euro, BIST 100 Endeksi de en çok kaybettireni (yüzde 10,68) oldu. Yıllık değerlendirmede en yüksek reel getiri Euro’da (yüzde 14,87) gerçekleşti. BIST 100 Endeksi de yüzde 21,27 ile en çok kaybettireni.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38550-vergi-algi.html), [web.archive.org (arşiv bağlantısı)](http://web.archive.org/web/20140926110551/http://aksiyon.com.tr/aksiyon/haber-38550-vergi-algi.html)
