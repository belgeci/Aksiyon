# Kurbanlık var mı?

*Ramazan Solak 2015.09.21*

<div class="pNewsDetailMainContent" itemprop="articleBody">
 <p>
  Kurban Bayramı haftasındayız. Bu seneki rakam önümüzdeki aylarda belli olur ama son 3 yılın ortalama değerlerine göre Türkiye’de yılda 840 bin büyükbaş, 2 milyon 300 bin de küçükbaş hayvan kurbanlık olarak kesiliyor. İstatistik Kurumu’nun haziran ayı itibarıyla son açıkladığı resmî rakamlara göre Tür-kiye’nin hayvan varlığı 14,7 milyon büyükbaş, 44 milyon 673 bin de küçükbaş şeklinde. Resmî kayıtlara göre bunların 33 milyon 837 bini koyun, 10 milyon 836 bini de keçi. Bu rakamlara göre ülkedeki hayvan varlığı kurbanlık ihtiyacını fazlasıyla karşılayacak kapasitede. Öte yandan kümes hayvanı sayısı da 303 milyon adet. Bunların 208 milyon 700 bini et tavuğu, 89 milyon 528 bini yumurta tavuğu. Ayrıca 2 milyon 860 bini hindi, 388 bini ördek, 1 milyon 112 bini ise kaz. Bu vesile ile okuyucularımın Kurban Bayramı’nı tebrik ederim. Hayır ve esenliklere vesile olması temennisiyle...
 </p>
</div>


Kaynak: [www.aksiyon.com.tr](http://www.aksiyon.com.tr/ekonomi/kurbanlik-var-mi_552330), [web.archive.org (arşiv bağlantısı)](http://web.archive.org/web/20150929222433/http://www.aksiyon.com.tr/ekonomi/kurbanlik-var-mi_552330)
