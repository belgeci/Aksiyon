# Pierre Cardin'in kışlıkları vitrinde

*Ramazan Solak 2014.09.29*

<div class="pNewsDetailMainContent" itemprop="articleBody">
 <p>
  Önde gelen giyim markalarından Aydınlı Grup, bünyesindeki Pierre Cardin markasının kış koleksiyonunu tanıttı.
 </p>
 <p>
  Markanın yeni sezon reklamlarında millî basketbolcu Hidayet Türkoğlu ile 67. Cannes Film Festivali’nde Altın Palmiye ödülünü kazanan Nuri Bilge Ceylan filmi ‘Kış Uykusu’nun oyuncularından Melisa Sözen oynadı. Aydınlı Grup Genel Müdürü Levent Özkan, “Düne kadar sadece erkek giyimi satan mağazalarımız, bugün erkek ve kadın giyimi beraber satan, özellikle aksesuar grupları ağırlıklı mağazalar hâline dönüyor. Burada cirolarımızı yaklaşık yüzde 30 artırmayı hedefliyoruz.” dedi. Yıllık satışı 250 milyon dolara ulaşan markanın 2015 hedefleri arasında ise 10 yeni mağaza açmak yer alıyor. Aydınlı Grup, 1965’ten beri Türkiye’de hazır giyim sektöründe faaliyet gösteriyor. Yurtiçinde 264, yurtdışında da 130 mağaza ile hizmet veriyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/eko-is/pierre-cardinin-kisliklari-vitrinde_539516), [web.archive.org (arşiv bağlantısı)](http://web.archive.org/web/20150627185831/http://www.aksiyon.com.tr:80/eko-is/pierre-cardinin-kisliklari-vitrinde_539516)
