# Grip olmak ateş pahası!

*Ramazan Solak 2015.04.14*

<div class="pNewsDetailMainContent" itemprop="articleBody">
 <p>
  Küçük kızının ateşi çıkmış ve yüksek seyrediyordu. Belli, mevsim hastalığına yakalanmıştı. Akşam olduğu için aile doktoruna gidemezdi. Büyükşehirde yaşıyorlardı ama ilçelerinde devlet hastanesi yoktu. Mecburen yakındaki özele gitti. Acil bir hayli kalabalıktı. Sıraya yazıldılar, biraz bekledikten sonra isimleri okundu. Doktor, önce çocuğun ateşini ölçtü, sonra boğazına baktı ve ciğerlerini dinledi, “Salgın var, grip olmuş.” dedi. Her ihtimale karşı kan ve idrar tahlili ile ciğer filmi istedi. Yaptırdılar. Sonra doktor reçeteye bir antibiyotik, bir öksürük şurubu, bir ateş düşürücü yazdı. Ardından bir de tavsiyede bulundu: “Birkaç gün okula gitmesin, dinlensin.”
 </p>
 <p>
  Rahatlamıştı ama vezneye gelince bu kez onun içinde bir yangın başladı. Görevli fark ücreti olarak 40 TL, tahliller için 15+15= 30, film için 30 olmak üzere toplam 100 lira istedi. Canı sıkıldı, söylendi ama ödemeyi yaptı. İlaçları almak için eczaneye gitti. Tam hazırlanan poşeti almıştı ki eczacının ilaç farkı parası ile birlikte 30 lira daha istemesine şaşırdı. O da nereden çıkmıştı? Muhatabı kibar bir dille bunun devlet kesintisi (muayene ve ilaç katılım bedeli) olduğunu, kendileriyle bir ilgisi bulunmadığını aktardı. Hatta ekranı gösterdi. Daha önce gittiği hastanenin adı ve aldığı ilaçlar yazıyordu. Ateş basmış bir şekilde arabasına binerken hanımına sıkı sıkı tembihte bulundu: “Aman dikkat edelim, çocuktan bize de bulaşmasın. Çocuğun gribinde 130 lira ödediysek, kim bilir bizimki ne kadara çıkar!”
 </p>
 <p>
  Çalışanlar, devletin sunduğu sağlık hizmetlerinden faydalanmak için hatırı sayılır prim ödemesi yapıyor. Sosyal Güvenlik Kurumu (SGK) verilerine göre 2014 yılı Aralık ayı itibariyle devletin topladığı prim tutarı 133 milyar lirayı buldu. Bu primin yaklaşık 48 milyarını sağlık için kesilen miktar oluşturdu. Ama vatandaş her hastalandığında ister devlet, ister özel hangi hastaneye giderse gitsin ek para ödemek zorunda. Türk Sağlık-Sen’in yaptığı hesaplamaya göre 2014 yılının ilk 10 ayında bu çerçevede ödenen katkı payı 3,1 milyar TL. “Sağlık ücretsizdir deniyor ama 14 farklı kalemden katkı payı kesiliyor.” diyen Sosyal Hizmet Emekçileri Sendikası (SES) Başkanı Gönül Erden”in Bugün gazetesine verdiği şu demeç de oldukça ilgi çekici: “Telefonu kaldırıp randevu aldığınız andan itibaren 4 lira katkı payı kesilmeye başlıyor. İşin kötü yanı bu kesintiler insanların cebinden bir kerede çıkmıyor.”
 </p>
 <p>
  Anlayacağınız hasta olmak bir hayli masraflı. Baksanıza; randevu için açılan telefondan eczaneden ilaç alana kadar işler, her adımda sıcak para ile yürüyor...
 </p>
 <p>
  _______________
 </p>
 <p>
  <strong>
   Alo 182 randevu
  </strong>
 </p>
 <p>
  ücreti: 4 lira  Aile hekimi
  <br>
   muayenesi: 2 lira  Acil serviste
   <br>
    yeşil alan uygulaması: 5 lira  Uzman doktor ücreti: 8 lira
   </br>
  </br>
 </p>
 <p>
  Üniversite hastanesinde uzman doktor ücreti: 15 lira
 </p>
 <p>
  Laboratuvar ve tetkikler için alınan farklar (Kuruma göre farklılık gösteriyor)
 </p>
 <p>
  ____________________________________________________________
 </p>
 <p>
  <strong>
   İlaç yazıldığında yüzde 20 fark alınıyor  Muadil ilaç farkı alınıyor
  </strong>
 </p>
 <p>
  3 kutuya kadar ilaç için 3 lira alınıyor
  <br>
   4 ilaçtan sonra ilaç başına 1 lira fark
  </br>
 </p>
 <p>
  alınıyor  Ameliyat malzemesi için ücret farkı alınıyor  Özel oda farkı alınıyor (50 liradan başlıyor)  10 gün içinde aynı branşta farklı hastaneye gidip muayene olmanın bedeli; ilave 5 lira  Acil serviste ilaç yazdırılması durumunda alınan ücret 5 lira
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/grip-olmak-ates-pahasi_550559), [web.archive.org (arşiv bağlantısı)](http://web.archive.org/web/20150801110754/http://www.aksiyon.com.tr/eko-pano/grip-olmak-ates-pahasi_550559)
