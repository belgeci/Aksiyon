# Gülümsemeyeni işe almıyor

*Ramazan Solak 2014.07.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Rekabet kolay değil. Satışlarını artırmak için yüzlerce alışveriş merkezinde binlerce mağaza çeşit çeşit kampanyalar düzenliyor. Amaç daha fazla müşteri çekmek.
  </font>
 </div>
 <div id="newsText">
  <font class="detail-text">
   <p>
    Ama bu da yeterli olmuyor. Mağazaya giren müşteriyi memnun etmek de önemli, üstelik hiç bir şey almadan eli boş çıksa bile. O yüzden mağaza çalışanlarına çok iş düşüyor. Bazen bir güleryüz, müşteriyi satın almaya ikna edebiliyor.
   </p>
   <p>
    Bu durumun farkında olan işletmeler, çalışanlarına güleryüz eğitimi veriyor. Kitap, kırtasiye ve teknoloji perakendecisi NT’nin bu çerçevede yürüttüğü program oldukça ilgi çekici. Şirket, işe alım süreçlerinde başlattığı ‘gülümseme’ uygulamalarını, çalışanlarına verdiği eğitimlerde sürdürüyor. NT, bu sayede ‘gülümseme’yi kurum kültürü haline getirmeyi amaçlıyor. Bunun için işe girişten itibaren gülümsemenin önemini adaylara belirtmek için mülakatlarda bu konuya önem veriyor ve işe giriş evraklarında ilk sırada ‘gülümseyen fotoğraf’ istiyor. Dosyada böyle bir resim yoksa, adayların işe girişleri kabul edilmiyor.
   </p>
   <p>
    Gülümsemeyi, ‘perakendenin anahtarı’ olarak niteleyen NT İnsan Kaynakları ve Eğitim Müdürü Ahmet Kik, “Gülümseme, perakendecinin müşterisine satacağı ilk şeydir.” dedi. Bu durumun perakende sektöründe ne kadar önemli olduğunun farkında olduklarını aktaran Kik, “Bu yüzden hazırladığımız sıra dışı uygulamalarla çalışanlarımızın güler yüzlü hizmet konusunda bilinçli ve yetkin olmasını istiyoruz. Gülümsemek hayatın her alanında önemli olup özel hayatlarımızdaki sağlıklı ve mutlu ilişkiler için de gereklidir. Çalışanlarımızın gülümsemenin önemini kavrayıp bunu bir davranış haline getirmelerini özel hayatlarındaki mutlulukları için de çokça önemsiyoruz.” dedi. Mutlu bir iş ortamının aynı zamanda çalışanın rahatlamasını ve nefes almasını sağlayacağını da vurguladı.
   </p>
   <p>
    İşte şirketin hayata geçirdiği bazı gülümseten uygulamalar:
   </p>
   <p>
    Personeline güne başladığında hatırlatıcı ‘kısa gülümseyen mesajlar’ gönderiliyor. Örneğin, kasiyer her gün kasasını açtığında kasa ekranında gülümsemenin önemini hatırlatan bir mesajla karşılaşıyor.  Çalışanlara ‘gülümseme’ mesajları veren not defteri, kalem, kitap ayraçları, güler yüz pastaları gibi güler yüzü destekleyici materyaller kullandırılıyor.  Mağaza anahtarlıklarında, Çinlilerin, ‘Gülümsemeyi bilmeyen dükkan açmasın’ sözü yer alıyor.  Kasa anahtarlarına takılan ‘Hoş geldiniz, İyi günler’ sözcükleri ile kasiyerlere ziyaretçileri güler yüzle karşılama ve uğurlamanın önemi hatırlatılıyor.  Mağaza çalışanları ile haftada bir gülümsemenin önemini anlatan e-hap (kısa / e-eğitim) ve karikatürlerle desteklenen mesajlar paylaşılıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-39081-gulumsemeyeni-ise-almiyor.html), [web.archive.org (arşiv bağlantısı)](http://web.archive.org/web/20140803213554/http://www.aksiyon.com.tr:80/aksiyon/haber-39081-gulumsemeyeni-ise-almiyor.html)
