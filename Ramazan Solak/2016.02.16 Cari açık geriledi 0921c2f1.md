# Cari açık geriledi

*Ramazan Solak 2016.02.16*

<div class="pNewsDetailMainContent ctx_content" itemprop="articleBody">
 <p>
  Bir ülkede, yurtiçinde yapılan üretimden fazlası harcanıyorsa cari açık veriliyor demektir. Yapılan bu harcamanın bir şekilde karşılanması gerekir ki, bu da diğer ülkelerden borçlanarak halledilir. Türkiye, yıllardan beri cari açık veren bir ülke. Ancak geçen yıl verdiği açık önceki yıla göre azaldı. Merkez Bankası’nın açıkladığı son veriye göre cari açık, bir önceki yılın aralık ayına göre 1,6 milyar dolar azalarak 5 milyar dolar olarak gerçekleşti. Dolayısıyla 2015 yılının tamamı itibarıyla cari işlemler açığı 32,2 milyar dolar olarak gerçekleşti. Söz konusu gerilemede ham petrol fiyatlarındaki düşüş dolayısıyla gerileyen enerji maliyeti etkili oldu. Bu arada yurtdışından sağlanan kredilerle ilgili olarak, bankacılık sektörü 164 milyon dolar, Genel Hükümet de 461 milyon dolar net geri ödemede bulundu. Diğer sektörler ise 353 milyon dolar net kullanım gerçekleştirdi. Bankalar, aralık ayında kısa vadeli kredilerde net geri ödeyici, uzun vadeli kredilerde net kullanıcı oldu. Merkez Bankası’nın resmî rezervleri 6,6 milyar dolar azaldı.
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/cari-acik-geriledi_553888), [web.archive.org (arşiv bağlantısı)](http://web.archive.org/web/20160217091914/http://www.aksiyon.com.tr/eko-pano/cari-acik-geriledi_553888)
