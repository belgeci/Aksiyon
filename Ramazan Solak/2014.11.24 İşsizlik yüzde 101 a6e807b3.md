# İşsizlik yüzde 10,1

*Ramazan Solak 2014.11.24*

<div class="pNewsDetailMainContent" itemprop="articleBody">
 <p>
  Türkiye genelinde 15 ve daha yukarı yaştakilerde işsiz sayısı 2014 yılı Ağustos döneminde 2 milyon 944 bin kişi oldu. İşsizlik oranı ise yüzde 10,1 seviyesinde gerçekleşti. Oran; erkeklerde yüzde 8,9, kadınlarda ise yüzde 12,7 oldu. Aynı dönemde; tarım dışı işsizlik oranı yüzde 12,3 olarak tahmin edildi. 15-24 yaş grubunu içeren genç işsizlik oranı da hâlâ yüksek: yüzde 18,9. 15-64 yaş grubundaki işsizlik oranı da yüzde 10,3 olarak kayıtlara geçti.
  <br/>
  Ağustos 2014 döneminde 15 ve daha yukarı yaştaki istihdam edilenlerin sayısı, 26 milyon 313 bin kişi olurken, istihdam oranı yüzde 46,1 oldu. Erkeklerde istihdam oranı yüzde 65,7 iken, bu oran kadınlarda yüzde 27’de kaldı. Çalışanların 5 milyon 815 bini tarımda, 20 milyon 498 bini de tarım dışı sektörlerde istihdam edildi. İşgücü nüfusu 29 milyon 257 bin kişi, işgücüne katılma oranı yüzde 51,2 olarak tespit edildi. Maliye Bakanlığı tarafından derlenen verilere göre toplam kamu istihdamı da 2013 yılının aynı dönemine göre yüzde 3,7 artarak 3 milyon 420 bin kişiye ulaştı.
 </p>
</div>


Kaynak: [www.aksiyon.com.tr](http://www.aksiyon.com.tr:80/eko-pano/issizlik-yuzde-101_540049), [web.archive.org (arşiv bağlantısı)](http://web.archive.org/web/20150113030600/http://www.aksiyon.com.tr:80/eko-pano/issizlik-yuzde-101_540049)
