# Negatif görünüm...

*Ramazan Solak 2014.04.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Uluslararası kredi derecelendirme kuruluşu Moody’s, Türkiye’nin kredi notu görünümünü ‘durağan’dan ‘negatif’e çevirdi. Kredi notları iki aşamadan oluşuyor; görünüm ve not. Her ikisi de üç ana bölümden oluşuyor.
  </font>
 </div>
 <div id="newsText">
  <font class="detail-text">
   <p>
    Görünüm; negatif, durağan ve pozitif. Not da genelde A, B ve C. En iyisi A, en kötüsü C. Görünümün ‘negatif’ olması kötü göstergelerin düzeltilmemesi halinde notun düşeceğine, ‘pozitif’ de iyileştirici adımların atılması ve iyileşmenin devamı halinde notun yükseleceğine işaret ediyor. Yüksek not ve pozitif görünüm, ülkenin borcunu rahatlıkla ödeyebileceğinin göstergesi olarak kabul ediliyor. Bir nevi ülkenin güven katsayısını artırıyor. Ekonomi ‘güven’e dayalı işlediği için notu yüksek olan ülkeler daha çok yabancı sermaye ve yatırımcı çekiyor.
    <p>
     Moody’s, son açıklamasında görünümünü ‘negatif’e çevirdiğini duyurduğu Türkiye’nin kredi notunu ise ‘Baa3’ olarak teyit etti. Yani değiştirmedi. Gerekçesini de; güçlü mali yapısı (borcun milli gelire oranının son yıllarda önemli ölçüde düşüş göstermesi, borcun vade yapısının uzaması ve yabancı para cinsi borçların toplam içindeki payının azalması) ile benzer kredi notuna sahip ülkelere nazaran ekonomisinin büyüklüğü olarak gösterdi. Görünümdeki değişiklikte etkili olan faktörleri de özetle şöyle sıraladı:
     <p>
      * Artan politik belirsizlikler ve azalan global likidite dış finansman tarafında baskı oluşturdu ve bu durum yabancı ve yerli yatırımcıların güvenini olumsuz etkiledi.
      <p>
       * Kısa vadede büyüme görünümü yavaşladı. Siyasi belirsizliklerin büyümeyi destekleyici yapısal reformları azaltabileceği endişesi ile orta-uzun vadede büyümeye ilişkin beklentilerde belirsizlik oluştu. Moody’s, politik belirsizliğin 2015’te yapılacak genel seçimlere kadar devam edebileceğini düşünüyor.
       <p>
        Türkiye’nin zengini çok ama maalesef yurtiçinde sanayinin çarklarının dönmesini, büyümeyi sağlayacak ‘sermaye birikimi’ yok. Bu yüzden yabancı finansmana ihtiyaç var. Hatta bankalar bile tüketiciye kredi kullandırmak için yurtdışından para getiriyor. Ama artık yurtdışından kaynak bulmak eskisi kadar kolay değil. Amerikan Merkez Bankası FED, para musluğunu kısmaya devam ediyor. Dövize ihtiyacı olan ülkeler dolar çekmek için bir nevi faiz yarışında. Yurtiçinde de durum iç açıcı değil. Ekonominin gerçekleri göz ardı adilerek bir yandan Merkez Bankası, BDDK gibi krizin teğet geçmesinde önemli rol oynamış kurumlar üzerindeki siyasi baskı giderek artırılıyor, diğer yandan ‘ötekileştirilen şirketler’e kamu otoritesi maharetiyle tasallut (musallat olma, saldırma, haksızca birinin başına hâkim kesilip rahat bırakmama) ediliyor. Durum böyle, ‘görünüm’ nasıl siz karar verin...
       </p>
       <hr/>
       <p>
        <strong>
         Aman dikkat! Windows XP desteğini durdurdu
        </strong>
        <p>
         Microsoft, 8 Nisan’dan itibaren Windows XP’ye yönelik desteğini durdurdu. Şirket artık, bu işletim sistemiyle ilgili güvenlik güncellemesi yapmayacak. Dolayısıyla Windows XP üzerinden yapılacak çevrimiçi bankacılık işlemleri güvenli olmayacak. Banka bu işletim sistemini kullanmasa bile, Windows XP kullanan bir müşteri bankanın ağına bağlandığı anda bankayı da tehlikeye atabilecek. Bugün hâlâ her 3 bilgisayardan 1’i, Windows XP işletim sistemi üzerinde çalışıyor. Bu noktaya dikkat çeken güvenlik yazılımı sağlayıcısı Trend Micro, bankaları ve finans alanında faaliyet gösteren diğer kuruluşları Windows XP’ye yönelik artması beklenen saldırılar konusunda uyarıyor.
        </p>
        <hr/>
        <p>
         <strong>
          Altın, göz kamaştırıyor
         </strong>
        </p>
        <p>
         <img alt="" height="212" src="http://web.archive.org/web/20140926114013im_/http://medya.aksiyon.com.tr/aksiyon/2014/04/14/eko-pano-3.jpg">
          Finansal yatırım araçları içinde mart ayında en yüksek getiriyi külçe altın sağladı. Külçe altının aylık getirisi enflasyona (TÜFE) göre yüzde 1,81 oldu. TÜFE ile indirgendiğinde aylık getiride, Borsa İstanbul 100 Endeksi ikinci sırada, Euro üçüncü sırada yer aldı. Kaybettirenler listesinde ise ilk sırada Amerikan Doları yer aldı. Onu mevduat faizi ve Devlet İç Borçlanma Senetleri (DİBS) izledi.
          <p>
           Külçe altın, üç aylık değerlendirmelerde de yüzde 13,01 ile en çok kazandıran finansal yatırım aracı oldu. En çok kaybettiren ise yüzde 12,11 ile Borsa İstanbul. Altı aylık değerlendirmeye göre ise yüzde 6,34 ile en çok kazandıran Euro oldu. En çok kaybettiren de yüzde 16,28 ile yine Borsa İstanbul. Yıllık değerlendirmede de en yüksek reel getiriyi yüzde 20,57 ile Euro sağladı. En çok kaybettiren de yüzde 27,97 ile Borsa İstanbul.
          </p>
          <hr/>
          <p>
           <strong>
            Satılan mal azaldı ama ciro aynı!
           </strong>
          </p>
          <p>
           Perakende sektöründe şubat ayında satış hacmi ocağa göre yüzde 1,6 azaldı. Ama bu durum ciroya olumsuz yansımadı. Sektörün cirosunun hacimdeki gerilemeye karşılık aynı kalması dikkat çekti.
           <p>
            Şubata ait Satış Hacim Endeksi, perakendenin yıl başından bu yana yavaşladığını ancak geçen seneye nazaran artmaya devam ettiğini gösteriyor. Resmî verilere göre perakende satış hacmi şubatta, ocağa göre azaldı (yüzde 1,6). Ama buna rağmen ciro aynı kaldı. Alt kalemlere bakıldığında; gıda, içecek ve tütün satışları arttı (yüzde 0,5). Otomotiv yakıtı hariç gıda dışı satışlar (yüzde 2,9) ve otomotiv yakıtı satışları azaldı (yüzde 1).  Sektörün satış hacmi ise geçen sene şubata göre arttı (yüzde 7). Bir yıl öncesine göre; gıda, içecek ve tütün satışları (yüzde 7,8), otomotiv yakıtı hariç gıda dışı satışlar (yüzde 7) ve otomotiv yakıtı satışları arttı (yüzde 5,8).  Bu arada perakende cirosu bir önceki yılın aynı ayına göre yüzde 13,4 arttı.
           </p>
           <hr/>
           <p>
            <strong>
             Faizin iki tarafı
            </strong>
           </p>
           <p>
            <img alt="" height="254" src="http://web.archive.org/web/20140926114013im_/http://medya.aksiyon.com.tr/aksiyon/2014/04/14/eko-pano-5.jpg"/>
            Merkez Bankası Başkanı Erdem Başçı, Başbakan Recep Tayyip Erdoğan’ın ‘olağanüstü toplanarak faiz indirimi yapılması’ yönündeki açıklamalarına temkinli yaklaştı. Kayseri’de para politikaları konulu bir konferans veren Başçı, faiz indirimiyle ilgili olarak net bir şey söylemedi. Ama 2002 sonrası yaşananları örnek gösterdi ve imkân oldukça faizin indirildiğini ve iyi noktaya getirildiğini, enflasyonun da böylece düştüğünü vurguladı. Ancak kapıyı da aralık bıraktı ve “Bu önümüzdeki aylarda doğru olur. Ne kadar erken olur zamanlaması bunu kurul taşıyacak.” dedi. Bununla birlikte ‘çok büyük faiz indirimi’ beklenmemesini istedi, ‘ölçülü’ adımlarla gidilmesi gerektiğini belirtti. Bu arada Türkiye ve dünyadaki gelişmeleri izlemenin daha iyi olacağını da ekledi. İktidar faizlerden duyduğu rahatsızlığı her fırsatta dile getiriyor. Paranın patronu Merkez Bankası’nın duruşunu da başkanı böyle açıklıyor. Görünen o ki; bu tartışma kolay kolay bitmeyecek.
           </p>
           <hr/>
           <p>
            <strong>
             28 milyon finansal siber saldırının çoğu Türkiye’de!
            </strong>
            <p>
             2013 yılında kötü amaçlı finansal yazılımların kullanıldığı siber saldırıların sayısı bir önceki yıla göre yüzde 27,6 artışla 28,4 milyona yükseldi. Türkiye, suç oranının en yüksek olduğu ülkeler arasında yer alıyor. Kaspersky Lab tarafından yürütülen ‘2013 Finansal Siber Tehditler’ çalışmasına göre siber suçluların, kişisel çevrimiçi hesaplara erişimi giderek artıyor. Finansal bilgileri ele geçirmek için tasarlanan programların başında, bankacılık trojanları, tuş kaydediciler ve biri Bitcoin cüzdanlarından hırsızlık yapan diğeri ise dijital para (cryptocurrency) oluşturmak için yazılım indiren iki kötü amaçlı yazılım geliyor.
            </p>
            <hr/>
            <p>
             <strong>
              Kullanılmayan banka hesaplarından para kesiliyor mu?
             </strong>
             <p>
              Bankalar Birliği’nin 1 Eylül 2013’te yaptığı düzenlemeye göre 180 gün süreyle hareket görmeyen kredi kartları, vadesiz mevduat hesapları ve diğer bankacılık ürünleri hareketsiz hesap olarak tanımlanıyor. Bankalar, müşterilerine bilgi verilmeksizin bu türlü hesaplardan ücret alamıyor. Şu sıralar bazı bankalar bu durumdaki müşterilerine bilgi gönderiyor. Birlik, bunun ‘hareket görmeyen hesaplardan ücret alınacağını değil, bu hesapların kapatılması halinde ücret alınmayacağı hususunda müşterilere bilgi vermeyi amaçladığını’ vurguluyor. Uygulamaya ilişkin herhangi bir süre kısıtı yok. O yüzden bankalardan alınan bu tür mesajlara dikkat etmek gerekiyor.
             </p>
            </p>
           </p>
          </p>
         </img>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38340-negatif-gorunum.html), [web.archive.org (arşiv bağlantısı)](http://web.archive.org/web/20140926114013/http://aksiyon.com.tr/aksiyon/haber-38340-negatif-gorunum.html)
