# Müteahhitliğin tanımı, inşaatın yasası yok

*Ramazan Solak 2015.08.04*

<div class="pNewsDetailMainContent" itemprop="articleBody">
 <p>
  İnşaat, ülkemizin lokomotif sektörlerinin başında geliyor. 200 civarında alt sektöre katkı verirken, doğrudan ve dolaylı olarak 5 milyona yakın kişiye istihdam sağlıyor. Sektöre girdi sağlayan bütün unsurlarla birlikte GSYH’dan aldığı payın yüzde 30’a yaklaştığı hesap ediliyor.
 </p>
 <p>
  Türkiye’de 217,7 milyon metrekare alanda inşaat devam ediyor. Bunun 122,4 milyon metrekaresi (yüzde 56,2) konut. 58,7 milyon metrekaresi  (yüzde 27) konut haricindekiler. 36,6 milyon metrekaresi (yüzde 16,8) ortak kullanım alanı. Bu yatırımların rakamsal karşılığı TÜİK verilerine göre 180 milyar TL’ye denk geliyor. 2014’te konut satışları yüzde 0,7 arttı ve 1,1 milyon olarak gerçekleşti. Mevcut konut stoku 24 milyon civarında. 250 bin civarında satılamayan konut stoku var, bir de kentsel dönüşüm kapsamında acilen yenilenmesi gereken yaklaşık 6,5 milyon konut.
  <br/>
  Ekonomi Gazetecileri Derneği (EGD) ile 30 yıldır inşaat sektöründe faaliyet gösteren ANBA Yayın Grubu ve  işbirliği ile oluşturulan ‘İnşaat Platformu’ toplantısında masaya yatırılan sektör ile ilgili çarpıcı bilgiler ortaya çıktı. Mesela; Türkiye’de 2023 yılına kadar planlanan altyapı yatırımları 100 milyar dolar; enerji projeleri 100 milyar dolar; ulaşım yatırımları 350 milyar dolar; konut -kentsel dönüşüm 400 milyar dolar; ticari-eğitim-kültür-sağlık yatırımları 350 milyar dolar civarında.
 </p>
 <p>
  Bu verileri paylaşan ANBA Yayın Grubu Genel Yayın Yönetmeni Mahmut Kılınç’ın dikkat çektiği bir başka nokta daha var; inşaat sektörünün yapısal sorunları. Neler mi? Örneğin bütün yapıları inşa eden müteahhitliğin tanımı, tarifi ve yasası yok. 80 milyon nüfuslu Almanya 2 bin 700 inşaat müteahhidine sahip. Resmi verilere göre aynı nüfusa sahip Türkiye’de 305 bin kamu müteahhidi bulunuyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/ekonomi/muteahhitligin-tanimi-insaatin-yasasi-yok_551835), [web.archive.org (arşiv bağlantısı)](http://web.archive.org/web/20150831073845/http://www.aksiyon.com.tr:80/ekonomi/muteahhitligin-tanimi-insaatin-yasasi-yok_551835)
