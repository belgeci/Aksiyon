# 1 Tır domates = 10 cep telefonu

*Ramazan Solak 2015.08.18*

<div class="pNewsDetailMainContent ctx_content" itemprop="articleBody">
 <p>
  Dünya ekonomisi baş döndürücü bir değişim içinde. Yüksek teknolojili ürünler tasarlayan ve üretebilen ülkelerin ekonomileri aldı başını gitti. Güney Koreli Samsung’un tek başına yaptığı ihracat, Türkiye’ninkinden fazla. Nasıl mı? Şöyle; 110 gramlık bir akıllı telefonun ederi 650 dolar. Aynı miktardaki domatesinki ise 1 sent civarında. (1 kilo yani 1000 gram domates 3 lira civarında satılıyor. 1 dolar 2,8 lira. Yuvarlama yapıldığında 1000 gram domates 1 dolar yapıyor. 100 gramı da 1 sent.)
 </p>
 <p>
  Bu hesabı niye yaptık? Türkiye’nin en hızlı büyüyen 100 şirketi açıklandı. Reel sektörün çatı kuruluşlarından Odalar ve Borsalar Birliği (TOBB), TEPAV ve AllWorld Network işbirliğiyle hazırlanan liste, şirketlerin satış gelirlerindeki artış hızına göre belirlendi. ‘Bilgisayar programlama ve danışmanlık’ gibi faaliyet gösteren 7 şirketi de eklersek, en hızlı büyüyen 100 şirketin içinde ‘bilgi hizmet faaliyetleri’ gösteren şirket sayısı 22’ye çıkıyor. İşte bu toplantıda, dünya ekonomisinin ‘kilo-maliyet ve bunların sonucunda elde edilen gelir’ üzerine yoğunlaştığını belirten TOBB Başkanı Rifat Hisarcıklıoğlu, “1 TIR dolusu domatesin 10 cep telefonuna denk geldiği bir zamanda yaşıyoruz. Bu nedenle ülkemiz için katma değeri yüksek ürünler üretip dünyaya ihraç edebilmesi çok önemli.” ifadelerini kullandı. Sayın başkan, bunun için kaç fırın ekmek yemek gerektiğini de söyleseydi keşke. Bir de bu ekmeği kimlerin yemesi gerektiğini...
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/1-tir-domates-10-cep-telefonu_552013), [web.archive.org (arşiv bağlantısı)](http://web.archive.org/web/20151216195133/http://www.aksiyon.com.tr/eko-pano/1-tir-domates-10-cep-telefonu_552013)
