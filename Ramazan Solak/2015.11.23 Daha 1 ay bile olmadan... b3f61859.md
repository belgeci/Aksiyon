# Daha 1 ay bile olmadan...

*Ramazan Solak 2015.11.23*

<div class="pNewsDetailMainContent ctx_content" itemprop="articleBody">
 <p>
  Holdingi bir aya yakın süredir kayyım tarafından yönetilen Akın İpek, bu süre zarfında şirketlerinin değer kaybının 1 milyar dolara ulaştığını söyledi. Koza İpek Holding’e 28 Ekim’de bilirkişi raporu üzerinden Ankara 5. Sulh Ceza Hâkimliği tarafından kayyım atanmıştı. Oysa bilirkişi her ne kadar bu durumu hayra yormasa da raporunda şirketlerde ‘hata olmadığını, mükemmel görüntü çizildiğini’ yazmıştı.
 </p>
 <p>
  Şirketlerinin durumu ile yakından ilgilenmeye devam eden Akın İpek, daha önce olduğu gibi yine savcılara çağrıda bulundu: “Sayın savcılarımız, halka açık şirketlerdeki değer kaybı 1 milyar dolara ulaştı ve büyüyor. Binlerce yerli ve yabancı yatırımcı infial hâlinde, kayyım arkadaşlar ise benim cep telefonumu keserek tasarruf yapmaya çalışıyor. Tamam onu da yapsınlar fakat hiç olmazsa savcılığınız SPK (Sermaye Piyasası Kurumu) onaylı sorumlu bağımsız denetim kurumlarını görevlendirse.” Bununla birlikte altın üretiminin planlı bir şekilde devam ettiğini aktaran İpek, teknik ve mali olarak himmet altınının işlenmesinin imkânsız olduğunu belirterek “Siz de tesislerimize himmet parası girmediğini artık görüyorsunuz.” ifadesini kullandı.
 </p>
 <p>
  Kayyımın şirketteki görevi; belirli işleri görmek veya malvarlığını yönetmek. Akın İpek’in açıklamaları da ortada. Acaba aynı bilirkişi bu şirketleri şimdi inceleyecek olsa idi nasıl bir rapor verirdi?
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/daha-1-ay-bile-olmadan_553054), [web.archive.org (arşiv bağlantısı)](http://web.archive.org/web/20151125161705/http://www.aksiyon.com.tr/eko-pano/daha-1-ay-bile-olmadan_553054)
