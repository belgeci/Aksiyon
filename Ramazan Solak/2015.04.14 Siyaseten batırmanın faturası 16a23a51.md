# Siyaseten batırmanın faturası

*Ramazan Solak 2015.04.14*

<div class="pNewsDetailMainContent" itemprop="articleBody">
 <p>
  Durmuş Yılmaz, eski Merkez Bankası başkanı. Bu makama AK Parti iktidarı tarafından getirildi. Faiz-enflasyon konusunda uzman ve Cumhurbaşkanı Recep Tayyip Erdoğan’ın, Merkez Bankası’na vatan hainliğine varan ithamlarla yüklendiği dönemdeki söylemlerine karşı çıkışıyla dikkat çekti. Yılmaz’ın gündem oluşturan son açıklamalarında Bank Asya ile ilgili uyarılar da vardı. Cihan’a konuşan Yılmaz’ın değerlendirmeleri şöyle:
 </p>
 <p>
  “Bank Asya’nın herhangi bir yanlışı oldu ise bunun belirlenip gerekenin yapılması kamusal otoritenin mutlak görevidir. Ancak ben bu ana değin kamuoyundaki tartışmalardan, Bank Asya’nın yanlışının ne olduğu konusunda açık ve net bilginin otaya konulmadığını görüyorum. Bankanın rasyolarının da son derece güçlü olduğu görülüyor. Yanlış var ise mutlaka üzerine gidilmeli. Ama konuya siyaseten yaklaşılmamalı. Böyle olduğu takdirde sistemin zarar görebileceğini düşünüyorum. Bu konuda bin düşünüp bir kere konuşmak ve bu çerçevede gerekeni yapmak herkesin çıkarınadır. Eğer Bank Asya siyaseten batırılır ise bu sorun Bank Asya hissedarlarının sorunundan ziyade ülke ekonomisinin sorunu olacaktır.”
  <br>
   Gördüğünüz gibi aklın yolu bir. Siyasi bir operasyon ile banka batırmak sisteme zarar verir. Sonrasında faturayı ödemek millete kalır. Sebep olanlara ne mi olur? Öğrenmek için eski örneklere göz atmak yeterli.
  </br>
 </p>
</div>


Kaynak: [www.aksiyon.com.tr](http://www.aksiyon.com.tr/ekonomi/siyaseten-batirmanin-faturasi_550561), [web.archive.org (arşiv bağlantısı)](http://web.archive.org/web/20150708014733/http://www.aksiyon.com.tr/ekonomi/siyaseten-batirmanin-faturasi_550561)
