# Risk

*Ramazan Solak 2015.08.18*

<div class="pNewsDetailMainContent" itemprop="articleBody">
 <p>
  Ülkenin gündemi terör gölgesindeki koalisyon görüşmeleri. Onun sonucu da malum; çıkmaz sokaktan çıkış arayışları. Bu arada iş dünyasının tedirginliği giderek artıyor. Hem siyasi hem ekonomik atmosfer pek istedikleri gibi değil. Bir yanda Amerika’dan gelmesi beklenen faiz haberi, ihracatı düşünce parasının değerini indiren Çin ve bunlara bakarak ateşi yükselen dolar var. Diğer yanda hem üreticilerin (dolar) hem de tüketicilerin (lira) yüklü borçları duruyor.
 </p>
 <p>
  Siyasi gelişmeler ve yaşanan terör olaylarının ticari riski artırdığı bir gerçek. Genç işadamları da böyle düşünüyor. Özellikle tıkanan koalisyon sürecinin ticari riski artırmasından endişe duyan Türkiye Genç İşadamları Derneği (TÜGİAD) Başkanı Rahmi Çuhacı’nın “Seçimden sonra riskin düşmesini bekliyorduk; ancak mevcut tablodaki siyasi belirsizlik ve terör eylemlerinin ticari riski yükselttiğini üzülerek müşahede ediyoruz. Koalisyon görüşmelerindeki tıkanıklık, riski daha da artırabilir.” şeklindeki ifadeleri, bu konudaki düşüncelerini net bir şekilde ortaya koyuyor. Çuhacı’nın şu tespitlerini de not etmekte fayda var:
 </p>
 <p>
  “Son 2 yılda 3 önemli seçim geçiren Türkiye’nin 7 Haziran itibarıyla daha güven dolu bir tabloyla 2013 verilerine geri dönmesini umuyorduk. Ne yazık ki seçimlerden sonra yaşananlar; siyasi belirsizlik ve elbette terör olaylarının tetiklediği güvensiz ortam ticari riski de tırmandırdı. Uzun süredir devam eden koalisyon görüşmeleri de olumsuz sonuçlanarak hayal kırıklığı yarattı. Siyasi aktörlerin işbirliği yapmaması sonucunda ekonomiyi daha fazla riske sokmasından endişeliyiz.”
 </p>
</div>


Kaynak: [www.aksiyon.com.tr](http://www.aksiyon.com.tr:80/ekonomi/risk_552011), [web.archive.org (arşiv bağlantısı)](http://web.archive.org/web/20150831074254/http://www.aksiyon.com.tr:80/ekonomi/risk_552011)
