# Hâlâ temkinli

*Ramazan Solak 2015.06.30*

<div class="pNewsDetailMainContent" itemprop="articleBody">
 <p>
  Merkez Bankası, faiz oranlarını yine sabit tuttu. Bir hafta vadeli repo ihale faiz oranı (politika faizi)  yüzde 7,5’ta kaldı. Banka, aldığı karara gerekçelerini sıralarken, “Sıkı para politikası duruşunun ve alınan makro ihtiyati önlemlerin etkisiyle kredi büyüme hızları makul düzeylerde seyretmektedir. Dış ticaret hadlerindeki olumlu gelişmeler ve tüketici kredilerinin ılımlı seyri cari dengedeki iyileşmeyi desteklemektedir. Dış talep zayıf seyrini korurken iç talep büyümeye ılımlı düzeyde katkı vermektedir.” değerlendirmesinde bulundu. Büyüme konusunda da ‘açıklanan yapısal reformların uygulamaya geçirilmesinin’ önemine dikkat çeken para otoritesi, bu sayede büyüme potansiyelini önemli ölçüde artırabileceğini kaydetti. Enflasyon ile ilgili olarak da “Gıda fiyatlarında beklenen kısmi düzeltmenin katkısıyla kısa vadede enflasyonun düşeceği öngörülmektedir. Bununla birlikte, son dönemde yaşanan döviz kuru hareketleri çekirdek enflasyon eğilimindeki iyileşmeyi geciktirmiştir. Bu çerçevede, küresel piyasalardaki belirsizlikler ile enerji ve gıda fiyatlarındaki oynaklıklar da dikkate alındığında, para politikasındaki temkinli yaklaşımın sürdürülmesi gerekmektedir.” ifadelerini kullandı.
 </p>
</div>


Kaynak: [www.aksiyon.com.tr](http://www.aksiyon.com.tr:80/ekonomi/hala-temkinli_551441), [web.archive.org (arşiv bağlantısı)](http://web.archive.org/web/20150711145247/http://www.aksiyon.com.tr:80/ekonomi/hala-temkinli_551441)
