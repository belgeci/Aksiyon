# Emeklilik hayali

*Ramazan Solak 2015.01.12*

<div class="pNewsDetailMainContent" itemprop="articleBody">
 <p>
  Orta yaşın üzerindeki çalışan pek çok kimsenin dilindedir, emeklilik. Şöyle ayaklarımı uzatarak bir yatsam hayali kurulur genelde. Ama emeklilerin en büyük derdi de aldıkları maaştır. Zam dönemlerinde bir umut bekler ama nafile. Bu sene de öyle oldu. Aralık ayı enflasyon rakamlarının açıklanmasıyla 10 milyon emeklinin alacağı zam ve 2015 maaşları da belli oldu. En düşük emekli maaşı 24 lira artarak 1071 TL’ye ulaşacak. SGK’nın verilerine göre yaklaşık 10,5 milyon emekli var. 6 milyona yakını SSK, 2,5 milyona yakını esnaf ve çiftçi, 1,9 milyona yakını da memur emeklisi. İçlerinde yüksek maaş alanlar da var; 3 bin 240 emeklinin maaşı 5.000 TL’nin üzerinde. 1 milyon 104 bin emekli ile 434 bin dul ve yetim 1.000 TL ile 3.300 TL arasında maaş alıyor. 5 bin 403 emekli ile eş ve babasından maaş alan 376 bin hak sahibinin aylığı ise 1.000 TL’nin altında.
  <br>
   Bir de kıyak emekliler var. 2015’te milletvekillerinin emekli aylığı yüzde 9,5, maaşları yüzde 7 artacak. Emekli aylığı alarak çalışmaya devam eden vekil 23 bin 200 lira maaş alacak. Hâlen görevdeki 536 milletvekilinden yaklaşık 400’ü aynı zamanda emekli aylığı da alıyor. Zaten hayali kurulan emeklilik de bu olsa gerek.
  </br>
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/emeklilik-hayali_541092), [web.archive.org (arşiv bağlantısı)](http://web.archive.org/web/20150724152742/http://www.aksiyon.com.tr/eko-pano/emeklilik-hayali_541092)
