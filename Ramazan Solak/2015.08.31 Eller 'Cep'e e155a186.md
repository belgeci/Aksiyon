# Eller 'Cep'e

*Ramazan Solak 2015.08.31*

<div class="pNewsDetailMainContent" itemprop="articleBody">
 <p>
  Cumhurbaşkanı Erdoğan’ın devreye girmesi ve 4’ü ile vakit kaybedilmemesi tavsiyesi üzerine ‘cep’te interneti hızlandıracak ihale için ara formül bulundu. Bilgi Teknolojileri ve İletişim Kurumu (BTK) bu yüzden ertelemek zorunda kaldığı 4G ihalesini yarım puan artırarak 4,5G şeklinde yaptı. 5 frekansta 20 paket için (toplam 390.4 MHz) yapılan ihalede 18 pakete teklif geldi. Devlet için KDV dahil toplam 3,9 milyar Euro’nun üzerinde bir gelir söz konusu. Ancak sonuçları BTK’nın onaylaması gerekiyor. İhalede verilen tekliflerin frekanslara dağılımı her şirketin az-çok istediğini aldığını gösteriyor. Operatörler, bu hizmeti 1 Nisan 2016’dan itibaren vermeye başlayacak. Lisansların geçerlilik süresi ise 2029 Nisan’ının sonu.
  <br>
   Yeni teknoloji ile cep’ten internet bağlantısı hızlanacak. Müzik ve film indirmeleri çok kısalacak. Ama bunu isteyenlerin önce elini cebine atması gerekecek. 4,5G’yi kullanmak için telefonun 4G destekli olması gerekiyor. Piyasada sadece son 1-2 senede çıkan telefonların çoğunda 4G desteği bulunduğu göz önüne alınırsa elini cebine atacakların sayısı bir hayli kabarık gibi.
  </br>
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/eller-cepe_552107), [web.archive.org (arşiv bağlantısı)](http://web.archive.org/web/20150914170813/http://www.aksiyon.com.tr/eko-pano/eller-cepe_552107)
