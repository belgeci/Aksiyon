# Bir böceğin ömrü nedir?

*Ramazan Solak 2014.06.23*

<div class="pNewsDetailMainContent" itemprop="articleBody">
 <p>
  Böcek deyip geçmemek lazım; Allah her canlıya farklı bir ömür biçmiş. Ses ve görüntüsünden çok hazzetmediğimiz kargalar insan gibi uzun yaşarken, görüntüsüne vurulduğumuz kelebeğin ömrü ise 24 saat.
 </p>
 <p>
  Böceklerin ömrüne gelince; internet ansiklopedisi Vikipedi’de 1 milyondan fazla olan tür sayılarıyla dünyadaki en fazla türe sahip canlılar olarak tanımlanıyor. Hatta güve bile bir böcek türü. Ömürlerine gelince türlü türlü.
  <p>
   Bu böcek işine teknoloji gözlüğü ile baktığımızda, tabiatta olduğu kadar olmasa da farklı işlevleri görmek üzere üretilen çeşitleri var. Telefon hatlarına yerleştirilen (Hardwired) böcek, konuşmaların dinlenmesine imkân sağlarken, radyo vericisi (RF) yoluyla dinleme yakın mesafede iş görüyor. Böceklere SIM kartı yerleştirdiğinizde ise GSM üzerinden çalışır ve dünyanın her yerinden dinlenebilir. Infrared ve lazer böcekler ise uzak mesafeden camlı ortamı dinlemeye yarıyor. Birilerini dinlemek üzere gelişmiş teknolojiden yararlanılarak uzaktan dinleme için üretilmiş cihazlar bu cihazların abajur içerisine yerleştirilmiş olanı da var, adaptör içerisine yerleştirileni de… Hatta modem, anahtarlık, araç navigasyonu, emniyet kemeri tokası, telefon gibi cihazlar içerisine de yerleştirilip internette satışa sunulmuş durumda.
   <p>
    Rusya ve ABD gibi ülkeler Soğuk Savaş döneminden beri bu teknolojiyi geliştire geliştire kullanırken Türkiye efsane olarak dinlemekle yetindi. Ta Başbakan’ın çalışma ofisinde böcek bulunana kadar. Çalışma ofisinde böcek bulununca ‘biz de artık bu teknolojiyi öğrenmeli ve geliştirmeliyiz’ mi denildi, hayır. Öyle denilmiş olsaydı krizi fırsata çevirmiş olurduk. Bunun yerine böceğin kullanıma girdiği tarihi keyfimize göre değiştirmeyen TÜBİTAK’ı değiştirmek ve istediğimizi atayarak, operasyon yapmaktı. Türkiye bir böceğin ömrünün nasıl uzatılabileceğini böylece görmüş oldu. Acaba yeni TÜBİTAK sayesinde böceğin ömrünü uzatanlar, uzattıranlar ne kazandılar? Teknolojik böceğin ömrü uzar da insanınki uzar mı? Ölüm var, ölüm!
    <p>
     Twitter.com/mehmetsakin
    </p>
   </p>
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/teknoloji/bir-bocegin-omru-nedir_538788), [web.archive.org (arşiv bağlantısı)](http://web.archive.org/web/20150707012435/http://www.aksiyon.com.tr:80/teknoloji/bir-bocegin-omru-nedir_538788)
