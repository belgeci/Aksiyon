# e-ticarette sahur bereketi

*Ramazan Solak 2014.07.21*

<div class="pNewsDetailMainContent" itemprop="articleBody">
 <p>
  Malum, Ramazan son yıllarda sıcak aylara denk geliyor. Aynı zamanda tatil zamanına; yani insanların günlerini daha çok alışveriş merkezlerinde geçirmeyi ve alışverişe çıkmayı tercih ettiği bir zaman dilimine.
 </p>
 <p>
  Dolayısıyla sıcak yaz günleri oruç tutanları, bu alışkanlığını değiştirmesine yol açıyor. Ama alışveriş bitiyor mu? Hayır. Genelde iftar sonrasına kayıyor. Bu durum, son yıllarda yıldızı parlayan e-ticarette de böyle. Lakin bu sene durum biraz farklı. Daha çok muhafazakâr giyim tarzını benimsemiş hanımlara hitap eden online moda ve alışveriş sitesi modanisa.com’un verileri, pek çok kimsenin alış veriş yapmak için artık sahuru tercih ettiğini ortaya koyuyor.
 </p>
 <p>
  Online alışveriş sitesinin verilerine göre www.modanisa.com’un satışlarında yüzde 30 artış oldu. Normal dönemde her gün 3 bin kişinin ziyaret ettiği ve 3 bin liranın harcandığı sitede, sahur döneminde 6 bin kişi, 12 bin lira tutarında alışveriş yaptı. Ramazanın başlamasıyla öğlen saatlerinde yapılan alışverişlerin sahur vaktine kaydığını ifade eden şirketin Yönetim Kurulu Başkanı Kerim Türe, “Derler ya ‘sahur bereketi’ diye. Hakikaten bizim sektörümüzde sahur bereketi var.” dedi. Önceden gece yarısından itibaren ziyaretçi sayısı ve satışlarının çok hızlı bir şekilde düştüğünü, Ramazan’da ise ziyaretçi sayılarının saat sabaha karşı 4’e kadar düşmeden devam ettiğini söyledi.
 </p>
 <p>
  Yaklaşık 3 yıl önce kurulan www. modanisa.com 100’ü aşkın kişiyi istihdam ediyor. Bünyesinde 300 yerli markayı bulunduran internet sitesini, yurtiçi ve yurtdışından günde yaklaşık 150 bin kişi ziyaret ediyor. Aylık ziyaretçi sayısı 4,5 milyon kişiyi bulan sitede satışlarının yüzde 40’a yakını yurtdışına yapılıyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/eko-is/e-ticarette-sahur-bereketi_538990), [web.archive.org (arşiv bağlantısı)](http://web.archive.org/web/20150131215315/http://www.aksiyon.com.tr:80/eko-is/e-ticarette-sahur-bereketi_538990)
