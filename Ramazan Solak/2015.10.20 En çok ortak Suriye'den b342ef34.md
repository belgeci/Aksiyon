# En çok ortak Suriye’den

*Ramazan Solak 2015.10.20*

<div class="pNewsDetailMainContent ctx_content" itemprop="articleBody">
 <p>
  Türkiye Odalar ve Borsalar Birliği’nin (TOBB) paylaştığı eylül ayına ait kurulan ve kapanan şirket verilerine göre en çok Suriye ortaklı şirket kuruldu. Birliğin verisine göre Eylül’de kurulan 395 yabancı ortaklı şirketin 144’ünün ortağı Suriyeli. İkinci sırada ise 29 ortak ile Irak geliyor. Almanlar, 25 ortak ile üçüncü sırada. Yılın 9 ayı itibarıyla durum da şöyle; kurulan yabancı ortak sermayeli şirket sayısı 3 bin 533, bu şirketlerin bin 148’i Suriye, 261’i Alman, 215’i Irak ortaklı. Bu arada Eylül ayında kurulan şirket sayısında bir önceki aya göre yüzde 4,80 artış oldu. Kapanan şirket sayısında ise geçen yılın aynı ayına göre yüzde 22,41 azalma görüldü. Yılın ilk 9 ayında kurulan şirket sayısı, 2014 yılının aynı dönemine göre yüzde 15,81 arttı.
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/en-cok-ortak-suriyeden_552641), [web.archive.org (arşiv bağlantısı)](http://web.archive.org/web/20151021130743/http://www.aksiyon.com.tr/eko-pano/en-cok-ortak-suriyeden_552641)
