# Başçı'nın enflasyon ile imtihanı

*Ramazan Solak 2014.07.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Enflasyon verisini aylık olarak Türkiye İstatistik Kurumu (TÜİK) açıklıyor. Bunun için esas alınan sepette 432 madde bulunuyor. Bunların fiyatlarındaki değişimin toplam ortalaması enflasyon oranı olarak açıklanıyor.
  </font>
 </div>
 <div id="newsText">
  <font class="detail-text">
   <p>
    Resmî verilere göre haziranda enflasyon mayısa oranla yüzde 0,31, geçen senenin aralığına oranla yüzde 5,70 ve geçen senenin haziranına oranla yüzde 9,16 arttı. Yıllık veri olarak esas alınan oran sonuncusu yani yüzde 9,16. Haziran ayında endekste kapsanan 432 maddeden; 68 maddenin ortalama fiyatlarında değişim olmazken, 247 maddenin ortalama fiyatlarında artış, 117 maddenin ortalama fiyatlarında ise düşüş gerçekleşti.
   </p>
   <p>
    Enflasyon; kabaca fiyatlardaki sürekli ve hissedilir artışı ifade ediyor. Genellikle talep şişkinliğinden ve maliyet masraflarının kabarmasından meydana geliyor. Bu yüzden talep ve maliyet olarak iki kategoride inceleniyor. Talep enflasyonu; para bolluğundan dolayı daha fazla mal ve hizmet talep edilmesi ve fiyatların artması, maliyet enflasyonu da; üretilen mal ve hizmetlerin maliyetinin sürekli artması olarak özetlenebilir. Maliyetlerin artmasına sebep olan faktörler arasında faizin yüksekliği, toplu sözleşmelerde yapılan zamlar, dolar ve petrol fiyatındaki değişim akla ilk gelenler. İlgili kanun gereği fiyat istikrarını sağlamak da Merkez Bankası’nın görevi.
   </p>
   <p>
    Hâlihazırda fiyatları etkileyen iki ana unsur var: İlki Suriye’deki belirsizlik ve Irak’ta yaşananların dolar ve petrol fiyatı üzerindeki baskısı. Bu üreticiye maliyet artışı, tüketiciye zam olarak yansıyor. Diğeri; mevsim normalleri dışındaki yağışlar ve sıcaklar yüzünden tarım ürünlerindeki kayıp. Mahsul az olunca değeri katlanıyor.
   </p>
   <p>
    <img alt="" height="600" src="http://web.archive.org/web/20140901192626im_/http://medya.aksiyon.com.tr/aksiyon/2014/07/07/bascinin-enf2.jpg"/>
   </p>
   <p>
    Ayrıca bir de para politikası var. Amerika Merkez Bankası dolar musluğunu kısmaya devam ediyor. Buna karşılık Avrupa Merkez Bankası piyasaya Euro vermeye başlıyor. Gözler her iki para otoritesinin faiz konusundaki tavrında. Bu arada Türkiye Cumhuriyet Merkez Bankası, hükümetin baskısının da etkisiyle haziranda enflasyon verisi iyi gelecek diye faiz oranında 75 baz puanlık indirime gitmişti. Ama gelen veri ortada. Buna rağmen Ekonomi Bakanı Nihat Zeybekçi, enflasyonun düşüş trendine girdiğine, temmuzda negatif enflasyon görüleceğine ve yıl sonunda oranın yüzde 7,5’e ineceğine inanıyor. Merkez Bankası’ndan da faiz indirimi konusunda cesur olmasını istedi! Görünen o ki, Başkan Erdem Başçı’yı hayli zor günler bekliyor.
   </p>
   <p>
    ________________________
   </p>
   <p>
    <img alt="" height="291" src="http://web.archive.org/web/20140901192626im_/http://medya.aksiyon.com.tr/aksiyon/2014/07/07/asgari-ucret.jpg"/>
   </p>
   <p>
    <strong>
     Asgari ücret arttı;öğün başına 4 kuruş!
    </strong>
   </p>
   <p>
    Temmuz başı itibarıyla asgari ücret bekâr yetişkin işçilerde 846 liradan 891 liraya, evli ve iki çocuklu işçilerde 886 liradan 931 liraya çıktı. Türkiye Devrimci İşçi Sendikaları Konfederasyonu Araştırma Enstitüsü DİSK-AR’ın, Türkiye İstatistik Kurumu ve Çalışma ve Sosyal Güvenlik Bakanlığı İstatistikleri üzerinden yaptığı hesaplamaya göre; eşi çalışmayan ve iki çocuklu bir asgari ücretli Temmuz 2014 tarihinde elde edeceği geliri ile gıdaya ancak 9 lira ayırabilecek. Asgari ücretlinin üç öğün için kişi başına ayırabildiği tutar 2,25 TL olurken, öğün başına bu tutar sadece 75 kuruş seviyesinde kalıyor. Bu miktar ocak ayında 71 kuruştu. Dolayısıyla 2014 yılı temmuz zammı öğün başına sadece 4 kuruşa denk geliyor. Öte yandan Almanya’da Federal Meclis’te saat başı 8,5 Euro’luk asgari ücret uygulamasına onay çıktı.
   </p>
   <p>
    <strong>
     ____________________________________
    </strong>
   </p>
   <p>
    <strong>
     <img alt="" height="291" src="http://web.archive.org/web/20140901192626im_/http://medya.aksiyon.com.tr/aksiyon/2014/07/07/bir-torba.jpg"/>
    </strong>
   </p>
   <p>
    <strong>
     Bir torba kafa karışıklığı
    </strong>
   </p>
   <p>
    Hükümetin çok farklı konuları içeren yeni bir torba yasa tasarısı teklifi var. Geniş çaplı vergi affı da içeren tasarının Meclis’teki görüşmeleri devam ediyor. Sosyal güvenlikten vergiye, su borcundan otoyollardan kaçak geçişe pek çok alandaki cezaya af söz konusu.
   </p>
   <p>
    Maliye Bakanı Mehmet Şimşek’in verdiği bilgiye göre affa söz konusu toplam vergi tutarı ana para, ceza ve gecikme faiziyle birlikte 67 milyar TL. Bunun 17,6 milyarı Gelir Vergisi, 5,8 milyarı bakaya, 5,85 milyarı Kurumlar Vergisi, yaklaşık 7,5 milyarı Motorlu Taşıtlar Vergisi, 4,7 milyarı Özel Tüketim Vergisi, 23,5 milyarı dâhilde alınan KDV, 7,9 milyarı da diğer vergi alacakları. Ayrıca aftan 8,5 milyon kişi yararlanacak. Bunlardan 6 milyon 195 bin mükellefin borcu bin TL’ye kadar. Bin ila 5 bin liralık borcu olan mükellef sayısı 2 milyon 299 bin. Borcu 5 bin ila 20 bin lira olan mükellef sayısı 967 bin 537, borcu 20 bin ila 50 bin lira olanların sayısı ise 247 bin.
   </p>
   <p>
    Vergi affı konusu ne zaman gündeme gelse tartışılır. Özellikle borcunu zamanında ödeyen mükelleflere büyük bir haksızlık yapıldığı üst perdeden dile getirilir. Söz konusu af gündeme gelince iş dünyasından yine benzer tepkiler geldi. Bakan Şimşek de tasarıyı muhalefete karşı Plan ve Bütçe Komisyonu’nda savunurken, vergi affını olumlu bulmadığını ve prensipte karşı olduğunu söyledi. Bu yüzden vergide uyumun bozulduğunu ve toplumda da adalet duygusunun zarar gördüğünü anlattı. Maliye Bakanı’nın eleştirdiği ve ‘olumlu bulmadığı’ af teklifi AKP’li vekiller tarafından hazırlandı. Şimşek de bu yüzden inanmadığı düzenlemeyi savunurken, “Benim de bu partinin milletvekili olarak sahip çıkmam gerekir.” dedi.
   </p>
   <p>
    _____________
   </p>
   <p>
    <strong>
     Avrupa krizde ama Almanlar zenginlikte rekor kırıyor
    </strong>
   </p>
   <p>
    Avrupa uzun bir süredir krizde ama Alman halkı istikrarlı bir şekilde zenginleşmeye devam ediyor. Alman Merkez Bankası’nın yaptığı istatistiklere göre halkın zenginleşmesi 2013 yılı son çeyreğinde de rekorlar kırmaya devam etti. İstatistiğe göre halkın nakit, hisse senedi, banka yatırımları veya sigorta primleri şeklindeki birikimleri 2012 yılına kıyasla yüzde 1,6 oranında yani 79 milyar Euro arttı. Bu artış ile birlikte Alman halkının toplam birikimi tarihî bir rekora ulaşarak 5,15 trilyon Euro’yu buldu. Bu da Türkiye’nin birikimi: Merkez Bankası’nın verilerine göre bankacılık sektöründeki toplam mevduat 955,2 milyar lira (329 milyar Euro). Almanya’dan 16 kat düşük.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6BCF229DB1D94FFE204E584854502BAA?newsId=38972), [web.archive.org (arşiv bağlantısı)](http://web.archive.org/web/20140901192626/http://www.aksiyon.com.tr:80/aksiyon/newsDetail_getNewsById.action;jsessionid=6BCF229DB1D94FFE204E584854502BAA?newsId=38972)
