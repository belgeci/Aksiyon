# Evlere şenlik!

*Ramazan Solak 2015.02.03*

<div class="pNewsDetailMainContent" itemprop="articleBody">
 <p>
  Hükümet, konut alımı için yeni bir teşvik paketi hazırlıyor. Başbakan Ahmet Davutoğlu, bu hazırlığı şöyle anlattı:
  <br>
   “Bir bankayla anlaşarak, ben konut edinmek üzere bir hesap açmak istiyorum deyip o hesaba para yatırmaya başladığında, bu hesaba yatırılan para 5 yıl tutulup daha sonra kullanıldığında yüzde 15 devlet verecek. 100 bin lira biriktirmişse 15 bin lira da devlet verecek. Dördüncü ve üçüncü yıllar için de kademelendirilmiş bir teşvik uygulaması olacak. Beş yıl için yüzde 15’se, dört yıl için yüzde 12, üç yıl için yüzde 10 gibi kademelendirilmiş şekilde. Bu şimdi takriben ufak oranlarda değişiklik olur. Böylece en az üç yıl o tasarruf teşvik edilmiş olacak. Erken çekimlerde de yüzde 15’ten daha aşağıya inen kademelendirme uygulanacak. Bu devletin konut talebini artırmak suretiyle inşaat sektörüne, konut alımlarında peşinat yükünü hafifletmek suretiyle de yeni evlilere ve daha düşük gelirli kesimlere yaptığı destek olacak.”
  </br>
 </p>
 <p>
  Fakat bu açıklamanın biraz izaha ihtiyacı var. Nasıl mı? Şöyle: Mevcut kanun gereği zaten konut alacaksanız, ederinin yüzde 25’ini hazır etmek durumundasınız. Mesela 200 bin liralık bir ev için 50 bin lira lazım. Yukarıdaki hesaba göre 5 yılda bu 50 binin birikmesi için yılda 10 bin, ayda 834 lira tasarruf etmek lazım. Düşük gelirli denildiğine akla asgari ücret geliyor. O da bu sene için 949 lira. Düşük gelirli hesap açıp bankaya 834 lira yatırırsa elinde 115 lira kalacak. Ücret artışları, enflasyon bir yana 5 yıl boyunca her ay onunla geçinmesi gerekecek. Ama dişini sıktığına değecek; devlet ev almak için 5 yıl sonra biriktirdiği 50 bin lirasına peşinata yardımcı olsun diye 7 bin 500 lira verecek!
 </p>
 <p>
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/evlere-senlik_541209), [web.archive.org (arşiv bağlantısı)](http://web.archive.org/web/20150728114538/http://www.aksiyon.com.tr/eko-pano/evlere-senlik_541209)
