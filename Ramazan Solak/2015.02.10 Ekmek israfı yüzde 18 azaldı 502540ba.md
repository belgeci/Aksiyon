# Ekmek israfı yüzde 18 azaldı

*Ramazan Solak 2015.02.10*

<div class="pNewsDetailMainContent" itemprop="articleBody">
 <p>
  Ocak 2013’te başlatılan ‘Ekmek İsrafını Önleme Kampanyası’ ile bir yıl içerisinde ekmek israfında yaklaşık yüzde 18’lik azalma yaşandı. Böylece günde 1 milyon 50 bin, yılda 384 milyon ekmek israf edilmekten kurtarıldı ve 2 milyar 800 milyon TL’lik tasarruf sağlandı. Bu olumlu gelişmelere rağmen Türkiye’de hâlâ günde 4,9 milyon adet ekmek çöpe atılıyor. İsrafın boyutlarını daha da azaltmanın en etkili yollarından biri ise bilinç artışı ile birlikte paketli ekmek tüketiminin artırılmasından geçiyor. Çünkü Ambalaj Sanayicileri Derneği’nin verilerine göre, ekmeğin uzun süre bayatlamadan saklanmasına imkan tanıyan paketli ekmeklerle israfı yüzde 50’ye varan oranlarda azaltmak mümkün.
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/ekmek-israfi-yuzde-18-azaldi_548999), [web.archive.org (arşiv bağlantısı)](http://web.archive.org/web/20150729095933/http://www.aksiyon.com.tr/eko-pano/ekmek-israfi-yuzde-18-azaldi_548999)
