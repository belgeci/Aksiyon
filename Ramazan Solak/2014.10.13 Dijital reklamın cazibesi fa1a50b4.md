# Dijital reklamın cazibesi

*Ramazan Solak 2014.10.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Önceden radyolarda dinlediğimiz, gazete ve televizyonlarda gördüğümüz reklamlar, gelişen teknoloji ve mobil yatırımlarla cebimize kadar girdi.
  </font>
 </div>
 <div id="newsText">
  <font class="detail-text">
   <p>
    Akıllı telefonlar ve mobil internet sayesinde reklam mecralarında da önemli değişim yaşandı. Artık sosyal ağlar ve video paylaşım siteleri için ayrı reklam filmleri çekilmeye, planlama yapılmaya başladı.
   </p>
   <p>
    Merkezi Amerika’da bulunan, 42 ülkede faaliyet gösteren ve Türkiye’de de 196 üyesi bulunan IAB’nin (Interactive Advertising Bureau) açıkladığı son veriler bu alandaki gelişmeleri göstermesi bakımından çok anlamlı. Açıklamaya göre, dijital reklam yatırımları, 2014’ün ilk 6 aylık döneminde, 2013’ün aynı dönemine göre yüzde 20,1 büyüyerek 650 milyon TL’ye ulaştı. Söz konusu dönemde ‘display reklam yatırımları’ 247 milyon TL oldu. Display yatırımlardaki artış yüzde 14,8 seviyesinde gerçekleşti. Bu  kategorideki en büyük artış yüzde 38,4 ile video reklam yatırımlarında görüldü. Video reklam yatırımları 43 milyon TL oldu. Gösterim ya da tıklama bazlı reklam yatırımları yüzde 10,2 büyüyerek 172 milyon TL’ye ulaştı. Sponsorluk dijital reklam yatırımları ise yüzde 11,4 artarak 19 milyon TL’ye çıktı. Gelir paylaşımlı reklam yatırımları ise yüzde 21,2 büyüme ile 13 milyon TL’ye erişti.
   </p>
   <p>
    6 aylık dönemde en yüksek pay 335 milyon TL’lik yatırımla arama motoru reklamlarının oldu (2013’ün aynı dönemine göre yüzde 25,4 arttı). 2014’ün ilk 6 ayında internet ilan sayfası reklam yatırımları 37 milyon TL’ye ulaşırken; giderek büyüyen e-posta ve oyun içi reklamlar ise 6 aylık dönemde 3’er milyon TL oldu.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-39728-dijital-reklamin-cazibesi.html), [web.archive.org (arşiv bağlantısı)](http://web.archive.org/web/20141023164436/http://www.aksiyon.com.tr:80/aksiyon/haber-39728-dijital-reklamin-cazibesi.html)
