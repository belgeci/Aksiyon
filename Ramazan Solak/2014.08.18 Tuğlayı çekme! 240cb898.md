# Tuğlayı çekme!

*Ramazan Solak 2014.08.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ABD ve Avrupa Birliği, uzun bir süredir enflasyon, büyüme ve işsizlik denklemini kurmak için büyük uğraş veriyor. Dolara karşı hassas olan ülkeler –ki aralarında Türkiye de var– denge pozisyonlarını bu ekonomi devlerinin attığı adımlara göre belirlemeye çalışıyor.
  </font>
 </div>
 <div id="newsText">
  <font class="detail-text">
   <p>
    Ama Türkiye’de, kırılgan beşli olarak da adlandırılan kendisi ile aynı kategorideki diğer ülkelerden farklı şeyler yaşanıyor. İktidarı elinde tutanların hem kendi arasında hem sektör otoriteleri ile ekonomi aktörleri arasında bariz görüş farklılıkları var. Faiz tartışmaları, buna en güzel örnek...
   </p>
   <p>
    Ayrıca iktidar marifetiyle Bank Asya’nın batırılmak istenmesi, 100 bin KOBİ’nin fişlenmesi ve ‘negatif ayrımcılık’ yapılarak ucu kepenk kapatmaya varacak şekilde vergi kıskacına alınması gibi garabet uygulamalar da cabası. Oysa bir bina için tuğla neyse, ekonomi için de şirket odur. Seçerek de yapılsa kırılmak istenen tuğlalardan bütün bina zarar görür. Türkiye İşadamları ve Sanayiciler Konfederasyonu (TUSKON) Başkanı Rızanur Meral de yaptığı açıklamada bu noktaya dikkat çekti ve ekledi: “Dünyada parasal daralmaya bağlı olarak gelişmekte olan ülkelerde büyüme risk altındayken ve ülkemizde makro ekonomik veriler alarm vermeye başlarken siyasi saiklerle şirketlerin seçilerek hedef alınmasının hiçbir rasyonel izahı olamaz.”
   </p>
   <p>
    Başta cumhurbaşkanı seçimi olmak üzere ülke gündemi ile ilgili değerlendirmelerde bulunan TUSKON Başkanı, önümüzdeki sürecin önemli ekonomik riskler içerdiğine işaret ederek, makro-ekonomik verilere dikkat çekti. Bu yüzden Türkiye’nin en kısa zamanda dar ve gergin gündeminden sıyrılıp tüm enerjisini birlik içinde kalkınmaya yönlendirmesi gerektiğini vurguladı. Meral, çok haklı. Resmî verilere göre kamu ve özel sektör şirketlerinin bir yıl içerisinde yurtdışına 240 milyar dolarlık ödeme yapmaları lazım. Önemli olan bu kaynağın ucuza temin edilmesi. Lakin dünyada herkes ekonomisinin üzerine titrerken, Türkiye’de hoyratça bir tutum sergileniyor. Yapılanların siyasi risk algısını artırması muhtemel. Bu yüzden söz konusu borcun yüksek faizle çevrilmesinin zararı yine vatandaşa dokunacak. Bir de yıllık 60 milyar doları bulan cari açık var. Kapanması için Türkiye’ye her ay 5 milyar dolar girmesi lazım. Ancak bu konuda köklü çözüm; katma değeri yüksek sanayi üretimi. Ancak onun millî gelirdeki payı da sürekli düşüyor ve şu anda yüzde 21 seviyelerinde.
   </p>
   <p>
    Bu veriler, TUSKON Başkanı’nın şu çağrısını çok daha anlamlı hâle getiriyor:
   </p>
   <p>
    “Ekonomisi dünya ile entegre ve açık bir ülkeyiz. Mevcut durumumuzu korumak için bile ülkenin bütün kaynaklarını etkili ve verimli bir şekilde kullanmamız icap ediyor. Sanayiye yatırılacak her bir kuruşa ve ihracattan gelecek her bir sente ihtiyacımız var. Bu da ancak iç barışı sağlanmış, yolsuzlukların olmadığı, yapılanların da cezasız kalmadığı, demokratik kurumları güçlü ve hukukun bağımsız ve tarafsız olarak işlediği bir ülkede mümkündür. Gelin; ülkemizin menfaatlerini en azından bundan sonra bütün şahsi ve siyasi menfaatlerin üzerinde ve önünde tutalım.”
   </p>
   <p>
    _______________________________
   </p>
   <p>
    <strong>
     Görmeden hiçbir şeye inanmıyorlar
    </strong>
   </p>
   <p>
    <img alt="" height="291" src="http://web.archive.org/web/20140901191816im_/http://medya.aksiyon.com.tr/aksiyon/2014/08/18/gormeden.jpg">
     Bu cümleyi eski Merkez Bankası Başkanı Durmuş Yılmaz söyledi. Para otoritesine faiz konusunda sürekli baskı kuranlara yönelik bu sitem dolu cümle, Cumhurbaşkanlığı veda resepsiyonunda dile getirildi. Yazar Vahap Munyar’ın aktardığına göre, Yılmaz faiz üzerinde baskı kurmanın yol açtığı sorunların 1994 krizinde görüldüğünü belirtti ve “Merkez Bankası’na sürekli yüklenen bazı isimler var. İçimden hepsinin Merkez Bankası başta olmak üzere ülkemizin makro politikalarını belirleyen ekibinde aktif görev almaları, söylediklerini de hemen yapmaları geçiyor. Makro dengelere hiç aldırmadan faizle istedikleri gibi oynasınlar. 3 ay sonra ekonominin nereye gittiğini görsünler. Madem çok istiyorlar, torba yasalardan birine Merkez Bankası Kanunu ile ilgili istedikleri değişiklikleri koyarlar. Merkez Bankası’na sadece emisyon görevi verirler. Geri kalan politikaları istedikleri gibi yürütürler. Ben de söz konusu kişilerin bunu görmesini istiyorum. Görmeden hiçbir şeye inanmıyorlar çünkü.” dedi.
    </img>
   </p>
   <p>
    1994’te ne mi olmuştu? 1993 ortalarında siyasi otorite kamunun faiz yükünün çok yüksek olduğunu ve kısa dönemde uygulanacak politikaların faiz oranlarını düşürme amacını taşıyacağını açıklamıştı. Bu aşamada ekonomiye likidite enjekte edilmeye başlandı. Ancak yüksek likidite ve düşmesi beklenen faiz oranları döviz talebini hızla artırdı ve Ocak 1994’te dolar kuru 19.000 TL, Merkez Bankası rezervleri 7 milyar dolar iken; Nisan 1994’te kur 38.000 TL’ye çıktı, rezerv 3 milyar dolara düştü. Umalım ki eski Merkez Başkanı’na kulak verirler, yoksa tarihin tekerrür etmesi kaçınılmaz.
   </p>
   <p>
    ____________________________________
   </p>
   <p>
    <strong>
     Protestolu senette ibre kriz yılını gösteriyor
    </strong>
   </p>
   <p>
    Çek ve senet, iş dünyasının önemli ödeme araçlarından. Özellikle küçük ve orta ölçekli işletmeler ile esnaf için büyük öneme sahip. Her ikisi ile ilgili veriler, ekonomik gidişat hakkında önemli ipuçları içeriyor. Merkez Bankası ve Türkiye Bankalar Birliği verilerine göre son dönemde karşılıksız çek ve senet sayılarında önemli bir artış söz konusu. Resmî verilere göre küresel krizin etkisini gösterdiği 2009 yılında Türkiye genelindeki protestolu senet sayısı 1,6 milyon adede, bunların parasal karşılığı da 7,7 milyar liraya ulaşmıştı. 2010 ve 2011’de sırasıyla protestolu senet sayısı önce 1,2 milyon, sonra 918 bine geriledi, parasal karşılığı da sırasıyla 5,7 milyar ve 4,9 milyar liraya indi. Ancak rakamlar 2012’den sonra yine artmaya başladı. 2012’de protestolu senet sayısı yeniden 1 milyonun üzerine çıktı, parasal değeri de 7 milyar liraya tırmandı. 2013 yılının ilk 6 ayında 441 bin 931 adet olan protestolu senet sayısı 2014’ün aynı döneminde 40 bin adet artışla 482 bin 817’ye yükseldi.
   </p>
   <p>
    Ödenmeyen çeklerde de benzer durum söz konusu. 2009’da karşılıksız çek sayısı 1 milyon 651 bin, tutarı 15 milyar 583 milyon lira idi. 2010’da karşılıksız çek sayısı azaldı ve tutarı 8 milyar 476 milyon liraya geriledi. 2012’de ise tutar iki kat artışla 16 milyar 217 milyon liraya sıçradı. 2013’te 14 milyar 119 milyon lira oldu. Geçen senenin ilk 6 ayında 305 bin 571 çek karşılıksız çıkarken, tutar 7 milyar 46 milyon lira idi. Bu yılın ilk 6 ayında ise karşılıksız çek sayısı 246 bine gerilemesine rağmen parasal karşılığı 6 milyar 707 milyon lira oldu.
   </p>
   <p>
    _______________________________
   </p>
   <p>
    <strong>
     Herkesin ilgisi üzerinde ama...
    </strong>
   </p>
   <p>
    <img alt="" height="189" src="http://web.archive.org/web/20140901191816im_/http://medya.aksiyon.com.tr/aksiyon/2014/08/18/bankasya.jpg"/>
   </p>
   <p>
    Hükümet ve hükümete yakın medyanın Bank Asya’ya linç kampanyası sürüyor. Hakkındaki asılsız haberler için 230’dan fazla dava açan banka, buna rağmen aynı hızla karalanmaya devam ediliyor. Öyle ki 2014’ün ilk 6 ayında 51 milyon lira kâr açıklaması bile çarpıtılarak verildi. Ziraat Bankası’nın Bank Asya’yı satın alma girişimlerinin paralel bürokratların oyunu olduğu gibi iddialar gündeme getirildi. İlgili kanunlar açık ama aylardır sürdürülen iftiralara karşı cezai işlem uygulanıp uygulanmadığı meçhul. Bu arada Bank Asya Genel Müdürü Ahmet Beyaz, ikinci çeyrek bilançosu ile ilgili açıklama yaparken, hisse satışı konusunda, “Goldman Sachs’dan aldığımız bilgilere göre diğer ilgilenenler de var. Ziraat’ın ilgisi olduğunu biliyoruz, resmî başvuru henüz gelmedi.” dedi. Öte yandan Ziraat’ın ilgilendiği haberlerinin ardından katılım bankasının Borsa’da tahtası kapatılmıştı. Tahtaların ‘ortaklık yapısındaki belirsizlik giderilene kadar’ devam etmesine karar verilirken, payları bütün endekslerden çıkarıldı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6BCF229DB1D94FFE204E584854502BAA?newsId=39267), [web.archive.org (arşiv bağlantısı)](http://web.archive.org/web/20140901191816/http://www.aksiyon.com.tr:80/aksiyon/newsDetail_getNewsById.action;jsessionid=6BCF229DB1D94FFE204E584854502BAA?newsId=39267)
