# Yalan mıydı?

*Ramazan Solak 2015.03.02*

<div class="pNewsDetailMainContent" itemprop="articleBody">
 <p>
  Türkiye İstatistik Kurumu (TÜİK), ülke ile ilgili her türlü bilginin toplandığı ve açıklandığı devlet dairesi. Açıkladığı rakamlar, memur maaşlarına yapılacak zam ve asgari ücretin hesaplanması gibi vatandaşı yakından ilgilendiren meselelerde de kullanılıyor. Ama bazen iktidarlar, ülkenin durumunu daha iyi göstermek için rakamların makyajlı yayımlanmasını isteyebiliyor ve bürokratları buna mecbur bırakabiliyor. Komşumuz Yunanistan’da böyle bir durum yaşanmıştı. Şimdi benzer bir durumun Türkiye’de yaşandığı iddia ediliyor. İddia sahibi Millet gazetesi. Enflasyonun düşük hesaplandığını öne sürüyor ve bunu TÜİK’in iç yazışmalarında geçtiğini söylediği rakamlara dayandırıyor. İddiaya göre enflasyon yüzde 8,2 değil, yüzde 13 seviyesinde. Gıda, kira, ulaştırma, haberleşme, elektrik ve doğalgaz fiyatlarında açıklanan resmî artışlar gerçeği yansıtmıyor. Örneğin geçen yıl elektrik ve doğalgaza yüzde 9,1 oranında zam geldi. Su faturasındaki artış yüzde 10,7 seviyesinde. Dolayısıyla bu grup içindeki ürünlerin fiyatı ortalama yüzde 9-10 oranında artmış ama TÜİK’e göre oranı yüzde 6,8.
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/yalan-miydi_549189), [web.archive.org (arşiv bağlantısı)](http://web.archive.org/web/20150731021133/http://www.aksiyon.com.tr/eko-pano/yalan-miydi_549189)
