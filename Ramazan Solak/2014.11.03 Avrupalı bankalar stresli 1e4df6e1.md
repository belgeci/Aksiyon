# Avrupalı bankalar stresli

*Ramazan Solak 2014.11.03*

<div class="pNewsDetailMainContent" itemprop="articleBody">
 <p>
  Avrupa Merkez Bankası ECB’nin Euro bölgesindeki en büyük 130 banka için 2013 sonu bilançolarını baz alarak yaptığı değerlendirmenin sonuçları açıklandı.
 </p>
 <p>
  Bu bankaların toplam varlığı 22 trilyon Euro; sistemin toplam aktif büyüklüğünün yüzde 82’sini oluşturuyorlar. İçlerindeki 25 bankanın 25 milyar Euro sermaye açığı tespit edildi. Bunların 12’si 2014 yılında sermayelerini 15 milyar Euro artırarak sermaye açığını kapattı. Geri kalanlar da 9 ay içinde sermaye açığını kapatacak. Bankaların riskli aktif değerlerinde 48 milyar Euro tutarında ayarlama yapılması gerekli. Bunun 37 milyar Euro’su sermaye açığı meydana getiriyor. 25 milyar Euro sermaye açığı ve 37 milyar Euro aktif değer ayarlaması ile toplam açığın 67 milyar Euro olduğu ifade ediliyor. Bankaların raporladığına ilave olarak test sonucunda ilave 136 milyar Euro sorunlu kredi tespit edildi. Dolayısıyla sorunlu kredilerin toplamı 879 milyar Euro’ya çıkıyor. Kötü stres senaryoları bankaların sermayesini 163 milyar Euro azaltıyor. Ortalama çekirdek sermaye yeterlik oranını da yüzde 12,4’ten yüzde 8,3’e düşürüyor.
 </p>
 <p>
  Avrupa bankalarının verdiği resim pek iç açıcı değil. Rakamlar, içinde bulundukları stresli ortamı net bir şekilde ortaya koyuyor. Onların bunalıma girmesi Türkiye’yi nasıl etkiler acaba? Bir de; böyle bir ortamda Bank Asya’ya yapılanlar ateşe körükle gitmek değil mi?
 </p>
</div>


Kaynak: [www.aksiyon.com.tr](http://www.aksiyon.com.tr:80/ekonomi/avrupali-bankalar-stresli_539788), [web.archive.org (arşiv bağlantısı)](http://web.archive.org/web/20141217084836/http://www.aksiyon.com.tr:80/ekonomi/avrupali-bankalar-stresli_539788)
