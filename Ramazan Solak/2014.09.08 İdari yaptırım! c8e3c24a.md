# İdari yaptırım!

*Ramazan Solak 2014.09.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye, bankacılıkta kanun ve kuralların hiçe sayıldığı dönemleri gördü, yaşadı. Ekonomik olarak faturasını ödemeye de devam ediyor. Alınan derslerle sektörleri gözetleyici-denetleyici otoriteler kuruldu.
  </font>
 </div>
 <div id="newsText">
  <font class="detail-text">
   <p>
    Tarafsız, bağımsız olarak çalışsınlar, karar alırken siyasi baskı altında kalmasınlar diye önemli hukuki zırhlar verildi. Onlardan beklenen, sektörün selameti için çalışmaları.
   </p>
   <p>
    Bank Asya’nın yaklaşık 9 aydır yaşadıkları ortada. Kendisine, ortaklarına, müşterilerine ve yatırımcılarına ait ticari ve bankacılık sırları, Bankacılık Kanunu ve Sermaye Piyasası Kanunu’nun emredici hükümleri hiçe sayılarak açıkça haber ve paylaşım malzemesi hâline getiriliyor. Yazılı, görsel ve sosyal medya aracılığıyla fütursuzca suç işleniyor. Ama idari olarak yaptırım uygulaması gereken ilgili otoritelerden ses yok. Acaba, Bank Asya yerine bir başka mağdur olsaydı, yine aynı mı davranırlardı?
   </p>
   <p>
    Bank Asya ile ilgili dile getirilen son iddia; sektör otoritesi BDDK’nın katılım bankasını 70. madde kapsamına aldığı yönünde. Haber üst kurulun ‘bir yetkilisi’ne dayandırılıyor. Söz konusu madde, banka yönetiminin değiştirilmesinden faaliyetlerinin kısıtlanmasına kadar bir dizi tedbiri içeriyor. Durum böyle olsa bile ‘gizli’ kalması gereken bu bilgiyi açıklamak da suç. Galiba üst kurul yöneticilerinin ‘idari yaptırım’ konusunda kafaları biraz karışık. Dolayısıyla sektör otoritelerinden umudu kesen Bank Asya, artık görevi ihmal için de suç duyurusunda bulunacağını açıkladı.
   </p>
   <p>
    İlgili tarafları kanunu uygulamaya çağıran açıklama metni şöyle: “Konu ile ilgili olarak, düzenleyici otoritelerin yetkilerini kullanmaları gerektiği hususunda bankamız tarafından ilgili kurumların yetkililerine defalarca yazılı ve sözlü başvurularda bulunulmuştur. Ayrıca, sermaye ve finans piyasaları hakkında haber ve yorum yapan birçok duayen ekonomist ve bankacı tarafından da bu yapılan karalama kampanyasının Türk bankacılık sistemine ve uluslararası itibarına da ciddi şekilde zarar verdiği; meselenin bankamız aleyhine bir girişim olmaktan çıkarak sistemik bir sorun hâline geldiği ve ilgili otoritelerin görevlerini yerine getirmek zorunda olduğu birçok defa ifade edilmiştir.
   </p>
   <p>
    “Bankacılık Kanunu ve Sermaye Piyasası Kanunu’nun ilgili maddelerinde, kamu otoritelerine tasarruf sahiplerinin haklarını ve bankaların düzenli ve emin bir şekilde çalışmasını tehlikeye sokabilecek ve ekonomide önemli zararlar doğurabilecek her türlü işlem ve uygulamaları önlemek üzere gerekli karar ve tedbirleri almak ve uygulamak konusunda açıkça görev verildiği; ayrıca güvenilir, istikrarlı ve adil bir piyasanın kurulması ve muhafazası için düzenleyici ve önleyici tedbirlerin alınması konusunda açıkça vazife ve yetki verildiği görülmektedir.
   </p>
   <p>
    “Öte yandan, bankamız aleyhine yapılan bu haberler ve paylaşımlar ile ilgili olarak bankamızca 287 adet suç duyurusu ve 95 adet tekzip girişimine rağmen; müşterilerimize ait listelerin, bankamız ile otoriteler arasında yapılan yazışmaların, ortaklarımız ve bankamız ile ilgili ticari sırların alenen suç teşkil edecek şekilde haber yapılması ve hatta bu haberlerin bir kısmında açıkça ilgili kamu otoritelerin yetkililerinin kaynak gösterilmesi karşısında, hâlihazırda kamu otoritelerince hiçbir idari veya adli girişimde bulunulmadığı üzülerek müşahede edilmektedir.
   </p>
   <p>
    “Bankamızca çok uzun bir süredir sabırla sadece otoritelere idari başvurularda bulunulması ve suç mahiyetindeki haber ve paylaşımlar aleyhine yasal yollara başvurulması tercih edilmiş, kanun ile kendilerine verilen görevleri yerine getirmeyen otoritelerin yetkilileri aleyhine herhangi bir adli başvuru yapılmamıştır. Bankamızca, kendilerine verilen görev kapsamında kamu görevlilerinin suç mahiyetindeki haber, yayım ve paylaşımlar aleyhine yasal yollara başvurması veya en azından kendileri kaynak gösterilen haberler ile ilgili olarak yalanlama ya da adli yollara başvurması uzunca bir müddet beklenmiştir. Ancak, gelinen nokta itibariyle konunun otoritelerin müdahale etmesini talep ile yetinilemeyecek derecede bir iktisadi linç kampanyası hâline gelmesi; hemen her gün bir basın kuruluşunda kamu görevlileri kaynak gösterilerek Bankamız aleyhine idari yaptırımlar uygulandığı şeklindeki haberlerin ısrarla yayımlanması neticesinde; bankamızca bu hususta kanunun kendilerine yüklemiş olduğu gözetim görevini açıkça ihmal ve göz ardı ederek suç işleyen veya suça iştirak eden kamu görevlileri aleyhine bankamızın, hissedarlarımızın, yatırımcılarımızın, mudilerimizin ve iş ortaklarımızın daha fazla zarar görmemesini teminen ivedilikle Cumhuriyet Savcılığı’na suç duyurusunda bulunulacaktır. Bu aşamadan sonra da aleyhimize gerçekleştirilmiş bulunan ve gerçekleştirilecek tüm yasaya aykırı işlem, eylem ve ihmaller ile ilgili olarak; bankamız gerek iç hukuk mevzuatından ve gerekse uluslararası anlaşmalardan kaynaklanan tüm yasal haklarını, ilgili adli ve idari merciler nezdinde arayacak ve konunun yakın takipçisi olacaktır.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-39444-idari-yaptirim.html), [web.archive.org (arşiv bağlantısı)](http://web.archive.org/web/20140913003949/http://aksiyon.com.tr:80/aksiyon/haber-39444-idari-yaptirim.html)
