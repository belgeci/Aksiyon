# İş dünyası ne bekliyor?

*Ramazan Solak 2015.11.30*

<div class="pNewsDetailMainContent ctx_content" itemprop="articleBody">
 <p>
  AK Parti iktidara geldiği ilk yıllarda gerek Avrupa Birliği’ne uyum, gerekse iş dünyasından gelen talepler doğrultusunda özel sektörün önünü açıcı bazı reformlar yaptı. Bu sayede Türkiye özel sektöre dayalı çarpıcı büyüme rakamları yakaladı.  Ancak 2008 ve 2009’da büyüme sekteye uğradı, hatta küçülme oldu. O yıllarda dünya, ABD merkezli küresel bir krize girmişti. 2010 ve 2011’de yakalanan yüzde 9 seviyesindeki yüksek büyüme rakamları ise sürdürülemedi. 2012’den bu yana büyüme yüzde 2 ile 4 arasında gelip gidiyor. Bu arada yapılan bütün seçimlerden iktidar partisi birinci çıktı ve hükümet kurma becerisini gösterdi. Ancak bu arada ekonomi; reformlar ile değil, Merkez Bankası ve faiz politikası tartışmaları ile gündem oldu. Lakin bu tartışmaların ne iş dünyasına ne de Türkiye ekonomisine bir faydası oldu.
 </p>
 <p>
  Bu arada küresel ekonomi bir türlü düzelmedi, yetmezmiş gibi yeni riskler baş gösterdi. Suriye’deki savaş, düşürülen uçak ile yeni bir döneme giriyor, Ankara ile Moskova arasındaki yüksek gerilimin Türkiye’ye ekonomik faturası ağır olacak. Amerika’da faiz artışının Aralık’ta yapılacağına kesin gözü ile bakılıyor. Dolar riski sürüyor. Öncü göstergelerin çoğu, zayıf büyümeye işaret ediyor. İçeride de işler iyi değil; piyasa da durgun. Tahsilat problemli, çek sıkıntısı giderek artıyor.
 </p>
 <p>
  Gelinen noktada iş dünyası, hükümetten büyümeyi artıracak adımlar atmasını dört gözle bekliyor. AK Parti’nin kurduğu 64. Hükümet’ten yeni reformlar bekliyor. Büyümenin finansmanı, kayıt dışı ekonomi ile mücadele, hukuk güvenliği, hukukun üstünlüğü ve yargıya güvenin tesisi, yapboz tahtasına dönen eğitim sistemi, bağımsız ve denetleyici kurumların yapısı ve özerkliğinin geliştirilmesi gibi reformları...
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/is-dunyasi-ne-bekliyor_553099), [web.archive.org (arşiv bağlantısı)](http://web.archive.org/web/20151212143808/http://www.aksiyon.com.tr/eko-pano/is-dunyasi-ne-bekliyor_553099)
