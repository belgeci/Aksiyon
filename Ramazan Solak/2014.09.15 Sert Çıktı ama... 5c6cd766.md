# Sert Çıktı ama...

*Ramazan Solak 2014.09.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bank Asya’ya yapılanlar konusunda sessiz kalmayı tercih eden sektör otoritesi BDDK, kendisinin kaynak gösterildiği haberlerle ilgili sessizliğini bozdu. Bank Asya’nın 70. madde kapsamına alındığı haberleri yapılmış ve bu haberler BDDK yetkililerine dayandırılmıştı.
  </font>
 </div>
 <div id="newsText">
  <font class="detail-text">
   <p>
    Otoritenin tepkisi sert oldu ama haberlere mi yoksa kendisinin kaynak gösterilmesine mi, o çok net değil. Çünkü açıklama, “Son günlerde bazı basın-yayın organlarında ve sosyal medyada bankalarla ilgili olarak birtakım haberler yer almakta…” diye başlıyor, ‘ve’ bağlacı ile de “... hukuka aykırı bir şekilde kurumumuz kaynak gösterilmektedir.” diye devam ediyor. Ardından açıklama yetkisinin başkanda olduğu vurgulanıyor ve adres olarak da kurumun resmî internet sitesi gösteriliyor.
   </p>
   <p>
    Açıklamanın sonunda yer alan şu cümleler BDDK’nın ‘söz konusu’ haberlerle ilgili harekete geçeceğini gösteriyor: “Kurumumuzdan hiçbir yetkili haberlere konu hususlara ilişkin olarak herhangi bir basın-yayın organına açıklamada bulunmamış olup konuyla ilgili olarak gerekli hassasiyet ve özenin bankalarımızın bizzat yönetimleri ve basın yayın organları tarafından da gösterilmesi gerekli görülmektedir. Söz konusu haberler hakkında gerekli hukuki işlemler başlatılacaktır.”
   </p>
   <p>
    Ama bir üst paragrafta yer alan, “Diğer yandan kamuoyu tarafından bilinmelidir ki bir bankanın itibarının korunmasında ve sağlıklı bir şekilde faaliyetlerini sürdürmesinde öncelikli görev banka yönetimine aittir. Ancak bunun aksine son dönemde, kurumsal yönetim ilkeleri göz ardı edilerek sır kapsamında mütalaa edilebilecek bazı banka verilerinin kamuoyu önünde üçüncü kişilerle kritik edildiği ve itibarın korunması konusunda, gereken özen ve dikkatin gösterilmediği görülmektedir.” ifadeleriyle ne kastedildiği pek belli değil. Eğer Bank Asya’ya gönderme varsa, banka yönetiminin hukuk içindeki mücadelesini, yalan haber ve iftiralara karşı 287 suç duyurusu ve 95 tekzip başvurusunu hatırlatmakta fayda var. Ama kendilerinin ne yaptıklarıyla ilgiliyse diyecek bir şey yok!
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-39511-sert-cikti-ama.html), [web.archive.org (arşiv bağlantısı)](http://web.archive.org/web/20140922072215/http://www.aksiyon.com.tr:80/aksiyon/haber-39511-sert-cikti-ama.html)
