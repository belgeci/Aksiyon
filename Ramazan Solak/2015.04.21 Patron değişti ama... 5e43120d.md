# Patron değişti ama...

*Ramazan Solak 2015.04.21*

<div class="pNewsDetailMainContent" itemprop="articleBody">
 <p>
  Patronlar kulübü olarak da adlandırılan TÜSİAD’da başkan değişti ama gelenek bozulmadı. Cumhurbaşkanı Recep Tayyip Erdoğan, yeni başkan Cansen Başaran Symes’ın “Artan enflasyonu, aynı dönemlere denk gelen bozulan güven ortamının, itibarı zedelenmiş Türkiye hikâyesinin bir sonucu olarak da görmek mümkündür” tespitine veryansın etti. “Enflasyonun düştüğünü fark edecek kadar maalesef enflasyon ölçüleri göremiyor” diyen Erdoğan, Symes’ın çalıştığı kurumlara gönderme yaparak, “Hangi denetim kurumunda ne gibi görevler yaptılar, oralardan ne tür bedeller ödettiler bunun üzerine iyi durulması lazım. Bundan sonra bu tür yeni bedellere fırsat vermeyeceğim. Sorumluluğunun bilinciyle hareket etmeyen bunun hesabını verir” ifadelerini kullandı.
 </p>
</div>


Kaynak: [www.aksiyon.com.tr](http://www.aksiyon.com.tr/ekonomi/patron-degisti-ama_550646), [web.archive.org (arşiv bağlantısı)](http://web.archive.org/web/20150707170343/http://www.aksiyon.com.tr/ekonomi/patron-degisti-ama_550646)
