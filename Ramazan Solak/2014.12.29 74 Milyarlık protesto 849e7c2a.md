# 7,4 Milyarlık protesto

*Ramazan Solak 2014.12.29*

<div class="pNewsDetailMainContent" itemprop="articleBody">
 <p>
  Ekonomik hayatın gidişatı ile ilgili önemli göstergelerden biri de senet hareketleri. Maalesef oradan gelen sinyaller de iyi değil. Bankalar Birliği Risk Merkezi tarafından açıklanan Kasım 2014 dönemine ilişkin verilere göre protestolu senet adedi azaldı ama tutarı arttı. Ocak-Kasım 2014 döneminde, protesto edilen 917 bin adet senedin parasal tutarı 7,4 milyar TL oldu. Geçen yılın aynı dönemine göre protesto edilen senet adedi yüzde 9 oranında azalırken, senet tutarı ise yüzde 9 oranında arttı. Adet olarak en fazla protesto edilen senedin bulunduğu 5 il sırasıyla İstanbul, Ankara, İzmir, Konya ve Antalya; tutar olarak en fazla protesto edilen senedin bulunduğu iller de İstanbul, Ankara, İzmir, Antalya ve Van oldu. Kilis, Bayburt ve Tunceli ise en düşük protestolu senet oranına sahip iller olarak kayda geçti.
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/74-milyarlik-protesto_540322), [web.archive.org (arşiv bağlantısı)](http://web.archive.org/web/20150820064043/http://www.aksiyon.com.tr/eko-pano/74-milyarlik-protesto_540322)
