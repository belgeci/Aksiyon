# ABD'den haber var!

*Ramazan Solak 2015.06.30*

<div class="pNewsDetailMainContent" itemprop="articleBody">
 <p>
  Avrupa ile ABD arasında ticaret ve yatırım imkânlarını artıracak Trans Pasifik Ortaklığı (TPP) ve Transatlantik Ticaret ve Yatırım Ortaklığı (TTIP) projelerinin gerçekleşmesi için önemli bir adım daha atıldı. ABD Senatosu, Beyaz Saray’a önemli ticari yetkiler veren bir yasa tasarısına onay verdi. Obama yönetimi söz konusu yetkiye, her iki ticaret anlaşmalarının hızlı bir şekilde ilerlemesi için büyük önem veriyor. Söz konusu anlaşmalara henüz Ankara taraf değil. Eğer Türkiye, yeni kuru-lan bu denklemin dışında kalırsa büyük zarar görecek. Çünkü anlaşma yürürlüğe girdiğinde, ABD ve AB ülkeleri arasında gümrük duvarları kaldırılacak. Bu anlaşma AB ile Gümrük Birliği anlaşması bulunan Türkiye’yi de ‘tek taraflı’ olarak bağlayacak. ABD’den Türkiye’ye girecek mallara gümrük vergisi uygulanmayacak ama Türkiye’den ABD’ye satılacak mallara uygulama devam edecek. Türkiye vergi kaybına uğramanın yanı sıra, gümrüksüz mal akını yüzünden sanayisi ve ekonomisini korumakta güçlük çekecek. Ucuz mal ithalatı patlarken ihracat azalacak.
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/abdden-haber-var_551440), [web.archive.org (arşiv bağlantısı)](http://web.archive.org/web/20150726104623/http://www.aksiyon.com.tr/eko-pano/abdden-haber-var_551440)
