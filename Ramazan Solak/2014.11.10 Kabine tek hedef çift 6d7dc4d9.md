# Kabine tek, hedef çift

*Ramazan Solak 2014.11.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Başbakan Ahmet Davutoğlu, ‘Cumhuriyet tarihinin en önemli hamlesi’ olarak tanımladığı 25 maddelik dönüşüm paketinin ilk 9 eylem planını açıkladı.
  </font>
 </div>
 <div id="newsText">
  <font class="detail-text">
   <p>
    Söz konusu eylemler, Türkiye’nin 2014-2018 dönemini kapsayan beşinci 10 yıllık Kalkınma Planı’ndaki 25 hedeften 9’unu oluşturuyor. Davutoğlu’nun bu çerçevede açıkladığı milli gelir, işsizlik ve cari açık hedefleri de oldukça iddialı. Ama bir süre önce yardımcısı Ali Babacan’ın açıkladığı rakamlar ile tutarsız. Davutoğlu, ithalata bağımlılığın azaltılması ve yerli üretimi teşvik ederek reel sektörün desteklenmesini içeren eylem planlarıyla 4 yılda ihracatın ithalatı karşılama oranının yüzde 70’e çıkarılacağını söyledi. Bu kapsamda enerji, sağlık, havacılık, uzay, otomotiv, bilişim ve savunma gibi öncelikli sektörlerde yatırımlar desteklenecek, marka sayısı artırılacak. Enerjide yerli payı yüzde 35’e, ilaçta yüzde 60’a çıkarılacak. “Eylem planları ve sektörel dönüşüm programları bir temenni değildir. Bizim söz verip de yapmadığımız temenni düzeyinde bıraktığımız hiçbir taahhüdümüz olmamıştır.” diyen Davutoğlu’nun açıkladığı hedefler oldukça iddialı: 4 yıl içinde, GSYH’yi 1,3 trilyon dolara, cari açığı yüzde 5,2’ye çekmek, işsizlik oranını da yüzde 7 civarına indirmek. Ancak bu hedefler yardımcısı Ali Babacan’ın daha Ekim başında açıkladığı Orta Vadeli Program (OVP) hedefleriyle uyumlu değil. Bunun için aşağıdaki tabloya göz atmak yeterli. İnsan, “Acaba bu iki belgeyi hazırlayan ‘paralel’ ekipler mi var?” diye düşünmeden edemiyor!
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-39958-kabine-tek-hedef-cift.html), [web.archive.org (arşiv bağlantısı)](http://web.archive.org/web/20141115215129/http://aksiyon.com.tr:80/aksiyon/haber-39958-kabine-tek-hedef-cift.html)
