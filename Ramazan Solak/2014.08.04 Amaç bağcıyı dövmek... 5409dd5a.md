# Amaç; bağcıyı dövmek...

*Ramazan Solak 2014.08.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   17 Aralık’ta yapılan yolsuzluk ve rüşvet operasyonu sonrası günah keçisi ilan edilen kurumlardan, Bank Asya. İlk önce operasyondan sonra alelacele atanan İçişleri Bakanı Efkan Ala’nın 2 milyar dolarlık döviz spekülasyonu iddiası ile gündeme geldi.
  </font>
 </div>
 <div id="newsText">
  <font class="detail-text">
   <p>
    Aradan onca zaman geçti ama Ala, hâlâ bu iddiasını ispatlayamadı. Sonra başta sosyal medya olmak üzere bazı medya kuruluşlarında aleyhinde karalama kampanyası başlatıldı. Yetmedi, kamu kuruluşları ve ikaz edilen şirketler parasını çekti. Amaç, zor duruma düşmesini sağlamak ve TMSF’nin el koymasına yol açmaktı. Fedakâr insanların gayretleriyle ve bazı malvarlıklarının satılmasıyla buna fırsat verilmedi.
   </p>
   <p>
    Bank Asya’yı bu kez gündeme Başbakan Recep Tayyip Erdoğan getirdi. Mersin programı dönüşü söyledikleri gazetelere şöyle yansıdı: Şu anda Bank Asya iyi bir konumda değil. Ve mal varlıklarını satmak suretiyle likiditelerini artırma gayreti içindeler. Şu anda bütün onlara rağmen sıkıntı devam ediyor ve bunu finans sektörü de gayet iyi biliyor. Şunu ben rahatlıkla söyleyebilirim. Bu aldığım bir bilgidir. Qatar Islamic Foundation bir defa burayı alma noktasında değil. Onu ilan ederek kendilerine oradan piyasalarda psikolojik bir destek sağladılar. Aslında bu SPK tarafından masaya yatırılması gereken bir konu. Burada aldatmaca var, muvazaa var. Ki şu var: BDDK, MİT, MASAK bunlar müsaade etmediği sürece buraya gelip ortak olamaz. Ama bunlar vatandaşı maalesef bu şekilde göstererek de aldattılar.”
   </p>
   <p>
    Bank Asya’nın halka açık kısım hariç tabana yayılmış yerli sermayeye dayanan çok ortaklı (196) bir yapısı var. Bunun dışında 31 Mart 2014 tarihi itibariyle hisselerinin yüzde 53,69’u halka açık. Hisseleri borsada işlem gören bir şirket, elinde kalan hisselerden bir kısmını ya da tamamını satmak amacıyla harekete geçerse bunu kamuoyuna ve ilgili otoritelere bildirmek zorunda. Yoksa hem para cezası yer hem de yazılı uyarı alır. Bir de bu uyarıyı yapmazsa ‘manipülasyon’ suçlaması ile karşı karşıya kalabilir. Bir başbakan tabii ki halkının menfaatlerini gözetmek durumunda; ama bu açıklamalar sanki daha çok bağcıyı dövmeye endeksli gibi...
   </p>
   <p>
    ________________________
   </p>
   <p>
    <strong>
     Tartışmalı el koymaya 50 milyar dolarlık rekor tazminat cezası
    </strong>
   </p>
   <p>
    Uluslararası Tahkim Mahkemesi, Rusya’yı rekor tazminata mahkûm etti. Hollanda’nın Lahey kentindeki mahkeme, tarihinin en yüksek tazminat kararına imza attı. İtiraz çabaları sonuçsuz kalırsa, Rus hükümeti 2006’da tartışmalı şekilde kamulaştırdığı (el koyduğu) Yukos petrol şirketinin eski hissedarlarına 50 milyar dolar ödeyecek. Hissedarların talep ettiği miktar 100 milyar dolardı. Kararda, Rus yetkililerin Devlet Başkanı Vladimir Putin yönetiminde hukuk sistemini manipüle ettiği belirtildi. Rus hükümetinin karara itiraz etmesi bekleniyor.
   </p>
   <p>
    Vladimir Putin’e muhalif oluşuyla bilinen Yukos’un eski patronu Mihail Hodorkovski bir zamanlar Rusya’nın en zengin işadamıydı. 2003’te tutuklandı. Dolandırıcılık ve vergi kaçakçılığından yargılandı. Suçlu bulundu ve 10 yıl hapis yattı. Putin’in özel af kararıyla geçen yıl hapisten çıktı. Şimdi İsviçre’de yaşıyor.
   </p>
   <p>
    Öte yandan Rusya’ya bu konuda bir ceza da Avrupa İnsan Hakları Mahkemesi’nden (AİHM) geldi. AİHM, Yukos’u usulsüz kamulaştırdığı gerekçesi ile Rusya’yı 1,86 milyar Euro (2,5 milyar dolar) para cezasına çarptırdı. Rusya’dan 6 ay içinde ödeme planı sunmasını isteyen mahkeme, 300 bin Euro da mahkeme masrafı istedi.
   </p>
   <p>
    _____________________
   </p>
   <p>
    <strong>
     İhtiyaçtan kredili hayat
    </strong>
   </p>
   <p>
    Ekonomi yönetiminin kredi kullanımını sınırlamak için attığı adımların yansımaları netleşmeye başladı. Bankacılık sektörünün temmuz ayı ortası itibarıyla açıklanan verilerine göre konut ve ihtiyaç kredileri hız kesmeden devam ederken, taşıt ve kredi kartı harcamalarında frene basıldı. Bankacılık Düzenleme ve Denetleme Kurumu’nun (BDDK) açıkladığı haftalık geçici verilere göre; 18 Temmuz 2014 itibarıyla mali kesime verilenler dâhil kredilerin toplamı 1 trilyon 132 milyar 775 milyon TL’ye yükseldi. Krediler 2013 sonuna göre yüzde 6,4, geçen yılın aynı dönemine göre ise yüzde 20,7 artış gösterdi. Aynı tarih itibarıyla tüketici kredileri 262 milyar 696 milyon TL’ye yükseldi. Bireysel kredi kartı harcamalarının 35 milyar 149 milyon TL’sini taksitli harcamalar, 38 milyar 306 milyon TL’sini taksitsiz harcamalar oluşturdu. Kredilerle ilgili dikkat çekici bir başka ayrıntı da ‘ihtiyaç’ kategorisinde değerlendirilenler. Artış oranı itibarıyla konuttan daha yüksek değere sahip. Herhâlde tüketicilerin aldıkları maaşlar ihtiyaçlarını karşılamaktan bir hayli uzaklaşmaya başladı...
   </p>
   <p>
    _____________________________________________
   </p>
   <p>
    <strong>
     TUSKON'dan hukuk vurgusu
    </strong>
   </p>
   <p>
    Türkiye İşadamları ve Sanayiciler Konfederasyonu (TUSKON), sahur vakti yapılan tutuklamalara karşı hukuk uyarısında bulundu. Söz konusu tutuklamalara gerekçe olarak gösterilen soruşturma çerçevesinde; ‘kanun önünde eşitlik’, ‘hukukun üstünlüğü ve bağımsızlığı’ açısından çok kötü bir imtihan verildiğini düşünen konfederasyon, ‘siyasetin gölgesinde kanunsuzluklarla dolu hukuk süreçleri yaşanmasından endişe ettiğini’ dile getirdi. Kanun önünde eşitlik ilkesi ile hukukun üstünlüğü ve bağımsızlığının temin edilmiş olmasının, bir ülkenin yönetiminde ekonomik olarak en değerli ve en belirleyici göstergeler arasında yer aldığına işaret eden TUSKON, şu uyarılarda bulundu: “Ancak bu durumda ülkeye yatırım yapanlar kendilerini ve yatırımlarını güvende hissederler. Hukukun işlemediği ve hukuk dışı uygulamaların siyasiler tarafından devlet güçleri kullanılarak yapılabildiği ülkeler ise doğal olarak yatırımcı tarafından yüksek riskli olarak görülür ve ancak yüksek faizli ve kısa vadeli, düşük miktarlı olarak yatırım yapılır. Ülkeler yatırımcı çekmek için hukuk karşısında eşitlik ve hukukun üstünlüğü konularında yoğun bir çalışma içerisindeyken ülkemizde üçüncü dünya ülkelerinde görmeye alıştığımız türden, siyasilerin arzu ve emirlerine göre dizayn edilmiş mahkemeler ve bu mahkemelerin ne ulusal ne de uluslararası hukuka uymayan kararları ülkemizin geleceği adına bizi derin bir endişeye sevk etmektedir.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6BCF229DB1D94FFE204E584854502BAA?newsId=39166), [web.archive.org (arşiv bağlantısı)](http://web.archive.org/web/20140901191810/http://www.aksiyon.com.tr:80/aksiyon/newsDetail_getNewsById.action;jsessionid=6BCF229DB1D94FFE204E584854502BAA?newsId=39166)
