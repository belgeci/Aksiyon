# İnce hesap

*Ramazan Solak 2015.01.26*

<div class="pNewsDetailMainContent" itemprop="articleBody">
 <p>
  İstanbul’da son dönemde su faturalarının yüksekliği ile ilgili şikayetler çoğaldı. Artışın, İstanbul Su ve Kanalizasyon İdaresi’nin (İSKİ) su faturasını keserken uyguladığı kademe sisteminden kaynaklandığı öne sürülüyor ve su idaresi yüzde 30 ile yüzde 90 arasında zam yapmakla itham ediliyor.
  <br/>
  İSKİ, tüketicilerin tepki gösterdiği uygulamayı 1998-2010 arası aralıksız, sonrasında kesintili olarak uyguladığını açıkladı. Uygulamadan önce suyun metrekare fiyatının 4,13 TL iken şimdi 3,70’e çekildiğini vurguladı. Evet, tüketimi 3 kademeye ayıran su idaresi, 0-10 metreküp arası fiyatını 4,13’ten 3,70 TL’ye çekti. Ama 10-20 arası için birim fiyatı 4,13’ten 5,40 TL’ye, 20’nin üzeri için de 4,13’ten 7,90 TL’ye çıkardı. Su idaresinin savunması özetle şöyle: “Genel su tüketimi içinde konutların payı yüzde 82,16. Bunun yüzde 83,68’i; 0-10 metreküp arasında tüketim yapıyor. Tüketimi 10-20 metreküp arasında olanlar yüzde 13,44. 20 metreküpten fazla kullanımlar ise yüzde 2,88 paya sahip. Örneğin 12 metreküplük tüketimde, ilk 10’luk kısım 3,70 TL, kalan 2’lik kısım da 5,40 TL’den hesaplanır. Dolayısıyla su fiyatında artış değil aksine indirim söz konusudur.”
  <br/>
  İSKİ’nin 12 metreküplük tüketimi örnek vermesi dikkat çekici. Aylık 12 metreküp su tüketen bir ev için eski ve yeni tarife ile faturayı hesapladığınızda vergi ve diğer kesintiler hariç 48 ile 49 TL’yi buluyorsunuz. Ama 13 litreden sonraki tüketimlerde eski tarife tüketici için daha avantajlı hale geliyor. Anlaşılan o ki; su faturasının cebini yakmasını istemeyen tüketici aylık tüketimini buna göre ayarlamak zorunda. Bir hatırlatma daha; su faturası aylık geliyor ama dikkatli bakarsanız bazen 28, bazen 34 gün üzerinden kesildiğini görürsünüz. Hesabınızı ona göre yapın!
 </p>
 <p>
  <img alt="" src="http://web.archive.org/web/20150216131142im_/http://medya.aksiyon.com.tr//aksiyon/2015/01/27/552581.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr:80/ekonomi/ince-hesap_541166), [web.archive.org (arşiv bağlantısı)](http://web.archive.org/web/20150216131142/http://www.aksiyon.com.tr:80/ekonomi/ince-hesap_541166)
