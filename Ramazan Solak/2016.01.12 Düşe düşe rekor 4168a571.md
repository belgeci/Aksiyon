# Düşe düşe rekor

*Ramazan Solak 2016.01.12*

<div class="pNewsDetailMainContent ctx_content" itemprop="articleBody">
 <p>
  Geçen yıl ihracatçılar açısından tam bir kayıp yıl oldu. Türkiye İhracatçılar Meclisi (TİM) verilerine göre aralık ayı ihracatı 2014 yılının aynı dönemine göre yüzde 12 düşüşle 11 milyar 535 milyon dolar oldu. 2015 yılının tamamında ise 2014’e göre yüzde 8,7 kayıpla 143 milyar 730 milyon dolarlık ihracat yapıldı.  TİM Başkanı Mehmet Büyükekşi, söz konusu düşüşleri 2015’in ‘küresel anlamda zor bir yıl’ olmasına ve dünya ticaretinin daralmasına bağladı. Gelişmekte olan ülkelerdeki ihracat gerilemelerine dikkat çekti. Rusya’nın yüzde 32, Hindistan’ın yüzde 16,7, Brezilya’nın yüzde 16,4, Almanya’nın yüzde 11,6, ABD’nin de yüzde 6,5 kayıp yaşadığını belirtti. İhracatçılar Meclisi Başkanı Büyükekşi, bir rekordan da övgüyle şöyle bahsetti: “Tüm bu olumsuzluklara rağmen dünya ithalatından aldığımız payı binde 9 seviyesine taşıyarak yeni bir rekor kırdık.”
 </p>
</div>


Kaynak: [www.aksiyon.com.tr](http://www.aksiyon.com.tr:80/ekonomi/duse-duse-rekor_553574), [web.archive.org (arşiv bağlantısı)](http://web.archive.org/web/20160124211539/http://www.aksiyon.com.tr:80/ekonomi/duse-duse-rekor_553574)
