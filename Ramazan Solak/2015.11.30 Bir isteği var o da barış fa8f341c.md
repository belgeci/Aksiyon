# Bir isteği var, o da barış

*Ramazan Solak 2015.11.30*

<div class="pNewsDetailMainContent ctx_content" itemprop="articleBody">
 <p>
  Daha hızlı ve daha adil işleyen hukuk devleti, ortak ve acil ihtiyacımızdır.’ Bu talepte bulunan, bir işadamları derneği. Hayır, aklınıza ilk gelenlerden değil. İktidara yakınlığı ile bilinen ve kısa adı MÜSİAD olan Müstakil Sanayici İş Adamları Derneği. Peki, neden böyle bir talepte bulundu? Kendi açıklamalarına göre cevabı şöyle: “MÜSİAD olarak hazırladığımız ekonomi, dış politika ve bürokrasi raporları milletimizin en çok ihtiyacı olanın uzlaşı ve barış olduğunu ortaya koydu. Biz de buradan hareketle 64. Hükümet’ten beklentilerimizi ‘barış’ temasıyla 4 ana başlık altında topladık.”
 </p>
 <p>
  Derneğin ‘barış’ istediği ve ‘ekonomi’, ‘çalışma’, ‘sosyal’ ve ‘siyasal’ başlıkları altında topladığı 4 ana alanın dikkat çekici ara başlıkları da şöyle:
 </p>
 <p>
  Yeni bir ekonomik hikâyeye ihtiyacımız var.
 </p>
 <p>
  Asgari ücretin yükü paylaşılmalı.
 </p>
 <p>
  Kuvvetler kargaşasını ortadan kaldıralım ve başkanlık sistemini tartışalım.
 </p>
 <p>
  Halka şefkatle yaklaşıp terörle etkin mücadeleye devam.
 </p>
 <p>
  Daha hızlı ve daha adil işleyen hukuk devleti, ortak ve acil ihtiyacımız.
 </p>
 <p>
  Devletin hukukunu vatandaştan korumak üzerine kurulu anlayıştan, bireyin hukukunu devlete ve diğer bireylere karşı koruyan anlayışa geçilmeli.
 </p>
 <p>
  MÜSİAD, 11 bini aşan üyesiyle iş dünyasının önemli örgütlerinden. Yukarıda bir nevi özeti verilen talepleri dışında çok önemli başka tespitleri de var. Hatta bunların pek çoğunu reel sektörün diğer büyük çatı kuruluşları olan Türkiye Odalar ve Borsalar Birliği (TOBB), Türk Sanayicileri ve İşadamları Derneği (TÜSİAD) ve Türk Sanayiciler ve İşadamları Konfederasyonu (TUSKON) da dile getirdi. Mesela, hukukun üstünlüğü gibi. Daha hızlı ve daha adil işleyen hukuk devleti gibi...
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/bir-istegi-var-o-da-baris_553097), [web.archive.org (arşiv bağlantısı)](http://web.archive.org/web/20151212054657/http://www.aksiyon.com.tr/eko-pano/bir-istegi-var-o-da-baris_553097)
