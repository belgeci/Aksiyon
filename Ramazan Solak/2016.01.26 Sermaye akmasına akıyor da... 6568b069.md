# Sermaye akmasına akıyor da...

*Ramazan Solak 2016.01.26*

<div class="pNewsDetailMainContent ctx_content" itemprop="articleBody">
 <p>
  Washington merkezli düşünce kuruluşu Institute of International Finance’a (IIF) göre küresel yatırımcılar ve şirketler, 2015 yılında gelişen piyasalardan 735 milyar dolar çekti. Bu durum da 15 yılın en büyük sermaye kaçışına işaret ediyor. IIF, çarşamba günü yayımladığı raporunda bu miktarın 2014 yılındaki çıkışın yaklaşık 7 katı olduğuna vurgu yaptı. Yatırımcıların bu yıl da gelişen piyasalardan 348 milyar dolar çekebileceği tahmininde bulundu.
 </p>
 <p>
  Öte yandan Birleşmiş Milletler’in (BM) hazırladığı rapora göre dünya genelinde doğrudan yabancı yatırımlar yüzde 36 artarak 1,7 trilyon dolara ulaştı. Hatta bu oran 2008 krizinden sonra ulaşılan en yüksek seviye. En çok doğrudan yabancı yatırım ABD’ye yapıldı: 384 milyar dolar. Hong Kong 163 milyar dolar ile ikinci, Çin 136 milyar dolarla üçüncü sırada yer aldı.
 </p>
 <p>
  Bu arada en çok doğrudan yatırımcı alan ülkeler ise Hollanda, İngiltere, Singapur, Hindistan, Brezilya, Kanada ve Fransa şeklinde sıralandı. Doğrudan yabancı yatırımların en çok azaldığı (yüzde 92) ülke ise Rusya oldu.
 </p>
 <p>
  Görünen o ki, Türkiye ile birlikte ‘kırılgan beşli’ içinde anılan Brezilya ve Hindistan ‘en çok’ doğrudan yabancı yatırımcı çeken ülkeler arasına girmeyi başarmış. Türkiye’deki son durum ise şöyle: Merkez Bankası’nın verilerine göre Kasım 2015 itibariyle ‘doğrudan yatırımlar’ 2014 yıl sonuna göre yüzde 16,7 oranında azalmış. Sebebi de ‘piyasa değeri ile döviz kurlarındaki değişimlerin etkisi’ imiş. Bu kadar para sirkülasyonunun olduğu bir dönemde hoş bir görüntü değil.
 </p>
 <p>
  Yukarıdaki veriler, dünyada para olduğunu ve bu paranın gidecek yer baktığını gösteriyor. Umulur ki, Başbakan Ahmet Davutoğlu’nun Ali Babacan’ın danışmanlığı ile desteklediği ekonomi ekibi, Londra’daki yatırımcılarla toplantısından eli boş dönmesin.
 </p>
</div>


Kaynak: [www.aksiyon.com.tr](http://www.aksiyon.com.tr:80/eko-pano/sermaye-akmasina-akiyor-da_553673), [web.archive.org (arşiv bağlantısı)](http://web.archive.org/web/20160203130242/http://www.aksiyon.com.tr:80/eko-pano/sermaye-akmasina-akiyor-da_553673)
