# AçıklaMA!

*Ramazan Solak 2014.03.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Siz bu yazıyı okuyorken seçim geride kalmış, resmî olmayan sonuçlar açıklanmış olacak. Bu durum Türkiye’nin sıcak gündemini nasıl etkileyecek göreceğiz.
  </font>
 </div>
 <div id="newsText">
  <font class="detail-text">
   <p>
    Ancak aşağıda okuyacağınız olay, seçim öncesi yaşananları ve atmosferi anlamak için güzel bir örnek teşkil ediyor. Tarihe not düşülecek olayın başrolünde hükümete bir takım uyarılar içeren rapor var. Avukat Dr. Cahit Suluk tarafından kaleme alınan ve Müstakil Sanayici ve İşadamları Derneği (MÜSİAD) tarafından yayımlan rapor, akademik bir çalışma. İçerisinde tavsiye niteliği taşıyan bazı tespitler bulunuyor. Raporu bu kadar dikkat çekici kılan hükümete bazı uyarılarda bulunan ‘içeriği’ kadar yayımlayan derneğin MÜSİAD olması idi. Bu rapor, basın bülteni olarak servis edildi. Ancak haber olarak çıktıktan hemen sonra hem dernekten hem de yazarından peş peşe açıklamalar yapıldı.
   </p>
   <p>
    MÜSİAD, kendisinin bir böyle bir bülten servis etmediğini açıkladı. Bununla birlikte bültenin içeriğinde Şubat ayında yayımlanan ‘2023 Vizyonu Işığında Türk Sınai Mülkiyet Raporu’nun kullanıldığı, ‘akademik bir çalışma olarak gerçekleştirilen raporun içerisindeki tavsiye niteliği taşıyan bazı tespitlerin, bağlamından ve anlamından kopartılarak farklı şekilde kamuoyuna servis edildiği’ ifade edildi. Cahit Suluk da basında çıkan haberlerin yer alış şekli ile raporun özünden kopartıldığını belirtti. Raporunda, önce gelişen Türkiye ekonomisinde hedeflerin gerçekleştirilebilmesi için mevcut durumun analizini yaptığını, ardınan bu çerçevede yapılması gereken yapısal ve hukuki değişikliklerin neler olması gerektiğini tartıştığını kaydetti. Ancak raporun hazırlanış amacının dışında ve son derece olumsuz bir şekilde kullanılarak MÜSİAD ve kendisinin üzerine olumsuz imaj atılmak istendiğini dile getirdi.
   </p>
   <p>
    İşte böyle. Raporu yazan isim, fikrî mülkiyet alanındaki uluslararası davalar ve bu alandaki akademik çalışmalarıyla tanınıyor. Rapor, son yıllarda hızla kalkınan ama Ar-Ge ve inovasyon faaliyetlerinin kurumsallaşmasında sorun yaşayan Türk ekonomisi için sınai mülkiyete ilişkin yol haritası içeriyor. Bu arada yazarının ifadesiyle, ‘sorunlar eleştirel bir bakış açısıyla ele alınırken, çözüm önerileri sıralanıyor’. Ama ülkede oluşan korku havasından mıdır bilinmez, haber olurken bunun öne çıkmasına itiraz ediliyor ve art arda açıklama yapılıyor.
   </p>
   <hr/>
   <p>
    <span>
     <strong>
      ‘100 büyük Türk markası yarım elma (Apple) bile etmiyor’
     </strong>
    </span>
   </p>
   <p>
    Bağlamından kopartıldığı ifade edilen raporda, gelişmiş ülkeler ile dünya çapındaki şirketlerin durumu analiz edilerek Türkiye’nin hangi alanda kendine yer açabileceği gösterilmeye çalışılıyor. Türkiye’nin dünyanın 17. büyük ekonomisi olmasına rağmen küresel markasının olmadığına dikkat çekilen raporda yer alan bazı tespitler özetle şöyle:
   </p>
   <p>
    İyi işleyen bir fikrî mülkiyet sistemi kuramayan Türkiye’nin 2023 hedeflerine ulaşması mümkün görünmüyor Katma değeri yüksek ve yenilikçi ürünler geliştirerek dünya pazarlarında rekabet etmediği sürece Türkiye’nin 500 milyar dolarlık ihracat hedefi gerçekçi değil Türkiye’de yaklaşık 60 bin ihracatçı firma var. 50 bin firma, tescilsiz markayla ihracat yapıyor 2013 verilerine göre, Apple’ın marka değeri 87,3 milyar dolar. 2012 yılı raporuna göre, ilk 100 Türk markasının toplam değeri ise 27 milyar dolar Değeri 1 milyar doları geçen marka sayımız sadece 10 adet. Demek ki, ilk 100 markamız ‘yarım elma (Apple)’ etmiyor.
   </p>
   <hr/>
   <p>
    <span>
     <strong>
      Bir soru, bir uyarı
     </strong>
    </span>
   </p>
   <p>
    <img alt="" height="262" src="http://web.archive.org/web/20140926113449im_/http://medya.aksiyon.com.tr/aksiyon/2014/03/31/65100801.jpg">
     <strong>
      Soru şöyle:
     </strong>
     “Özel müteşebbisini kapatan ülkeye yabancı sermaye gelir mi?” Soran kişi, Türkiye İşadamları ve Sanayiciler Konfederasyonu (TUSKON) Başkanı Rızanur Meral. Sorma sebebi ise özel işletmeler olan dershanelerin kapatılması. Meral, bu soruyu konuk olduğu Anadolu İşadamları Federasyonu’nun (ANAFED) düzenlediği ‘Son Gelişmeler Işığında Türkiye Ekonomisi’ konulu konferansta dile getirdi ve yapılan yanlışlığa değindi. “Bunun ekonomik özgürlüklerle bağdaşır yeri neresi?” diyen Meral, küresel duruma dikkat çekerek ekonomide yaşanan olumsuzlukların sadece 17 Aralık operasyonuna bağlanmasının doğru olmadığını söyledi.
    </img>
   </p>
   <p>
    TUSKON Başkanı iş dünyasına da bazı uyarılarda bulundu. Türkiye’de ekonomik anlamda bir krizin olmadığını ancak bazı sektörlerde daralmaların yaşandığını anlattı ve şunları söyledi: “Dönem; cengaverlik dönemi değil. Çok atak yapmak üzere olduğunuz bir dönemde iseniz, bu süreci biraz zamana yayın. Biraz yumuşak gidin, nakit akışında emniyette kalın. Borçlanacaksanız kazandığınız para cinsinden borçlanın. Borcunuzu kısa vadeli yapın.”
   </p>
   <hr/>
   <p>
    <span>
     <strong>
      Avrupa’yı ‘fiyatlarda sürekli düşüş’ endişesi sardı
     </strong>
    </span>
   </p>
   <p>
    <img alt="" height="170" src="http://web.archive.org/web/20140926113449im_/http://medya.aksiyon.com.tr/aksiyon/2014/03/31/65100802.jpg"/>
    Krizin etkilerini üzerinden atmaya çalışan Avrupa’da, özellikle Euro Bölgesi’nde şimdi de fiyatların sürekli düşmesi sıkıntı oluşturuyor. İspanya’da tüketici fiyatlarının beklenmedik şekilde bir yıl önceye kıyasla gerilemesi ve Almanya’da enflasyonun aşağı yönlü olması, Euro Bölgesi’nin aşırı derecede düşük enflasyon dönemine ya da deflasyon olarak bilinen geniş çaplı fiyat gerilemelerine bir adım daha yaklaştığına bir işaret olarak algılandı. Euro Bölgesi’nin en büyük dört ekonomisinin ikisinden gelen verilerin, Avrupa Merkez Bankası’nın (AMB) üzerindeki baskıyı artırdığı ifade ediliyor. Avrupa para otoritesinin önümüzdeki perşembe günü yapacağı toplantısında banka mevduatlarına negatif faiz uygulanması gibi yeni canlandırma tedbirlerini görüşmesi bekleniyor. Euro Bölgesi’nde yıllık enflasyon şubat ayında yüzde 0,7 olurken Almanya’dan ve İspanya’dan gelen veriler pazartesi günü açıklanacak olan enflasyonun yüzde 0,5’e kadar gerileyebileceğine işaret ediyor. Hala en büyük pazarımız olduğu dikkate alınırsa, Avrupa’nın bu durumundan Türkiye de bir hayli etkilenecek demektir.
   </p>
   <hr/>
   <p>
    <span>
     <strong>
      <img alt="" height="291" src="http://web.archive.org/web/20140926113449im_/http://medya.aksiyon.com.tr/aksiyon/2014/03/31/65100803.jpg"/>
     </strong>
    </span>
   </p>
   <p>
    <span>
     <strong>
      Akaryakıta tavan fiyat
     </strong>
    </span>
   </p>
   <p>
    Enerji Piyasası Düzenleme Kurulu (EPDK), geçen hafta itibarıyla iki ay geçerli olacak tavan fiyat uygulamasına geçti. Bu çerçevede İstanbul Avrupa Yakası’nda 29 Mart-1 Nisan arasında benzinin tavan satış fiyatını 5,05 lira, motorinin tavan satış fiyatını 4,38 lira olarak belirledi. Söz konusu tarihlerde Ankara’da benzinin litresi 5,06, motorin litresi 4,39 liradan; İzmir’de benzinin litresi 5,07, motorinin litresi 4,37 liradan satılacak. Yapılan indirimin seçim öncesine denk gelmesi bir hayli eleştiri konusu oldu ama 26 Mart itibarıyla İstanbul’un Avrupa yakasında 95 oktan kurşunsuz benzinin litresi zaten 5,07 liradan satılıyordu. İnsanın aklına acaba fiyat tavana göre mi ayarlanmış diye geliyor.
   </p>
   <hr/>
   <p>
    <span>
     <strong>
      ABD son çeyrekte yüzde 2,6 büyüdü
     </strong>
    </span>
   </p>
   <p>
    Amerika ekonomisindeki güçlenmeye rağmen üçüncü çeyrekte yüzde 4,1 olan büyüme son çeyrekte yavaşladı. ABD Ticaret Bakanlığı tarafından açıklanan verilere göre ülkenin ekonomisi son çeyrekte yüzde 2,6 büyüdü. Ekonomistlerin tahmini yüzde 2,7 iken bakanlığın beklentisi yüzde 2,4 idi. Üçüncü çeyrekte yüzde 2,6 olan vergi sonrası şirket kârlarının yüzde 1,9’a yavaşlaması ise şirketlerin istihdam ve yatırımları artırma konusunda gelecek aylarda çekimser olacaklarının işareti olarak yorumlanıyor. Bu arada Amerikan Merkez Bankası FED’i oluşturan parçalardan St. Louis FED’in Başkanı James Bullard’dan tahvil alım programını küçültürken ABD ekonomisi için en büyük riskin balon oluşma ihtimali olduğu açıklaması geldi. Okyanus ötesinde durum böyle. Bakalım, bu gelişmeler FED’in para musluğunu kısmasında ne kadar etkili olacak, bekleyip göreceğiz.
   </p>
   <hr/>
   <p>
    <strong>
     Geçen sene 858 binden fazla otomobil üretildi
    </strong>
   </p>
   <p>
    Türkiye’de 2012 yılında 858 bin 188 otomobil üretilirken, 141 milyon 415 bin 78 ton hazır beton, 682 bin 996 ton margarin ve benzeri yenilebilir katı yağ, 8 milyon 747 bin 599 ev tipi buzdolabı ve dondurucu üretildi. Üretimden yapılan satışlar toplam 655,8 milyar TL oldu. (TÜİK)
   </p>
   <p>
    <strong>
     Millî Gelir içindeki Ar-Ge payı binde 9,2
    </strong>
   </p>
   <p>
    Ar-Ge harcamasının Gayri Safi Yurtiçi Hasıla içindeki payı 2012 yılında binde 9,2 oldu. Bu oran 2011’de binde 8,6 idi. Toplam nihai enerji tüketimi 2012 yılında 89 milyon 8 bin tep (ton eşdeğer petrol) olarak gerçekleşti. 2012’de enerji bağımlığı da yüzde 74, 3 oldu. (TÜİK)
   </p>
   <p>
    <strong>
     Tüketici güven endeksi yüzde 5 arttı
    </strong>
   </p>
   <p>
    Tüketici Güven Endeksi, Mart ayında bir önceki aya göre yüzde 5 arttı. Bu arada tasarruf etme ihtimali yüzde 9,6, genel ekonomik durumun daha iyi olacağına dair beklenti yüzde 6,1, işsiz sayısı beklentisi yüzde 4,9, hanenin maddi durum beklentisi yüzde 2,9 arttı. (TÜİK ve TCMB)
   </p>
   <p>
    <strong>
     Evlenmeler azaldı, boşanmalar arttı
    </strong>
   </p>
   <p>
    Evlenen çiftlerin sayısı bir önceki yıla göre yüzde 0,6 azalarak 2013 yılında 600 bin 138 oldu. Kaba evlenme hızı ise binde 7,89 olarak gerçekleşti. Boşanan çiftlerin sayısı bir önceki yıla göre yüzde 1,6 artarak 125 bin 305’e yükseldi. Kaba boşanma hızı binde 1,65 olarak gerçekleşti. (TÜİK)
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38235-aciklama.html), [web.archive.org (arşiv bağlantısı)](http://web.archive.org/web/20140926113449/http://aksiyon.com.tr/aksiyon/haber-38235-aciklama.html)
