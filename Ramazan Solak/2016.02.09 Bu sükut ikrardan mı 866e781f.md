# Bu sükut ikrardan mı?

*Ramazan Solak 2016.02.09*

<div class="pNewsDetailMainContent ctx_content" itemprop="articleBody">
 <p>
  Söz konusu bütçeleri ilgili kurumlardan sorumlu Başbakan Yardımcısı Mehmet Şimşek sundu ve muhalefete karşı savundu. Ancak medyaya yansıdığına göre Şimşek komisyonda bir soru karşısında sükût etmekle yetindi. Bu sessizliğin ‘ikrar’dan mı kaynaklandığı bilinemedi. ‘İkrar’, Türk Dil Kurumu’na göre ‘saklamayıp doğruca söyleme, açıkça söyleme’, ‘bildirme’ ve ‘benimseme, onama, kabul, tasdik’ anlamlarına geliyor. Kabul, tasdik maddesine açıklama olarak da şu deyim eklenmiş; ‘Sükût ikrardan gelir.’ Sükût da susma, sessizlik demek.
 </p>
 <p>
  Şimşek’in sessiz kaldığı soruyu MHP Antalya Milletvekili Mehmet Günal sordu. Günal, ilk önce Bank Asya’nın başına gelenlere değindi ve yaşananları rezalet olarak niteledi. Sonra da “Küçücük bir hakaret iddiası olduğu zaman hemen kanuna dayanılıp dava açılıyor. SPK Kanunu kanun değil mi? Bankacılık Kanunu kanun değil mi? Bunun gereğini kim yapacak?” diye sorarak uğradığı sukut-ı hayali (hayal kırıklığı) dile getirdi. Şimşek de buna karşılık sükût etmekle yetindi. Kim bilir? Belki de çalışmadığı yerden gelmişti.
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/bu-sukut-ikrardan-mi_553826), [web.archive.org (arşiv bağlantısı)](http://web.archive.org/web/20160210110823/http://www.aksiyon.com.tr/eko-pano/bu-sukut-ikrardan-mi_553826)
