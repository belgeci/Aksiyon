# Büyüme, enflasyon ve reform uyarısı

*Ramazan Solak 2016.02.16*

<div class="pNewsDetailMainContent ctx_content" itemprop="articleBody">
 <p>
  İki önemli ekonomik göstergenin işaret ettiği gidişat pek iyi değil. 2015’in ilk üç çeyreği itibarıyla büyüme oranları sırasıyla yüzde 2,5, yüzde 3,8 ve yüzde 4. Son çeyrek henüz açıklanmadı. Fiyatların genel seviyesini gösteren enflasyonda artış durmuyor. 2015’in son üç ayında sırasıyla yüzde 7,58, yüzde 8,10 ve yüzde 8,81 olan enflasyon oranı, yeni yılın ilk ayında yüzde 9,58’i vurdu. Rakamlardaki bozulma iş dünyasının gündeminde de ilk sıralarda. Türk Sanayicileri ve İşadamları Derneği (TÜSİAD) Başkanı Cansen Başaran Symes, derneğin  46. Olağan Genel Kurulu’ndaki konuşmasında bu iki önemli göstergeye dikkat çekti. Symes’ın yaptığı bazı uyarılar satır başları itibarıyla şöyle:
  <br>
   2016’ya artan risklerle girdik. Bu sene krizin 8. yılı ancak en kötüsü geride kaldı diyemiyoruz.
   <br>
    Krizden bu yana küresel büyüme hızı ortalama yüzde 30 kayıpla devam ediyor.
    <br>
     Küresel büyümenin önemli motorları olağanüstü yavaşladı.
     <br>
      Emtia fiyatlarında gözlemlenen olağanüstü düşüş ve gelişmekte olan ülkelerdeki yavaşlama, küresel ekonomiyi ve finansal piyasaları sarsmaya devam ediyor.
     </br>
    </br>
   </br>
  </br>
 </p>
 <p>
  Türkiye mevcut işsizlik rakamını sabit tutmak için en az yüzde 5 büyümeli. Yüzde 5’lik büyüme için gerekli iç ve dış borçlanmayı bulmak kolay değil.
 </p>
 <p>
  İçeride yatırımlar artmıyor, cari işlemler açığımız oldukça riskli bir noktada.
 </p>
 <p>
  Makro-ekonomik istikrar zarar verecek en ufak bir tutuma müsamaha göstermemeliyiz.
 </p>
 <p>
  Göz göre göre artan enflasyonu iyi irdelemek ve bu artışa muhakkak son vermek durumundayız.
 </p>
 <p>
  Sürdürülebilir büyümenin en önemli bloku olan orta sınıfların kazanımları erimeye başladı, gelir dağılımı her anlamda bozuldu.
 </p>
 <p>
  Kayırmacılık, kaynak israfı, yolsuzluk ve kurumsal erozyonun ne türden ekonomik ve toplumsal çalkantıları tetiklediğini izliyoruz.
 </p>
 <p>
  <strong>
   Yargı bağımsızlığı ve ekonomik başarı
  </strong>
 </p>
 <p>
  Hükümetin reform konusunda kararlı tutumunu görmekten duyduğu memnuniyeti de dile getiren TÜSİAD Başkanı, “Ancak önemle belirtmek isterim ki, içinde bulunduğumuz küresel iktisadi durum eylem planının kesinlikle ve kesinlikle, etkili bir şekilde uygulanmasını zorunlu kılıyor.” ifadesini kullandı. Bu programın başarılı bir şekilde uygulanması hâlinde Türkiye’nin içinde bulunduğu ülke grubundan olumlu ayrışabileceğine işaret eden Symes, bu sayede, potansiyel büyümenin yakalanabileceğini, uluslararası kaynağın ülkeye akmasının sağlanabileceğini aktardı. Neredeyse 10 yıldır süren küresel krizin 20. yüzyılda oluşturulmuş özgürlükçü demokratik değerleri zedeler noktaya geldiğine işaret eden Symes, “Eğer dünya yeniden özgürlükçü demokratik değerlere dönüş istikametinde hareket etmez ise aslında ekonomik krizden çıkmak daha zorlaşacak.” dedi. Bu noktadan Türkiye’ye baktığında ise gördüklerini, “Toplumda yargıya güven yeterli değil. Maalesef kimse aksini iddia da etmiyor. Yargı bağımsızlığının ve yargıya güvenin zayıfladığı, hukukun öngörülebilir olmadığı bir ülkede elde edilen ekonomik başarıları sürdürebilmek mümkün değildir.” şeklinde aktardı.
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/buyume-enflasyon-ve-reform-uyarisi_553887), [web.archive.org (arşiv bağlantısı)](http://web.archive.org/web/20160217093438/http://www.aksiyon.com.tr/eko-pano/buyume-enflasyon-ve-reform-uyarisi_553887)
