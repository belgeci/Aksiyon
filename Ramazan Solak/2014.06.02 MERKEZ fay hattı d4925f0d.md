# MERKEZ fay hattı

*Ramazan Solak 2014.06.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <p dir="LTR">
    Başbakan Recep Tayyip Erdoğan ile Merkez Bankası arasındaki ‘faiz’ gerilimi devam ediyor.
   </p>
  </font>
 </div>
 <div id="newsText">
  <font class="detail-text">
   <p dir="LTR">
    Erdoğan, Almanya’nın Köln şehrinde gerçekleştirdiği miting sonrası Türkiye’ye dönüşünde uçakta gazetecilerin sorularını cevaplarken, Merkez Bankası’nın yarım puanlık faiz indirimine sert tepki gösterdi. Konuşmasının konuyla ilgili kısmı şöyle: "Sen dalga mı geçiyorsun? Yükseltirken 5 puan birden yükseltiyorsun, şimdi geliyorsun yarım puan indiriyorsun. Yarım puan indirmekle ne yapmak istiyorsun? Olmaz böyle bir şey. Böyle bir yaklaşımı doğru bulmak mümkün değil. ‘Efendim işte Merkez Bankası’na müdahaledir bu.’ Niye müdahale olsun? Ben, bu ülkenin başbakanı isem kanaatimi, düşüncemi söyleyeceğim. O da bu noktada kendisine çekidüzen vermeli. Şu anda enflasyonda, tek hanede de olsa yüzde 9’da bulunmamız doğru bir şey değil. Biz bir ara reel faizi sıfıra getirdik. Şimdi niye buralardasın? Reel faiz 5-6’da dolaşıyor. Niye böyle olsun? Bunu bizim yeniden bir yere getirmemiz için öncelikle bu işi düzeltmemiz gerekiyor. Ama hâlâ bunlar bu noktada kendilerine çekidüzen vermiyorlar. Temenni ederim ki kısa zamanda çeki düzen verirler."
   </p>
   <p dir="LTR">
    Başbakan Erdoğan yarım puanlık faiz indirimine sert tepki gösterdiğinde, Merkez Bankası Başkanı Erdem Başçı, Portekiz’de idi. Avrupa Merkez Bankası (ECB) tarafından düzenlenen Merkez Bankacılığı Konferansı’nda ‘Yeni Düzenleme Ortamında Para Politikası’ konulu bir konuşma yaptı. Dolayısıyla buradaki konuşması, bir nevi cevap olarak da algılandı.
   </p>
   <p dir="LTR">
    Başçı, faiz oranları ile ilgili olarak, "Faiz oranı ikilemi makroihtiyati önlemleri gerekli kılıyor. Kur istikrarı düşük global faiz oranları ile uyuma ihtiyaç duyuyor, kredi istikrarı global faiz oranlarından daha yüksek yurtiçi faizleri gerektiriyor." ifadesini kullandı. Bununla birlikte, "Çözüm ise düşük faizler, sıkı makroihtiyati politika." demeyi de ihmal etmedi.
   </p>
   <p>
    Siz, bu satırları okurken Erdem Başçı, Bakanlar Kurulu’nda bir sunum yapmış olacak. TCMB Başkanı, kanun gereği her yıl rutin olarak iki defa Bakanlar Kurulu’na banka faaliyetleri ile uygulanmış ve uygulanacak olan para politikası hakkında rapor sunuyor. Bu seferki, bu sert eleştirilerin ardına denk geldi. Oluşan yüksek gerilim faizde fay kırılmasına ve enerji boşalmasına yol açacak mı, hep birlikte göreceğiz.
   </p>
   <p>
    __________________________
   </p>
   <p>
    <strong>
     Garanti geldi, bankalar ikna oldu
    </strong>
   </p>
   <p>
    <strong>
     <img alt="" height="300" src="http://web.archive.org/web/20140901192236im_/http://medya.aksiyon.com.tr/aksiyon/2014/06/02/ekopa.jpg"/>
    </strong>
   </p>
   <p dir="LTR">
    İstanbul Boğazı’na yapılacak üçüncü köprü için para bulundu. Yavuz Sultan Selim Köprüsü’nü de kapsayan Kuzey Marmara Otoyolu Projesi’nin, 7 banka tarafından karşılanacak proje finansmanı için ilk imzalar atıldı. Toplamda 9 yıl vadeli ve 2,3 milyar dolar tutarında olacak proje finansmanı, Cumhuriyet tarihinde ‘greenfield’ (sıfırdan hayata geçirilen) bir projeye tek seferde sağlanan en yüksek tutarlı proje finansman kredisi oldu. Finansman talebi Garantibank International, Garanti Bankası, Halk Bankası, İş Bankası, Vakıflar Bankası, Ziraat Bankası ve Yapı ve Kredi Bankası’nın katılımı ile karşılanacak. ‘Yap, işlet, devret’ modeli ile gerçekleştirilecek projenin işletmesi, yatırım süresi dahil olmak üzere 10 yıl 2 ay 20 günlük süre ile ICA (İÇTAŞ-Astaldi konsorsiyumu) tarafından üstlenilecek.
   </p>
   <p dir="LTR">
    Nisan’ın son haftasında yapılan bir düzenleme ile asgari yatırım tutarı 1 milyar TL olan yap-işlet-devret projeleri ile Sağlık Bakanlığı ve Milli Eğitim Bakanlığı tarafından gerçekleştirilen ve asgari yatırım tutarı 500 milyon TL olan yap-kirala-devret projelerine Hazine garantisi (borç üstlenimi) verilmişti. Üstelik, geriye dönük bazı projeleri de kapsayacak şekilde. Maliye Bakanı Mehmet Şimşek, bu ‘garanti’nin abartıldığını ileri sürmüş ve "3 proje Hazine garantisi altında. Bunlar; 3. Köprü, Avrasya Tüneli ve Gebze-İzmir Karayolu. Her şey yolunda gitmese bile 7 milyar doların altında bir ihtiyari ayrılan bütçeden söz ediyoruz." demişti.
   </p>
   <p>
    Yaşanan son gelişme, ilk başta köprü projesine pek ilgi göstermeyen bankaların Hazine garantisi gelince bir hayli cömert davrandıklarını gösteriyor. Geriye üçüncü köprünün üstlenici şirket tarafından bir aksilik olmadan tamamlanmasını temenni etmek kalıyor. Yoksa, Hazinemizin (dolayısıyla bizim) 2,3 milyar dolarlık nur topu gibi bir borcu daha olacak.
   </p>
   <p>
    ______________________________
   </p>
   <p dir="LTR">
    <strong>
     Paralel sızma!
    </strong>
   </p>
   <p dir="LTR">
    <strong>
     <img alt="" height="291" src="http://web.archive.org/web/20140901192236im_/http://medya.aksiyon.com.tr/aksiyon/2014/06/02/eko-pano2.jpg"/>
    </strong>
   </p>
   <p dir="LTR">
    Maliye Bakanı Mehmet Şimşek’in konuk olduğu Financial Times (FT) organizasyonları ilginç olmaya başladı. Uluslararası yayın yapan ekonomi gazetesi, Mayıs’ın ilk haftasında İstanbul’da bir toplantı düzenlemişti. Şimşek, buradaki konuşmasında bakanlığındaki tasfiyeleri savunurken önce bazı isimlerin terfi ettiklerini savunmuştu. Sonra bakanlığına da ‘sızma’lar olduğunu ve ‘paralel devlet’ bulunduğunu iddia etmiş ve bazı isimleri bu yüzden görevden aldıklarını söylemişti. Paralel devlet ve sızma iddilarının hiçbir hukuki temele dayanmadığı ortada iken.
   </p>
   <p dir="LTR">
    Şimşek, geçen hafta da resmî bir ziyaret için İngiltere’nin başkenti Londra’da idi. Burada FT binasında ‘FDi Magazine’ adlı derginin ‘Türkiye’de yatırım’ konulu paneline de katıldı. Ana tema belli, fakat salondaki bilinmez ama Türkiye’de başka bir şey konuşuldu; panelin kendisi kürsüye çıkmadan önceki bölümünü takip eden Zaman temsilcisi, o kürsüye çıkınca salondan çıkarıldı. İlk akla gelen, muhabirin girmemesi gereken bir toplantıya ‘sızmış’ olabileceği. Ancak durum böyle değil. FT yetkilisi, talebin Türk makamlarından geldiğini söyledi. Bu açıklama olmasaydı, FT konuşmayı özel haber olarak yayımlayacak da denebilirdi. Gerçi salonda Anadolu Ajansı’nın temsilcisi de bulunuyordu. Dolayısıyla bunun ‘bilinçli’ bir tercih olduğu ortada. İnsanın aklına iki olayın da paralel olup olmadığı geliyor. Lakin sızma olmadığına göre bu ihtimal de zayıf!
   </p>
   <p dir="LTR">
    _______________
   </p>
   <p dir="LTR">
    <strong>
     Lüks tüketim uyarısı
    </strong>
   </p>
   <p dir="LTR">
    <strong>
     <img alt="" height="291" src="http://web.archive.org/web/20140901192236im_/http://medya.aksiyon.com.tr/aksiyon/2014/06/02/eko-pano4.jpg"/>
    </strong>
   </p>
   <p dir="LTR">
    Ekonomiden sorumlu Başbakan Yardımcısı Ali Babacan, iç tüketimle yapılan büyümenin problem oluşturduğunu söyledi. "İstanbul’da yeni konutlar ve alışveriş alanlarının yapıldığını görüyoruz. Acaba o konutlarda oturacak kadar ürettik mi, o alışveriş alanlarından dünyanın en pahalı markalarını satın alacak kadar refahı hak ettik mi, yoksa hak etmeden mi alıyoruz?" diye soran Babacan, üretimin önemine vurgu yaptı. Babacan, "Burada evvela üretim, sanayi, alın teri, bilek gücü çok çok önemli. Aksi hâlde ‘güven var, finansman imkânı var. Borçlanalım harcayalım. Borçlanalım, araba ithal edelim. En iyi otomobillere binelim. Bunlar sürdürülebilir trendler değil. Bunlarla ilgili tedbirler alıyoruz." dedi.
   </p>
   <p dir="LTR">
   </p>
   <p dir="LTR">
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6BCF229DB1D94FFE204E584854502BAA?newsId=38695), [web.archive.org (arşiv bağlantısı)](http://web.archive.org/web/20140901192236/http://www.aksiyon.com.tr:80/aksiyon/newsDetail_getNewsById.action;jsessionid=6BCF229DB1D94FFE204E584854502BAA?newsId=38695)
