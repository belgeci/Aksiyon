# İmzasız garabet

*Ramazan Solak 2015.03.16*

<div class="pNewsDetailMainContent" itemprop="articleBody">
 <p>
  Yok yok, mesele bir ihbar mektubu değil, bir bankanın bilançosu. Üstelik bu bankanın yüzde 54’ü halka açık. Nasıl olur demeyin. Oldu. Bank Asya’nın BDDT marifetiyle TMSF tarafından atanan yönetiminin açıkladığı bilançonun altında kanunen ‘zorunlu’ olmasına rağmen ne yeni atanan genel müdürün ne yönetim kurulunun ne de yönetim kurulu başkanının imzası var. Bu aynı zamanda bankacılık tarihinde de bir ilk. Ama ilginçlikler bununla sınırlı değil. Bankaların genel kurullarına sunacağı yıllık finansal raporların bağımsız denetim kuruluşlarınca onaylanması şart. Ancak TMSF tarafından atanan yönetim kurulu, ‘bilanço üzerinde incelemelerinin devam ettiği’ gerekçesiyle görüş vermedi. Lakin incelemediği ve yazılı bir görüş vermediği bilançoyu açıklamakta bir beis görmedi. Bitmedi, bir garabete de denetim firması imza attı. İmzasız bilançoya görüş vermedi ama oradaki rakamlar üzerinden yatırımcıları etkileyecek yanıltıcı ve yanlı yorumlarda bulunmaktan geri durmadı. Bank Asya’nın ortakları da bu duruma tepkili. TMSF tarafından atanan yönetimin açıkladığı bilançonun kanuni kriterlere uygun olmadığını, bu yüzden geçersiz olduğunu açıkladılar. Hukuk o kadar hiçe sayılıyor ki, artık geriye diyecek pek bir şey kalmıyor!
 </p>
</div>


Kaynak: [www.aksiyon.com.tr](http://www.aksiyon.com.tr/ekonomi/imzasiz-garabet_550201), [web.archive.org (arşiv bağlantısı)](http://web.archive.org/web/20150706220625/http://www.aksiyon.com.tr/ekonomi/imzasiz-garabet_550201)
