# Hayaller Avrupa, peki gerçekler?

*Ramazan Solak 2015.10.20*

<div class="pNewsDetailMainContent ctx_content" itemprop="articleBody">
 <p>
  Türkiye’yi Avrupa standartlarına taşıyacak 2023 hedefleri ilk olarak Nisan 2011’de dönemin Başbakanı Recep Tayyip Erdoğan tarafından yüksek sesle telaffuz edildi. ‘Türkiye Hazır, Hedef 2023’ idi AKP’nin 12 yıllık seçim beyannamesinin adı. Erdoğan, ‘ileri demokrasi, büyük ekonomi, güçlü toplum, yaşanabilir çevre ve marka şehirler, lider Türkiye’ olmak üzere 5 ana hedefi olan beyannameyi sunarken, “Bu kardeşiniz 2023’ü telaffuz edene kadar kimse konuşmuyordu. Bunun patenti bize ait.” ifadelerini kullanmıştı.
 </p>
 <p>
  2011’den bu yana köprünün altından çok sular aktı. Demokrasi, toplum, yaşanabilir çevre ve liderlik konusunda iktidarın başarısı, Türkiye’yi getirdiği nokta tartışılır. Ekonomideki başarıyı tartışmak için ise rakamlara bakmak lazım. Örneğin, 2023 hedeflerinin deklare edildiği 2011 ile geçen sene sonuna göz atalım. Nüfus 74,7 milyon idi, 77,7 milyona çıktı (artış; 3 milyon kişi). Millî gelir 772,3 milyar dolar idi, 799 milyar dolara çıktı (artış; 7 milyar dolar). Büyüme yüzde 8,8 idi, yüzde 2,9’a geriledi. Enflasyon yüzde 10,5 idi, yüzde 8,2 oldu. İşsizlik yüzde 9,8 idi, yüzde 10,9’a çıktı.
 </p>
 <p>
  2023 hedefleri hâlâ iktidar sahiplerinin söylemlerinde, üstelik 2011 heyecanı ve tazeliğinde. Ancak mevcut ekonomik veriler ve o günden bu yana gösterdikleri seyir başka bir şey anlatıyor. Tartışmaya gerek yok, hayaller orda, gerçekler resmî rakamlardan oluşan şu tablolarda. Bakıp, siz değerlendirin...
 </p>
 <p>
  <img alt="" src="http://web.archive.org/web/20151021123455im_/http://medya.aksiyon.com.tr//aksiyon/2015/10/19/572290.jpg"/>
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/hayaller-avrupa-peki-gercekler_552640), [web.archive.org (arşiv bağlantısı)](http://web.archive.org/web/20151021123455/http://www.aksiyon.com.tr/eko-pano/hayaller-avrupa-peki-gercekler_552640)
