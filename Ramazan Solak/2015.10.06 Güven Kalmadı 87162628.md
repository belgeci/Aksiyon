# Güven Kalmadı

*Ramazan Solak 2015.10.06*

<div class="pNewsDetailMainContent ctx_content" itemprop="articleBody">
 <p>
  İstatistik Kurumu’nun, tüketici ve üreticilerin genel ekonomik duruma ilişkin değerlendirme, beklenti ve eğilimlerini özetleyen bir verisi var. Adı; ekonomik güven endeksi. Tüketici güven göstergesi ile mevsim etkilerinden arındırılmış imalat sanayii (reel kesim), hizmet, perakende ticaret ve inşaat sektörlerine ait normalleştirilmiş alt endekslerin ağırlıklandırılarak birleştirilmesinden oluşuyor. Üretici ile tüketicinin beklentilerini bir arada verdiği için ekonomi ile ilgili daha geniş bir perspektif sunuyor. İşte bu endeks, Eylül ayında bir önceki aya göre tam yüzde 16,7 düştü. Üstelik bu düşüş, endeksi oluşturan bütün ‘güven’ endekslerindeki düşüşlerden kaynaklandı. 100 birim değer üzerinden değerlendirilen endekste rakam ne kadar düşerse güvenin zayıflığını gösteriyor. Resmî verilere göre Ağustos’ta 85,14 olan ekonomik güven endeksi, Eylül’de 70,89’a düştü.
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/guven-kalmadi_552471), [web.archive.org (arşiv bağlantısı)](http://web.archive.org/web/20160125065913/http://www.aksiyon.com.tr/eko-pano/guven-kalmadi_552471)
