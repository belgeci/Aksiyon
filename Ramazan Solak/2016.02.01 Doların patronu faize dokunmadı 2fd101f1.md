# Doların patronu faize dokunmadı

*Ramazan Solak 2016.02.01*

<div class="pNewsDetailMainContent ctx_content" itemprop="articleBody">
 <p>
  ABD Merkez Bankası (Fed), 2016’nın ilk toplantısında ekonomistleri şaşırtmadı. Geçen yılın son toplantısında faizi 0,25 puan artıran Amerikan para otoritesi, bu yılı sakin karşıladı ve faiz oranlarını değiştirmedi. Küresel piyasalarda yaşanan çalkantı ile Çin ekonomisindeki yavaşlamayı dikkate alan Fed, gelişmeleri ‘yakından’ takip ettiğini belirtti. Enflasyonun kısa vadede enerji fiyatları dolayısıyla düşük kalmaya devam edebileceğini ifade ederken, piyasalardaki türbülansın ve ekonomik yavaşlamanın devamı hâlinde faiz artışını ‘yavaşlatabileceği’ mesajını da verdi. Bir başka mesaj da faiz oranlarının ‘kademeli’ olarak artabileceği oldu. Fed, uzun bir aradan sonra Aralık 2015’in sonunda yüzde 0,25 olan faiz oranını yüzde 0,50 aralığına yükseltmişti. Bakalım, doların patronunun bu hamlesi aralarında Türkiye’nin de bulunduğu gelişmekte olan ülkelere nasıl yansıyacak?
 </p>
</div>


Kaynak: [www.aksiyon.com.tr](http://www.aksiyon.com.tr:80/eko-pano/dolarin-patronu-faize-dokunmadi_553758), [web.archive.org (arşiv bağlantısı)](http://web.archive.org/web/20160212233626/http://www.aksiyon.com.tr:80/eko-pano/dolarin-patronu-faize-dokunmadi_553758)
