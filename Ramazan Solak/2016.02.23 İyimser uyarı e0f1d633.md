# İyimser uyarı

*Ramazan Solak 2016.02.23*

<div class="pNewsDetailMainContent ctx_content" itemprop="articleBody">
 <p>
  Uluslararası Para Fonu (IMF), küresel finansal koşulların Türkiye’ye yansıması konusunda iyimser. Bu konudaki gelişmelerin Türkiye için kısmen destekleyici olacağını düşünen Fon’a göre Euro bölgesi ve ABD büyümeleri de Ankara’yı teselli eden gelişmeler arasında. Dolayısıyla Türkiye’de dirençli büyüme (tahminî yüzde 3,8) bu yıl da devam edecek. Ancak IMF’nin bazı uyarıları da var. Enflasyonist baskılar gelişiyor ve Türk Lirası’nın bulunduğu seviye çekirdek enflasyonu derinden etkiliyor. O yüzden bu yıl Türkiye’de enflasyon ortalaması yüzde 9’un üzerinde olacak. Ayrıca yatırım ve tasarruflar arasındaki fark derin bir yapısal problem oluşturuyor. Türkiye’nin sermaye akımlarına olan bağımlılığının azalması için tasarrufların mutlaka artırılması gerekli. Bir de cari açığın finansmanında kalitenin artırılması lazım.
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/iyimser-uyari_553932), [web.archive.org (arşiv bağlantısı)](http://web.archive.org/web/20160224092520/http://www.aksiyon.com.tr/eko-pano/iyimser-uyari_553932)
