# Bel büken borç yükü

*Ramazan Solak 2014.10.27*

<div class="pNewsDetailMainContent" itemprop="articleBody">
 <p>
  Özel sektörün önümüzdeki 1 yıllık vadede ödeyeceği yurtdışı kredi borcu 72,2 milyar dolar. Bu rakamın 54,3 milyar doları finansal kesime ait. 17,9 milyar doları da reel sektöre.
 </p>
 <p>
  Merkez Bankası’nın açıkladığı verilere göre özel sektörün toplam (uzun+kısa) dış borçları yılın ilk 8 aylık döneminde 10 milyar dolar artışla 207,5 milyar dolara çıktı. Uzun vadeli kredi borçları 165 milyar dolar olarak gerçekleşirken, kısa vadeli kredi borçları 42,3 milyar dolar oldu. Finansal ve reel sektörün uzun vadedeki borcu az da olsa azaldı. Kısa vadede ise finansal sektörün borcu 800 milyon dolar azalırken, reel sektör borcu 145 milyon dolar arttı.
 </p>
 <p>
  Özel sektörün 165 milyar dolar tutarındaki uzun vadeli dış borcunun yüzde 58,8’i dolar, yüzde 33,8’i Euro, yüzde 6,1’i lira ve yüzde 1,3’ü diğer döviz cinslerinden oluştu. Finansal olmayan kuruluşların yurtdışından sağladığı 86,9 milyar dolar tutarındaki borcun, yüzde 60,2’si hizmetler sektörü, yüzde 39,3’ü sanayi sektörü ve yüzde 0,5’i de tarım sektörü tarafından kullanıldı. Bu borç yükü ve dağılımı, finans sektörü ve özel şirketlerin ne kadar hassas bir dengede durduğunu gösteriyor. Ama dar oligarşik yapı ekonomi dükkanı içinde hoyratça davranmaya devam ediyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/eko-pano/bel-buken-borc-yuku_539733), [web.archive.org (arşiv bağlantısı)](http://web.archive.org/web/20141223130340/http://www.aksiyon.com.tr:80/eko-pano/bel-buken-borc-yuku_539733)
