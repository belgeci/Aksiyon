# Borç telaşı

*Ramazan Solak 2015.09.15*

<div class="pNewsDetailMainContent ctx_content" itemprop="articleBody">
 <p>
  Dolar hafta içinde 3,06 lirayı görerek rekorunu tazeledi. Zamanında kasasına koyanlar için iyi haber. Ama iş dünyası için değil. Çünkü otomotiv, tekstil, inşaat gibi doğrudan mamul üretimiyle gelir elde eden işletmelerin (reel sektör) kısa vadeli borcu dudak uçuklatacak cinsten. Reel sektörün finans kesimi (bankacılık, sigortacılık gibi) hariç ‘kısa vadeli dış borcu’ tam 35 milyar dolar.
 </p>
 <p>
  Dolayısıyla kuruşluk bile olsa, dolar kurundaki artış geliri TL olan şirketleri çok zorluyor. Öyle ki artık iş dünyası da bu konuda sesini yükseltmeye başladı. İstanbul Ticaret Odası Meclisi’nin eylül ayı toplantısında bu konuya değinen Oda Başkanı İbrahim Çağlar, vahim tabloyu, “Biz bu 35 milyar dolar borçlanırken kur bu düzeylerde değildi. Öngörülmedik şekilde yaşanan artışlar oldu. Birçok işadamı hesabını 2,50’ye göre yaptı. Bugün ise dolar 3 TL’yi aştı. Sırf aradaki bu kur farkı yüzünden özel sektörün borcu 17,5 milyar TL arttı.”  şeklinde aktardı.
 </p>
 <p>
  Sonra da Merkez Bankası ve hükümeti iş dünyasıyla el ele vermeye davet ederek, kısa vadeli döviz borcu olan işadamına 2,70 TL’den döviz satılmasını istedi. Bunun devlete en fazla 3,5 milyar dolara mal olacağını belirtti. Bu rakamın Merkez Bankası’nın bir yıllık kârı kadar olduğunu belirterek, “Bu kâr bu yıl da Hazine’ye devredilmesin, üretim çarklarının dönmesi için kullanılsın. Yeter ki üretim yavaşlamasın, istihdam ve yatırımlar azalmasın.” dedi. Anlaşılan işadamlarını borç telaşı sarmış durumda. Ama meramlarını anlatırken aman dikkatli olsunlar. Makul şüphe uyandıracak söz ve davranışlardan kaçınsınlar...
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/borc-telasi_552260), [web.archive.org (arşiv bağlantısı)](http://web.archive.org/web/20160106121402/http://www.aksiyon.com.tr/eko-pano/borc-telasi_552260)
