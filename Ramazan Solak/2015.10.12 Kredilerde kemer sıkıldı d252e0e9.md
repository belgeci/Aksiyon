# Kredilerde kemer sıkıldı

*Ramazan Solak 2015.10.12*

<div class="pNewsDetailMainContent ctx_content" itemprop="articleBody">
 <p>
  Merkez Bankası (TCMB), temmuz-eylül aylarını kapsayan Banka Kredileri Eğilim Anketi verilerini paylaştı. Bankaların 2015 yılının üçüncü çeyreğine ilişkin değerlendirmeleri ile dördüncü çeyrek beklentilerini içeren anketin sonuçları kredi talebinde gerileme olduğunu gösterdi. Bankalar, bir yandan işletmelere kullandırdığı kredilerde ve bireysel kredi türlerinden konut kredilerinde standartları önemli ölçüde sıkılaştırmaya devam etti. Taşıt kredilerinde standartları aynı bırakırken, diğer bireysel kredilerde sınırlı ölçüde gevşetmeye gitti. 2015 yılının dördüncü çeyreği için beklentiler de; işletmelere kullandırılan kredilerde güçlü, bireysel kredi türlerinde de bir miktar sıkılaştırmanın devam edeceği yönünde.
 </p>
</div>


Kaynak: [www.aksiyon.com.tr](http://www.aksiyon.com.tr:80/eko-pano/kredilerde-kemer-sikildi_552580), [web.archive.org (arşiv bağlantısı)](http://web.archive.org/web/20151019000020/http://www.aksiyon.com.tr:80/eko-pano/kredilerde-kemer-sikildi_552580)
