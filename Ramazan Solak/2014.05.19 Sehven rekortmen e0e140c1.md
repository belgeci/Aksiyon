# Sehven rekortmen

*Ramazan Solak 2014.05.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Vergi rekortmenleri konusuna geçen hafta genişçe yer ayırmıştık. Ama yine de gözden kaçan önemli bir ayrıntı olmuş; Maliye Bakanlığı hesap hatası yapınca Antalyalı bir esnaf ‘sehven’ vergi rekortmenleri listesine girmiş.
  </font>
 </div>
 <div id="newsText">
  <font class="detail-text">
   <p dir="LTR">
    Sehven; farkında olmadan yapılan yanlışlıklar için kullanıyor. Son dönemde popüler oldu. Hani CHP Genel Başkanı Kemal Kılıçdaroğlu da şüpheli sıfatıyla sehveh ifadeye çağrılmıştı, neyse konumuza dönelim.
   </p>
   <p dir="LTR">
    "Bir şeyi yapmak zorunluluğu olan, yükümlü" kişiye ‘mükellef’ deniyor. Aynı zamanda, "eksiksiz, özenli bir biçimde yapılmış" anlamına da geliyor. Bir de tabii ki Maliye ile ilgili tanımı var; vergi vermekle yükümlü olan kimse ya da kuruluşa ‘vergi mükellefi’ veya ‘mükellef’ deniyor. Kazanç sahibi bir mükellef olarak (kişi veya kuruluş), kazandığınız parayı (gelir) beyan ediyorsunuz, bu konuda tahsilini yapmış, uzman kişiler sizin ödeyeceğiniz vergiyi hesaplıyor ve bu tutar sizden tahsil ediliyor. Bir de en çok vergi ödeyenler arasında iseniz, övünç tablosu olan ilk 100 vergi rekortmeni arasında yer alıyorsunuz.
   </p>
   <p>
    İşte Maliye Bakanlığı geçen hafta açıkladığı bu övünç tablosunda küçük bir hata yapmış. Yıllarca çeşitli illerde pazarcılık yaptıktan sonra Antalya’da karar kılan ve geçimini 100 metrekarelik işyerinde pazar esnafına tekstil ürünü satarak sağlayan Adnan Turgut’u 54. sıraya yerleştirmiş. Bu durumdan arkadaşları aracılığıyla haberdar olan Turgut’a 3,5 milyon liraya yakın vergi tahakkuk ettirilmiş. Antalyalı esnaf, bu yanlışın düzeltilmesini bekliyor.
   </p>
   <p dir="LTR">
    <strong>
     <span>
      Kafa karışıklığının ‘Maliye’ti
     </span>
    </strong>
   </p>
   <p dir="LTR">
   </p>
   <p dir="LTR">
    Maliye Bakanlığı, yılbaşından bu yana oldukça hareketli. Aralarında üst düzey bürokratların da bulunduğu pek çok isim görevinden alındı. ‘Sehven mükellef’ hadisesi, Bakanlık’taki kafa karışıklığının da bir işareti gibi. Bakan Mehmet Şimşek, her ne kadar 17 Aralık’tan (yolsuzluk ve rüşvet operasyonunun yapıldığı tarih) önce de görev değişikliklerinin olduğunu söylese bile bu tarihten sonra yapılanlar daha dikkat çekici. Yılbaşında Mali Suçları Araştırma Kurulu (MASAK) ve Gelir İdaresi’nin üst yönetiminde başlayan görevden almalar, nisan sonunda her iki kurumun başkanı (sırasıyla Mürsel Ali Kaplan ve Metin Kilci) ile zirve yaptı.
   </p>
   <p dir="LTR">
   </p>
   <p dir="LTR">
    Bakan Şimşek, ‘2. Financial Times (FT) Türkiye Zirvesi’nde bu konuda, "MASAK’ın başındaki kişi terfi ettirildi yani bütün bu atamaların görev değişikliklerinin yolsuzluk iddiaları ile bir ilgisi yok. Son birkaç aydır yapılan tayinlere farklı yaklaşılıyor. Bazı üst düzey bürokratların paralel devlet ile bağlantılarını keşfetmişsek onları yerlerinden almamız lazım. Bu da yanlış bir şey değil." demişti. "Sizin bakanlığınıza Gülen cemaatinden bir sızma oldu mu?" soruna da "Tabii. 1970’lerin ortalarından itibaren bu cemaat öğrencileri genç yaştan itibaren bünyesine katıyor. Çeşitli bürokratik pozisyonlara bu insanlar yükseldiler, bunu herkes biliyor." şeklinde cevap vermişti. Şimdi siz karar verin; bürokratlar terfi mi etti, yoksa paralel diye görevden mi alındı?
   </p>
   <p dir="LTR">
   </p>
   <p>
    Maliye’deki bu değişiklikler Başbakan Erdoğan’ın 30 Mart yerel seçimlerinde halktan vizesini aldığını ileri sürdüğü ‘cadı avı’nın bir parçası mı bilinmez ama Maliye’deki bu kafa karışıklığı umarız başka ‘sehven’ hatalara yol açmaz.
   </p>
   <p>
    <span>
     <strong>
      Bütçede gaz kaçağı
     </strong>
    </span>
   </p>
   <p dir="LTR">
    Merkezî yönetim bütçesi nisan ayında 2,7 milyar TL açık verdi. Açık, ocak-nisanı kapsayan dört aylık dönemde 4,2 milyar TL’ye çıktı. Maliye Bakanlığı’nın açıklamasına göre açığın oluşmasında, giderlerdeki cari transfer kaynaklı yükseliş etkili oldu. Özellikle de gaz ithalat, ihracat, depolama, iletim, toptan satış, LNG ticareti, petrol iletimi faaliyetlerini yürüten devlet şirketi BOTAŞ kaynaklı borç verme kalemindeki bir önceki yıla göre 1,1 milyar TL’lik (yüzde 156,6) artış.
   </p>
   <p dir="LTR">
    Cari transferlerde nisanda, bir önceki yılın aynı ayına göre yaklaşık 2,7 milyar TL (yüzde 23) artış oldu. Bu rakamın 1,4 milyar TL’si SGK’nın açık finansmanındaki artıştan kaynaklandı. Bütçenin en büyük ikinci kalemi olan personel giderleri de bu artışta etkili oldu. Nisanda personel ile SGK devlet prim ödemeleri 2013’e göre 1,4 milyar TL (yüzde 14,9) daha yüksek gerçekleşti. İlk dört aydaki bütçe açığı yılsonu bütçe hedefi olan 33,3 milyar TL’nin yüzde 12,7’sine denk geliyor. Ancak Maliye, bütçe açığının yüksek seyretmesine rağmen yılsonu için öngördüğü hedefi yakalayacağından emin.
   </p>
   <p dir="LTR">
    <span>
     <strong>
      Banka Türk, kâr yabancı
     </strong>
    </span>
   </p>
   <p dir="LTR">
   </p>
   <p dir="LTR">
    Tarihinin en büyük finansal krizlerinden birini yaşadığı 2001 yılı sonrası Türkiye’de risk alıp bankacılık işine giren yabancıların yüzü bir hayli güldü. İstanbul Serbest Muhasebeci Mali Müşavirler Odası’nın hazırladığı Türk Bankacılık Sisteminde Yabancılaşma raporu ilgi çekici bilgiler içeriyor. Rapora göre 49 bankadan 37’sinde yabancıların hissesi var. Yabancı yatırımcılar 2001’de başlayan süreçte bankalara ortak olmak veya tamamını satın almak için 20,5 milyar dolar sermaye getirdi. Satın alınan banka paylarının bugünkü değeri ise yaklaşık 27 milyar dolar. Son 12 yıllık yabancı kârı ise 17 milyar doları aştı. Türk bankacılık sisteminde yabancıların toplamdaki payı yüzde 25’lere yaklaşırken, Borsa İstanbul’daki yabancı hisse sahipliğine göre bu oran yüzde 42’yi geçti. Oda Başkanı Yahya Arıkan, Türkiye’de bankacılık sisteminin özelleşme yerine yabancılaştığını belirterek, "Yabancı bankalar sadece kâr zihniyetiyle çalışıyor. Bu hâkimiyetleri piyasalarda manipülasyona zemin hazırlıyor. Türkçe isimli bankamız kalmazsa kimse şaşırmamalı. Yabancı Damat’lara denetim şart." dedi. Keşke yabancılar, bankalara gösterdikleri ilgiyi sabit yatırımlara da gösterseler.
   </p>
   <p dir="LTR">
    <strong>
     <span>
      Hediye çekine de taksit yasak
     </span>
    </strong>
   </p>
   <p dir="LTR">
    Bankacılık Düzenleme ve Denetleme Kurumu’nun (BDDK) Banka Kartları ve Kredi Kartları Hakkında Yönetmeliği’nde yapılan değişiklikle, hediye kart, hediye çeki ve benzeri şekilde somut bir mal veya hizmet içermeyen ürünlerde taksit yasaklandı. Kurumsal kredi kartlarına ise taksit yapılabilecek. Cep telefonlarında taksitli satışların yasaklanmasının ardından gündeme gelen taksitli hediye kart satışları da yasaklandı. Değişiklik Resmî Gazete’de yayımlanarak yürürlüğe girdi.
   </p>
   <p dir="LTR">
    <strong>
     <span>
      İhracatçının dolar endişesi
     </span>
    </strong>
   </p>
   <p dir="LTR">
   </p>
   <p dir="LTR">
    Doların 2 liranın altına doğru hareketlenmesi ihracatçıları endişelendirdi. Türkiye İhracatçılar Meclisi (TİM) Başkanı Mehmet Büyükekşi, "Kur aşağıya doğru gidiyor, gitmemesi gerek." dedi. Kurla ilgili alınması gereken tedbirler neyse, bir an önce alınmasını isteyen Büyükekşi, Merkez Bankası’na da çağrıda bulundu: "Merkez Bankası şimdi de doğrusunu yapıp faizde kademeli düşüşler için proaktif davranmalı." İhracatçılar yıl sonunda dolar/TL’nin 2,27, Euro/TL’nin ise 3,12 olmasını bekliyor.
   </p>
   <p dir="LTR">
   </p>
   <p dir="LTR">
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38621-sehven-rekortmen.html), [web.archive.org (arşiv bağlantısı)](http://web.archive.org/web/20140703130118/http://aksiyon.com.tr/aksiyon/haber-38621-sehven-rekortmen.html)
