# Dünya ne konuşuyor, biz ne konuşuyoruz?

*Ramazan Solak 2014.04.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   17 Aralık 2013’te yapılan yolsuzluk ve rüşvet operasyonu ile ülkede yükselen tansiyon hâlâ normale dönmedi. Yerel seçim geride kalalı 3 hafta oluyor ama gündem hâlâ ‘paralel’. Normale dönmesine de müsaade (!) edilmiyor.
  </font>
 </div>
 <div id="newsText">
  <font class="detail-text">
   <p>
    İş dünyası da bu durumdan rahatsız. Çünkü dünyada çok önemli ekonomik gelişmeler yaşanıyor. İşte birkaçı; Amerikan Merkez Bankası’nın dolar musluğunu kısmasıyla bol ve ucuz para (kredi) dönemi sona eriyor. Avrupa Birliği ile Amerika ticari ortaklık için neredeyse anlaştılar. Kaya gazının keşfi global enerji oyununu yeniden şekillendirecek gibi görünüyor. Biz yasakları tartışırken, internet ticaretin vazgeçilmez bir parçası hâline geliyor.
    <p>
     Örnekleri çoğaltmak mümkün. Türkiye Odalar ve Borsalar Birliği Başkanı Rifat Hisarcıklıoğlu, küresel gelişmeleri 7 ana başlık altında toplamış. Başbakan Erdoğan ile görüşmesinden sonra katıldığı Ekonomi Gazetecileri Derneği’nin geleneksel Kartepe Zirvesi’nde bunları açıkladı. Özetle aşağıdaki gibi.
     <p>
      1-Finans haritası değişiyor. Artık döviz bolluğunun bittiği, paranın değer kazandığı bir dönem geliyor.
      <p>
       2-Ticaretin kuralları değişiyor. Transatlantik Ticaret ve Yatırım Ortaklığı ve Trans Pasifik Ortaklığı anlaşmalarıyla dünya ticaretinin üçte ikisi aynı çatı altında birleşiyor.
       <p>
        3-Dünyanın enerji haritası değişiyor. Kaya gazının keşfi ile ABD ucuz enerjiye kavuşuyor, hatta ihracatçı hâline geliyor.
        <p>
         4-Orta sınıf büyüyor ve daha çok tüketiyor. Hâlihazırda orta sınıfın harcadığı para 7 trilyon dolar. Her yıl 150 milyon kişi orta sınıfa geçiyor. 2020’de bu sınıfın nüfusu 3 milyar olacak. Daha çok kazanınca daha çok harcayacaklar. Bu da daha çok üretim demek.
         <p>
          5-Ekonomide şehirler öne çıkıyor. Artık rekabet ülkeler değil şehirler arasında yaşanacak. Örneği; ABD’deki ağır sanayi şehri Walden. Hayalet şehre dönmüşken, en hızlı internet altyapısını kurdular. Şimdi bütün şirketler, üniversiteler şehre akın ediyor.
          <p>
           6-Uluslararası rekabette girişimcilik ana unsur hâline geliyor. Silikon Vadisi’ndeki girişimcilerin yüzde 52’si ABD vatandaşı değil.
           <p>
            7-İnternet ekonominin belkemiği hâline geliyor. Her ne kadar biz interneti hâlâ iletişim amaçlı kullansak da e-ticaret dünyada hızla büyüyor.
            <p>
             İşte böyle, gözleri kapamakla gece olmuyor!
            </p>
            <hr/>
            <p>
             <span>
              <strong>
               <img alt="" height="175" src="http://web.archive.org/web/20140926114613im_/http://medya.aksiyon.com.tr/aksiyon/2014/04/21/eko.jpg"/>
              </strong>
             </span>
            </p>
            <p>
             <span>
              <strong>
               Küresel ticaretin haritası yenileniyor
              </strong>
             </span>
            </p>
            <p>
             Kriz yüzünden uzun bir durgunluk döneminden geçen Amerika, ekonomisini hareketlendirmek, serbest ticaretinin kapsama alanını genişletmek için hamleler yapıyor. Zaten Meksika, Kanada, Şili, Yeni Zelanda, Singapur, Avustralya, Peru, Vietnam, Malezya, Brunei, Japonya, Tayvan ve Güney Kore ile böyle bir anlaşması (Trans-Pasifik Ortaklık-TPP) olan ABD, Temmuz 2013’ten bu yana Avrupa Birliği ile de Transatlantik Ticaret ve Yatırım Ortaklığı (Transatlantic Trade and Investment Partnership-TTIP) için masada. Böylece; Pasifik’ten Karadeniz’e uzanan alanda yer alan ülkeler Amerika’nın önderliğinde ortak bir ticaret ve yatırım pazarı kurmuş olacak. Anlaşmanın tam olarak yürürlüğe girmesi hâlinde AB ekonomisine 120 milyar, ABD ekonomisine 90 milyar, dünyanın geri kalanına da 100 milyar Euro katkıda bulunacağı tahmin ediliyor.
             <p>
              İş sadece ortak pazar kurulmasıyla da kalmayacak, standart birliğine de gidilecek. Örneğin elektrik akımındaki 110-220 volt ayrımı ortadan kalkacak. İkisinden birinde karar kılınacak. Eğer 110 volt tercih edilirse, 220 kullanan ülkelerin elektrik sistemi ve elektrikle çalışan makinelerini ya yenilemesi ya da uyumlu hâle getirmesi gerekecek. Ayrıca başta lisanssız yazılım ve orijinal olmayan donanım olmak üzere bütün mevzuatlar gözden geçirilecek.
              <p>
               Türkiye, AB ile Gümrük Birliği içinde ama henüz üye değil. Bu durumdan mevcut hâliyle oldukça zararlı çıkacak. Brookings Birleşik Devletler ve Avrupa Merkezi tarafından hazırlanan bir çalışmaya göre dünya ekonomisinin üçte ikisinin içinde olacağı bu oluşum içinde yer almaz ise Türkiye’nin uluslararası ticaretinde 20 milyar dolarlık kayıp yaşanacak ve 95 bin kişi de işsiz kalacak. İşin şakası yok.
              </p>
              <hr/>
              <p>
               <span>
                <strong>
                 Kullanmadığınız banka hesaplarını kapatın!
                </strong>
               </span>
               <p>
                Bankalar, ‘hareketsiz hesaplar’dan ‘işletim ücreti’ kesebilecek. 180 gün süreyle hareket görmeyen kredi kartları, vadesiz mevduat hesapları ve diğer bankacılık ürünleri ‘hareketsiz hesap’ olarak tanımlanıyor. Böyle bir fatura ile karşılaşmak istemeyenlerin 26 Nisan’a kadar varsa bu tür hesaplarını kapatması gerekiyor. Bankalar Birliği, konuyla ilgili olarak, “Müşterilere bilgi verilmeksizin bu türlü hesaplardan ücret alınamayacağı hükme bağlanmıştır. Müşterilerin, bankalardan aldıkları bilgilendirme içerikli mesajları dikkatli şekilde izlemeleri ve değerlendirmelerinde yarar görülmektedir.” uyarısını yapıyor.
               </p>
               <hr/>
               <p>
                <span>
                 <strong>
                  Dönemine göre işsizlik!
                 </strong>
                </span>
               </p>
               <p>
                İstatistik Kurumu’nun (TÜİK) açıkladığı Ocak 2014 dönemine ait Hanehalkı İşgücü İstatistikleri, istihdamda her şeyin yolunda olduğunu gösteriyor. Resmî verilere göre Türkiye genelinde işsiz sayısı bu dönemde, ‘geçen yılın aynı dönemine göre’ 49 bin kişi azalarak 2 milyon 841 bin kişiye geriledi. İşsizlik oranı 0,5 puanlık azalarak yüzde 10,1’e indi. Tarım dışı işsizlik oranı 0,6 puan azaldı, yüzde 12,3 oldu. 15-24 yaş grubunu içeren genç işsizlik oranı da 1,7 puanlık azaldı ve yüzde 19’a düştü. İstihdam edilenlerin sayısı, 761 bin kişi artarak 25 milyon 194 bin kişiye yükseldi. Tarım sektöründe çalışan sayısı 91 bin kişi azalırken, tarım dışı sektörlerde çalışan sayısı 852 bin kişi arttı. İstihdam edilenlerin oranı 0,6 puanlık artış göstererek yüzde 44,9’a yükseldi. İşgücüne katılma oranı 0,5 puan artarak yüzde 50 oldu.
                <p>
                 TÜİK, işgücü dönemsel sonuçlarını ‘hareketli üçer aylık dönemler’i dikkate alarak hesaplıyor. Yani Ocak dönemi verileri; Aralık 2013, Ocak ve Şubat 2014 aylarını kapsıyor. TÜİK bülteninde bu ayrıntı, “...Ocak 2014 dönemi; Aralık 2013, Şubat ve Ocak 2014 aylarını kapsamaktadır.” şeklinde ayların yeri karıştırılarak minik bir hatayla verilmiş, olsun. Ama bültende olmayan bir başka ayrıntı var. O daha önemli; acaba işsizlikte bir önceki aya göre durum nedir? Gidişatı görebilmek için rakamları bir önceki ay ile mukayese etmek de gerekmez mi? Ocak bülteninde Aralık 2013 verileri yok. Oysa bu iki aya ait verileri karşılaştırdığınızda tablo biraz farklı duruyor. Bir önceki yıla nazaran iyi görünen oranlar, aylık bazda farklı bir şey söylüyor. Mesela; işsizlik 0,1 puan, tarım dışı işsizlik 0,2 puan, genç işsizlik 0,3 puan artmış. TÜİK’in Aralık ve Ocak bültenlerinden derlenen aşağıdaki işsizlik tablosunun anlattıklarına da kulak vermekte fayda var.
                </p>
                <hr/>
                <p>
                 <span>
                  <strong>
                   Hafif büyüme!
                  </strong>
                 </span>
                 <p>
                  <img alt="" height="202" src="http://web.archive.org/web/20140926114613im_/http://medya.aksiyon.com.tr/aksiyon/2014/04/21/eko-pano-3.jpg">
                   Türkiye Cumhuriyet Merkez Bankası’nın (TCMB) geçen hafta olağan genel kurulu vardı. Başkan Erdem Başçı, burada yaptığı konuşmada büyüme ve enflasyon için umut vadetmedi. Büyümenin yüzde 4’ün ‘hafif’ altında göründüğünü söyledi. Enflasyonun da Mayıs’ta tepe noktaya ulaşacağını, ondan sonra aşağı yönlü seyir izlemesini beklediklerini ama yine de yıl sonunda yüzde 5 olan hedefin ‘oldukça’ üzerine çıkabileceğini kaydetti. Enflasyonda, TL’de geçen yıl Mayıs’tan itibaren kademeli olarak yaşanan değer kaybının önemli bir etkisi olduğunu dile getirdi. Cari işlemler dengesinin de gelişmelere bağlı olarak yüzde 5 ile 6 arasında olabileceğini ifade etti.
                  </img>
                 </p>
                 <hr/>
                 <p>
                  <span>
                   <strong>
                    Bütçe ilk çeyrekte 1,5 milyar TL açık verdi
                   </strong>
                  </span>
                  <p>
                   Merkezi yönetim bütçesi Mart ayında 5,1 milyar TL açık verdi. Yılın ilk üç ayındaki (ilk çeyrek) açık da 1,5 milyar TL’ye ulaştı. Bütçe, geçen senenin ilk çeyreğinde 897 milyon TL açık vermişti. İlk çeyrek itibarıyla faiz dışı bütçe fazlası da 12,5 milyar TL oldu. Maliye Bakanı Mehmet Şimşek, mali disiplinin yılın geri kalanında da güçlü şekilde devam edeceğini belirterek, bu yıl için büyüme hedefi tutturulamasa dahi gelir hedeflerini tutturabileceklerini ve bu nedenle de gündemde zam olmadığını söyledi. Vergi gelirlerinin ekonomideki bir miktar yavaşlamaya rağmen yüksek seyrettiğini, bu yıl 2B’den 961 milyon TL gelir öngördüklerini de aktardı.
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38395-dunya-ne-konusuyor-biz-ne-konusuyoruz.html), [web.archive.org (arşiv bağlantısı)](http://web.archive.org/web/20140926114613/http://aksiyon.com.tr/aksiyon/haber-38395-dunya-ne-konusuyor-biz-ne-konusuyoruz.html)
