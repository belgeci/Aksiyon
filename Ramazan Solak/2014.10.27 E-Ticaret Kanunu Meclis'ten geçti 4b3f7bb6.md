# E-Ticaret Kanunu Meclis'ten geçti

*Ramazan Solak 2014.10.27*

<div class="pNewsDetailMainContent" itemprop="articleBody">
 <p>
  Elektronik ticaretin düzenlenmesine ilişkin kanun tasarısı, TBMM Genel Kurulu’nda kabul edildi. Düzenlemeye göre hizmet sağlayıcıları, elektronik iletişim araçlarıyla sözleşmenin yapılmasından önce alıcıların kolayca ulaşabileceği şekilde ve güncel olarak tanıtıcı bilgileri sunacak.
 </p>
 <p>
  Alıcının, siparişini elektronik iletişim araçlarıyla vermesi hâlinde; hizmet sağlayıcı, siparişin onaylanması aşamasında ve ödeme bilgilerinin girilmesinden önce, ödenecek toplam bedel de dâhil, sözleşmenin şartlarının alıcı tarafından açıkça görülmesini sağlayacak. Hizmet sağlayıcı, alıcının siparişini aldığını elektronik iletişim araçlarıyla teyit edecek. Ticari iletiler onaysız gönderilemeyecek. Alıcı dilediği zaman, hiçbir gerekçe belirtmeksizin ticari elektronik iletileri almayı reddedebilecek. Kimden geldiği belli olmayan mesaj ve ileti gönderenlere 1.000 ile 10 bin TL arasında değişen idari para cezaları verilecek.
 </p>
</div>


Kaynak: [www.aksiyon.com.tr](http://www.aksiyon.com.tr:80/eko-pano/e-ticaret-kanunu-meclisten-gecti_539735), [web.archive.org (arşiv bağlantısı)](http://web.archive.org/web/20141223110653/http://www.aksiyon.com.tr:80/eko-pano/e-ticaret-kanunu-meclisten-gecti_539735)
