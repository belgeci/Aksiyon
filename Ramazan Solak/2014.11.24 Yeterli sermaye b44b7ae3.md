# Yeterli sermaye

*Ramazan Solak 2014.11.24*

<div class="pNewsDetailMainContent" itemprop="articleBody">
 <p>
  Bank Asya, hakkında yapılan bütün olumsuz açıklama, yorum ve haberlere rağmen yoluna devam ediyor. Batacak, batıyor, battı denilen katılım bankası, bünyenin sağlam olduğunu gösteren ‘sermaye yeterliliğinde’ yüzde 18,97 ile sektöründeki en üst değerlerinden birini elde etti.
  <br/>
  Bank Asya, 2014 yılının 9 aylık bölümünü kapsayan üçüncü ara dönem konsolide faaliyet raporunu açıkladı. Katılım bankasının konsolide aktif toplamı 16,6 milyar TL, nakdi kredileri 12,3 milyar TL ve toplanan fonları 10 milyar TL seviyesinde. Konsolide öz kaynağı da 2,4 milyar TL’ye ulaştı. Nakdi ve gayrinakdi krediler aracılığıyla reel ekonomiye 20,3 milyar liralık konsolide finansal destek sağladı. Sadece bu rakamlar bile faaliyetlerini sağlıklı bir şekilde sürdürebilecek güçlü bir yapıya sahip olduğunu gösteriyor.
  <br/>
  Tabii, kamu kurumları ile bazı şirketlerin mevduatını çekmesi ve aleyhinde yapılan tahşidatın olumsuz etkisi de oldu. Net kâr yerine zarar açıkladı; 257 milyon lira. 80 şubesini kapatırken, 1.708 çalışanını işten çıkarmak zorunda kaldı. Banka batırmayı marifet sayanların son haberi de bu konuda oldu. ‘Bank’a gitti Asya’sı kaldı’ diye verilen haberde katılım bankasının aktiflerinin yüzde 41 eridiği, mevduatlarının 8,5 milyar lira gerileyerek yüzde 46 azaldığı ve geçen yıl 160 milyon lira kâr açıklarken, bu yıl 301 milyon TL zarar ettiği öne sürüldü. Haberde yer alan zarar rakamının resmî açıklamadan yüksek olması bir yana bu bilgilerin daha KAP’a açıklama yapılmadan gazetede yer alması da oldukça dikkat çekici.
 </p>
 <p>
 </p>
</div>


Kaynak: [www.aksiyon.com.tr](http://www.aksiyon.com.tr:80/eko-pano/yeterli-sermaye_540046), [web.archive.org (arşiv bağlantısı)](http://web.archive.org/web/20150113030620/http://www.aksiyon.com.tr:80/eko-pano/yeterli-sermaye_540046)
