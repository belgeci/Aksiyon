# Temkinli sabit

*Ramazan Solak 2015.07.28*

<div class="pNewsDetailMainContent" itemprop="articleBody">
 <p>
  Amerikan Merkez Bankası (Fed) Başkanı Janet Yellen’in bu yıl içinde faiz artırımı yapabilecekleri açıklamalarıyla heyecanlanan piyasaların Ankara’dan beklediği haber de geldi. Ancak Türkiye Cumhuriyet Merkez Bankası sürpriz yapmadı. Faizi (gösterge niteliğindeki bir hafta vadeli repo ihale faiz oranı) yine sabit tuttu; yüzde 7,50.
 </p>
 <p>
  Uzun bir süredir ‘temkinli duruş’ sergileyen para otoritesi, faiz toplantısı sonrası yaptığı açıklamada dövizdeki artışın enflasyondaki iyileşmeyi geciktirdiğini belirttikten sonra ‘dış talebin zayıf seyrettiği, büyümeyi iç talebin ılımlı desteklediği’ tespitini aktardı. Önümüzdeki dönem takınacağı tavırla ilgili ise yine öncekilere benzer bir mesaj verdi: “Önümüzdeki dönemde para politikası kararları enflasyon görünümündeki iyileşmenin hızına bağlı olacaktır. Enflasyon beklentileri, fiyatlama davranışları ve enflasyonu etkileyen diğer unsurlar yakından izlenecek ve enflasyon görünümünde belirgin bir iyileşme sağlanana kadar getiri eğrisini yataya yakın tutmak suretiyle para politikasındaki temkinli duruş sürdürülecektir.”
  <br>
   Öte yandan ülkenin gündemi çok sıcak. Bir yandan tırmanan terör olayları gölgesinde koalisyon çatısı kurulmaya çalışılıyor, diğer yandan Suriye sınırı oldukça hareketli. Faizi artırmanın eşiğindeki Fed’in atacağı adımların piyasalara yansıması da cabası. Ekonomi kadar ülkenin de şu sıralar ‘temkinli sabit’ durmaya ihtiyacı var.
  </br>
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/temkinli-sabit_551751), [web.archive.org (arşiv bağlantısı)](http://web.archive.org/web/20150805125813/http://www.aksiyon.com.tr/eko-pano/temkinli-sabit_551751)
