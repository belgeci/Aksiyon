# Kayıp

*Ramazan Solak 2015.08.04*

<div class="pNewsDetailMainContent" itemprop="articleBody">
 <p>
  İhracatta kan kaybı devam ediyor. Geçici dış ticaret verilerine göre; haziran ayında ihracat geçen yılın aynı ayına göre yüzde 6,9 azalarak 11,9 milyar dolara geriledi. İthalat da yüzde 12,5 azalarak 18,2 milyar dolara indi. Dış ticaret açığı da 6,21 milyar dolar oldu.
  <br/>
  Yılın ilk yarısı itibarıyla da durum hiç iyi değil. 6 aylık dönem itibarıyla ihracat geçen yılın aynı dönemine göre yüzde 8,2 azalarak 73,5 milyar dolara düştü. İthalat da benzer şekilde yüzde 10,9 gerileyerek 106,8 milyar dolar oldu.
 </p>
 <p>
  TÜİK ve Gümrük ve Ticaret Bakanlığı işbirliğiyle oluşturulan geçici dış ticaret verilerinde dikkat çeken bir başka önemli ayrıntı, en önemli ihracat pazarı Avrupa ile ilgili. Türkiye’nin Avrupa Birliği’ne (AB) ihracatı, haziranda geçen yılın aynı ayına göre yüzde 6,6 azalarak 5,6 milyar dolar olarak gerçekleşti. AB’nin ihracattaki payı geçen yılın haziranda yüzde 46 iken, bu yılın aynı ayında yüzde 46,1 oldu.
 </p>
 <p>
  En fazla ihracat yapılan ülke Almanya oldu; 1,1  milyar dolar. Bu ülkeyi sırasıyla 814 milyon dolar ile İngiltere, 689 milyon dolar ile Irak ve 595 milyon dolar ile İtalya takip etti. İthalatta ise ilk sırayı 2 milyar dolar ile Çin aldı. 1,9 milyar dolar ile Almanya ikinci, 1,7 milyar dolar ile Rusya üçüncü ve 1 milyar dolar ile İtalya dördüncü oldu.
 </p>
 <p>
  İhracatta beklenen iyileşme bir türlü gerçekleşmiyor. Ekonomik toparlanmanın başladığı yorumları yapılan Avrupa pazarı ile ilgili rakamlar hiç iyi değil. Üstelik Avrupa, Türkiye’nin en önemli ihracat pazarı. Buradaki kayıp diğer pazarlara benzemez. Bu sıkıntılı durum ihracatçının gündeminde ama ya ekonomi kurmaylarının?
 </p>
</div>


Kaynak: [www.aksiyon.com.tr](http://www.aksiyon.com.tr:80/ekonomi/kayip_551834), [web.archive.org (arşiv bağlantısı)](http://web.archive.org/web/20150831073754/http://www.aksiyon.com.tr:80/ekonomi/kayip_551834)
