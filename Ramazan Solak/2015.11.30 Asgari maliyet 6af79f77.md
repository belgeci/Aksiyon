# Asgari maliyet

*Ramazan Solak 2015.11.30*

<div class="pNewsDetailMainContent ctx_content" itemprop="articleBody">
 <p>
  Hükümetin programına koyduğu 1300 TL’lik asgari ücretin faturası yine işçiye çıkacak gibi. Bu ücret üzerindeki vergi ve prim yükü konusunda zaten sıkıntılı olan iş dünyası, artış ile katlanacak maliyetin nasıl karşılanacağı konusunda çözüm üretilmemesinden dertli. Ankara Sanayi Odası Başkanı Nurettin Özdebir, bu çerçevede hükümet programını eleştirerek, “Programdaki en önemli eksiklik ise asgari ücretteki artışın reel sektöre getireceği maliyetler konusunda bir tedbir açıklanmamış olmasıdır.” ifadesini kullandı. Kaba bir hesapla bu yüklerin sanayide elde edilecek kârların yarısından fazlasını götüreceğini, üstelik bu kârın çoğunu büyük boy işletmelerin yaptığını aktaran Özdebir, istihdamın önemli kısmını karşılayan KOBİ’lerin ise hayatta kalma mücadelesi verdiğini vurguladı. Bu yükün bir kısmının devlet tarafından üstlenilmemesi hâlinde aralık ayı itibarıyla işçi çıkarmaların başlayacağını kaydetti.
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/asgari-maliyet_553101), [web.archive.org (arşiv bağlantısı)](http://web.archive.org/web/20151212083943/http://www.aksiyon.com.tr/eko-pano/asgari-maliyet_553101)
