# Sanayici kafe açıyor

*Ramazan Solak 2014.10.20*

<div class="pNewsDetailMainContent" itemprop="articleBody">
 <p>
  Bu ifade, Türk Girişim ve İş Dünyası Federasyonu (TÜRKONFED) Genel Başkanı Süleyman Onatça’ya ait. Federasyon, bünyesinde patronlar kulübü TÜSİAD’ın da içinde bulunduğu Türkiye’nin en büyük işverenlerini barındırıyor.
 </p>
 <p>
  TÜRKONFED Yönetim Kurulu’nun Başbakan Yardımcısı Ali Babacan’ı ziyaretinde gündem; sanayi ve üretimdi. Başkan Onatça, Orta Vadeli Program’da ‘üretim ekonomisinin geliştirilmesine yönelik vurgu’lardan duyduğu memnuniyeti dile getirdi. Bu arada son dönemde sanayicilerin inşaat, franchising sistemiyle cafe, otelcilik gibi sektörlere eğilim gösterdiğini belirterek, Türk ekonomisinin sanayiden uzaklaşan pozisyonundan duydukları rahatsızlığı aktardı. Dünya ekonomisindeki daralmaya dikkat çekerken, ağırlıklı olarak dış ticaret yapılan ülkelerdeki sıkıntıların yeni dönemde iş dünyasının zor günler yaşayacağına işaret ettiğini vurguladı ve “Böylesi bir dönemde başta KOBİ’ler olmak üzere özel sektör, birlikte yol yürüyeceği ekonomi yönetimine her zamankinden fazla ihtiyaç duyacak. Bu süreçte, finansa erişimden pazar bulma çalışmalarına, kamu ödemelerinin erken gerçekleştirilmesinden nitelikli eleman temini konularına kadar KOBİ’lerimize desteğin artırılması gerektiğine inanıyoruz.” dedi.
 </p>
 <p>
  Sayın Başkan haklı ama ekonomi yönetimi bu çağrıya ne kadar kulak kabartır bilinmez. Çünkü yoğun bir gündemi var; bazı holdingler ve 100 bin KOBİ üzerindeki denetim kıskacını sıkmaya, sudan bahanelerle ceza kesmeye, banka batırmak için uğraşmaya devam ediyor. Ve eğer böyle giderse iktidar marifetiyle cafe sayısında patlama yaşanacağı aşikâr.
 </p>
</div>


Kaynak: [www.aksiyon.com.tr](http://www.aksiyon.com.tr:80/eko-pano/sanayici-kafe-aciyor_539692), [web.archive.org (arşiv bağlantısı)](http://web.archive.org/web/20141224033353/http://www.aksiyon.com.tr:80/eko-pano/sanayici-kafe-aciyor_539692)
