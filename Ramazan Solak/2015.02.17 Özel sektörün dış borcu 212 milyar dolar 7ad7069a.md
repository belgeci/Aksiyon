# Özel sektörün dış borcu 212 milyar dolar

*Ramazan Solak 2015.02.17*

<div class="pNewsDetailMainContent" itemprop="articleBody">
 <p>
  Türkiye Cumhuriyet Merkez Bankası (TCMB), özel sektörün yurtdışından sağladığı kredi borcu verilerini açıkladı. Buna göre özel sektörün 2014 yılında, ticari krediler dışında yurtdışında sağladığı kısa ve uzun vadeli toplam borçları 14,5 milyar dolar artışla 212 milyar dolara çıktı. Aralık sonu itibarıyla, özel sektörün yurtdışından sağladığı ‘uzun vadeli’ kredi borcu, 2013 yıl sonuna göre 11,5 milyar dolar artarak 167,5 milyar dolara çıktı. Aynı dönemler itibarıyla, özel sektörün yurtdışından sağladığı ticari krediler dışındaki ‘kısa vadeli’ kredi borçları 2013 yıl sonuna göre 3 milyar dolar artarak 44,5 milyar dolara yükseldi. Borçluya göre dağılım incelendiğinde, bir önceki yıl sonuna göre bankaların kredi biçimindeki uzun vadeli borçlanmaları 5,9 milyar dolar, tahvil ihracı biçimindeki borçlanmaları da 5,5 milyar dolar arttı.
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/ozel-sektorun-dis-borcu-212-milyar-dolar_549050), [web.archive.org (arşiv bağlantısı)](http://web.archive.org/web/20150730064618/http://www.aksiyon.com.tr/eko-pano/ozel-sektorun-dis-borcu-212-milyar-dolar_549050)
