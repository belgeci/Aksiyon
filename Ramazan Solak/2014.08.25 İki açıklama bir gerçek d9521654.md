# İki açıklama, bir gerçek

*Ramazan Solak 2014.08.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Başbakan Yardımcısı Ali Babacan’ın duyurduğu Ziraat Bankası ile Bank Asya arasındaki hisse satışı ile ilgili gayriresmî görüşmeler herhangi bir neticeye ulaşmadı.
  </font>
 </div>
 <div id="newsText">
  <font class="detail-text">
   <p>
    Malum, hükümet bir süre önce kamu bankalarına faizsiz bankacılık yapmaları için talimat vermişti. Bank Asya da bir süredir hisse satışı için başta yabancılar olmak üzere taliplilerle görüşmeler yapıyordu.
   </p>
   <p>
    Her iki taraf da Borsa’ya yaptıkları açıklama ile bu durumu duyurdu. İlk açıklama Ziraat’ten geldi: “...söz konusu katılım bankası ile Bankamızca da resmî olmayan görüşmeler yapılmış olmakla birlikte Asya Katılım Bankası AŞ’nin imtiyazlı hisselerinin satın alınmasına ilişkin resmî sürecin başlatılmasının bu aşamada Bankamız öncelikleri ile uyumlu olmadığı sonucuna varılmış, görüşmelerin bugün itibariyle sonlandırılmasına karar verilmiştir.”
   </p>
   <p>
    Bank Asya da açıklamasında Ziraat’in Kamuyu Aydınlatma Platformu’na gönderdiği duyuruya işaret ederek, “... Bankamız imtiyazlı hisselerinin satın alınmasına yönelik görüşmeleri başlatacak resmî bir teklifin yapılmayacağı anlaşılmıştır.” ifadesini kullandı. Ardından kamuoyunda dolaşan spekülasyonlara cevap olarak, “Hisselerinin yüzde 54’ü halka açık olan bankamızın, mevcut ortaklık yapısı ve yönetimine ilişkin herhangi bir belirsizlik bulunmamakta olup, Bankamız olağan bir şekilde faaliyetlerini sürdürmektedir.” vurgusunu yaptı.
   </p>
   <p>
    Başbakan Yardımcısı Babacan’ın iki tarafın görüştüğünü açıklamasının ardından Başbakanlık Başdanışmanı Yiğit Bulut, “Sayın Başbakan’ın bilgisi dahilinde Bank Asya’nın devlet tarafından alınmasıyla ilgili bir tasarruf, girişim veya sorgulama yoktur.” sözleriyle Babacan’ı yalanlamıştı. Ancak Borsa’ya yapılan açıklamalar Babacan’ı haklı çıkardı.
   </p>
   <p>
    Türkiye’de bankacılık tarihine kara sayfa olarak geçecek günler yaşanıyor. Yaklaşık yüzde 54’ü halka açık bir katılım bankasına reva görülen zulüm ibretlik. Bank Asya’yı yıpratmaya yönelik kampanyalar hız kesmeden devam ediyor. Kamu şirketlerinin mevduatlarının çektirilmesinin ardından, katılım bankasının devlet dairelerinin vergi, harç gibi alacaklarına aracılık etmesi bile durduruldu. Katılım bankasını zora sokmak için azami gayret gösteriliyor. İktidarın muhalif gördüğü bankayı batırmak için bu kadar uğraştığı bir ülkeye hangi sermaye gelir? Amaçlarına ulaşınca önce katılım bankacılığı ardından bütün sisteme verecekleri zararın farkındalar mı acaba? Bu yüzden bir sıkıntı yaşanacak olsa sorumlu olarak siyasiler tutulur, danışmanları kimse hatırlamaz.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=39323), [web.archive.org (arşiv bağlantısı)](http://web.archive.org/web/20140901151450/http://www.aksiyon.com.tr:80/aksiyon/newsDetail_getNewsById.action?newsId=39323)
