# Makul'ün faturası

*Ramazan Solak 2014.12.29*

<div class="pNewsDetailMainContent" itemprop="articleBody">
 <p>
  Özgür basını hedef alan 14 Aralık operasyonu çerçevesinde Zaman ve STV’ye de el konulacağı iddia ediliyor. Bunun için ‘makul şüphe’ üretilmeye çalışıldığı da iddialar arasında. Aslında başta Anayasa olmak üzere pek çok kanuna atıfta bulunarak bu konuda ‘kanunsuz’ yapılacak işlerin hukuki sorumluluğuna dikkat çekmek mümkün. Ama ‘makul’ düzenlemeler malum. O yüzden yurtdışından şu örneğe dikkat çekmekte fayda var: Uluslararası Tahkim Mahkemesi Rusya’nın, geçmişte dünyanın en büyük petrol şirketlerinden Yukos’un eski hissedarlarına 50 milyar dolar tazminat ödemesine hükmetti. Kararda, Rus yetkililerin Devlet Başkanı Vladimir Putin yönetiminde hukuk sistemini manipüle ettikleri ve Yukos’un patronu Mihail Hodorkovski’nin hapse girmesini sağladıkları belirtiliyor. Bir de içeriden yapılan bu ikaza kulak verelim. Hukuk, Etik ve Siyaset Araştırmaları Direktörü Doç. Dr. Ramazan Taş, “Yurtdışına 4,5 milyar dolar sermaye gitmiş ilk 10 ayda. Bu çıkış ‘makul şüphe’ yasası ve bu operasyondan sonra artacaktır. Makul şüphe ile mal varlığına el koymanın ekonomik faturası ağır olacaktır.” dedi.
 </p>
</div>


Kaynak: [www.aksiyon.com.tr](http://www.aksiyon.com.tr/ekonomi/makulun-faturasi_540323), [web.archive.org (arşiv bağlantısı)](http://web.archive.org/web/20150604072515/http://www.aksiyon.com.tr/ekonomi/makulun-faturasi_540323)
