# Hassas uyarı

*Ramazan Solak 2016.02.09*

<div class="pNewsDetailMainContent ctx_content" itemprop="articleBody">
 <p>
  Bankaların durumu ağırlıklı olarak dış finansmana ve kısa vadeli fonlamaya bağlı. Bu duruma dikkat çeken uluslararası kredi derecelendirme şirketi Standard&amp;Poor’s (S&amp;P), Türk bankalarının bu yüzden küresel likidite ve risk algısındaki değişikliklere karşı hassas olduğuna dikkat çekti.
  <br>
   Kredi derecelendirme şirketi, Türk bankacılık sektörüne ilişkin değerlendirmesinde, bankaların fonlama ve aktif kalitesinin kırılgan olduğuna dikkat çekerek, “Bu iki unsur şu anda bir tehdit oluşturmasa da, politikalardaki belirsizlik ve uluslararası gelişmelerden kaynaklanabilecek ekonomik baskı ve güven erozyonu, sorunların oluşmasına yol açabilir.” ifadelerini kullandı.
  </br>
 </p>
 <p>
  Şirkete göre liradaki kayıplara karşın bankacılık sisteminin aktif kalitesinde bir bozulma yaşanmadı. Ancak bankaların aktif kalitesi, muhtemel bir ekonomik büyümede düşüş ve jeopolitik gelişmelere karşı hassas. Ayrıca Türk bankalarının finansal profil ve performansları, ‘son yıllarda giderek bozulan yerel ekonomik ve politik ortama’ yakından bağlı olmaya devam edecek. Bu yüzden kredi notu verilen 6 Türk bankasının kredi notu görünümü ülke notuna paralel olarak ‘negatif’ durumda.
 </p>
 <p>
  Bu arada Merkez Bankası verilerine (28 Ocak 2016 itibarıyla yayımladığı haftalık para ve banka istatistikleri) göre sektörün kasasındaki para 0,9 trilyonu (969 milyar lira) yurtiçi yerleşiklerin olmak üzere 1,05 trilyon lira. Verdiği kredi tutarı ise 1,2 trilyon lirayı bulmuş durumda.
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/hassas-uyari_553827), [web.archive.org (arşiv bağlantısı)](http://web.archive.org/web/20160210091148/http://www.aksiyon.com.tr/eko-pano/hassas-uyari_553827)
