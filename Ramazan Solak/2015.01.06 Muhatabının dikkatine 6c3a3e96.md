# Muhatabının dikkatine

*Ramazan Solak 2015.01.06*

<div class="pNewsDetailMainContent" itemprop="articleBody">
 <p>
  Türk Sanayicileri ve İşadamları Derneği (TÜSİAD) ile hükümetler arasında eskiden bu yana dönem dönem gerginlikler yaşanır. Ama bunlar içinde en sürprizi AKP iktidarı döneminde meydana geldi. Bir önceki başkan Muharrem Yılmaz, şirketi ile ilgili yandaş diye tabir edilen hükümet yanlısı gazetelerde peş peşe çıkan olumsuz haberler üzerine Haziran ayının başında istifa etti. Bu dernek tarihinde bir ilkti. Yerine Haluk Dinçer getirildi. Dinçer, Türkiye’nin ikinci büyük şirketler grubu olan Sabancı’nın Perakende Grup Başkanı ve bazı şirketlerinde de Yönetim Kurulu Başkanı olarak görev yapıyor.
  <br>
   TÜSİAD ile hükümetin arası yine gerildi. Sebebi; 22 Ocak’ta yapılacak başkanlık seçimi öncesi kendisi ile yapılan röportajda Dinçer’in kurduğu bir cümle. İstihdamın yarısını, imalatın yüzde 85’ini ve ihracatın yüzde 60’tan fazlasını yapan isimlerin çatı kuruluşu olan TÜSİAD’ın Başkanı, aslında çok önemli uyarılar yapıyor ama tartışma ‘muhatap’lık zemininde kaldı. Dinçer’in geçen hafta Hürriyet gazetesinde yayımlanan röportajında Cansu Çamlıbel’in, Cumhurbaşkanı Erdoğan ile ilişkilerinin nasıl olduğunu sorması üzerine verdiği cevap şöyle: “Bugün itibarıyla gayet iyi tanımlarım. Bugün itibarıyla bizim Cumhurbaşkanımızla hiçbir sorunumuz yoktur. Cumhurbaşkanı devletin başıdır. TÜSİAD’ın muhatabı zaten cumhurbaşkanı değildir, TÜSİAD’ın muhatabı başbakandır. Bizim çalışma alanlarımızla ilgili bakanlardır... Herhangi bir eleştiride, bir politika önerisinde ya da bir raporda muhatabımız Sayın Cumhurbaşkanı değildir, hükümettir. Biz 62. hükümetin programına baktık ve onunla ilgili görüşlerimizi paylaştık.”
   <br>
    Dinçer’in ‘Muhatabımız cumhurbaşkanı değil, başbakan’ mealindeki bu cümlelerine Cumhurbaşkanı Erdoğan tepki gösterdi. Kabine ve AKP’den de sert açıklamalar geldi. Başbakan Ahmet Davutoğlu’nun da 22 Ocak’taki genel kurula katılmayacağı ifade ediliyor. Oysa TÜSİAD Başkanı’nın demecinde; özgür basını hedef alan 14 Aralık operasyonundan, 17 Aralık’ta yapılan yolsuzluk ve rüşvet operasyonu ile Gezi olaylarına kadar; ‘muhatap’larının şapkasını eline alıp bir müddet üzerinde düşünmesi gereken önemli değerlendirmeler var. İşte birkaçı:
    <br>
     Ortada bir paralel devlet göremiyorum.
     <br>
      2009’da çekilen bir diziyle ilgili Samanyolu Medya Grup Başkanı’nın ve Zaman Gazetesi Yayın Yönetmeni’nin gözaltına alınması, sonra birisinin tutuklanmasının paralel devletle nasıl bir ilgisi olduğunu anlayabilmiş değiliz.
      <br/>
      Yargıya güven kalmadı, hangi dava gerçek hangisi düzmece bilemiyoruz.
      <br/>
      * Bir kere suç kişiseldir, ceza hukukun temel ilkesidir. İçinde birkaç kişi suç işlese, hatta lideri bile suç işlese cemaat suçludur diyemezsiniz. Hukukta böyle bir şey yoktur.
      <br/>
      Masumiyet karinesi yönünden suçu kesinleşinceye kadar herkes suçsuzdur. Fethullah Gülen de suçsuzdur.
      <br/>
      TÜSİAD penceresinden baktığınız vakit, Gezi bir demokratik hak arayışı, bir çevresel duyarlılık ve otoriter bir tavra karşı bir tepki.
      <br/>
      17 Aralık sürecinde yaşananlar iş dünyası açısından çok da şaşırtıcı değil. O kişilerden bağımsız konuşuyorum ama yolsuzlukların oradan veya buradan çıkmasını biz aslında normal görüyoruz.
      <br/>
      Devlet güdümünde bir iş dünyası çağdışı, Batı’ya anlatamazsınız.
      <br/>
      Türkiye’ye en uygun sistemin parlamenter sistem olduğunu söylüyoruz.
     </br>
    </br>
   </br>
  </br>
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/muhatabinin-dikkatine_541027), [web.archive.org (arşiv bağlantısı)](http://web.archive.org/web/20150724025955/http://www.aksiyon.com.tr/eko-pano/muhatabinin-dikkatine_541027)
