# 173 milyar dolar

*Ramazan Solak 2015.01.20*

<div class="pNewsDetailMainContent" itemprop="articleBody">
 <p>
  Kamu, özel sektör ve bankaların, bir yıl içinde borç ödemesi için 173 milyar dolar bulması gerekiyor. Söz konusu tutarın yüzde 13,9’u kamunun, yüzde 0,8’i Merkez Bankası’nın, yüzde 85,3’ü de özel sektörün. Bu tutarın 24,8 milyar dolarlık kısmı; Türkiye’de yerleşik bankaların ve özel sektörün, yurtdışı şubeleri ile iştiraklere olan borçlarından oluşuyor. Merkez bankasının açıklamasına göre Kasım 2014 itibarıyla kısa vadeli dış borç stoku 138,7 milyar dolar. Bu dönemde, bankalar kaynaklı kısa vadeli dış borç yüzde 8,1 artarak 99,7 milyar dolar olurken, diğer sektörlerin kısa vadeli dış borcu da yüzde 3,2 artarak 38,6 milyar dolar düzeyinde gerçekleşti. Ancak kasım sonu itibarıyla, orijinal vadesine bakılmaksızın vadesine 1 yıl veya daha az kalmış dış borç verisi kullanılarak hesaplanan kalan vadeye göre kısa vadeli dış borç stoku ise 173 milyar dolar seviyesinde. Kısa vadeli dış borcun döviz çeşitlerine göre dağılımı da şöyle: Yüzde 52,1’i dolar, yüzde 31,3’ü Euro, yüzde 14,2’si TL ve yüzde 2,4’ü diğer. Öte yandan özel sektörün toplam dış borcu 213,5 milyar dolar seviyesine çıktı. Bunun 165,5 milyarını uzun vadeliler, 48,3 milyarını da kısa vadeliler oluşturdu. Özel sektörün 1 yıl içinde gerçekleştirilecek anapara geri ödemelerinin toplamı da 76,4 milyar ABD doları olarak hesaplandı.
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/173-milyar-dolar_541114), [web.archive.org (arşiv bağlantısı)](http://web.archive.org/web/20150726015645/http://www.aksiyon.com.tr/eko-pano/173-milyar-dolar_541114)
