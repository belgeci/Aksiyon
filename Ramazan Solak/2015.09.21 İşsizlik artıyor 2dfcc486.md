# İşsizlik artıyor

*Ramazan Solak 2015.09.21*

<div class="pNewsDetailMainContent ctx_content" itemprop="articleBody">
 <p>
  İşsizlikte alarm zilleri çalmaya devam ediyor. İstatistik Kurumu’nun açıklamasına göre Haziran 2015 itibarıyla 15 ve daha yukarı yaştakilerde işsiz sayısı geçen yılın aynı dönemine göre 226 bin kişi arttı ve 2 milyon 880 bin kişi oldu. İşsizlik oranı da 0,5 puanlık artışla yüzde 9,6’ya çıktı. Tarım dışı işsizlik oranı da 0,6 puanlık artış ile yüzde 11,7 olarak tahmin edildi. 15-24 yaş grubunu içeren genç işsizlik oranı da 1 puanlık artış ile yüzde 17,7’ye ulaştı. Ancak mevsim etkilerinden arındırılmış veride işsizlik oranı daha yüksek görünüyor; 0,2 puanlık artış ile yüzde 10,4. İşsizlerin sayısında da mevsim etkileri arındırıldığında 2014 Haziran dönemine göre 83 bin kişilik artış görülüyor.
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/issizlik-artiyor_552329), [web.archive.org (arşiv bağlantısı)](http://web.archive.org/web/20160109204114/http://www.aksiyon.com.tr/eko-pano/issizlik-artiyor_552329)
