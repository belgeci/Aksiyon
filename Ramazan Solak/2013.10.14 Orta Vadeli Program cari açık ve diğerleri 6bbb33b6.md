# Orta Vadeli Program; cari açık ve diğerleri…

*Ramazan Solak 2013.10.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cari açık, Türkiye ekonomisinin uzun zamandan bu yana en büyük sıkıntısı. Demoklesin kılıcı gibi, gölgesi Türk ekonomisinin üzerinde. Her zaman olağan şüpheli.
  </font>
 </div>
 <div id="newsText">
  <font class="detail-text">
   <p>
    Uluslararası kredi derecelendirme kuruluşlarının Türkiye’nin notunu yükseltmemek için sığındıkları ‘güvenli’ liman.  Aslında cari açığın miktar olarak fazla olması tek başına tehlike oluşturmuyor. Ancak fonlanmasında sıkıntı yaşanırsa tehlike çanları çalmaya başlıyor.
    <p>
     Türkiye, başta petrol ve doğalgaz, ardından sanayide üretim için gerekli ara malı girdisi yüzünden yurtdışına hatırı sayılır döviz ödüyor. İçeride de yeterli tasarruf birikimi bulunmuyor. Dolayısıyla döviz ihtiyacı ve cari açık en önemli gündem maddesi olarak yerini koruyor. Geçen günlerde açıklanan 2014-2016 arasını kapsayan Orta Vadeli Program’ın önceliği de cari açığı bir nebze de olsa gemlemek. Hükümet bu yılı yüzde 7,1 cari açıkla kapatmayı öngörüyor. Bu açığı gelecek yıl yüzde 6,4, 2015’te yüzde 5,9, 2016 da 5,5’e indirmeyi planlıyor. Ancak bu kolay bir şey değil. İhracat için sanayiye ara malı lazım ki bu da yurtdışından geliyor. Çarkların dönmesi için de elektrik, doğalgaz ve petrol gerek. Elektriğin bir kısmını baraj ve kömürden karşılıyoruz ama diğer ikisiyle ilgili imkânlarımız çok kısıtlı. O yüzden ithal ediyoruz. Arama çalışmaları sürüyor lakin yakın zamanda kendimize yetecek petrol ve doğalgaz çıkarmamız zor görünüyor.
     <p>
      Madalyonun diğer yüzünde yapısal reformlar var. Özellikle elektrik üretiminde doğalgazın payını azaltmak önemli. Yenilenebilir enerji ile ilgili düzenlemeler yapılıyor, bazı adımlar atılıyor ama bu sektörün gelişmesi biraz zaman alacak. Geriye baraj ve kömür kalıyor. Bu konudaki potansiyel kullanılmalı ama çevre raporu hemen alınsa bile baraj yapmak 2-3 yıl, termik santral kurmak 3-4 yıl alıyor. O zaman yüksek katma değerli ürün imal etmek lazım. Bu konuda Türkiye’nin 6 bölgeye ayrıldığı teşvik sistemi ile bazı cazip teşvikler sunuldu. Ancak asıl iş teknokentlere düşüyor. O kadar üniversitede araştırma geliştirme merkezi var, teknokent var sadece bir kaçından ses çıkıyor. Akla gelen ilk şey; güneş enerjisi ile çalışan araba. Başka…
      <p>
       Aslında cari açığı çözmek için herkesin bildiği bir gerçek var; bir kısmını yukarıda zikrettiğimiz aynı anda pek çok değişkeni düzeltecek kapsamlı bir program.
      </p>
      <hr/>
      <p>
      </p>
      <p>
       Piyasalarda bayram molası
      </p>
      <p>
       Bir süredir krizin Avrupa’ya yansıması ve başta Yunanistan olmak üzere kıtadaki ülkelerin krizden nasıl çıkacağı tartışmalarının ön sıralarda yer aldığı ekonomi gündemi son dönemde ABD merkezli gelişmelere odaklandı. Ülkenin Merkez Bankası FED’in başkanının kim olacağından, tavan yapmış borçlarının sürdürülebilmesi için 17 Ekim’e kadar Beyaz Saray’a yeniden limit açılmasına, Ekim sonu, Aralık başı yapılacak FED toplantılarından çıkacak karara pek çok konu var masada. Hangisi öncelikli değil ki…
       <p>
        FED Başkanı’nın kim olacağı önemli çünkü; uygulanan bol keseden para politikasının devamı koltuğa oturacak kişiye bağlı. Önceleri eli sıkı bir isim aday olduğu için piyasalar bozuldu ve bir süre aralarında Türkiye’nin de bulunduğu gelişmekte olan ülkelerde doların ateşinin çıkmasında bu durum sebep olarak gösterildi. Neyse ki; yeni başkanın, şimdiki başkan Ben Bernanke’nin yardımcısı Janet Yellen’in olacağı açıklandı. FED’in 100 yıllık tarihinde ilk kadın başkan olacak Yellen’in mevcut yönetimin çizgisinden çok sapmayacağı tahmin ediliyor.
        <p>
         Borç tavanı ABD’nin iç meselesi olduğu kadar bütün dünyayı da yakından ilgilendiriyor. Milli geliri 17 trilyon dolara yaklaşan ülkenin borçlanma sınırına en geç 17 Ekim’de ulaşılacağı açıklanmıştı. Bu nedenle Kongre’nin 16,7 trilyon dolarlık borç tavanını 17 Ekim’e kadar yükseltmesi gerekiyor. Aksi takdirde, ABD hükümeti tarihinde ilk kez borçlarını ödeyememe tehlikesiyle karşı karşıya kalacak. Amerika’nın temerrüde düşme ihtimali başta Çin ve Japonya olmak üzere kasasında çok miktarda dolar bulunduran ülkeleri telaşlandırdı. Hatta Ekonomik İşbirliği ve Kalkınma Teşkilatı (OECD), ABD’deki borç tavanının zamanında yukarı çekilmemesi halinde, kalkınmakta olan ülkelerde gelecek yıl ekonomik büyüme büyük ölçüde yavaşlarken OECD üyesi 34 ülkenin de resesyona sürükleneceği konusunda uyardı.
         <p>
          ABD merkezli diğer önemli bir gelişme bu ay sonunda yaşanacak. FED, bir süredir kısma sinyali verdiği aylık 85 milyar doları bulan tahvil alım programının akıbetiyle ilgili bir karar alacak.  Miktarın kısılması para piyasalarında ateşi artıracak.
          <p>
           Türkiye, piyasa oyuncularının ajandasında ilk sıralarda yer alan bu gelişmelerden bu hafta etkilenmeyecek. Kurban Bayramı dolayısıyla bir hafta tatil. Kazasız-belasız, sağlıklı, mutlu, huzurlu bir bayram dileğiyle…
          </p>
          <hr/>
          <p>
           Bütçe’den doktor müjdesi
          </p>
          <p>
           Maliye Bakanlığı’nın açıkladığı 2014 bütçesiyle ilgili en ilgi çekici ayrıntı 34 bin doktor alınacağı oldu. Bir süredir eğitim yatırımlarına ağırlık veren Hükümet, anlaşılan önümüzdeki sene sağlığa biraz daha ağırlık verecek. Toplam 74 bin personel alınacağı göz önüne alındığında kalan 40 binin öğretmen, asker, polis ve yargı mensupları arasında paylaşılacağı ortaya çıkıyor. Bir diğer önemli husus da bu durumun istihdam piyasasına yansıması ile ilgili. Kamunun personel alımını kıstığı bir ortamda istihdamda sıkıntı yaşanmaması için özel şirketlere çok iş düşecek demektir. Temmuz ayı itibarıyla işsizliğin 0,9 puan artışla yüzde 9,3’e çıkması şu an için sıkıntı oluşturmayabilir. Ama aynı zamanda yüzde 16,3’ten yüzde 18’e çıkan genç işsizliği üzerinde durmak lazım.
          </p>
          <hr/>
          <p>
           <strong>
            BU HAFTA:
           </strong>
          </p>
          <p>
           <strong>
            FED Başkanı Yellen oldu:
           </strong>
           ABD Merkez Bankası FED’in yeni başkanının şu anki Başkan Yardımcısı Janet Yellen olacağı açıklandı. Yellen, Fed'in 100 yıllık tarihinde ilk kadın başkan olacak.
          </p>
          <p>
           <strong>
            Temmuzda işsizlik yüzde 9,3’e çıktı:
           </strong>
           İşsizlik oranı Temmuz 2013’te geçen yılın aynı ayına göre 0,9 puan artarak yüzde 9,3 oldu. Geçen yıl Temmuz’da 2 milyon 323 bin olan işsiz sayısı ise bu yılın aynı ayında 2 milyon 686 bine yükseldi. Haziran ayında işsizlik oranı yüzde 8,8 olmuştu.
          </p>
          <p>
           <strong>
            Dolar 2 liranın altında:
           </strong>
           Dolar bir haftadan sonra yeniden 2 liranın altına geriledi. ABD’de yaşanan bütçe anlaşmazlıkları nedeniyle değer kaybeden dolar, iç piyasada da düşerek bankalararası piyasada 2 liranın altında işlem görmeye başladı.
          </p>
          <p>
           <strong>
            Altın 3 ayın en düşük seviyesinde:
           </strong>
           Altın fiyatı son 3 ayın en düşük seviyesine geriledi. Altının ons fiyatı haftayı 1.260 dolar seviyelerinden kapattı.
          </p>
          <hr/>
          <p>
           <img alt="" height="1306" src="http://web.archive.org/web/20140113004215im_/http://medya.aksiyon.com.tr/aksiyon/2013/10/14/eko1.jpg"/>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36804-orta-vadeli-program-cari-acik-ve-digerleri%E2%80%A6.html), [web.archive.org (arşiv bağlantısı)](http://web.archive.org/web/20140113004215/http://www.aksiyon.com.tr:80/aksiyon/haber-36804-orta-vadeli-program-cari-acik-ve-digerleri%E2%80%A6.html)
