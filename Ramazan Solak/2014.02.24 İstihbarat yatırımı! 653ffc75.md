# İstihbarat yatırımı!

*Ramazan Solak 2014.02.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ekonominin gidişatında, piyasa aktörlerinin gelecekle ilgili beklentileri çok önemli bir yer tutuyor. Bu yüzden pek çok araştırma şirketinin yanı sıra paranın patronu Merkez Bankası bile finans konularında karar veren kişilerin öngörülerini öğrenmek için anket düzenliyor ve bunu düzenli olarak yayımlıyor.
  </font>
 </div>
 <div id="newsText">
  <font class="detail-text">
   <p>
    Anketler genelde ülkenin genel siyasi durumu ve ekonomik gelişmelerle ilgili sorulardan oluşuyor. Bunlara verilen cevaplar derlenip toplanıp rapor haline getiriliyor. Yatırımcılar, bu raporlara oldukça itibar ediyor, karar verirken dikkate alıyor.
    <p>
     Geçen yılın son günlerinden bu yana ülkemizde yaşananlar, zaten döviz bağımlılığı yüzünden ‘kırılgan’ durumdaki ekonomimizin genel görünümü açısından hiç de iç açıcı değil. Şirketlere yapılan vergi baskınları, TUSKON ve Bank Asya’ya karşı yürütülen kampanyalar, iktidar sahibinin hoşuna gitmeyen veya ters düştüğü kesimlere neler yapabileceğinin birer göstergesi. Sanki Türkiye daha 10-12 yıl kadar önce ağır bir finans krizinden çıkmamış, ‘dedikodu’ ve ‘söylenti’lerin yol açtığı bankacılık yıkımını yaşamamış gibi, ‘gizli’ ve ‘kanun güvencesi’ altındaki bankacılık bilgilerinin ulu orta yayımlanmasının nasıl bir izahı olabilir? Peki, almak için ‘özel istihbarat’ isteyen bu bilgilerin SPK ve BDDK gibi sektör otoritelerinin gözü önünde bir finans kurumu zora girsin ve el konulsun diye kullanılmasına ne demeli?
     <p>
      İstihbarat demişken, şu sıralar Meclis’e bir kanun değişikliği teklifi daha yapıldı. MİT yasası ile ilgili. Ne hikmetse içinde ekonomiyle ilgili özel hükümler de var. Kanun teklifine göre kamu kurum ve kuruluşları ile bankaların bilgi, belge, veri, kayıt ne varsa istihbarat teşkilatının erişimine açık hale getiriliyor. İstihbarat teşkilatı artık mahkeme kararı olmadan istediği an ticari ve kişisel sırlara erişebilecek. Banka, seyahat, konaklama, telefon bilgilerini görebilecek. Tedavi ve ilaç giderlerinden aboneliklere kadar pek çok bilgiye anında sahip olacak. Fişleme tartışmalarının zirve yaptığı bugünlerde dikkat çekici bir ayrıntı değil mi? Peki, bu gelişmeler beklentilere nasıl yansıyacak, ülkenin görünümünü nasıl etkileyecek dersiniz?
     </p>
     <hr/>
     <p>
      <span>
       <strong>
        ‘Döviz’in hesabı
       </strong>
      </span>
     </p>
     <p>
      <img alt="" height="188" src="http://web.archive.org/web/20140926134708im_/http://medya.aksiyon.com.tr/aksiyon/2014/02/24/eko-pano-3.jpg">
       Doların ateşi 2,2 TL’nin biraz altında sakinleşmiş gibi görünüyor. Malum döviz fiyatları Amerikan Merkez Bankası’nın (FED) piyasaya akıttığı 85 milyar doları kısacağını duyurduğu Mayıs 2013’ten bu yana artıyordu. FED’in 10 milyar dolarlık ilk kısma hamlesi aralıkta geldi. Bu arada Türkiye’de yolsuzluk ve rüşvet soruşturması başladı. Soruşturmanın hükümet tarafından ‘darbe’ girişimine devşirilmesi ve oluşturulan gergin siyasi ortamının da etkisiyle dolara talep patladı. Sattığı dolarlarla piyasa teskin olmayınca Türkiye Cumhuriyet Merkez Bankası (TCMB), faiz silahını çekti. Yapılan hesaplamalara göre bu arada döviz rezervlerinin de yüzde 10’unu (14 milyar dolar) kaybetti. Bu arada döviz ve piyasa baskısı altındaki TCMB, 29 Ocak’ta yaptığı gece toplantısında gösterge faizi yüzde 4,5’tan yüzde 10’a çıkardı. Bu durum dövizin ateşinin daha fazla yükselmesine engel oldu. Başbakan Yardımcısı Ali Babacan’ın açıkladığı veriye göre 27 Ocak-13 Şubat arası Türkiye’ye 3,9 milyar dolarlık giriş oldu. Dolayısıyla kurdaki sakinlik de bu girişe bağlı. Merkez Bankası, geçen hafta yaptığı açıklamada uygulanmakta olan faiz oranları ile bir hafta vadeli repo ihale faiz oranını sabit tutmaya karar verdi. Gelişmeler doların bir süre bu seviyelerde seyredeceğini gösteriyor. Tabii, siyaseten görünümü bozacak bir hareket yapılmazsa...
      </img>
     </p>
     <p>
      <img alt="" height="194" src="http://web.archive.org/web/20140926134708im_/http://medya.aksiyon.com.tr/aksiyon/2014/02/24/dolar.jpg"/>
     </p>
     <hr/>
     <p>
      <span>
       <strong>
        Genç işsizlik oranı yüzde 19,3
       </strong>
      </span>
     </p>
     <p>
      Türkiye İstatistik Kurumu (TÜİK), Kasım 2013 Hanehalkı İşgücü istatistiklerini paylaştı. Buna göre işsiz sayısı geçen senenin kasım ayına göre 154 bin kişi arttı ve 2 milyon 784 bin kişi oldu. İşsizlik oranı 0,5 puanlık artışla yüzde 9,9’a çıktı. 15-24 yaş grubunu içeren genç işsizlik oranı da 0,5 puanlık artış ile yüzde 19,3 oldu. Tarım dışı işsizlik oranı 0,3 puanlık artış ile yüzde 12’ye yükseldi. İstihdam edilenlerin sayısı 152 bin kişi artarak 25 milyon 443 bine yükseldi. Tarımda çalışan sayısı 299 bin kişi azalırken, tarım dışı sektörlerde çalışan sayısı 451 bin kişi arttı.
     </p>
     <hr/>
     <p>
      <span>
       <strong>
        IMF de gelişmekte olan ülkeleri uyardı
       </strong>
      </span>
     </p>
     <p>
      Uluslararası Para Fonu (IMF), yayımladığı ‘Küresel Görünüm ve Politika Seçenekleri’ adlı raporda gelişmekte olan ülkelere uyarılarda bulundu. Gelişmekte olan piyasalardaki dalgalanma ve Euro Bölgesi’ndeki deflasyon (genel olarak piyasada fiyatların belirli bir zaman aralığında sürekli düşüş göstermesi) riskinin dünya ekonomisinin önündeki başlıca zorluklar arasında olduğunu belirtti. Gelişmiş ülkelerde 2013 yılının ikinci yarısından itibaren iç talep artışına bağlı olarak büyümenin hızlanmaya başladığına işaret edilen raporda, ocak ayında IMF’nin 2014 yılı için büyüme tahminini yüzde 3’ten yüzde 3,7’ye revize ettiği kaydedildi.
     </p>
     <hr/>
     <p>
      <span>
       <strong>
        Olimpiyat, Rusya’nın büyümesine yüzde 0,3 katkı sağlayacak
       </strong>
      </span>
     </p>
     <p>
      Durgunluktan çıkmak için çabalayan Rusya’nın yüzünü Soçi Kış Olimpiyatları güldürecek. Rusya Merkez Bankası’na göre Soçi’deki oyunlar büyümeye yüzde 0,3’lük katkı sağlayacak. Rusya Ekonomi Bakan Yardımcısı Andrey Klepaç, Olimpiyat’ın ülke ekonomisine katkısı ile ilgili henüz bir değerlendirme yapmadıklarını ancak Ocak ayında gayri safi milli hasılanın yüzde 0,7 oranında büyüdüğünü söyledi. Buna rağmen bir önceki aya göre yüzde 0,5’lik küçülme söz konusu olduğunu aktaran Klepaç, 2014 için yüzde 2 civarında bir büyüme beklediğini ifade etti.
     </p>
     <hr/>
     <p>
      <span>
       <strong>
        Trafiğe kayıtlı araç sayısı 17,9 milyonu aştı
       </strong>
      </span>
     </p>
     <p>
      <img alt="" height="137" src="http://web.archive.org/web/20140926134708im_/http://medya.aksiyon.com.tr/aksiyon/2014/02/24/eko-pano-1.jpg"/>
      İstatistik Kurumu, Aralık 2013 itibarıyla Motorlu Kara Taşıtları verilerini açıkladı. Buna göre trafiğe kayıtlı toplam araç sayısı 17 milyon 939 bin 447 oldu. Bunların yüzde 51,8’ini otomobil, yüzde 16,3’ünü kamyonet, yüzde 15,2’sini motosiklet, yüzde 8,7’sini traktör, yüzde 4,2’sini kamyon, yüzde 2,4’ünü minibüs, yüzde 1,2’sini otobüs ve yüzde 0,2’sini özel amaçlı taşıtlar oluşturdu. İlgi çekici diğer bazı veriler de şöyle:
      <p>
       Trafiğe kaydı yapılan taşıt sayısı 81.911
       <p>
        Trafiğe kaydı yapılan taşıt sayısı bir önceki aya göre yüzde 13,8 azaldı.
        <p>
         Devredilen araç sayısı; 469.334
         <p>
          Trafiğe kayıtlı LPG’li otomobil oranı yüzde 41,5 oldu.
          <p>
           Trafiğe en fazla 1.501-1.600 motor silindir hacimli otomobillerin kaydı yapıldı.
           <p>
            Trafiğe kayıtlı taşıtların ortalama yaşı 12,3.
           </p>
           <hr/>
           <p>
            <img alt="" height="578" src="http://web.archive.org/web/20140926134708im_/http://medya.aksiyon.com.tr/aksiyon/2014/02/24/eko.jpg"/>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-37942-istihbarat-yatirimi.html), [web.archive.org (arşiv bağlantısı)](http://web.archive.org/web/20140926134708/http://aksiyon.com.tr/aksiyon/haber-37942-istihbarat-yatirimi.html)
