# Dışarıdan bakınca

*Ramazan Solak 2015.08.31*

<div class="pNewsDetailMainContent ctx_content" itemprop="articleBody">
 <p>
  Türkiye’nin erken seçime gitmesi uluslararası kuruluşların da gündeminde. Moody’s ve Standard&amp;Poors erken seçimin ekonomiye yansımaları konusunda uyarılarda bulundu. Türkiye’nin 2015 sonundan önce sabit bir hükümete yeniden kavuşmasının olası görünmediğini belirten S&amp;P, siyasi gerilimin güveni zedeleyerek yatırımların ertelenmesine neden olacağını, büyümenin olumsuz etkilenebileceğini söyledi. Siyasi belirsizliğin olduğu bir ortamda ekonomik politikaların uygulanmasının gecikeceği ve bunun da kredi notunu ‘negatif’ etkileyeceğini vurgulayan Moody’s’in uyarıları ise özetle şöyle: “Artan jeopolitik riskler ve gelişmekte olan piyasalarda risklerin artması ile karakterize olmuş bir ortamda politika hareketsizliği, dışsal bir şokun finansal istikrarsızlığa yol açma riskini artırıyor. Uzun süren siyasi belirsizlik istikrarsızlığa sebep olacaktır. Bir önceki seçimden sonra tekrar seçime gitmek Türkiye’nin kredi notunu negatif etkiler. Çünkü uzun süren siyasi belirsizlik, gerekli olan ekonomik politikaların uygulanmasını geciktirecektir.”
 </p>
 <p>
  Sandıktan çıkan sonuca ve koalisyon konusundaki genel olumlu beklentiye rağmen Türkiye’yi erken seçime sürükleyenlere duyurulur.
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/disaridan-bakinca_552108), [web.archive.org (arşiv bağlantısı)](http://web.archive.org/web/20151229080417/http://www.aksiyon.com.tr/eko-pano/disaridan-bakinca_552108)
