# Sanal çıkış!

*Ramazan Solak 2015.11.30*

<div class="pNewsDetailMainContent ctx_content" itemprop="articleBody">
 <p>
  Yeni kabine nihayet açıklandı. En büyük sürpriz kuşkusuz kabinede Ali Babacan isminin yer almaması oldu. 3 dönem kuralına takılan ve biraz dinlenmek istediğini söyleyen Babacan, Başbakan Ahmet Davutoğlu’nun araması üzerine adaylığını koymuş ve milletvekili seçilmişti. Ancak kesin gözüyle bakılan bakanlığı olmadı, koltuğuna Mehmet Şimşek oturdu. Babacan ile Cumhurbaşkanı Tayyip Erdoğan’ın arasının iyi olmadığı bilinen bir gerçek. Merkez Bankası ve faiz indirimi konusunda Erdoğan’ın sert eleştirilerine hedef olmuştu. Hükümette yer almaması bu konularda endişeye yol açtı. Başbakan Yardımcısı Mehmet Şimşek’in de Merkez Bankası’nın bağımsızlığı konusunda yerine geldiği Babacan gibi düşündüğü ifade ediliyor. Hatta bu konudaki yorumlara karşı ilk açıklamasını sanal ortamdan yaptı. Sosyal paylaşım sitesi Twitter’daki hesabından yaptığı açıklama şöyle: “Merkez Bankası’nın temel görevi fiyat istikrarını sağlamaktır. Para politikası araçlarını bağımsız bir şekilde belirlemeye devam edecektir.”
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/sanal-cikis_553100), [web.archive.org (arşiv bağlantısı)](http://web.archive.org/web/20151212051625/http://www.aksiyon.com.tr/eko-pano/sanal-cikis_553100)
