# Yolsuzluğa karşı G20 taahhüdü

*Ramazan Solak 2015.11.23*

<div class="pNewsDetailMainContent ctx_content" itemprop="articleBody">
 <p>
  Türkiye, Antalya’da çok önemli bir uluslararası organizasyona ev sahipliği yaptı. Gelişmiş ülkeleri kapsayan G20’nin liderlerini ağırladı. Zirvede ele alınan konulardan biri de yolsuzluk ve yolsuzlukla mücadele idi. Bu konuda daha önceki zirvelere istinaden hazırlanan raporlar ilgili kurullarda masaya yatırıldı ve nihai sonuç liderlere sunuldu. Liderler de G20 olarak bu konuda ne yapacaklarını zirve ardından açıkladıkları bildirgede ilan etti. Bildirgede yolsuzluğa karşı verilecek mücadele ile ilgili bir bölüm şöyle:
 </p>
 <p>
  “Büyüme ve dayanıklılık gündemimizi destekleyecek şekilde 2015-2016 G20 Yolsuzlukla Mücadele Eylem Planının etkili şekilde uygulanması yoluyla, yolsuzluğa karşı küresel düzeyde hoşgörüsüzlük kültürü oluşturulması yönünde taahhüdümüzü sürdürüyoruz. Kamu sektörlerimizin dürüstlük ve şeffaflığının temini zaruridir. Bu bakımdan, G20 Yolsuzlukla Mücadele Açık Veri İlkeleri ile G20 Kamu Alımlarında Dürüstlüğün Teşviki İlkelerini onaylıyor ve varlık beyanı çerçevelerine ilişkin devam eden çalışmaları memnuniyetle karşılıyoruz. Rüşvetle etkili mücadelede gerektiği hâllerde ve ulusal hukuk sistemleriyle uyumlu olacak şekilde hukuki ve idari prosedürler de dâhil olmak üzere uluslararası işbirliğini temel bir araç olarak teşvik edeceğiz ve yolsuzluğa bulaşan görevliler ile onları yolsuzluğa bulaştıranlara koruma sağlanmaması ile varlıklarının geri verilmesini destekliyoruz.”
 </p>
</div>


Kaynak: [www.aksiyon.com.tr](http://www.aksiyon.com.tr/eko-pano/yolsuzluga-karsi-g20-taahhudu_553055), [web.archive.org (arşiv bağlantısı)](http://web.archive.org/web/20151125155436/http://www.aksiyon.com.tr/eko-pano/yolsuzluga-karsi-g20-taahhudu_553055)
