# İcrada düşündüren artış

*Ramazan Solak 2015.06.02*

<div class="pNewsDetailMainContent" itemprop="articleBody">
 <p>
  Ödenmeyen borcun yetkili merciler eliyle tahsil edilmesine veya bu amaçla bazı eşya ve mallara el konulmasına icra deniyor. Bu çerçevede el konulan mallara da icralık. icralik.com ve İstatistik Genel Müdürlüğü’nün verilerine göre 2015’in ilk çeyreğinde 26 bin 939 icra ihalesi yapıldı. Geçtiğimiz yılın ilk çeyreğine oranla yüzde 10 artış gösteren icralık malların büyük bölümünü ise arsa, bina, dükkân, daire başta olmak üzere gayrimenkuller ve motorlu taşıtlar oluşturdu. İcra ihalelerini aynı platformda buluşturan ve 600 bin üyesi olan icralik.com’un kurucusu ve Yönetim Kurulu Başkanı Can Emrah Özoral’ın verdiği bilgiye göre icralıkların başında 5 milyar 26 milyon 236 bin 592 liralık toplam muhammen bedelle gayrimenkuller geliyor. 406 milyon 158 bin 483 lira toplam değer ile motorlu taşıtlar ikinci, 57 milyon 649 bin 480 lirayla menkuller de üçüncü sırada yer alıyor.
 </p>
</div>


Kaynak: [www.aksiyon.com.tr](http://www.aksiyon.com.tr:80/eko-pano/icrada-dusunduren-artis_551090), [web.archive.org (arşiv bağlantısı)](http://web.archive.org/web/20150607235001/http://www.aksiyon.com.tr:80/eko-pano/icrada-dusunduren-artis_551090)
