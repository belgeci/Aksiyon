# Riskler ve ülkeler

*Ramazan Solak 2015.10.06*

<div class="pNewsDetailMainContent ctx_content" itemprop="articleBody">
 <p>
  Kredi derecelendirmesi ve kredi riski araştırması konusunda faaliyet gösteren tanınmış kuruluşlardan Standard &amp; Poor’s ilgi çekici bir rapor yayımladı. Adı; ‘Olumsuz Küresel Trendlerin Gelişmekte Olan Ülkelerin Piyasalarına Etkisi’. Raporda, gelişmekte olan ülkelerin piyasalarını etkileyebilecek üç önemli risk yer alıyor. Bu riskler ve açıklamaları özetle şöyle:
 </p>
 <p>
  Fed Riski. ABD Merkez Bankası’nın faiz oranlarını yükseltmesi sonucunda küresel likiditede bir düşüş yaşanması, sermayenin gelişmekte olan piyasalardan gelişmiş ekonomilere hızlandırılmış şekilde yönlendirilmesine yol açabilir.
 </p>
 <p>
  Borç Seviyelerinin Düşme Riski. Son yıllarda bankacılık sisteminde ve varlık fiyatlarındaki gelişen aşırı yurtiçi kredi çözülmesinden doğacak durum olarak tarif ediliyor.
 </p>
 <p>
  Çin Riski. Çin’deki ekonomik büyümede belirgin bir yavaşlamanın yaşanmasının dünya çapındaki ticaret ortaklarına zarar vereceği öngörülüyor.
 </p>
 <p>
  Standard &amp; Poor’s, söz konusu çalışmayı yaparken gelişmekte olan 22 ülkenin piyasasını değerlendiriyor. Peki, küresel likidite, borç seviyelerinin düşme riski ve Çin ekonomisinin yavaşlamasını içeren toplam etkiden en çok etkilenebilecek ülkeler hangileri? Şirkete göre; ister tek tek, ister üçü birden gerçekleşsin bu risklerden en çok etkilenecek ülkeler; Türkiye, Venezuela, Arjantin, Kolombiya ve Peru.
 </p>
</div>


Kaynak: [www.aksiyon.com.tr](http://www.aksiyon.com.tr:80/ekonomi/riskler-ve-ulkeler_552463), [web.archive.org (arşiv bağlantısı)](http://web.archive.org/web/20151022050626/http://www.aksiyon.com.tr:80/ekonomi/riskler-ve-ulkeler_552463)
