# Yeni papa çetin ceviz

*Esat Semiz 2005.04.25*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117191146im_/http://www.aksiyon.com.tr/resim/542/49.jpg" vspace="5"/>
   <!--- Resim Burada ---------->
  </p>
 </font>
 <font class="content">
  FRANKFURT - Katolik dünyası Papa II. John Paul’ün vefatından sonra merakla beklediği haberi geçen hafta aldı. Polonya asıllı Papa’nın yerine Alman Kardinal Joseph Ratzinger seçildi. Muhafazakar kimliği ile bilinen Ratzinger’in nasıl bir strateji takip edeceği merak konusu.
 </font>
 <p>
  <font class="content">
   Katolik dünyası yenî dini liderine kavuştu. Papa II. John Paul’ün yerine Alman Kardinal Joseph Ratzinger seçildi. Vatikan’daki Sixtus Şapeli’ne kapanan 115 kardinal tarafından seçilen Ratzinger, Katolik âleminin 265. papası oldu. Ratzinger, bundan sonra 16. Benediktus ismini kullanacak. Peki, kimdir bu Alman Kardinal?
   <br>
    <br>
     Joseph Ratzinger, 1927 yılında Bavyera eyaletinin Marktl am Inn kasabasında dünyaya gelir. Çocukluğunda, kasabalarına gelen bir kardinalin erguvan renkli cüppesini görür görmez onun gibi olmaya karar verir. Hitler zamanında bir jandarmanın oğlu olarak disiplinli bir çocukluk ve gençlik dönemi geçirir. Keskin zekası ve Hıristiyanları birleştirme ülküsü bir araya gelince üniversitede ilahiyat ve felsefe bölümlerini kısa zamanda bitirip papaz olur. 30 yaşına geldiğinde o artık bir dogmatik profesörüdür.
     <br/>
     <br/>
     Aykırı fikirleri sebebiyle aforoz edilen arkadaşı Hans Küng gibi o da kilisede bazı değişikliklerin olmasını, birtakım katı uygulamaların reform yoluyla bertaraf edilmesini ister. 1962 yılında Köln başpiskoposu, Ratzinger’i danışman olarak yanına alır ve Vatikan’a, dinlerin yakınlaşmasının ele alındığı ikinci konsile götürür. Vatikan’dakiler genç yaşı nedeniyle onu ‘teenager’ diye çağırır. Ratzinger konsilden geri döndüğünde karşılaştığı ortam karşısında şaşkına döner. Avrupa’da 68 hareketi hızla yayılmıştır ve bu hareketten etkilenip dine, Hıristiyanlığa, kiliseye saygısız, lakayt tavır sergileyen bir toplum bulur karşısında.
     <br/>
     <br/>
     Dindarların hafızasında derin yaralar bırakan bu dönem, Ratzinger’in reformcu kimliğinden sıyrılıp daha muhafazakar biri haline gelmesinde önemli bir rol oynar. Kısa zamanda Katolik dünyasının muhafazakar kanadının önderleri arasına girmeyi başarır. 1968’de yazdığı ‘Hıristiyanlığa Giriş’ kitabıyla ismi üniversite dışına da çıkar. ‘Hıristiyanlık inancının asıl içeriğinin ve manasının ne olduğu meselesi hiçbir vakit bu denli belirsizlik sisleriyle kaplanmamıştır.’ cümlesiyle başlayan bu kitabı, o zamanlar Krakau başpiskoposu olan Papa II. John Paul de çok beğenir. 1976 yılında Münih başpiskoposluğuna atanmasından hemen sonra gelecek vaat eden bu din adamı papa tarafından kilisenin en yüksek senatosu olan kardinaller heyetine alınır. Hıristiyanların bir araya gelmesini şiddetle savunur. Sert üslubundan ötürü adı ‘Çetin ceviz Ratzinger’e çıkar. Modern dünyanın Katolik dindarlardan beklediklerini tartışmasız reddediyor, ‘Din, kendi kaynaklarından vazgeçip, dünya hayatının geçiciliklerine boyun eğerek asimile olmaz.’ diyordu.
     <br/>
     <br/>
     Bir süre sonra Katolik dünyasında kendine has bir yaklaşımı olan Alman Katolikliği ile arası açılır. Bu sırada Papa II. John Paul, toplumdaki gelişmeleri iyi okuyan ve kitaplarıyla yeni çözümler sunan Ratzinger’i 1981 yılında Vatikan İnanç Heyeti’nin başına getirir. 24 yıl Vatikan’ın ‘Anayasa Bakanlığı’ sayılan bu görevi sürdüren Kardinal Ratzinger, Vatikan’daki en güçlü Alman olarak tarihe geçer. Papa II. John Paul’ün en gözde yardımcılarından biri olur. Normalde 2002’de 75 yaşını tamamladığı için emekliye sevk edilmesi gerekirken Papa’nın özel talimatıyla görevinin başında bırakılır. Ratzinger’e, 2002 yılında piskoposluk unvanı verilir, ayrıca Kardinaller Kurulu Başkanı seçilir.
     <br/>
     <br/>
     Peki bundan sonra Papa 16. Benediktus’u neler bekliyor? Kendisi bir geçiş döneminin papası mı olacak, yoksa selefinden devraldığı misyonu devam ettiren güçlü bir Papa mı olacak? Şüphesiz bunu zaman gösterecek.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21010), [web.archive.org (arşiv bağlantısı)](http://web.archive.org/web/20060117191146/http://www.aksiyon.com.tr:80/detay.php?id=21010)
