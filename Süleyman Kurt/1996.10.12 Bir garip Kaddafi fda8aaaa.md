# Bir garip Kaddafi

*Süleyman Kurt 1996.10.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Libya Devrim Lideri Muammer Kaddafi’nin Sirt’teki karargahına giden Başbakan Necmettin Erbakan ve beraberindeki basın mensupları ile diğer heyet üyeleri
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   açıklamalar karşısında önce kulaklarına inanamadılar, ardından tarihi bir olaya tanıklık ettiklerini idrak ettiler.
   <br>
    <br>
     Başbakanın Libya'yı da kapsayan üç Afrika ülkesine yapacağı ziyaret muhalif çevreler tarafından günler öncesinden eleştirilmiş, Kaddafi’nin daha önce PKK’yı destekleyici yöndeki defalarca yaptığı açıklamalar hatırlatılmıştı. Libya hava sahasına Birleşmiş Milletler tarafından uygulanan ambargo nedeniyle Mısır’ın Kahire havalimanından havalandıktan sonra Tunus’un Libya sınırı yakınlarındaki turistik Cerbe adasına inen Türk heyeti, 4 Ekim gecesi 3 saat 30 dakikalık uçak seyahatinin ardından, karayolu ile Libya’nın Başkenti Trablusgarp’a geçti. Ertesi gün Başbakan Erbakan, Libya’nın yalnızca kağıt üzerinde yetkileri bulunan Başbakanı Abdülmecid El—Gaud’un da bulunduğu heyetlerarası görüşmelerde, Türkiye’de PKK’nın Libya tarafından desteklendiğine yönelik ‘yanlış propagandaların bulunduğunu’ söyledi ve PKK terör örgütünü anlattı. Erbakan’ın konuşması, ‘Erbakan Libya’ya PKK dersi verdi’ yorumlarına neden oldu. Ancak, bu dersin Libya tarafından algılanmadığı ya da Muammer Kaddafi’nin kendi bildiğini okuduğu aynı gece yapılan görüşmede anlaşıldı.
     <br>
      <br/>
      Aynı gün Erbakan—Kaddafi görüşmesinin Sirt’te yerel saat ile 15.00’te yapılacağı açıklandı. Ancak, değişik nedenlerle bu görüşmenin saati değiştirildi. Özellikle basın mensupları havaalanında didik didik arandılar. Arama yapan görevliler gazetecilere, “Siz dost bir ülkeden geliyorsunuz, ama biz de görevimizi yapıyoruz” dediler. Havaalanında 1 saat kadar beklemenin ardından Erbakan ve beraberindeki kalabalık Türk heyeti Libya—Arap Havayolları’na ait uçakla Trablusgarp’tan Sirt’e geçti. 45 dakikalık uçuştan sonra Sirt’e ulaşıldığında hava kararmıştı ve Türk heyeti dolambaçlı, bazen birden çok geçilen yollardan görüşmenin olacağı otel kompleksine götürüldü.
      <br/>
      <br/>
      BEKLEME BAŞLIYOR
      <br/>
      <br/>
      Ancak, Kaddafi’nin burada olup olmadığı yönünde bir bilgi yoktu ve görevliler heyet üyelerinden kendilerine tahsis edilen odalara çekilip yarım saat ‘istirahat etmelerini' istediler. Burada, otelin önünde çadır kuruluyordu. 1 saatin üzerinde süren beklemenin ardından Kaddafi  geldi ve Erbakan ile birlikte basın mensuplarına poz verdi. İşadamlarının da bir basın mensubu titizliğinde olayı görüntülemeye çalıştıkları dikkat çekti. Yoğun güvenlik önlemleri ve Kaddafi’nin bayan korumaları da gözden kaçmadı. Ardından Erbakan’ın onuruna verilen akşam yemeğine geçildi. Yemekte Kaddafi’nin Erbakan konuşurken yüzüne bakmaması ve yüzündeki donuk ifade dikkat çekti. Yemek sonrası basın mensuplarından, kurulan çadıra geçmeleri istendi. Çadırda üzerinde Libya bayrağı bulunan masanın ardında önce tek bir sandalyenin bulunduğu görüldü, herkes birbirine ‘Erbakan ayakta mı durucak?’ diye esprili bir şekilde soruyordu. Sonra, sandalye sayısı ikiye çıktı ve Kaddafi ile Erbakan çadıra girdiler. Kaddafi konuşmaya başlarken herşey normaldi, Ta ki, ‘Kürtler'e bağımsızlık’ isteyen sözlerine kadar. Herkes ‘doğru mu duydum’ der gibi önce birbirine baktı, ardından bakışlar Erbakan’da yoğunlaştı. Türkiye’yi iradesini kaybetmekle suçlayan Kaddafi’ye Erbakan’ın cevabının ne olacağı merakla bekleniyordu. Erbakan, aynı günün öğle saatlerinde yaptığı konuşmadan daha zayıf bir konuşma yaptı.  Erbakan, sözlerine “Kaddafi’nin fikirlerini dinledik” diye başladı ve PKK’nın terörist bir örgüt olduğunu anlattı.
      <br/>
      <br/>
      Erbakan konuşurken tavana bakmayı tercih eden Kaddafi’nin kendi görüşlerini açıklarken takındığı tavırlar da önemli idi. Kaddafi konuşmasının başında ‘yeşil kaplı’ bir dosyayı gözden geçirdi, sonra kapadı ve konuşmaya başladı. Ardından yeşil dosyasını yeniden açan Kaddafi elindeki kalemi fırlattı ve “Türkiye iradesini kaybetmiştir” dedi. Basın toplantısı sırasında, basın mensuplarının tek tek fotoğrafları çekildi, ayağa kalkanlar uyarıldı. Basın toplantısı bittiğinde ise, herkes şok içindeydi. Toplantıyı ilk terkeden, Devlet Bakanı Abdullah Gül oldu. RP’li Hasan Hüseyin Ceylan ise, “Hocam tam bir devlet adamı gibi konuştu” yorumunu yaptı. Erbakan, çadırdan çıktıktan sonra Kaddafi ile üç saate yakın bir görüşme yaptı ve PKK’nın terörist bir örgüt olduğuna Libya liderini ikna etmeye çalıştı. Yeniden Trablusgarp’a dönüş başladı, uçakta bulunan bazı milletvekillerinin Kaddafi’nin yaptığı konuşmanın ciddiyetine varamadıkları savunuldu. Türk heyetini taşıyan uçak yerel saat ile 03:05’te Trablusgarp’a ulaştı.
      <br/>
      <br/>
      Aynı günün sabahı, 13 saat sürecek 'Libya'nın PKK’nın terörist örgüt olduğuna ikna edildiği’ müzakereler başladı. İki ülke başbakanları arasında görüşmeler iki kez kesintiye uğradı. Türkiye’nin 'PKK terörist bir örgüttür’ ifadelerinin yazılı metinde yeralması isteğine karşı, Libya,  “O zaman siz de CIA ve MOSSAD’ın da terörist örgüt olduğunu yazın” dedi. Türkiye bunun mümkün olmadığını, adı geçen örgütlerin terör değil, istihbarat örgütleri olduğunu aktardı. Görüşmelerde Erbakan ile müzakereleri sürdüren Libya Başbakanı her 10 dakikada bir Kaddafi ile görüşüyor ve emirlerini dinliyordu. Müzakereler sürerken basın mensupları, işadamları ve bürokratlardan oluşan heyet üyeleri dışarıda beklediler. Günün mönüsü ise, kraker, sandviç ve su idi. 13 saatlik beklemenin ardından iki ülke ortak basın bildirisi açıklandı ve ticari anlaşmalar yerel saat ile 23:55’te imzalandı.
      <br/>
      <br/>
      Erbakan, Libya temaslarının başarılı geçtiğini söylüyordu. 13 saatlik beklemenin ardından altına imza atılan ortak bildiride PKK’nın terörist örgüt olduğu ve Libya tarafından kınandığı ifadesi dolaylı olarak yer alabildi. Bildiride, “Türk tarafının PKK örgütünce uygulanmakta olan terör faaliyetleri hakkında bilgi vermesinden sonra, Libya tarafı da Cemahiriyye ve Arap milletine yönelik bazı ülkelere mensup çevre ve kuruluşlar tarafından uygulanan terörist faaliyetler hakkında bilgi verdi. Taraflar kendilerini ikna eden bu açıklamaları dikkate alarak, terörün her türünü kınadıklarını ve terörle mücadelede ayrım yapılması metodunu reddettiklerini teyit etmişlerdir” denildi.
      <br/>
      <br/>
      KADDAFİ NELER DEDİ?
      <br/>
      <br/>
      KÜRTLER'E BAĞIMSIZLIK: Kürtler'in Türkiye, Libya, Irak, İran’da, heryerde müstakil olmaları gayet doğaldır. İstiklale varmak isteyen milletlere savaş açmak netice  vermez. Türkiye bunu denemiştir. Ortadoğu güneşi altında Kürt milleti yerini almalıdır.
      <br/>
      <br/>
      TÜRKİYE İRADESİNİ KAYBETTİ: Türkiye nin geleceği NATO'da, ABD üslerinde, Kürtler'e eziyet çektirmekte değil, asaletinde ve geçmişindedir. Türklerin gerçek müttefiki Araplar'dır. Müşterek tarih yazdık. Türkiye’nin iradesi özgür oluncaya kadar mücadele etmemiz gerekir.
      <br/>
      <br/>
      REFAH’A OY VERİN: Türkiye l. Dünya Savaşı’ndan sonra tarihini inkar etti. Bu tarihi inkar etmeyen sadece RP’dir. Şu anda ortakları var, gerçek programını uygulamasını bekleyemeyiz. Türkiye’de herkesi RP’ye oy vermeye teşvik ediyorum.
      <br/>
      <br/>
      İSRAİL’LE İLİŞKİLERİ KESİN: Arap ülkeleri kardeş Türkiye’den İsrail'le ilişkilerini kesmesini beklemektedir. İsrail’in varlığı bir ihtilaldir. Bu ihtilali teşvik ve teyit eden bir kardeş Türkiye’den biz üzüntü duyarız. Bunun sorumlusu ne kardeşim Necmettin, ne de kızkardeşim Tansu’dur.
      <br/>
      <br/>
      ERBAKAN’IN CEVABI: Libya’ya konmuş olan ambargolar karşısında yer aldık ve kalkması için canla başla çalıştık. Çünkü; iki ülke kardeş ve dosttur. Türkiye demokratik bir ülkedir. Türkiye büyük bir imparatorluğun varisidir. Bu imparatorluktan çeşitli ırklara mensup vatandaşlarımız vardır, ama bunların hepsi asırlardır yoğrulmuştur. Aynı imana sahiptirler. Onun için Türkiye’de 65 milyon tek bir milletiz. Bunun içinde Balkanlar'dan, Kafkaslar'dan gelen kardeşlerimiz, Arap, Kürt kardeşlerimiz vardır. Biz hep beraber tek bir milletiz. Kanunlarımız ve anayasamız ayrım yapmaz. Türkiye ‘de bir mesele vardır, o da terördür. Türkiye’de Kürt meselesi yoktur, terör meselesi vardır.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19229), [web.archive.org (arşiv bağlantısı)](http://web.archive.org/web/20060526221302/http://www.aksiyon.com.tr:80/detay.php?id=19229)
