# Türk-Amerikan ilişkilerine kadın eli değdi

*Süleyman Kurt 2005.10.31*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117132108im_/http://www.aksiyon.com.tr/resim/569/54.jpg" vspace="5"/>
   <!--- Resim Burada ---------->
  </p>
 </font>
 <font class="content">
  11 Eylül saldırılarını anmak için terör örgütü PKK’nın hain saldırıları sonucunda hayatlarını kaybeden asker ve güvenlik görevlilerinin isimlerinin yazılı olduğu ‘Şehitler Anıtı’nı seçiyorlar, Türk kadın girişimcileri teşvik ederken, “Sizde Hazreti Hatice geleneği var.” diyorlar. Ramazanda iftar çadırını da yoksullara yardımı da unutmuyorlar.
 </font>
 <p>
  <font class="content">
   Türkiye’nin hassasiyetlerine son dönemde bu kadar dikkat ederek hareket eden bu diplomatlar, hem kadın hem de Amerikalı. ABD, Türk kamuoyunu yeniden kazanmak için kadınlar üzerinden çok dikkatli bir halka ilişkiler, kamu diplomasisi çalışması sürdürüyor.
   <br>
    <br>
     Türkiye’de, son iki yıldır bir ABD karşıtlığından söz edilmeye başlandı. Ancak bu, 1960’lı yılların sonundaki tepkiden biraz da farklı. Aslında her şey, 1 Mart 2003 tarihli, 62 bin ABD askerinin Türkiye’de konuşlanması ve Türk askerinin yurtdışına (Irak) gönderilmesine ilişkin hükümet tezkeresinin reddi ile başladı. Türkiye Büyük Millet Meclisi’nin (TBMM) ‘sürpriz’ olarak nitelendirilebilecek bu kararı, 3 hafta sonra başlayacak Irak işgali öncesinde ABD’yi zor durumda bırakıyordu. ABD’li üst düzey yetkililer, bunu gizlemedi; rahatsızlıklarını zaman zaman Türkiye’yi tehdide varacak biçimde açıkça ifade etti.
     <br/>
     <br/>
     Bu süreçte Türk kamuoyunun önceliği ise farklıydı. Tezkerenin reddinden gurur duyan Türk halkı, terör örgütü PKK’nın Irak’ın kuzeyinden çıkarılması konusunda ABD’nin ‘askerî operasyon’ yapmasını bekliyordu. Bu talep, değişik kereler Türk siyasetçiler ve diplomatlar tarafından ABD’li muhataplarına iletildi. Ancak zamanla, ABD’nin PKK ile mücadelede böyle bir yol izlemeyeceği açıkça ortaya çıktı. ABD, finans kaynaklarının kesilmesi başta olmak üzere değişik önlemler üzerinde durdu.
     <br/>
     <br/>
     Hem Irak savaşı, hem de PKK’ya karşı askerî operasyonun yapılmaması, Türkiye’de ABD yönetimine karşı son dönemde gelişen karşıtlığı besledi. ABD Dışişleri Bakanı Condoleezza Rice’nın, şubat başında Ankara’ya yaptığı ziyaretin en önemli gündem maddelerinden biri de buydu. Bayan Rice, Türkiye’deki ‘ABD karşıtlığı’nın giderilmesini istiyordu. ABD yönetiminin güçlü kadını Rice’a göre, dostlar arasında zaman zaman görüş ayrılıkları olabilirdi ama, önemli olan dostluğu hâlâ hatırlayabilmekti. Türk tarafının mesajı da oldukça açıktı: Kerkük ve PKK konusundaki tutumunuz Türk kamuoyunu olumsuz etkiliyor.
     <br/>
     <br/>
     Geride kalan birkaç ay içinde, Türk kamuoyunu yeniden kazanmak için PKK ile mücadelede daha aktif bir çaba içine giren ya da böyle bir çaba içine girdiği izlenimi veren ABD’nin Türkiye ile ilişkilerine, Rice’tan başka kadınların eli de yaz aylarıyla birlikte değmeye başladı. Görev süresi dolmadan ani bir kararla emekli olduğunu açıklayan Büyükelçi Eric Edelman’ın yerine atanacak yenisinin Ankara’ya gelişine kadar geçecek sürede, bir kadın, Nancy McEldowney, Türkiye’de en üst düzey ABD’li diplomat olarak görev yapacaktı. Bayan McEldowney, Edelman’ın verdiği görüntünün aksine, Türk halkının içine girdi, kamuoyunun beklediği mesajları vermeye çalıştı ve kişisel olarak daha sempatik bir profil çizdi.
     <br/>
     <br/>
     Artık kadınlar elinden bir halkla ilişkiler, biraz da bunun ötesine geçilerek kamu diplomasisi yapılmaya başlandı. Diplomasi sözlükleri, kamu diplomasisi kavramını, ‘kendi politika ya da görüşlerine toplumsal destek bulabilmek amacıyla, aleni beyanlara ağırlık veren diplomasi türü’ olarak tanımlıyor. Türk halkı ile ortak değerlere hatta acılara sahip olduğunu göstermek için ABD’nin Ankara Büyükelçiliği Maslahatgüzarı McEldowney, 11 Eylül’ün anma töreni için Ankara’nın Keçiören ilçesinde bulunan ‘Şehitler Anıtı’nı seçti. Terörist saldırılar sonucunda şehit düşen Ankaralı 750 asker ve güvenlik görevlisinin isminin yazıldığı anıtın önünde, “Biz Türk kahramanlarına, uluslarını korumak için kendi hayatını feda eden bu kahramanlara saygı göstermek için buradayız. Çünkü onlar demokratik değerleri korudular. Şehitlerin acısını hisseden tüm ulusunuzla beraberim. Bomba ister New York’ta ister İstanbul’da patlamış olsun, teröristler hangi nefret ya da yanıltma sloganının arkasına saklanırlarsa saklansın, terörist ister Üsame bin Ladin, ister Öcalan, ister Zarkavi, ister Karayılan olsun, birlikte burada böyle bir anıtta bir arada durarak, son derece açık ve kararlı bir mesaj vermiş olalım, hiçbir kafa karışıklığı olmasın.” diyordu. Bayan McEldowney, Ramazan ayı içinde, Ankara’nın fakir semtlerinden Altındağ’da kurulan ‘hayır çarşısı’nı ziyaret etti. Yoksullara yardım için kurulan çarşıya, ABD’nin Ankara Büyükelçiliği’nde görev yapan diğer diplomatlarla birlikte yardım etti.
     <br/>
     <br/>
     Halkı etkilemeye dönük yoğun çalışmaların yanı sıra neredeyse hemen her gün Türk Dışişleri Bakanlığı’nda muhataplarıyla yoğun diplomatik temas içinde bulunan McEldowney’in yanı sıra ABD, İstanbul Başkonsolosluğu’nu da yaz aylarında bir kadına emanet etti. Deborah K. Jones, 15 Ağustos tarihinde göreve başladı. Jones da, geride kalan kısa süre içinde başarılı bir halkla ilişkiler, kamu diplomasisi görevi yaptı. Deniz Feneri Derneği’nin iftarına katıldı. Kadın Girişimciler Derneği Başkanı Meltem Kurtsan ile yaptığı görüşmede, “Köklü bir gelenekten, Hazreti Hatice geleneğinden geliyorsunuz.” dedi. Kendisi ile görüşen gazetecilerin ifadesine göre Jones, İslam kültürüne de yakın bir görüntü veriyor.
     <br/>
     <br/>
     Bütün bunların yanında ABD Dışişleri Bakanlığı’nın kamu diplomasisinden sorumlu müsteşar yardımcısı da bir kadın. 10 yılı aşkın süredir ABD Başkanı George W. Bush’la birlikte çalışan bayan Hughes’ün ilk yurtdışı ziyaret programında Türkiye de yer aldı doğal olarak. Ancak Hughes, iki günlük Türkiye gezisinin sonunda Washington’a amacına ulaşamadan dönmek zorunda kaldı. Bir araya geldiği Türk kadınları, Irak politikasını eleştirdi; Dışişleri Bakanı Abdullah Gül de, “Bir somut adım atmanızı bekliyoruz. Bu gelişmenin, Türkiye’deki kamuoyu üzerinde de gayet olumlu etkisi olur. Bu konuda yapılacakların, sözlerin ötesine geçmesi gerekir.” dedi.
     <br/>
     <br/>
     ABD yönetimi, Türk halkının kendisine yönelik olumsuz düşüncelerinin bir anda değişmesini tabii ki beklemiyor ancak görünen o ki, kadın eliyle sonuca daha kolay ulaşabileceğini hesaplıyor. Hatta, ABD’nin Ankara Büyükelçisi’nin atamasının geciktiği yönünde yorumda bulananlara, şaka yollu, “ABD bunu bilerek yapıyor. McEldowney’in Türkiye’de kurduğu temaslardan memnun.” diye cevap verenlere de rastlanıyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22758&yorum_id=1), [web.archive.org (arşiv bağlantısı)](http://web.archive.org/web/20060117132108/http://www.aksiyon.com.tr:80/detay.php?id=22758&yorum_id=1)
