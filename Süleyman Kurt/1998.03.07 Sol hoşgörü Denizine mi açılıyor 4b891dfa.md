# Sol, hoşgörü “Deniz”ine mi açılıyor?

*Süleyman Kurt 1998.03.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Tony Blair rüzgarı dünyayı sarmaya devam ediyor. Almanya’da da ‘yeni sol’ yükseliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060524091006im_/http://www.aksiyon.com.tr/resim/170/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   27 Eylül tarihinde yapılacak seçimlerde Helmut Kohl’ün 16 yıllık iktidarına son vermek isteyen SPD’nin Başbakan adayı Gerhard Schroeder, Aşağı Saksonya’da yapılan seçimlerin galibi oldu. Avrupa’da yükselen sol Türkiye’de de Bülent Ecevit’in DSP’sinden çok CHP’yi umutlandırıyor. CHP Genel Başkanı Deniz Baykal, konuşmalarında sık sık Avrupalı sosyal demokratların başarılarından sözediyor ve Türkiye’de de sosyal demokrasinin deneneceğini söylüyor. Baykal, kendilerinin de ‘yeni sol’u benimsediklerini açıklıyor.
   <br>
    <br>
     Baykal: Yeni soldayız
     <br>
      <br/>
      Bir süreden beri Cumhuriyet Halk Partisi’nde yaşanan değişim ve yenileşme çabaları dikkatlerden kaçmıyor. İngiliz İşçi Partisi lideri Tony Blair’i iktidara taşıyan ‘yeni sol’ anlayışı benimsediğini açıklayan Deniz Baykal’ın son dönemdeki çıkışları, ‘Türk solu da yeni sol cephede yerini almak istiyor’ yorumlarına neden oluyor. Bununla birlikte CHP’nin bu anlayışı ne ölçüde hayata geçireceği tartışılıyor.
      <br/>
      <br/>
      Son Güneydoğu gezisi sırasında ‘diz çökerek’ bölge kadınından özür dileyen ve ‘onlardan özür dilemeyi gururlarına yediremeyenler adına’ da Güneydoğulu kadınların elini öpen Baykal, “Devletin işi halkın inancını, imanını ve etnik kökenini soruşturmak değildir. Halkın kimliğine, inancına, imanına saygı göstermek devletin temel görevidir. Halkın inancından, etnik kökeninden devlete ne?..” deyiverdi. Bu sözler toplumun çeşitli kesimlerinde yeterince tartışılmadı ancak Baykal hemen bunun ardından İstanbul’da katıldığı bir toplantıda ‘yeni sol politikaları kendilerinin de benimsediğini’ açıkladı.
      <br/>
      <br/>
      ‘Bir defalık sözler değil’
      <br/>
      <br/>
      Baykal, yine Güneydoğu’da devletin tanımını yaptı. ‘Devlet halk içindir, halk devlet için değil’ diyen Baykal, bütün bunların bir defalık sözler olmadığının da altını çiziyordu. Partisinin yeni bir anlayışı benimseyeceğinin işaretleri sayılabilecek sözlerin uzun süreden beri yapılan bir hazırlık sonucu ortaya çıktığını anlattı ve bu düşüncelerini ‘yurdun her köşesinde, her zaman seslendirmeye hazır olduğunu’ da ifade etti. Bunlar, Blair rüzgarının ilk esintileri oluyordu.
      <br/>
      <br/>
      İnançlara saygılı laiklik
      <br/>
      <br/>
      Cumhuriyeti kuran parti, devleti tanımlıyor ve daha geniş kesimlere açılma işaretleri veriyordu. Baykal’ın sözleri DSP Genel Başkanı Bülent Ecevit’in uzun süreden beri ifade ettiği ‘inançlara saygılı laiklik’ kavramı içerisine de sokulabilirdi. Bütünleşen CHP’nin başına geçmesiyle partisini ‘mezhepçi’ eleştirilerinden kurtaran Baykal, bu dönemde ‘Neden laiklik vurgusu yapmıyorsun?’ suçlamasıyla karşı karşıya kaldı. Baykal, bunu dile getiren bir başyazarın eleştirisine de kendilerinin her zaman laiklikten yana olduklarını belirterek cevap verdi.
      <br/>
      <br/>
      Başörtüsü
      <br/>
      <br/>
      Baykal’ın son başörtüsü tartışmaları sırasında net bir tavır ortaya koymadığı da gözlerden kaçıyor. Partisinin üst düzey yöneticileri başörtüsü yasağına destek açıklamalarında bulunurken, Baykal olayı şöyle değerlendiriyor: Türkiye’nin kendisiyle kavga eden bir konuma sürüklenmemesi gerekir. İyi haber alan kaynaklar Baykal’ın bazı çevrelerden çekindiği için bu konudaki düşüncelerini net olarak ortaya koymadığını da savunuyorlar. Baykal’ın, üniversitelerde başörtüsünün yasaklı olmamasına inandığı da aktarılıyor.
      <br/>
      <br/>
      Kamu koleksiyonculuğuna hayır
      <br/>
      <br/>
      ‘Kamu mülkiyeti koleksiyonculuğu’nu reddeden Baykal, yine İstanbul’da katıldığı toplantıda kendi sol anlayışının ‘sattırmam’ noktasından çok uzakta olduğunu anlatıyordu. Merkeziyetçi tutumun sosyal demokratların tutumu olmaması gerektiğine inanan Baykal’ın son Meclis grup toplantılarını izleyenler, CHP Genel Başkanı’nın özel okullar, özel sosyal güvenlik kurumlarına da, Türkiye gerçekleri nedeniyle, sıcak baktığını öğrendiler.
      <br/>
      <br/>
      Program yeniden yazılıyor
      <br/>
      <br/>
      Kendisini ‘yeni sol’da tanımlayan Baykal, 1997 yazından bu yana da kurmaylarıyla partisinin programını, bir anlamda, yeni baştan yazacak projeler üzerinde çalışıyor. CHP’de, ekonomi, laiklik, çalışma hayatı, Güneydoğu sorunu, yerel yönetimler, spor ve tarım gibi konular başta olmak üzere 30’un üzerinde çalışma grubu oluşturdu. Erken seçim rüzgarlarının esmesiyle birlikte çalışmaların hızlandığı da gelen haberler arasında. CHP Genel Başkanı’nın çalışma sonuçlarını, seçim takviminin belirlenmesi ardından kamuyonun dikkatine sunması bekleniyor.
      <br/>
      <br/>
      Merkez Sağ-Merkez Sol
      <br/>
      <br/>
      CHP Genel Başkanı Deniz Baykal, değişim şeklinde yorumlanabilecek düşüncelerini ortaya koyarken, bütün solu kucaklayabilecek bir seçim ittifakı ya da birleşme baskılarını da reddediyor. Türkiye siyasi hayatının ‘merkez sağ—merkez sol’ yelpazesine oturmasını isteyen Baykal, bütün solu kucaklamak zorunda olmadığına inanıyor. Baykal’ın geçmişte özellikle DEP ile yaşanan birlik tecrübesinden dolayı adı geçen ittifak projelerine uzak durduğu biliniyor.
      <br/>
      <br/>
      Yeni sol ama kiminle...
      <br/>
      <br/>
      Bütün bunlar yaşanırken, mevcut kadroların değişime ve yeni sol anlayışa ne ölçüde ayak uyduracakları önümüzdeki dönemin tartışma konuları arasında yer alıyor.
      <br/>
      <br/>
      Bir zamanlar ‘diskodakiyle imam—hatipli’yi birlikte kucaklayacağını söyleyen ve son çıkışlarıyla da birkez daha bunu hatırlatan CHP lideri Deniz Baykal’ın, parti yönetimindeki yasakları savunan ve başörtüsü eylemlerini ‘özgürlüklerle ilgisi yok’ şeklinde değerlendiren İnönücü anlayış taşıyan isimlerle birlikte ‘yeni sol’u nasıl hayata geçireceği sorulmaya başlandı.
      <br/>
      <br/>
      SHP ile birleşme ardından ikinci olağan kurultayını, erken seçim ilan edilmezse, mayıs ya da haziranda yapacak olan CHP, kimine göre sancılı bir kurultay süreci yaşıyor. Baykal muhalifleri ‘birleştik ama bütünleşemedik’ eleştirisinde ısrarlılar. CHP yönetiminin bunlara cevabı ise demokratik bir kurultay süreci yaşanıyor, herşey yolunda şeklinde.
      <br/>
      <br/>
      Deniz Baykal’ın, kurultay sürecinde genel merkez yönetiminin birtakım uygulamalarından şikayetçi olan ve ‘Baykalcı’ ekibi kendisine şikayet eden bir grup partiliye şu cevabı verdiği aktarılıyor: “Beni bu işe bulaştırmayın. Bazı partilililer beni Kenan Evren gibi görüyor.”
      <br/>
      <br/>
      Baykal’ın kendisine kurultay süreciyle ilgili olarak yöneltilen eleştiri ve şikayetlerden rahatsız olduğu ve ‘yeni sol’ anlayışı harekete geçirmek için de birtakım ‘kadro değişiklikleri’ne gideceği konuşuluyor. Mevcut parti meclisinin bir geçiş süreci ardından oluştuğuna dikkatleri çeken kaynaklar, kurultayda büyük değişikliklerin kaçınılmaz olduğunu vurguluyorlar.
      <br/>
      <br/>
      Diyet borcu bitiyor mu?
      <br/>
      <br/>
      Bu yöndeki işaretler artarken, uzun yıllar Baykal’a hizmet eden yakın çevrenin bundan memnun olmadığı aktarılıyor. Kurultay’da kadro değişikliklerinin kendi iradesi dışında olacağını anlatan Baykal’ın, ‘yakın çevreye olan diyet borcunu’ ödeyip—ödemediği tartışmaları da CHP kulislerinde yükseliyor.
      <br/>
      <br/>
      Baykal’ın seçim sisteminde istediği ‘bir seçim bölgesinde seçilecek milletvekili sayısının iki katı kadar aday belirlensin, seçmen de bunların arasından yarısını tercih etsin’ şeklindeki değişikliğin de CHP liderini ‘dar kadro’ eleştirilerinden kurtarabileceği belirtiliyor. CHP’nin bu uygulamanın yasallaşmasıyla daha geniş kesimlere açılabileceği yorumları da yapılıyor.
      <br/>
      <br/>
      Gençlik nerede...
      <br/>
      <br/>
      Kadın kollarıyla Güneydoğu’da iyi bir sınav veren CHP’nin gençlik örgütünün akıllarda kalan bir çalışması, eylemi ise yok. Gençlik kollarının daha çok birtakım gelişmeler ardından basın açıklamalarıyla tepkisini dile getirmesi dikkati çekiyor. CHP yönetimi de değişim ve gelişime ayak uyduracak bir gençlik özlemi içerisinde.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=17336), [web.archive.org (arşiv bağlantısı)](http://web.archive.org/web/20060524091006/http://www.aksiyon.com.tr:80/detay.php?id=17336)
