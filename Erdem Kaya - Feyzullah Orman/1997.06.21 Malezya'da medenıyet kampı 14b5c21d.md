# Malezya'da medenıyet kampı

*Erdem Kaya - Feyzullah Orman 1997.06.21*

<font class="agenda2NewsSpot">
 Malezya'da toplam 95 bin Orang Asli denilen yerli halk yaşıyor. Hükümet tarafından 1954 yılında kurulan Orang Asli İşleri Bölümü,
</font>
<font class="newsDetail">
 uzun yıllar amatörce hizmet verdikten sonra 1984'te Orang Aslilerin modern hayata alıştırılmaları için geniş çaplı çalışmalara girişmiş. Orang Aslileri Sosyal Hayata Kazandırma Planı çerçevesinde ülke genelinde yüzlerce kamp ve binlerce ev inşa edilmiş. Şu an Malezya genelinde bin kadar memur ve binlerce gönüllü bu iş için gece gündüz demeden çalışıyor.
 <br/>
 <br/>
 Malezya Hükümeti sadece 7 bin Orang Aslinin yaşadığı Kelantan ve Trunggonu isimli iki eyaleti kapsayan bir program dahilinde bütçesinden 12 milyon rihgit (600 milyar TL) ayırmış durumda. 5 yıllık Malezya planında ayrılan 12 milyon ringitlik bütçe 7 bin kişi için hiç de azımsanacak bir rakam değil. Malezya'da toplam 95 bin orang asli olduğu düşünülürse hepsine 10 trilyona yaklaşan bir bütçe çıkıyor. Enflasyonu %3 olan bir ülke için 5 yıllık bir plan dahilinde harcanması düşünülen bu para oldukça büyük bir miktar.
 <br/>
 <br/>
 İlk kez beyaz insan görüyorlar
 <br/>
 <br/>
 Orang Asli kamplarından birini ziyaret etmek için Kelantan eyaletinin başkenti Kota Baru'ya hareket ediyoruz. Eğer Orang Aslileri ziyaret etmek istiyorsanız iki seçeneğiniz var; ya iyi bir rehber eşliğinde tehlikeli bir yolculuğu seçeceksiniz bu takdirde belki de yemeğinize kaplanlar, timsahlar eşlik edecektir ya da hükümetin Orang Asli İşleri Bölümü yetkilileriyle gideceksiniz. Biz ikinci yolu tercih ederek ciplerle yola çıkıyoruz. Rehberlerimiz bizi ilk önce Kenyir gölündeki kamp evlerine götürüyorlar. Göldeki adacıklara kurulmuş evlerde geçen bir gün konaklamadan sonra safarimiz başlıyor. Tabii bizde de heyecan...
 <br/>
 <br/>
 Yol boyunca karşımıza çıkan daha önceleri sadece tabiat belgesellerinde görebildiğimiz değişik hayvanları seyrederek  palmiye ağaçlarıyla kaplı ormanın nemli havasını teneffüs ediyoruz.
 <br/>
 <br/>
 Kampa varınca bizi Orang Aslilerin mutlu ama tedirgin bakışları karşılıyor. 200 kişilik kamp, kamptan ziyade ilkel bir köyü andırıyor. Kampa ait bir okul, mescid, klinik ve yemekhane bulunuyor. Ormanın vahşi yaşantısından toplanmış bu insanlara hükümet tarafından elektrik, su, yiyecek ve en önemlisi eğitim hizmeti gönderilmiş. Yani, insan gözüyle bakılmış onlara.
 <br/>
 <br/>
 Buna rağmen belli birtakım problemlerle karşılaşılmıyor değil. Mesela Orang Asliler yapılan tuvalet ve banyoları pek kullanmıyorlar. Kampanyalarla elbise yardımı yapılmasına rağmen çoğu yarı çıplak ve yalınayak geziyor. Orang Asliler üzerine bu kadar ilginin bir sebebi de çeşitli hastalıkların merkezini teşkil etmeleri. Bu yüzden Sağlık Bakanlığı ile koordineli bir çalışma yürütülüyor.
 <br/>
 <br/>
 Evler arasında dolaşırken kimisi belki de ilk defa beyaz insan görmenin etkisiyle bize donuk donuk bakarken, bazıları yanımızdan uzaklaşmayı tercih ediyor. Onların donuk bakışlarında, masumiyet saçan utangaç kaçışlarında saflığı, delikanlı haykırışları hissediyoruz. Bazı Orang Asliler uygar (!) sigarasını (daha önce bitki kabuklarına sarıp içiyorlarmış) içerken, bazıları da müzik setinden en son yabancı parçaları dinliyor.
 <br/>
 <br/>
 Çocuklara tapmadan Müslümanlığa
 <br/>
 <br/>
 Ormanda yaşayan Orang Asliler çocuklarına tapıyorlar. Ayrıca onlar için üç kutsal şey var: Dağ ve nehir ile kaplan, fil gibi vahşi hayvanlar. Medeniyetle tanıştıktan sonra ise Müslümanlığı seçiyorlar. Bir kısmı da Hıristiyan misyonerlerin sıkı faaliyetleri sonucu Hıristiyanlık dinine giriyorlar.
 <br/>
 <br/>
 Bu arada ramazan ayına denk gelen iftar vaktinin yaklaştığını anlıyor ve yemekhaneye doğru yol alıyoruz. İftardan önce kısa bir konuşma ve hediyeler hazırlanmış Orang Asliler için. Konuşma bittikten sonra hediyelerini alan Orang Asliler biraz utangaç ama mutlu tavırlar sergiliyorlar. Yetkililer programı cazip hale getirmek için programa katılan her yetişkine belli bir miktar para da veriyorlar. Parayı nasıl kullanacakları bizi biraz meraklandırıyor, biraz da tuhaf geliyor. Ama öğreniyoruz ki aralarında seçtikleri muhtara bir motosiklet tahsis edilmiş, muhtar da ihtiyaç oldukça en yakın köye gidip, ihtiyaçları alıp geliyor.
 <br/>
 <br/>
 İftarımızı açmak için sofralara yanaşırken yeni Müslüman olan Orang Asliler de bize eşlik ediyor. Benzerini bir daha yaşamamız neredeyse imkansız duygularla hep beraber iftarımızı açıyoruz.
 <br/>
 <br/>
 Artık onlar da bizden
 <br/>
 <br/>
 Yetkililer Orang Aslilerin modern hayata tamamiyle adapte olmaları için yetişkinlere günde ikiüç saati kapsayan bir çalışma programı koymuşlar. Böylelikle onlar da hayatın çalışarak kazanıldığını idrak ediyorlar.
 <br/>
 <br/>
 Onlar artık vahşi hayat yaşamıyorlar. Modern yaşam ile kendi kültürleri arasında oluşmuş farazi bölgede mutlu olmaya çalışıyorlar.
 <br/>
 <br/>
 Herşeye rağmen Orang Asliler mutlu, çünkü artık eskisi gibi ellerinde mızrak ve zehirli oklarla yiyecek peşinde koşmuyorlar. Önlerine sunulan imkânları değerlendirerek hayatlarını devam ettiriyorlar.
 <br/>
 <br/>
 Artık balığı çiğ olarak yemiyorlar, ağaç liflerinden elbise de yapmıyorlar. Onlar şimdi savaş baltalarını toprağa gömdüler, medeniyete meydan okuyorlar. Malezya'nın vahşi insanları şimdi mücadelelerini ormanda değil, kendilerine hazırlanan kamplarda veriyorlar. Kim demiş onlar vahşi, onlar bizden biri...
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-2695-34-malezyada-medeniyet-kampi.html), [web.archive.org (arşiv bağlantısı)](http://web.archive.org/web/20110515025131/http://www.aksiyon.com.tr:80/aksiyon/haber-2695-34-malezyada-medeniyet-kampi.html)
