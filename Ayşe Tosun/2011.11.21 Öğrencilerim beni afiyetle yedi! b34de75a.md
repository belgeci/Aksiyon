# Öğrencilerim beni afiyetle yedi!

*Ayşe Tosun 2011.11.21*

<font class="agenda2NewsSpot">
 Zor bir öğrencilik hayatı olmuş Deniz Arcak’ın. Sadece üniversiteyi bitirmesi bile 22 yılını almış. Şimdi kendisi öğretmen. Haftada 2 gün koşa koşa okula gidiyor. ‘Deliliğin en saf hâli’ diye tanımladığı öğrencilerine müzik öğretiyor.
</font>
<font class="newsDetail">
 <p>
 </p>
 <p>
 </p>
 <p class="MsoNormal">
  Türk pop müziğinin altın çağı sayılan 90’lı yılların akılda kalan isimlerinden. Dönemin dinlenesi şarkılar listesinde muhakkak adı geçer. ‘Zehir Ettin’, ‘Eller Aldatır’, ‘Vurur’ gibi parçaları hâlâ akıllarda. Çılgın tavırlarıyla hep dikkat çeken ‘pop müziğin cici kızı’ Deniz Arcak’tan söz ediyoruz. Hiperaktif kişiliği bütün hayatını etkilemiş... İlkokulda yaramazlıkları ve derslerinin kötü olması yüzünden ailesi okulunu değiştirmek zorunda kalır. Üniversiteyi kazanamaz. Mimar Sinan Üniversitesi Güzel Sanatlar Akademisi’nin fotoğraf bölümüne misafir öğrenci olarak girer. 1989’da ise Marmara Üniversitesi Müzik Eğitmenliği bölümüne adım atar; ama devamsızlıktan okuldan atılır. 22 yıl sonra gelen afla geçen yıl diplomasına kavuşur. Çevresinden “Aferin, 22 yılda okul bitirdin, bu herkese nasip olmaz” diye takdirler görür! Kendisi bu durum için “Ne yapayım? Kırkımdan sonra aklım başıma geldi!” diyor. Diplomasını alınca hocalarından biri öğretmenlik teklifi getirir. Hiç planlarında olmadığı hâlde iki hafta içinde kendini çocukların içinde bulur. Şimdi Zeytinburnu Avrupa Koleji’nde 7-11 yaşları arasındaki çocuklara haftada 11 saat müzik dersi veriyor. Öğretmenlerine çektirdiği eziyetlere atıf yaparak “Etme bulma dünyası” diyor. Çocukların gizemli dünyasından çok şey öğrendiği gibi kendi çocukluk cennetini de keşfetmiş. “Beni afiyetle yiyorlar.” dediği çocuklardan deliliğin en saf hâlini öğrendiğini ifade ediyor. Bu hafta kutlanacak Öğretmenler Günü vesilesiyle Arcak’a öğrencilik ve öğretmenlik hatıraları ile yeni projelerini sorduk.
 </p>
 <p>
 </p>
 <p class="MsoNormal">
  -Zeki çocuklar anlaşılamaz derler. Siz kendinizi nasıl tarif ediyorsunuz?
 </p>
 <p>
 </p>
 <p class="MsoNormal">
  Çok zeki olduğumu düşünmüyorum. Hiperaktivite bozukluğu yüzünden bunlar geldi başıma. Şimdi hayatımda olumsuz etkilerini gözden geçiriyorum ve ‘nasıl yırtabilirim’ diye düşünüyorum. Konsantrasyonum sürekli dağılıyor. Çabuk sıkılıyorum. Öğrencilerle oradan oraya atlayıp duruyoruz. Çocuklar da tepe sersemine dönüyor. Tabii bu hoşlarına gidiyor.
 </p>
 <p>
 </p>
 <p class="MsoNormal">
  -Hiperaktifliğinizi çocuklarla mı yönlendiriyorsunuz?
 </p>
 <p>
 </p>
 <p class="MsoNormal">
  Evet. Onlarla yönlendirmeyi öğrenmeye çalışıyorum. Çocuklar direkt, saf, net ve korkusuzlar. İnsanın ne kadar korkusu varsa o kadar çok cehennemi var. Bu çocukların daha cesur olmasını sağlamak, hayatını cennete çevirmek, cennet ipuçlarını sağlamak gerekiyor. İnsan büyüdükçe korkuları da artıyor ve rahat nefes aldığı çemberini daraltıyor. Onlara korkmamayı hatırlatmak lazım. Ben de onlardan korkusuzluğu öğreniyorum.
 </p>
 <p>
 </p>
 <p class="MsoNormal">
  -Siz nasıl bir öğrenciydiniz?
 </p>
 <p>
 </p>
 <p class="MsoNormal">
  Kelimenin tam anlamıyla rezalet bir öğrenciydim. Otoritenin karşısında olan bir insanım. Allah bana böyle bir iş verdi ki otoriteye karşı birinin otorite kurması bekleniyor. Çevremdekiler etme bulma dünyası diyor. Sakin duran çocuklar beni görünce iyice tozutuyorlar, çığırından çıkıyorlar. Onlarla aynı dili konuşuyorum ama o dile de yukarıdan bakmak gerekiyor. Geçenlerde bu yüzden sınıf öğretmenine kendimi şikâyet ettim.
 </p>
 <p>
 </p>
 <p class="MsoNormal">
  -Onlardan bir şeyler öğrendiniz. Peki, kendinizde neler keşfettiniz?
 </p>
 <p>
 </p>
 <p class="MsoNormal">
  Ben bu kadar çocuk sevdiğimi bilmiyordum. Hastası oldum bu çocukların. Öğretmenliğimin birinci gününde aziz naaşım çıktı okuldan. Çocuklar beni afiyetle yediler. Yapamayacağım diye düşündüm ama akşam çocukların yüzü bir bir gözümün önüne gelmeye başladı. Daha sonra anladım ki ben bu çocuklara zamanla âşık oldum. Çok tatlılar. Sınıftan içeri girince pat pat üzerime atlıyorlar. Gerçekten bu aşkmış meğer.
 </p>
 <p>
 </p>
 <p class="MsoNormal">
  -Öğretmen olmanıza çevreniz nasıl tepki gösterdi?
 </p>
 <p>
 </p>
 <p class="MsoNormal">
  Herkes çok sempatik buldu. Çok merak ediyorlar. Sınıfa kamera koysan da izlesek seni diyorlar. Ben haftanın iki günü okula koşa koşa geliyorum. Cennet gibi geliyor onlarla vakit geçirmek. İnşallah bir şeyler verebiliyorumdur. Ayaklarımızı kollarımızı sallayarak bahçede koşuyoruz. Her an bir anı. Sevgilerini ifadeleri çok acayip. İlk gün katiyen susturamıyorum. Galiba ben bu işi beceremeyeceğim dedim kendi kendime. Beni dinliyorlarmış. “Öğretmenim becerirsiniiiiz” dediler. Küçüklük cennetimi hatırlattılar. Düşünmeden, saf bir dille konuşan insanların arasında olmak büyük zenginlik.
 </p>
 <p>
 </p>
 <p class="MsoNormal">
  -Peki, sanat camiasından sonra nasıl geldi öğretmenlik?
 </p>
 <p>
 </p>
 <p class="MsoNormal">
  Dedem, “Musa ile Firavun birlikte damarlarımızda dolaşıyor.” derdi. Dertsiz kimse yok. Ben sanat camiasının şaşaa tarafında olmadım. O piyasada çok yer almadım. Hayatımda kontra bir tipim. Burada da çocuklar kafadan kontra. Bunlar deli. Bir yetişkin bunların yaptığı hareketleri yapsa tımarhaneye koyarsınız. Çocuklarda deliliğin en saf hâlini görüyorum. Gelip bacağıma yapışıyor, garip hareketler yapıyorlar. Bildiğin deli bunlar.
 </p>
 <p>
 </p>
 <p class="MsoNormal">
  -Tasavvufla ilgilenirken bulduklarınızı anlatır mısınız? Ruh hâliniz nasıl şu an?
 </p>
 <p>
 </p>
 <p class="MsoNormal">
  Bir şey bulmadım, bulmaya çalışıyorum. Hayatı daha anlamlı yaşamaktı maksadım. Şefik Can dedemle tanışıp Mesnevilerin elime geçmesiyle başladı tasavvuf. Ne mutlu ki kötülük gibi güzellikler de insanın iliklerine işleyen bir şey. Hafızanızda kalan bir kelime hayatınızı değiştirebilir. Ben iyi ve faydalı biri olmak istiyorum. Hepimiz bir şekilde öleceğiz. Ölmeye geldik zaten. Bu yüzden zamanı ne kadar anlamlı kılmaya çalışırsak o kadar kârdayız.
 </p>
 <p>
 </p>
 <p class="MsoNormal">
  -Anlamlı kılmak için nasıl düşünmek gerek?
 </p>
 <p>
 </p>
 <p class="MsoNormal">
  Allah bize nasıl servis yapacak bilemiyoruz. Mesela son zamanlarda yaşadığımız depremdeki acılar. Görünen facia ama o bedelin ödülü tahmin edeceğimizin ötesinde belki. Benim acı çekenler için tesellim bu. İnsanoğlu yolcu ve hayat basamaklarını çıkıyor sürekli. Kendimiz kitap gibiyiz ve kendimizin de ne kadarını sökersek o kadarını okuruz. Maksat hayatın içinde samimi olmayı becerebilmek. Böylelikle daha çok şey okuyabilelim, nüfuz edebilelim.
 </p>
 <p>
 </p>
 <p class="MsoNormal">
  -Peki, şu anda ne okuyorsunuz?
 </p>
 <p>
 </p>
 <p class="MsoNormal">
  Makala’ta başladım yeniden. Uzun zamandır okumuyordum. Biraz psikolojik, fantastik romanlar okudum. Çünkü bazen çok yoğunlaşınca baş edemiyorum. Kendimi dağdan dağa, taştan taşa vuruyorum. Ne kendime ne başkasına faydam oluyor. Fazla alıngan takılmaya başlayınca biraz ara vermiştim. Kendi kendime ‘Devamlı eksik tespit edip kendini döverek bir yere varamazsın’ dedim. Tasavvufla ilgili biraz durdum fakat elimde olmadan elim gidiyor o kitaplara.
 </p>
 <p>
 </p>
 <p class="MsoNormal">
  -Okuduklarınızı çevrenizle paylaşıyor musunuz?
 </p>
 <p>
 </p>
 <p class="MsoNormal">
  Birkaç arkadaşımla dost meclisinde konuşup okuduklarımızı paylaşıyoruz. Şefik Can dedem “Bir beyit okuyun aranızda paylaşın. Başka başka pencereler açılır.” derdi. Bir araya gelince Mesnevi, Divan- Kebir, Eflatun ve Mevlana yanımızda hangisi varsa açıp bakıyoruz.
 </p>
 <p>
 </p>
 <p class="MsoNormal">
  - Önümüzdeki günlerde ne gibi projeleriniz var?
 </p>
 <p>
 </p>
 <p class="MsoNormal">
  Gerçekleştirip gerçekleştiremeyeceğimi bilmediğim projeler var. Bakalım nereye akacak hayat? Ne gösterecek organizatör bilmiyorum. Eller yukarı akıyoruz.
 </p>
 <p>
 </p>
 <p class="MsoNormal">
  -Organizatör.. Allah mı?
 </p>
 <p>
 </p>
 <p class="MsoNormal">
  Evet. O çok iyi organize ediyor her şeyi. Benim etmeme gerek yok. Şimdi hem müzik hem sahneye bir şey koyma adına birtakım projelerim var. Kanım bitlenmeye başladı. Bir şeyler yapmayı düşünüyorum. Hem albüm var hem de sahneye uyarlamak istediğim müzikal gibi düşüncelerim var. “Sen beni sevdin, ben seni sevdim” dışında insanların daha fazla zevk alacağı, anlam bulacağı, daha uzun süre mesai harcamaktan hoşlanacağı, üstüne düşüneceği, içeriği daha zengin şeyler yapmak istiyorum.
 </p>
 <p>
 </p>
 <p class="MsoNormal">
  -Mesneviden mi besleneceksiniz?
 </p>
 <p>
 </p>
 <p class="MsoNormal">
  Tabii. Diyorum ya hayatınıza işliyor artık. Bir yerde mecbur hissediyorsunuz aktarmaya. Fakat şimdilik öğretmenlik beni ablukaya almış durumda, bu sebeple projelere çok fazla vakit ayıramıyorum.
 </p>
 <p>
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=392C35ECC294AF248A6C30E73F941C2A?newsId=31049), [web.archive.org (arşiv bağlantısı)](http://web.archive.org/web/20111125211000/http://aksiyon.com.tr:80/aksiyon/newsDetail_getNewsById.action;jsessionid=392C35ECC294AF248A6C30E73F941C2A?newsId=31049)
