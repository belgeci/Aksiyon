# 'Vahşi Batı'ya yeniden dönüş mü?

*Fatih Başaran 1995.04.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      NEW YORK - Amerika genelinde 300'e yakın “radikal” örgütün olduğu ve bunların 100 bine yakın üyeleri bulunduğu belirtiliyor. Ortak paydaları, Federal Hükümet karşıtlığı olan bu ağır silahlı milisler, Amerikan Anayasası'nın kendilerine “totaliter hükümeti devirmek için gerekli her yolu kullanma izni” verdiğini söylüyorlar
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Oklahoma şehrinin civarındaki Norman kasabasında bulunan camide toplanan Müslümanlar cuma namazını eda etmek üzereydiler. Ali Hüseyin soluk soluğa caminin kapısında belirdi ve cemaata şunları söyledi: “FBI az evvel, Oklahoma faciasıyla ilgili şüphelileri yakaladı.” Cemaatten hiçbir ses çıkmadı. Yalnızca önceden biliyormuşçasına kafalarını sallamakla yetindiler.
   <br>
    <br>
     Bu kolej kasabasının Müslümanlar’ı, ülkenin diğer Müslümanlar’ı gibi, üç gündür taciz ve saldırı hareketlerine maruz kalmışlardı. Sebebi de, talk—showcusundan kongre üyesine kadar bazı kişilerin, bombalama hadisesini Müslümanlar’a yüklemeye çalışmasıydı.
     <br>
      <br/>
      19 Nisan Çarşamba günü, orta—batının 440 bin nüfuslu bu sakin şehrinde saat 09.00’u birkaç dakika geçmişti. Alfred P. Murrah Federal Binası, içine bir tona yakın bombanın yerleştirildiği arabanın patlamasıyla bir anda harabeye döndü. Geride 400 kadar yaralı, 100’ün üzerinde de ölü bıraktı. Şehrin merkezi savaş sonrasının Beyrut’unu veya Saraybosna’yı andırıyordu. Ülkenin kalbi sayılan Oklahoma’nın ortasında patlayan bomba, Amerikan halkını şok etti.
      <br/>
      <br/>
      Patlamanın üzerinden henüz birkaç saat dahi geçmemişti. Yerel bir televizyon kanalı, kimliği belirsiz bir kişinin telefon ederek, Müslüman bir grubun saldırıyı üstlendiğini bildirdiğini söyledi. Ardından Ingiliz haber ajansı Reuters 12.16’da tüm dünyaya geçtiği haberde şüphelileri “siyah saçlı, sakallı” olarak tanımlayıverdi. Reuters, 17 dakika sonra aynı bülteni tekrar geçti. Bu sefer habere şüphelilerin ‘Ortadoğu kökenli’ oldukları da eklenmişti. CNN ise, Oklahoma Eyaleti eski Temsilcisi Dave Mc Curdy’yi ekrana çıkarıyordu. Mc Curdy bütün pervasızlığıyla milyonların gözlerinin içine baka baka, elinde hiçbir delil olmadığı halde, “sorumluların Islam radikalleri” olduğunu anlatıyordu.
      <br/>
      <br/>
      Diğer medya kuruluşları da bunları kaynak alınca, Amerika’da yaşayan 6 milyon Müslüman cemaati birkaç saat içinde hedef haline geliverdi. Camiler ve kültür merkezlerine tehdit telefonları yağmaya, Müslümanlar okul ve işyerlerinde taciz edilmeye başlandı.
      <br/>
      <br/>
      Ancak Müslümanlar, her zamanki gibi hiçbir delile dayanmayan bu karalamaya kendilerine yakışan bir üslupla cevap verdiler. Bir taraftan Oklahoma faciasını şiddetle kınarken, diğer taraftan da yaralılar için kan bağışı, para ve malzeme yardımları yaptılar, kampanyalar açtılar.
      <br/>
      <br/>
      ABD medyasının ortada hiçbir delil yokken, Müslümanlar’a suçlamalarda bulunması, bazı vicdan sahibi ABD’lileri de rahatsız etmedi değil. Rahatsızlığını dile getirenlerden biri de, ünlü Siyaset Bilimci ve Georgetown Üniversitesi’nde Islam—Hıristiyan Yakınlaşması Merkezi Müdürü Prof. Dr. John Espozito oldu. Espozito, “Tüm dünyada Müslümanlar bu hadiseden üzüntü duydular. Ancak Islam’ın bu olayla irtibatlandırılması Müslümanlar’ı yaraladı”şeklinde konuşuyordu.
      <br/>
      <br/>
      Soruşturma ilerleyip, şüphelilerden bir kısmı yakalandığında terör hadisesinin Müslümanlar’la ilgisi olmadığı ortaya çıktı. Amerikan halkı acı gerçeği öğrenmişti: Amerika kendi ektiğini biçiyor, yetiştirdiği evlatları hükümete “ilan—ı harb” ediyordu. Terörizm, Amerika’nın kendi içinde beslenip büyümüş, şimdi de meyvalarını vermeye başlamıştı.
      <br/>
      <br/>
      Yakalananlar, “Michigan Milisleri” olarak bilinen örgütle yakın temas halindeydiler. Hukuki ve açık bir şekilde örgütlenmekle beraber, bu örgüt Federal hükümet karşıtı olarak biliniyor. Amerika genelinde Michigan Milisleri gibi 300 civarında örgüt ve teşkilatın olduğu belirtiliyor. Hepsinin ortak paydası, hükümet karşıtı olmaları. Bunlar arasında önde gelen bazı gruplar şunlar: White Supramicists (Beyaz Üstünlükçüler), White Aryan Resistance (Beyaz Alyan Direnişçileri), Order (Düzen), Patroitic Movement (Vatansever Hareket) ve hatta Neo Nazi örgütleri.
      <br/>
      <br/>
      Bu gruplardan bazıları BM askerlerinin bir gün Amerika’yı işgal edeceğini ve ABD hükümetinin “Yeni Dünya Düzeni” adı altında, siyonist bankerlerin desteğiyle kendi vatandaşlarını yok etmek isteyeceğini iddia ediyorlar. Hatta Oklahoma olayı bile, CIA’nın bu amaçla giriştiği bir provokasyon olarak görülüyor. Ağır silahlı bu gruplar, Amerikan Anayasası’nın kendilerine “totaliter hükümeti devirmek için gerekli her yolu kullanma izni” verdiğini söylüyorlar.
      <br/>
      <br/>
      FBI ajanlarının “Waco” ve “Idoha”da yaptıklarını, hükümetin vatandaşlarının temel hak ve hürriyetlerine yönelik saldırılarının delili olarak gösteriyorlar. Iki yıl önce, FBI ajanlarının “Davidian”lar olarak bilinen mezhebin çiftliğine 51 günlük kuşatma sonrası saldırması ve mezhep lideri David Koresh ile 70 taraftarının bunun üzerine kendilerini yakması hadisesinin adı Waco Olayı. Oklahoma hadisesi, bu olayın tam ikinci yıldönümünde gerçekleşti. Idoha Olayı ise, 1 yıl kadar önce, “beyaz üstünlükçü” Randy Weaver’in dağlık evini basan FBI ajanlarının, karısını ve çocuğunu —iddiaya göre— kazara öldürmesiydi.
      <br/>
      <br/>
      “The Turner Diaries” adlı kitap bu milisler arasında oldukça popüler. Yazarı, West Virginia’da üstlenen Yahudi karşıtı Milli Ittifak Teşkilatı’nın lideri William Pierce. Pek çok milis tarafından “savaş planı” olarak kabul edilen kitap, “Siyonist kontrolündeki Federal Hükümete” karşı girişilecek terörist hareketleri anlatıyor.  Oklahoma hadisesine çok benzer terörist bir harekatın planının kitapta yeralması ise hayli ilginç bir durum. Buna göre, milisler sabah saat 9.15’te kimyasal gübrelerden yapılma bombalarla yüklü bir kamyoneti FBI Merkezi’nde patlatarak 700 FBI ajanını öldürürler. Oklahoma’da da bomba malzemesi “kimyasal gübre ve fuel—oil”den oluşuyordu ve kamyonete yüklenip federal binanın önüne bırakılmıştı.
      <br/>
      <br/>
      ABD Başkanı Bill Clinton ABD’nin bugüne kadar yaşadığı bu en büyük terör olayı karşısındaki şaşkınlığını gizleyemedi. Clinton, CBS’de canlı olarak yapılan mülakatta bu örgütlere karşı öfkesini şöyle dile getiriyordu:
      <br/>
      <br/>
      “Istedikleri şeye inanma, istediklerini söyleme, silah edinme ve taşıma, üniforma giyerek tatbikat yapma hakları var. Kimsenin anayasal hakkına müdahale etmek istemiyorum. Ancak masum Amerikalılar’ı öldürmeye hakları yok. Kanunları çiğnemeye hakları yok.”
      <br/>
      <br/>
      Genellikle batı ve orta—batı bölgelerinde yoğunlukta olan bu gruplar ve milis kuvvetleri, 21. yüzyılın eşiğinde “acaba vahşi Batı yeniden mi doğuyor?” sorusunu ister istemez insanın aklına getiriyorlar. FBI’yı “suçlular” olarak adlandıran Beyaz Aryan Direnişi örgütünün başkanı Tom Metzger’in şu sözleri de bu örgütlerin önümüzdeki yıllarda daha faal hale geleceklerinin ve daha büyük bir tehlike arzedeceklerinin sinyallerini veriyor: “Yıllarca söyledim; sahipsiz beyazları işitmek zorundalar. 1980’den bu yana soğuk savaş vardı. Şimdi ise ortalık kızışmaya başladı.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21439), [web.archive.org (arşiv bağlantısı)](http://web.archive.org/web/20060422062603/http://www.aksiyon.com.tr:80/detay.php?id=21439)
