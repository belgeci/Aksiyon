# Tatildeyken çiçeklerinizi düşünmeyin

*Yasin Yağcı 1999.06.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Apo tartışmaları, ekonominin krizde olması, enflasyon, intiharlar, lise cinayetleri, hırsızlık vs. haberleri ile dünya gözümüze kapkara görünse de gerçek hiç öyle değil.
  </font>
 </div>
 <div id="newsText">
  <font class="detail-text">
   Geleceğimize ümitle bakmamızı sağlayacak gelişmeler de var bu ülkede. Umut filizleri, karanlık gecede ama sabah gibi, dikenler içinde ama gül gibi yeşermeye devam ediyor.
   <br/>
   <br/>
   İşte bir örnek; Özel Hafsa Sultan Kız Lisesi'nin düzenlediği 1. Bilim Şenliği "Bilimi hissedin, bilimi sevin" parolasıyla 7'den 70'e her kesimden büyük ilgi çekti. Ankara'da 1992 yılından beri eğitimöğretim veren ve bugüne kadar TÜBİTAK'ın bilim olimpiyatlarında, okullararası yarışmalarda, uluslararası çevre proje yarışmalarında birçok ödül kazanan okul, bu yıl ilkini düzenlediği bilim şenliğini geleneksel hale getirecek.
   <br/>
   <br/>
   'Bilim Şenliği' süresince, Özel Hafsa Sultan Kız Lisesi öğrencileri kendi bilimsel projelerini tanıttılar. Üç gün devam eden şenlikte en çok ilgiyi 6. sınıf öğrencisi Zeliha Soral'ın 'Otomatik Çiçek Sulama Projesi' çekti. Tatile çıkanların en büyük dertlerinden biridir evde bıraktıkları çiçekleri. Ya bir tanıdığınıza anahtar bırakarak sulamasını rica edecek, ya da böyle bir imkanınız yoksa gözünüz gibi baktığınız çiçekleri tatil keyfiniz için feda etmek zorunda kalacaksınızdır. Bir leğene su doldurup saksıları içine oturtmak, su dolu bir şişeyi ağzı aşağıya gelecek şekilde toprağa saplamak da çözüm olmayacaktır seyahatiniz uzadığı takdirde. Zeliha Soral'ın projesi özellikle sık sık seyahate çıkanlar için büyük kolaylık sağlayacak bir çözüm.
   <br/>
   <br/>
   Soral projesini şöyle anlatıyor: "Geliştirdiğim yöntemle siz tatildeyken çiçekleriniz bilgisayar yardımıyla sulanabiliyor. Bir prizin, içine anahtar görevi gören bir role yerleştirdim. 12 woltluk bir elektrik verdiğim zaman role kapanarak devreyi de kapatıyor. Su motorunun fişi de burada bulunduğundan motorun içinde bulunduğu depodan önceden ayarladığınız miktardaki su hortumlar vasıtasıyla çiçeklere gidiyor. Tabii siz evde olmadığınız için roleye elektrik vermeniz mümkün değil. Bunun için ATX güç kaynaklı bir bilgisayardan yararlanıyorum. Roleden çıkan tel ile bilgisayardan çıkardığım teli birleştiriyorum. Bilgisayar açıldığı zaman role de açılıyor, kapandığı zaman kapanıyor. Bilgisayara otomatik açılma ve kapanma zamanlarını verdiğinizde vakti geldiğinde kendi kendine açılıyor ve verilen süre sonra otomatik olarak kapanıyor. Böylece çiçekleriniz belirli aralıklarla kendi kendine sulanmış oluyor."
   <br/>
   <br/>
   Bilimi tanı ve sev
   <br/>
   <br/>
   Özel Hafsa Sultan Liseleri Genel Müdürü Hüseyin Özcan, düzenledikleri gayelerinin bilimi sevdirmek olduğunu belirterek,  'Bilim Şenliği' sayesinde evrende bulunan birtakım bilimsel kuralları, sebep sonuç ilişkilerini çok basit uygulamalarla insanlara gösterebildiklerinin altını çiziyor. Özcan, "Mesela aynalardaki bir özellikten yararlanarak, insanları uçuyormuş gibi gösterebiliyorsunuz. 'Artık uçmak çok kolay', 'Sürtünmeyi yenin', 'Dans eden köpükler', 'Kimya bahçesi', 'Amonyak fıskiyesi', 'Sis bombası', 'İlüzyon gösterisi', 'Eğlenceli matematik', 'Nasıl heyecanlanıyorsunuz?', 'Gitar ve şiir dinletileri', 'Bilgisayarın harikaları', 'Ördekler de öğrenir', 'Anne babaya öğütler' ve benzeri uygulamalar hayli ilgi çekici. Bilgisayarla ilgili standımızda, aktüel film gösterileri var. İnternete bağlanıp insanlara email adresi veriyoruz. Değişik web sitelerine bağlanılıyor. İlk kez yapılan bu 'Bilim Şenliği'ni geleneksel hale getirip her yıl düzenleyeceğiz" diyor.
   <br/>
   <br/>
   Hüseyin Özcan, bu gibi programların öğrencilerin sosyalleşmelerine büyük katkıda bulunduğunu da sözlerine ekliyor.
   <br/>
   <br/>
   Samanyolu'ndan da Bilim Fuarı
   <br/>
   <br/>
   Öte yandan, Özel Samanyolu Eğitim Kurumları tarafından düzenlenen 2. Bilim Fuarı 7 Haziran'da başlıyor. Fuarda 45'i fizik, 15'i biyoloji, 15'i kimya, 45'i matematik, 15'i bilgisayar, 10'u coğrafya, 10'u tarih olmak üzere toplam 155 stand, 17 bilimsel seminer, 3 eğlence programı ve bir şiir gecesi takdim edilecek. Bilim olimpiyatlarında başarılı olan öğrencilerin pratik alandaki çalışmaları Ankaralıların beğenisine sunulacak. Zafer Çarşısı üstünde yapılacak olan fuar dolayısıyla bir açıklama yapan Özel Samanyolu Eğitim Kurumları Genel Müdürü Cemil Koca, "Öğrencilerimiz bugüne kadar dünya çapındaki olimpiyatlarda büyük başarılar elde etttiler. Bu bizim için en büyük kıvançtır. Fuarımızın beğenileceğini umuyoruz." dedi. Fuar 13 Haziran'a kadar devam edecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=5149), [web.archive.org (arşiv bağlantısı)](http://web.archive.org/web/20131123024350/http://www.aksiyon.com.tr:80/aksiyon/newsDetail_getNewsById.action?newsId=5149)
