# 75. Yılda Cumhuriyet için dua ettik

*Yasin Yağcı 1998.10.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Son günlerde kaset, Türkbank ve medyanın el değiştirmesi konularına kilitlenmiş durumdayız.
  </font>
 </div>
 <div id="newsText">
  <font class="detail-text">
   Genele kilitlenince zaman zaman belki de ekseriyetle detayları kaçırmak kaçınılmaz. Tıpkı Ermeni Cemaatinin Patrik seçiminde olduğu gibi. Seçim öncesinde sık sık gündeme gelen Patriklik, seçim sırasında ve sonrasında pek dikkat çekmedi. Bu seçim bir detay gibi algılandı. Oysa devletin gerekli düzenlemeleri yapmadığı için seçimini günlerce beklettiği ve bir rant yarışı olduğu eleştirilerine muhatap olan Patrikliği salt ruhani bir makam olarak yorumlamamak lazım. Aynı zamanda cemaatin büyük saygı duyduğu idari bir makam da Patriklik.
   <br/>
   <br/>
   Seçim yapıldı. Kazanmasına kesin gözüyle bakılan Mutafyan yeni Patrik oldu. Seçim süresince taraf olduğundan tartışmalara biraz uzak durmaya çalışan Mutafyan'ın görevi devraldıktan sonra eski uzaklığından sıyrılması gerekiyordu. Mutafyan ile seçim öncesinde belirip devam eden cemaat içi rahatsızlığı, sıkıntıyı, seçim döneminde ortaya atılan iddiaları, devletin bu seçimlerdeki tutumunu, kendisi hakkında istihbarat raporları olduğu konusundaki eleştirileri ve bundan sonrasını konuştuk.
   <br/>
   <br/>
   Sandıktan çıkan sonuç ile sizin tahmin ettiğiniz sonuç aynı mıydı?
   <br/>
   <br/>
   Bu sonucun çıkacağı belliydi. Bazı nahoş yollara başvuranlar da bunu görmüşlerdi ve onun için bu tür yollara başvurmuşlardı. Çünkü cemaatin bir çizgisi var. 1700'lerden bu yana baktığımızda seçilen Patriklerin yaşları genellikle 4550 civarıdır. Resimlere bakıp aldanmamak lazım, o resimlerin hepsi Patriklerin son dönemlerinde çekilmiş resimler. Cemaat her zaman daha çok çalıştırabileceği insanları görev başına getirmiş. Belki seçimle değil de atamayla yapılsaydı bu çizgi oluşmayabilirdi. Ayrıca biz cemaatimizi biliriz. Edindiğim izlenim, duyguların genç bir adayın kazanması isteği etrafında odaklandığıydı. Nahoş hadiseler oluşturanlar cemaati ikiye bölünmüş gibi göstermek istediler. Ermeni kilisesinde hiç olamayan uydurma gelenekler ortaya attılar.
   <br/>
   <br/>
   Sizin çok genç olmanız bir dezavantaj olarak yorumlandı..
   <br/>
   <br/>
   Bunu dezavantaj olarak görmüyorum. Çünkü Patriklik ruhani riyaset ve idari bir makam. Ve Patrik hiç bir kararı tek başına almaz. Geniş yaş yelpazesinden oluşan bir ruhani meclis vardır. Din dışı konularda ise Patrik idari tasarrufunu kullanır; şimdilerde kutladığımız 75. yıl kutlamaları gibi.
   <br/>
   <br/>
   Cemaat sandığa giderken söylendiği gibi çok mu sıkıntılıydı?
   <br/>
   <br/>
   Evet sıkıntılıydı; çünkü, daha önce olmayan şeyler yoğun bir şekilde hissedildi. Mesela bir rant hikayesi çıktı ortaya. Bütün kiliseler hedef gösterildi. Her kilisede sanki rant olayı varmış gibi. Belki bu bazı kesimlerde konuşulmuş olabilir ama ben bu konuyu hiç gündeme getirmedim. Çünkü sorun rant sorunu değildi.
   <br/>
   <br/>
   Neydi peki sorun?
   <br/>
   <br/>
   Sorun açıklık sorunuydu. Halk tarafından seçilen bir vakfın yönetimi 'Vakıflar Genel Müdürlüğü her yıl denetliyor, onun için halka hesap vermek zorunda değilim' mantığıyla davranırsa herşey düzgün de olsa cemaat içinde bir şaibeye yol açar. Ve onun için benim yıllardır savunageldiğim şey devlete kelam gereği saygı ve itaat ama onun yanında sizi seçen halka da saygı göstermektir. Kiliselerin bir rant sorunu olduğunu sanmıyorum, bir hesap karmaşası olabilir. Bu her cemaatte olan bir sorundur. Eğer vakıfları yöneten kişiler açık olmazlarsa insanların akıllarında sorular oluşur.
   <br/>
   <br/>
   İnsanlar hesap vermek zorundalar
   <br/>
   <br/>
   Gerçekten bu şaibelerin hepsi gerçek dışı mı?
   <br/>
   <br/>
   Ben inanmıyorum. Çünkü her seçimde muhakak ikiüç taraf olur. Tek listeyle girildiği az olmuştur. Bir kaç listenin ve rekabetin olduğu yerde otokontrol vardır. Ben daha çok, 'Biz zaten seçildik; devlete hesap veriyoruz, halka hesap vermenin ne gereği var' mantığına karşıyım. Şaibeleri de bu mantık ortaya çıkardı. Ama vakıflar ile ilgili iddiaların seçim öncesinde gündeme gelmesi çok üzücü.
   <br/>
   <br/>
   Neden özellikle seçimden önce gündeme geldi?
   <br/>
   <br/>
   Bence bazıları, mesela seçilmemi istemeyenler, daha genç olduğum için daha dinamik bir patrik olacağım ve bunun için de belki tasarruflarımda sınırlarımı aşarak vakıfları denetleme arzusunda olabileceğim düşüncesine kapıldılar. Bu yersiz bir kaygıydı.
   <br/>
   <br/>
   Böyle bir yetkiniz var mı?
   <br/>
   <br/>
   Böyle bir yetkim de yok, bir kaygım da.. Vakıfların yönetim kurullarını ben seçmiyorum ki, halk seçiyor. Benim cemaatin bir bireyi olarak vakıflar ile ilgilenmem normal, ancak idari tassarufta bulunamam. Bulunmak hevesinde de değilim. Birbirleriyle hesaplaşmak isteyen bazı kimseler Patrik seçimini vesile bilerek bu havayı oluşturdular.
   <br/>
   <br/>
   Patriklik tam olarak neyi ihtiva ediyor. Siz cemaatin siyasi anlamda mı yoksa sadece ruhani anlamda mı liderisiniz?
   <br/>
   <br/>
   Her episkopos veya başpiskopos bir ruhani liderdir. Patrik ise belli bir bölge alanında kilisenin birliğini temsil eden manevi reistir. Bugün Diyanet İşleri Başkanı nasıl ki Türkiye'deki tüm Müslümanların manevi, dini ve ruhani reisi ise Patrik de Türkiye'deki Ermenilerin Diyanet İşleri Başkanıdır. 75. yıl için Diyanet camilerde okunmak üzere bir mesaj yayınladı, şimdi bu siyasi bir olay mıdır? Biz de çarşamba akşamı Patriklik kilisemizde Cumhuriyetin bekaası için bir dua yapacağız. Patriğin Diyanet İşleri Başkanından tek farkı seçimle iş başına gelmesidir.
   <br/>
   <br/>
   Seçim olaya bir siyasi hava katmıyor mu?
   <br/>
   <br/>
   Hiç de değil. Çünkü bizde kilise kavramı bir kurum değildir. Kilise Türkçe bir kelime değildir. Kutsal kitaptaki anlamı imanlılar topluluğudur. Yani cami gibi. Bu topluluğa anadan babadan doğarak değil vaftizle üye olursunuz. O zaman her vaftiz olan kendi Patriğinin kim olacağına katkıda bulunuyor ki bu siyasi bir şey değildir. Eğer belli bir zamandan sonra başlamış olsaydı siyasi diyebilirdik ama hep seçimle olmuş.
   <br/>
   <br/>
   Her ne kadar gelenekselleşmiş de olsa siz Patriğin seçim ile belirlenmesini doğru buluyor musuz?
   <br/>
   <br/>
   Benim bu sistemde beğenmediğim tek taraf hiç kiliseye gelmeyen, dua etmeyen, kilisenin cemaat hayatına katılmayan insanların birden bire ortaya çıkmaları. Niçin? Çünkü kilisenin içinde bulunan daha iyi karar verir. Oy verenlerin içinde iki bin kadar insan vardır ki belki Noel ve Paskalyada bile kiliseye gelmemiştir. Sadece kimliğinde Hıristiyan ve Ermeni yazdığı için seçim döneminde birden bire ortaya çıkmıştır.
   <br/>
   <br/>
   Kiliseye hiç uğramayan bile oy kullanıyor
   <br/>
   <br/>
   Bu aksaklığın giderilmesi için bir şeyler düşünüyor musunuz?
   <br/>
   <br/>
   Bir kere cemaatin konsensus oluşturması lazım. Kiliselerdeki seçim kütüklerini biraz ayıklamak gerekir. Hiç uğramayan insanların kütüklerden silinmesi gerekir. Çünkü Türkiye'de yaklaşık 80 bin Ermeni var ancak bunun on altı bini seçimlere katıldı.
   <br/>
   <br/>
   Patrikhane ihtiyaçlarını nasıl gideriyor?
   <br/>
   <br/>
   Patrikhane sadece bağışlar ile ihtiyaçlarını gideriyor. Patrikhanenin tüm girdi ve çıktıları gerek Patrikhane içinden, gerek devlet tarafından, gerekse cemaat tarafından denetlenmekte. Üstüne üstlük halka her yıl bir kere açık rapor verir.
   <br/>
   <br/>
   Bu bağışlar yetiyor mu?
   <br/>
   <br/>
   Ayağımızı yorganımıza göre uzatmak zorundayız. Çünkü yurtdışından herhangi bir yardım almıyoruz.
   <br/>
   <br/>
   Ama Patrikliğin Dünya Kiliseler Vakfından her sene para aldığı yönünde iddialar var..
   <br/>
   <br/>
   Dünya Kiliseler Birliği yılda altmış bin dolar kadar burs yollar. Patrikhane de bunu hemen okullarımızdaki fakir öğrencilere dağıtır. Gelen para burs amaçlı. Türkiye'ye başka ne parası gelebilir ki?
   <br/>
   <br/>
   Hurafeler ortaya atıldı
   <br/>
   <br/>
   Devletin tutumuna gelmek istiyorum. Seçim öncesinde devletin taraf olduğu söylendi. Devlet seçimler yapılırken nerede durdu?
   <br/>
   <br/>
   Seçimden hemen önce Cumhurbaşkanımız, Meclis Başkanımız ve Hükümet ortağı Sayın Cindoruk mesajlar yolladılar. Devletin taraf olmadığını, seçim sonucuna saygı duyduklarını beyan ettiler. Bu, devletin nerede durduğunu gösteriyor zaten. İlk zamanlar cemaat içinden bir grupçuk çıkıp vekaletin en yaşlı olanda olması gerekiyor gibi mesnetsiz bir hurafe ortaya attı. Bunu devletin alt birimlerine empoze ettiler. Ve bunu alıp dayatmaya kalktılar. Bunun kaynağı yine bizim cemaatimizdi. Ancak bu tutmadı. Devletin üst makamı bunu kaale almadı.
   <br/>
   <br/>
   Devletin tarafsız davrandığını söylediniz. O zaman Valiliğin vekaletin kimde olması gerektiğine dair kararını nereye koymak lazım?
   <br/>
   <br/>
   Valiliğe böyle söylenmişti. Vali yardımcısı da bunu alıp bize bildirdi. Ama biz bunun teamüllere aykırı olduğunu anlattık ve bu karardan vazgeçildi.
   <br/>
   <br/>
   Sizin Ermenistan ile çok sıcak ilişkiler içinde olduğunuz da söyleniyor...
   <br/>
   <br/>
   Ermenistan'da da bizim Patrikliğimiz var. Buradaki görüşmeler yeni yapılmıyor, yüzyıllardır yapılagelmiş. Bu siyasi bir ilişki değil; bunun neden böyle gösterilmek istenildiğini anlamıyorum. Kilise adamları oturup genel konularla ilgili toplantılar yapar. Ki bu normalde yılda bir kez yapılmakta. Bizim buradaki hocalarımız Azerbaycan'daki Şeyhülislamı ziyarete gittikleri zaman bunu siyasi bir olay olarak mı yorumlamak lazım? Bu türden görüşmeler dini bağlamda olmuştur ve olacaktır. Hiç kimsenin rahatsız olmaması ve bize biraz güvenilmesi gerekir.
   <br/>
   <br/>
   Bize biraz güvenilsin
   <br/>
   <br/>
   Fakat sizin Ermenistan'daki Patrik ile görüşmenize farklı anlamlar yüklenildi. Hatta devletin elinde size dair raporlar olduğundan bahsediliyor..
   <br/>
   <br/>
   Ben yirmi yıldır Patrikhanedeyim, varsa çıkarsınlar. Patrik seçimi öncesi mi çıkardılar bunu? Benim alnım da açık, yüreğim de açık. İsteyen istediğini sorabilir, isteyen de istediği belgeyi ortaya çıkarabilir. Türkiye'deki Ermeniler bu söylentilerden çok rahatsız. Ve Türkiye Ermenileri kendilerine biraz güvenilmesini istiyorlar.
   <br/>
   <br/>
   Güven sorunu cemaat ile devlet arasında?
   <br/>
   <br/>
   Hayır. Bu tür siyasi safsataları yaratanlar ile...
   <br/>
   <br/>
   Kim bunlar?
   <br/>
   <br/>
   Bilmiyorum, bazı yazarlar, bazı siyasi düşüncelere saplanmış insanlar olabilir. Neticede bizim işimiz siyaset değil, oturup kim bunlar diye düşünecek de değiliz. Zaten bunlar o kadar çok da değil.
   <br/>
   <br/>
   Devlet ile cemaat arasında bir güven sorunu var mı?
   <br/>
   <br/>
   Ben böyle bir şey hissetmiyorum. Ama görüyoruz bazı kesimler gerek televizyonlarda gerekse yazılı basında devamlı kin kusuyorlar, devamlı Ermeni kelimesini küfür gibi kullanıyorlar. Bu bir yetişme sorunu mu, bir siyasi saplantı mı bilmiyorum.
   <br/>
   <br/>
   Müslümanlar üstlerine düşeni yapıyorlar
   <br/>
   <br/>
   Bu çerçevede gerek devletten gerekse Müslüman cemaatten beklentileriniz var mı?
   <br/>
   <br/>
   Onlar zaten üstlerine düşeni yapıyorlar. Patrik seçiminden önce böyle olumsuz hava oluşturulduğu zaman bizim cemaat bir azınlık psikolojisiyle hareket etmesine rağmen bizi koruyan yine Müslümanlar oldu. Bu da gösteriyor ki bu kültürel çeşitlilik öyle bir kaç kişinin çomak sokmasıyla bozulacak bir şey değil. Bir televizyon programını hatırlıyorum şu anda. Sapkın bir Ermeni çıktı ve kin kustu. Orada beni savunanlar Türk halkıydı. Bu vesileyle teşekkürlerimi de belirtmek isterim. Hiç bir problem yok aramızda. Ben zaten diyologdan yana biriyim. Bu çizgim bundan sonra da artarak devam edecektir. İnsanlar konuşarak bir çok şeyi hallederler. Ama bazı problemlerimiz yok değil. Mesela din görevlilerimiz 21 kişiye indi. Halbuki en az 52 din görevlisine ihtiyacımız var. Bunun için Ruhban okulu açma gibi bir hevesim yok çünkü çok yüksek bir mali külfeti gerektirir. Ama onun yerine üniversite sistemi içinde bir çözüme gitmek bana göre daha yararlı olur.
   <br/>
   <br/>
   İlahiyat gibi mi?
   <br/>
   <br/>
   İlahiyat gibi değil ama disiplinler arası bir proje olabilir. Üniversitelerden seçtiğimiz kurslardan öğrencilerin yararlanması gibi. İlahiyat ile ilgili dersleri biz burada verebiliriz. Bu en başta gelen sorunumuz. Bunun yanısıra halkın diyanet işlerini aksatmamak. Öteki kiliselerle ve İslami kesimle diyalog kurmak. 2000'li yılların harcı din olacak. Din kelimesini savaş, mitingler, devamlı çatışma akla getiren bir imaj olmaktan çıkarıp daha uhrevi ruhani boyuta ulaşan bir hava vermek lazım. Bu yönde açık, çağdaş bir yönelime ihtiyacımız var.
   <br/>
   <br/>
   Cemaatin diğer cemaatler ile iletişiminde bir yenilik olacak mı?
   <br/>
   <br/>
   Daha açık olacağız. Diyaloğu kesmeyeceğiz. Çünkü daha önce patriklerimiz diyalogdan pek yarar görmüyorlardı. Ben daha inançlıyım diyalog konusunda. Bir araya gelmek önemli, hiç bir şey konuşmazsanız da.. Biz doktrinler ile yönetilen saatler değiliz. Neticede insanız. Her şeyden önce insani yaşam diyaloğu içinde olmamız lazım. Geleneklerimiz paylaşıldıkça zaten ne kadar çok ortak yönlerimizin olduğu da ortaya çıkacaktır. Mübarek Ramazan ayı ile Paskalya öncesinin arasında bir fark yok bana göre. Temel felsefemiz her şeye rağmen yaşam diyaloğu olacaktır.
   <br/>
   <br/>
   Cemaat içinde bir atılım olacak mı?
   <br/>
   <br/>
   Ben burada kaldığım süre zarfında kapılar cemaate daha açık olacak. Açık ev yaklaşımı devam edecek. İnsanlarda devamlı buraya gelme isteği oluştu. Bu da güzel.
   <br/>
   <br/>
   Yüzde yirmi hayır oyları cemaatle iletişim kurmanızda sorun teşkil edebilir mi?
   <br/>
   <br/>
   Hayır, o yüzde 20'nin zaten yaklaşık yüzde on dokuzu seçim sonrasında gelip tebrik ettiler. Bu yüzde 20'lik dilim de aslında muhalif değildi, koltuk bir tane ise ve adaylar varsa böyle sonuçlar olacaktır. Ben arzu ederdim ki yüzde yirmi daha yüksek olsun. Bu idari bir makam aynı zamanda. Bugün Diyanet İşleri Başkanı seçilirken bile uhreviyattan ziyade idareci yönü dikkate alınır.
   <br/>
   <br/>
   Son olarak...
   <br/>
   <br/>
   Cumhuriyetin 75. yılı herkese kutlu olsun. Biz aynı kültürel değerleri paylaşıyoruz. Farklılıklarda bir olmak çok güzel.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4327-75-yilda-cumhuriyet-icin-dua-ettik.html), [web.archive.org (arşiv bağlantısı)](http://web.archive.org/web/20140429125324/http://www.aksiyon.com.tr:80/aksiyon/haber-4327-75-yilda-cumhuriyet-icin-dua-ettik.html)
