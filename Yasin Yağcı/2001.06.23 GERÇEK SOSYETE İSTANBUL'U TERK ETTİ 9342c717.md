# "GERÇEK SOSYETE İSTANBUL’U TERK ETTİ”

*Yasin Yağcı 2001.06.23*

<div>
 <p class="spot">
  "Bunlar katil dahi olsalar birinci  sayfada resimlerinin çıkmasını  isterler. Akılları fikirleri medyada  boy göstermektir. Kendilerini  pazarlıyorlar. Paparazzilere para yediriyorlar. Kendi çektikleri  kokain partilerindeki resimleri  dahi paparazzilere  veren var. Amaç gazetede veya  televizyonda boy göstermek. Bu kadar iğrenç, sahte bir dünya."
 </p>
 <p class="metin">
 </p>
 <img border="0" src="/web/20020523104804im_/http://www.aksiyon.com.tr/2001/342/resimler/aykut.jpg"/>
 <p class="metin">
  Bir iki istisna hariç tüm televizyon kanallarının en çok izlenilen programları magazin içerikli olanlar. Durum böyle olunca her üç günde bir, bir magazin programı yayınlanır oldu. Sadece televizyonlar mı? Gazetelerde de aynı durum hakim. Haftanın iki üç günü verilen eklerin hepsi mankenlerin, sanatçıların güya ışıltılı dünyalarını yansıtıyor. Işıltılı, bir o kadar da ilgi çekici. Nice gencin hayalini süsleyen mekanlar... Görünen, gerçekten toplumda nice insanın rüyalarına giren bu hayatın gerçek yüzü mü? Sosyetenin gerçek yüzünü bu dünyanın duayeni Aykut Işıklar'a sorduk.
 </p>
 <p class="metin">
  -Uzmanlık alanınız olan sosyeteden başlayalım isterseniz. Kimlerden oluşur sosyete ve bunlar ne yer ne içer?
 </p>
 <p class="metin">
  Sosyete, benim gazeteciliğe başladığım zaman belli kökleri olan, en az beş kuşak İstanbul'da yaşayan, köşklerde, yalılarda yetişmiş, Avrupalarda okumuş, imparatorlukta aile büyükleri önemli görevler almış toplumun "a takımı" denilen kesiminden insanlardan oluşmaktaydı. Giyinmesini bilirlerdi, dünya modasını yakından takip ederlerdi; belli kalitesi olan insanlardı.
 </p>
 <p class="metin">
  -Kimdi bu insanlar?
 </p>
 <p class="metin">
  Şimdi birini söylesem öbürünü unuturum ayıp olur. Mesela İpekçiler vardı, bir yığın sadrazam torunları filandı bunlar.
 </p>
 <p class="metin">
  -Ortalarda yoklar, nereye gitti bu insanlar?
 </p>
 <p class="metin">
  Ekonomik sistemle birlikte yeni yeni meslek gruplarıyla birlikte paralar el değiştirip yeni zenginler türeyince her şey allak bullak oldu. Özellikle taşra insanı İstanbul'da para sahibi olunca kendi kültürünü hakim kılmaya başladı. Taşralılık topluma hakim olunca haliyle bu insanlar köşelerine çekilmeye, kendi dar ama etkili çevrelerinde hüküm sürmeye başladılar.
 </p>
 <p class="metin">
  -Hakim olan taşralılık sadece sosyeteyi mi değiştirdi?
 </p>
 <p class="metin">
  Tabii ki hayır. Bu değişim eğlence kültürünü de, magazini de, basını da değiştirdi... Mesleğe başladığım 68'li yıllarda cemiyet muhabiri ablalar vardı. İşte Rauf Tamer'in ablası Nesteren Tamer, Suna Yürek, Edibe Dolu gibileri. Bunlar sosyete denilen, işte Meseretçiler, Şerbetçiler gibi soylu aileri takip ederlerdi. Belirli lokantalar vardı oraya giderlerdi. Bu ablalar da oraya gider resim çekerlerdi ve bu resimlerin altlarını yazarlardı. İtiraf etmek zorundayım ben de gelen bu resimlerin altlarını yazdım yıllarca. Daha sonra televizyon çıkınca televizyonculara özenmeye başladık. Resim altı yazmak artık yetmez olunca imzamızı büyüttük, imzamızın yanına resimlerimizi eklettik. Magazin televizyona da kayınca o dünyada bir rekabet başladı. Televizyona, medyaya çıkmak için her şeyi yaptılar. Dün geri planda kalan, ekranlara çıkmak için oralarını buralarını açmaya başladı. Vaktinde Sabancı'yla, Halit Narin'le röportaj yapmak için göbeğim çatladı. Şu anda ne acıdır ki ben babalarını analarını yazdığım insanların kızlarını meydanda görüyorum. Babalarının ne kadar üç kağıtçı, ne kadar yalancı, ne kadar batak olduğunu bildiğim için şimdi çocuklarını görünce gülüyorum. Ne gariptir ki böyle insanlar özellikle çocuklarını ön plana çıkartırlar. Daha küçücük yaşlardaki kızlarının orasını burasını açarlar, barlara bizzat kendileri götürürler. İçimden, "Senin anan baban ne ki sen ne olacaksın?" diye geçiriyorum onları görünce. Yazdığın zaman niye yazıyorsun derler, yazmadığın zamansa niye yazmadın...
 </p>
 <p class="metin">
  Hakiki sosyete son demlerini yaşıyor
 </p>
 <p class="metin">
  -Gerçek sosyete şu an ne yapıyor?
 </p>
 <p class="metin">
  Çoğu İstanbul'u terk etti. Veya sokağa çıkmıyorlar. Son demlerini yaşıyorlar. Onlar hayatta gözönünde olmazlar.
 </p>
 <p class="metin">
  -Yapay sosyete diye tarif ettikleriniz neden hep ön planda olmak istiyor. Bundan ne gibi bir kazanç elde ediyorlar?
 </p>
 <p class="metin">
  Şöhret her zaman tatlı bir duygudur. Atıyorum, bankaya gittiği zaman gazetelerde resmi çıkmış bir bayana daha iyi davranırlar. Onun da hoşuna gidiyor. Egosunu tatmin ediyor. Bunlar katil dahi olsalar birinci sayfada resimlerinin çıkmasını isterler. Akılları fikirleri medyada boy göstermektir. Belki de bir hastalık. Kendilerini pazarlıyorlar. Paparazzilere para dahi yediriyorlar. Kendi çektikleri kokain partisindeki resimleri dahi paparazzilere veren var. Karşılığında ise medyada görünecek. Bu kadar iğrenç ve sahte bir dünya.
 </p>
 <p class="metin">
  -Sosyeteye girmenin bir bedeli var mı?
 </p>
 <p class="metin">
  Var tabii ki, olmaz mı? Bedeli paradır. Mesela ben bir kişiyi çok ucuza bir iki haftada sosyetenin bir numaralı adamı yaparım.
 </p>
 <p class="metin">
  -Nasıl olacak bu?
 </p>
 <p class="metin">
  Çok kolay, cebine otuz milyarı koysun. Ben bir kimlik uydururum. Diyeceğim ki Urfa'dan aşiret liderinin çocuğu ama Sorbon'da okumuş... Böyle bir senaryo hazırlarım. İşte son günlerde moda olan gece kulüplerinden yer ayarlarım. Üç gece aynı masada yer ayırttırırım. Oraya giderken kapıda bekleyene iyi para verdiririm, garsona keza iyi para verdiririm. Bir kaç şampanya patlattırırım. Paparazziler merak edecekler, merak edince de ilk iş garsonlara soracaklar. Garsonlara para veriyoruz, onlar da senaryoya uygun işte aşiret lideri, Sorbon'da okumuş filan diyecekler. Yarın bütün gazete ve televizyonlarda resimler çıkar. Zaten mankenler sırada bekliyorlardır bu arada. Mankenlerden birisiyle resmin çıktı mı zaten sen bir numaralı sosyete, bir numaralı playboy olmuşsundur. Ondan sonra da Allah'ın selameti üzerine olsun.
 </p>
 <p class="metin">
  -Böyle talepler geldi mi hiç size?
 </p>
 <p class="metin">
  Gelmez olur mu? Ben bunları kafadan atmıyorum ki. Böyle adamlarla dalgamı geçtim yıllarca. Şu sanatçıya şunu al, şuraya takıl, şu kadar para harca diye nice akıllar verdim. Ama inanın bunların hepsini yaparken tek gayem o adamlarla dalga geçmekti. Aklı başında kimse bu mankenlerle filan dolaşır mı? Zaten bu mankenlerle dolaşmaya utanır insan. Mankenle ne konuşacaksın ki. Başkentimiz neresi diye sorun inan ki İstanbul diyecekler. Hepsi salak bu mankenlerin...
 </p>
 <p class="metin">
  Bunları yatakta tanıdım
 </p>
 <p class="metin">
  -Sadece salaklar mı?
 </p>
 <p class="metin">
  Salak olmazsa bu işi yapar mı? Ben kimin ne olduğunu çok iyi biliyorum. Bir mankenin mankenlikten kazandığıyla bu kadar mal mülk sahibi olması mümkün mü? Bunların hepsi kendilerini satıyorlar.  Göbekli göbekli, belki de iğrendikleri adamların koynuna giriyorlar. Parayı buradan kazanıyorlar.
 </p>
 <p class="metin">
  -Özellikle mankenlere özenen nice genç kız var. Onlar gibi olmak için çırpınanlar...
 </p>
 <p class="metin">
  Bakın o dünya hiç de göründüğü gibi ışıltılı filan değil. Tam bir bataklık. Ertuğrul Özkök rahmetli Orhan Olcay'dan sonra magazini sevdiren adam diye yazdı. Çok mu iyi yaptı sevdirdi de? Ben tam tersini yaptım. İlk günden beri bilinçli olarak magazini sevdirmemeye çalıştım. Çünkü magazini sevdiren arkadaşlar yalan, yapay, sahte bir dünyayı sundular insanlara. Nice genç kız temiz aile kızı olarak yetişecekken bilmem hangi mankene özendi; hayali yıkılınca da evden kaçtı, kötü yola düştü. Ben bu dünyanın nesini sevdirecektim ki? Bizim arkadaşlarımız bu görüntülerin, bu yazıların neye mal olabileceğini düşünemeyecek kadar cahillerdi. Hiç birisi ya bu manken kızımız bu arabayı, bu evi nasıl aldı diye sormadı. Bildikleri halde hiç biri bu kız şunun bunun metresliğini yaptı, da kazandı diye yazmadı.
 </p>
 <p class="metin">
  -Durum bu kadar vahim mi gerçekten?
 </p>
 <p class="metin">
  Bundan da öte. Yoksa namusu ile çalışan bir manken bu kadar mala mülke sahip olabilir mi? Hiç biri de namusu ile çalışmıyor. Hepsinin aldığı parayı biliyoruz. Hepsi Ulus'ta oturuyor. Mankenin sadece kendi geliriyle Ulus'ta ev alması mümkün mü? Bunu annesi de sormuyor, babası da, gazeteci arkadaş da... Zavallı kızlar okulu mokulu bırakıp bu dünyaya özeniyor. Annesinin aman konfeksiyonda mı çalışacak, manken olsun hayatını kurtarsın desteğini alan kız soluğu fotomodellikte alıyor. Gerçi konfeksiyonda çalışsa ilk sarkacak olan da patronudur ya.
 </p>
 <p class="metin">
  Namusuyla çalışan bir kişi bile yok
 </p>
 <p class="metin">
  -Hiç mi farklı, namusuyla çalışan yok?
 </p>
 <p class="metin">
  Yok kardeşim, nasıl olsun ki. Barınamaz ki. Ben geçenlerde Gülben Ergen ile ilgili bir yazı yazdım. Servetini nasıl kazandı diye. İsterse mahkemeye versin beni. Yalan mı? Polis bile biliyor servetini nereden, nasıl kazandığını. Bana yalan yazmış diyemiyor. Neden çünkü belgelerim var. Beni hiç bir manken, hiç bir star sevmez. Ben onların dün yirmi beş milyona nasıl satıldıklarını görürüm. Tarkan beni niye sevsin ki?
 </p>
 <p class="metin">
  -Niye sevmesin ki?
 </p>
 <p class="metin">
  Çünkü beni görünce dün plakçısının onun elinden tutup buna çok para yatırdım şunu yaz demesini hatırlar... "Git içeriden resmini çeksinler" dediğimi hatırlar... Yüz vermediğimi hatırlayacaktır.
 </p>
 <p class="metin">
  -Tarkan'dan başka kimler geldi?
 </p>
 <p class="metin">
  Aklına kim gelirse... Yüzde doksanı böyledir. Star diye geçinen yüz kişi varsa doksanını ben sahneye çıkartmışımdır. Bülent Ersoy'u çıkartan benim. Utanıyorum bunları söylemekten.
 </p>
 <p class="metin">
  -Gerçekten bu dünyaya girmenin yolu yataktan mı geçiyor?
 </p>
 <p class="metin">
  Paradan ve yataktan. Parası olan parasıyla, olmayan da yatağa girerek. Çünkü ben bunların bir çoğunu yatakta tanıdım. Çok zamparalık yaptım, inkar etmiyorum ki. Tek tabancaydım, herkesi parmağımda oynatıyordum. İstediğimi meşhur eder, istediğimi kovardım. Bugün elli yaşına gelmiş starların hepsi bunu çok iyi biliyor.
 </p>
 <p class="metin">
  -Bunlara bu kadar para yedirenler aptal olmasa gerek?
 </p>
 <p class="metin">
  Haram para kazanan pek çok insan var. Görünmeyen o kadar çok zengin var ki? Kara para kazanan o kadar çok ki. Onlar haydan elde ettiklerini huya veriyorlar. Alınlarının teri olmadığı için daha rahat harcıyorlar. Harcanan para budur. Veya ağa çocukları. Gözü yeni açılmışlar...
 </p>
 <p class="metin">
  -Ben bunları fahişelik yaparken tanıdım diyorsunuz. Bu, insanları zan altında bırakacak bir ifade değil mi?
 </p>
 <p class="metin">
  Hayır, söylediklerimin yalan olduğunu çıkıp söylesinler. Söyleyemezler ki. Ben ayna gibiyim. Bana baktıklarında dünlerini görürler...
 </p>
 <p class="metin">
  -Kim bunlar?
 </p>
 <p class="metin">
  Kim olduklarını bilen biliyor. Tek taş yüzüğe yatağa girenleri, üç kuruşa kendini satanları herkes biliyor. Daha çok manken ve şarkıcılar arasında bunlar.
 </p>
 <p class="metin">
  -Hiç açıklamayacak mısınız?
 </p>
 <p class="metin">
  Açıklarsam ispat etmem lazım. Ben yataktaki bir ilişkiyi nasıl ispatlayayım. Sonra mahkemelerde sürünürüm.
 </p>
 <p class="metin">
  Anılarımı yayınlarsam bomba etkisi yapar
 </p>
 <p class="metin">
  -Anılarınızda yazarsınız belki?
 </p>
 <p class="metin">
  Anılarımı yazdım, kasada kilitli duruyor.
 </p>
 <p class="metin">
  -Ne zaman yayınlanacak?
 </p>
 <p class="metin">
  Daha karar vermedim. Ama yayınlasam ne olacak ki?
 </p>
 <p class="metin">
  -Ne olabilir?
 </p>
 <p class="metin">
  Bomba etkisi olur tabii ki. Kimin kime kendini nasıl sattığını öğrenecek herkes.
 </p>
 <p class="metin">
  -Neler var anılarınızda?
 </p>
 <p class="metin">
  Ben hayatımı anlattım. Herkesi anlattım. Anlı şanlı eşcinsel gazetecileri anlattım. Nasıl kadınları kızları kullandıklarını yazdım.
 </p>
 <p class="metin">
  -Yayınlamaktan çekinmeniz bir korkudan mı?
 </p>
 <p class="metin">
  Bakın fahişelerden, eşcinsellerden korkmak lazım. Onların utanma duyguları, ar duyguları yoktur. Öyle bir laf eder ki onu öldürmeniz lazım başka bir çıkar yol yok. Benim ağzıma nice tabancalar soktular korkmadım ama bir fahişeden korkuyorum.
 </p>
 <p class="metin">
  -Bu yozlaşmada magazin gazetecilerinin hiç bir suçu yok mu?
 </p>
 <p class="metin">
  Oo, olmaz mı. Onlar da en az o kadar bozulmuşlardır. Kimi resmen pezevenklik yapar. Para karşılığı manken ayarlarlar. Çok onurlular ya, parasını da kızdan alırlar. Şu an bir televizyon kanalının magazin müdürü parasını verenlere kadın ayarlıyor. Başka ne diyeyim...
 </p>
 <p class="metin">
  -Günümüz sosyetesi yeraltı dünyasıyla da bir paralellik arz ediyor...
 </p>
 <p class="metin">
  Bakın ben içimden geçeni ifade edeceğim. Yeraltı dünyası inan ki yer üstünden daha çok mert. Yer altında dürüst olmazsan, mert olmazsan korumazlar. Orada ayrı bir anayasa var. Onlar mafya filan değil. Onlar olsa olsa mert kabadayılardır.
 </p>
 <p class="metin">
  Kartal'da kim varsa mafya odur
 </p>
 <p class="metin">
  -Mafya kim peki?
 </p>
 <p class="metin">
  Mafya anlı şanlı, muteber görünen iş adamları. Bakın hortumculara, bakın Kartal'a, kim oradaysa mafya onlardır. Çakıcı'ya, Peker'e mafya diyorlar. Değil. Onlar olsa olsa mert kabadayılardır.
 </p>
 <p class="metin">
  -Bu mert kabadayıların sosyeteyle nasıl bir ilişkileri var. Siz bir yerde Çakıcı'nın otel odasına sanatçıları nasıl çağırdığını anlatıyordunuz...
 </p>
 <p class="metin">
  Ya adamın Amerika'dan iki tane misafiri gelmişti. Kral dairesinde onlara müzik ziyafeti çekecekti. Bülent Ersoy'u çağırttı. Kaya Çilingiroğlu ile Hülya Avşar ve Nur Yerlitaş da oradaydı. Şimdi Bülent Ersoy gelmek zorunda. Niye çünkü bu adam nice işlerini halletmiş. Belki de korkusundan geldi. Ben gelmem diyemedi.
 </p>
 <p class="metin">
  -Yıllardır bu işi yapıyorsunuz, ne kazandınız?
 </p>
 <p class="metin">
  Vallahi hâlâ kirada oturuyorum... İki kez burnum kırıldı, üç dört kez ağzıma silah sokuldu, arabam bombalandı, sayısız kere tartaklandım. Bu aldığım karşılık. Ben sadece Allah'a karşı sorumluyum ve hep bunu ön planda tuttum.
 </p>
 <p class="metin">
  -Gelelim son günlerin konusu Tarkan'ın fotoğraflarına. Siz ne düşünüyorsunuz bu konuda?
 </p>
 <p class="metin">
  Ben bu konuda Tarkan'ı destekliyorum. Hayatı beni ilgilendirmez ama bilinmeyen bir şey değildi ki hayatı. Ben ta ilk çıktığı günlerde yazdım "Ey Tarkan nedir bu sarkan?" diye. Ne biçim kıvırıyorsun filan diye yüzlerce kez yazdım. Nedense bu resimler gelince tartışmaya başladılar. Çocuk saklamıyordu ki, o zaman da yumuşaktı, şimdi de. Ama o zaman fotoğraf yoktu. Tarkan imajı düzeltmek için kızlarla çıkmaya başladı.
 </p>
 <br/>
 <center>
  <a class="anaorta" href="http://web.archive.org/web/20020523104804/mailto:yasin2003@hotmail.com">
   yasin2003@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/342/haberler/4.htm), [web.archive.org (arşiv bağlantısı)](http://web.archive.org/web/20020523104804/http://www.aksiyon.com.tr:80/2001/342/haberler/4.htm)
