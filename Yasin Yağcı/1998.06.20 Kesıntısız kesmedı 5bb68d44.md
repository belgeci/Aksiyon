# Kesıntısız kesmedı

*Yasin Yağcı 1998.06.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gerek yirmi beş yıllık geçmişinde gerekse bizzat yürürlüğe koyan ANAP'ın programında eğitim modelinin kesintili sekiz yıl olarak yer almasına karşılık son olaylar ile birlikte kesintisiz şeklinde yürürlüğe girmesi çokça tartışıldı.
  </font>
 </div>
 <div id="newsText">
  <font class="detail-text">
   Refahyol iktidarını yola getirme manevrasının bir parçası olarak da değerlendirilen bu uygulamanın üzerinden bir eğitim dönemi geçti.
   <br>
    <br>
     Her adımları dikkatle takip edilen Refahyol'un iktidar dönemindeki birçok olay nefesler tutularak izlendi. Bu dönem sonrası estirilen hava ile de ülke farklı bir noktaya sürüklendi. Ne enflasyon ne de terör... Artık tek bir sorunumuz vardı; irticai faaliyetler. Ülkenin iç ve dış güvenliğine dair tehdit değerlendirmeleri de buna göre belirlenmekteydi.
     <br>
      <br>
       Ve irtica tehlikesi çerçevesinde büyük değişiklikler yaşadı ülkemiz. Bu süreçteki en büyük değişiklik hiç kuşkusuz eğitim alanında yaşandı. Kimileri tarafından büyük bir gelişme kimileri tarafından ise eğitime vurulmuş büyük bir darbe olarak değerlendirilen sekiz yıllık kesintisiz eğitim adından ilerideki tarihlerde de sıkça söz ettirmeye aday bir değişiklikti. Derken yeni model ile birlikte bir eğitim ve öğretim sezonunu geride bıraktık. Peki bir senelik süre zarfında bu eğitim modeli ne getirdi ne götürdü?
       <br>
        <br>
         Bir bardak suda kopartılan fırtına
         <br/>
         <br/>
         Sekiz yıllık eğitim aslında günümüze ait bir eğitim modeli değil. 1946'lara varan bir geçmişi var. 1946 yılında toplanan 3. Milli Eğitim Şûrası'nda tartışılan bu modele daha sonra 1971 yılında kurulan birinci Nihat Erim Hükümeti programında rastlıyoruz: "Zorunlu eğitim süresinin bütün yurtta yayılmasına hazırlık olarak, çok yönlü öğretim yapan ve öğrenciyi hem üst okullara, hem de çalışma hayatına hazırlayacak sekiz yıllık okulların deneme olarak kurulması için gerekli hazırlıklara hemen başlanacaktır." Hemen sonrasında kurulan ikinci Nihat Erim Hükümetinin programında unutulan bu model daha sonra Melen Hükümeti programında kendine yer bulabiliyordu.
         <br/>
         <br/>
         Hatta bu programlarda yer alan söz konusu model bazı yatılı bölge okullarında uygulamaya bile konuldu. Sekiz yıllık eğitim çalışmaları 1971'de Milli Eğitim Bakanlığı bünyesinde oluşturulan bir çalışma grubu tarafından yürütülmeye başlandı.
         <br/>
         <br/>
         Sekiz yıllık eğitime ilişkin bir başka çalışma da 1981'deki 10. Milli Eğitim Şûrası'nda konuşuldu. Daha sonra toplanan Bakanlar Kurulu ise bu modelin bazı pilot bölgelerde uygulanmasına karar verdi.
         <br/>
         <br/>
         Bundan sonraki sekiz yıllık eğitim maceramız 1988 yılındaki Güzel'in bakanlığı dönemine rastlıyor. 12. Milli Eğitim Şûrası'nda tavsiye edilen sistemin tüm yurtta yaygınlaştırılması istendi. Kesintisiz olarak uygulanması 96 yılında toplanan 15. Milli Eğitim Şûrası'na denk geliyor.
         <br/>
         <br/>
         Bu denli uzun süreli bir geçmişe sahip olan sekiz yılık eğitimin bir ideoloji meselesi haline getirilmesi ve uğrunda iktidarların dahi değişmesi bir türlü anlaşılamadı. Aslında onun bir mesele olarak algılanmasının ilk anlamda bir tarifi yapılmaya çalışıldıysa  da son tahlilde toplumun hemen hemen tümünün bu sisteme taraftar olduğu gözlendi. Fakat küçük bir ayrıntıyla...
         <br/>
         <br/>
         8 yıllık kesintisiz eğitim UNESCO'nun eğitim istatistiklerine göre dünyada sadece Brezilya'da uygulanmakta. Süreleri farklı olsa da kesintisiz sistemin uygulama şansı bulduğu diğer elli kadar ülkenin hemen hemen çoğu gelişmişlik açısından Türkiye'nin gerisinde. Bu ülkelerden bazıları şunlar; Belize, Benin, Dominik, Virgin Adaları, Bolivya, Brezilya, Doğu Yemen, Venezuela, Norfolk Adaları, Solomon Adaları.
         <br/>
         <br/>
         Dünyada durum böyleyken bizim kesintisizde karar kılmamızın aslında eğitimde geriye gidiş olarak adlandırılabileceğini belirten EğitimBir İstanbul Şube Başkanı Şevket Sezer, geriye yönelik bir model olduğuna delil olarak da şimdiye kadarki eğitim altyapımıza bu yönde hiç bir çivi çakılmadığı gibi alt yapının kesintiliye göre dizayn edilmiş olmasını gösteriyor: "Eğitim sistemimiz aslında kesintiliye göre düzenlenmiş. Binalarımız mesela 5+3 şeklinde oluşturulmuş. Altyapının ötesinde öğretmen problemi, eğitim kalitesi problemi vardı. Büyük öğretmen açığına rağmen sekiz yıllık kesintisizi uygulayanlar bu açığı kapatmak için mesleğinde dikiş tutturamamış ne kadar insan varsa öğretmen yaptı."
         <br/>
         <br/>
         Taşımalı eğitim trajedisi
         <br/>
         <br/>
         Kesintisiz modelin birinci yılının neredeyse iflas manasına geldiği herkesin hemfikir olduğu bir konu. Hatta Milli Eğitim Bakanı Uluğubay'ın sitemkar bir şekilde yaptığı açıklamalarında bunu görebilmek mümkün. Meclis'te FP'li Hasan Hüseyin Öz'ün soru önergesini cevaplandıran Uluğbay'ın söylediklerinde bu durum açık bir şekilde ortaya çıkmaktaydı; çünkü ülkemizde derslik yetersizliği sebebiyle 281 bin öğrenci ancak taşımalı eğitim ile eğitim alabiliyordu. Uluğbay, 894'ü öğretmensizlik, 1603'ü de güvenlik nedeniyle  toplam 2497 okulun kapalı olduğunu da ekliyordu sözlerine.
         <br/>
         <br/>
         Kapalı olan okullar sıralamasında 322 okul ile Diyarbakır birinci sırayı alırken, Ağrı 284 okul ile ikinci, Bingöl 281 okul ile üçüncü, Tunceli 159 okul ile dördüncü ve Batman 152 okul ile beşinci sırada yer almakta. Bu okulların bir çoğu güvenlik nedeniyle kapalı. Ordu'da 62, Rize'de 15, Sakarya'da 10 ve Samsun'da 44 okul ise öğretmensizlik nedeniyle kapalı durumda. İşte sekiz yıllık kesintisiz eğitim böyle bir tablonun üzerine uygulamaya konuldu.
         <br/>
         <br/>
         Türkiye'nin en büyük problemlerinden biri göç olgusu. Göçlerle birlikte bir çok yerleşim birimi haritadan silinirken bir çoğu da genişledikçe genişlemekte. Bugün özellikle Doğuda bir çok köy boşalmış durumda. Mevcut kanunlara göre bir yerleşim yerindeki öğrencilerin sayısı 10'un altına düştü mü oralardaki okulların kapatılması lazım. Bu gerekçeyle her yıl yaklaşık 2000 okul kapatılıyor.
         <br/>
         <br/>
         Devlet bu soruna çözüm olarak ilki 19891990 eğitim yılında uygulanmak üzere taşımalı eğitim sistemini getirdi. Bu sisteme göre okulları kapatılan yerlerdeki öğrencilerin en yakın yerleşim yerindeki okullara taşınarak eğitim görmeleri sağlanıyor. 72 ilde ve 740 ilçede 18 bin 214 okula eğitim için öğrenci taşınıyor. Geçen yıl taşınan öğrencilerin sayısı yüz yetmiş bin iken bu sayı kesintisiz eğitimle birlikte yaklaşık dört katına çıkarak yarım milyona yaklaştı.
         <br/>
         <br/>
         Taşımalı eğitim ilk anda yararlı bir çözüm yöntemi gibi görünmekte. Oysa bu çözüm yolunu eğitim kalitesini yükseltmek veya insanların daha iyi yerlerde eğitim görmeleri gibi kaygılardan uzak sadece açıkları kapatmak için uyguladığınızda sorun daha keşmekeş hale geliyor.
         <br/>
         <br/>
         Ayrıca taşımalı sistemin iklim başta olmak üzere ülkemize uymayan çok tarafları var. Taşımalı sistem en çok Doğu bölgelerimizde uygulanıyor. Doğuda neredeyse yılın altı ayı kar altında geçmekte. Bu altı ayın toplam iki ayında öğrencilerin taşınamadığını varsayarsak öğrencilerin eğitimden ne derece geri kalabilecekleri ortaya çıkacaktır.
         <br/>
         <br/>
         Taşımalı eğitim sisteminin başka bir sakıncası da öğrencilerin beslenme problemi yaşamaları. Sabah erkenden en yakın yerdeki okula yetişmek için kalkan öğrenci kahvaltı yapmayı ihmal ederken öğlen saatlerinde ise öğlen yemeği sıkıntısı çekmekte. Kesintisiz eğitimdeki esas amaca dikkatleri çekmek lazım diyen EğitimSen İstanbul Şube Başkanı Hanefi Bostan'a göre sekiz yılı herkes ister ama eğer altyapıyı oluşturursanız: "Sekiz yıllık eğitimin en büyük götürülerinden birisi çocukların din eğitimi alamayacakları olmasıdır. Bugün özellikle ortaokullara Kuranı Kerim ve ağırlıklı olarak din dersi konulursa bu sorun belki en az zararla atlatılabilir."
         <br/>
         <br/>
         Zaten kıt kanaat geçinen vatandaşlarımıza sekiz yıllık eğitimle birlikte ek bir külfet getirildiğini de söyleyen Bostan'a göre bu modelin uygulamaya konulmasıyla birlikte okullar merkezi yerlerde konuşlanmaya başladı ki bu da taşımalı sistemi getirdi: "Taşımalı eğitim, merkezde bulunan öğrenciler ile taşınanlar arasında bir eğitim eksikliğinin ortaya çıkmasına sebebiyet verdi. Çünkü taşınan öğrenci gerek iklim şartları gerekse beslenme dolayısıyla erken ayrılmak zorunda kalıyor çoğu zaman. Taşımalı model ile birlikte özellikle Anadoludaki köy okullarının büyük bir kısmı kapatılarak merkezi yerlerde toplanmaya başladı. Ancak merkezi yerlere ulaşım özellikle kışın yeterli olmadığından kimi öğrenciler okullarına devam edemiyor."
         <br/>
         <br/>
         Her önüne gelen öğretmen yapıldı
         <br/>
         <br/>
         Eğitimin en önemli ayaklarından birisini öğretmenler oluşturmakta. Öğretmenlik gelişmiş bir çok ülkede kazancı en yüksek mesleklerden biriyken bizde tam tersine en az kazanan mesleklerden birisi. Bu durum öğretmenliği giderek istenilmeyen bir meslek olmaya sevketmiş durumda. Geçen bir senelik süre zarfında meslekten istifa eden öğretmenlerin sayısı 37 bin civarında. Kesintisiz eğitime geçilirken öğretmen açığı 200 bin civarındaydı. Bu da toplamın yüzde 42'si demekti.
         <br/>
         <br/>
         Bir senede emekli olan 3035 bin civarındaki öğretmene karşılık mezun olan öğretmen sayısı 4 bin. Aradaki derin uçurum sekiz yıllık kesintisiz eğitim ile birlikte sorun yumağı haline geldi. Kesintisiz eğitimden önce bir öğretmen başına düşen öğrenci sayısı 2530 iken bu sayı kesintisiz ile iki katına çıktı. Bu açığı kapatmak için bir nevi boş geçen ders olmasın da ne olursa olsun mantığından hareketle ve sekiz yıllığın güya sürdürülebilirliğini göstermek amacıyla hoyratça öğretmen alımlarına başlandı. Fakat açık bir türlü kapatılamadı. Mesela Türkiye genelinde eğitim öğretim sonu itibariyle açık bulunan öğretmen sayısı 12 bin civarında.
         <br/>
         <br/>
         İşin asıl üzücü tarafı alınan öğretmenlerin bir çoğuna herhangi bir mesleki formasyon, pedagojik eğitim verilme ihtiyacı bile duyulmaması. Kendisi de aynı zamanda bir eğitimci olan Hanefi Bostan'a göre had safhada olan öğretmen açığını kapatmak için önüne gelen herkesin öğretmen yapılması ülkeye yapılan en büyük ihanet: "Geçen yıl fazladan 20 bin öğretmen alındı. Bu yıl 56 bin öğretmen alınacak ve 3 yıl içerisinde bu sayının 300 bine çıkması bekleniyor. Üstelik alınan bu öğretmenlerin büyük çoğunluğu pedagojik bir eğitime tabi tutulmadı. Bir veteriner öğretmen olmasın demiyoruz ama eğitim ile ilgili dersleri aldıktan sonra olsun. Pedagojik dersleri görmeden alınan bu insanlar kalitenin düşmesine neden oluyorlar."
         <br/>
         <br/>
         Kesintisizin etkiledikleri
         <br/>
         <br/>
         Kesintisiz sekiz yıllık eğitim şimdiye değin ortaya çıkardıkları açısından değerlendirilirken hep bir noktaya odaklandı; imam hatiplerin kapatılması gibi. Oysa bu uygulamadan etkilenen okullar arasında özel okullar ile birlikte Anadolu fen liselerinin orta kısımları ve çıraklık meslek okulları ve özel yabancı okullar da bulunuyor.
         <br/>
         <br/>
         Bu uygulamadan etkilenen diğer okullarda okuyan toplam öğrenci sayısı imam hatiplerde okuyanlardan daha fazla. 19951996 öğretim yılında Anadolu liselerinin orta kısmında 124 bin 251 öğrenci, mesleki ve teknik liselerin orta bölümlerinde 17 bin 250 öğrenci, imam hatiplerin orta kısımlarında ise 290 bin öğrenci eğitim görmüş. Bu eğitim modelinin esas amacı imam hatiplerin orta kısımlarını kapatmaktı diyen EğitimBir Şube Başkanı Şevket Sezer'e göre bu uğurda diğer okullar feda edildi: "Herşeyden önce çıraklık meslek okulları ortadan kalktı. Fatura Anadolu çocuklarına kesildi. Çünkü maddi durumu iyi olmayan zeki çocuklar buralarda iyi bir eğitim alabiliyorlardı. Bana öyle geliyor ki gerek Anadolu liseleri gerek çıraklık meslek okulları imam hatiplerin orta kısımlarının kapatılabilmesi için feda edildi."
         <br/>
         <br/>
         İşsizler ordusuna yeni işsizler mi?
         <br/>
         <br/>
         Bu eğitim modeli ile birlikte ülke genelinde sayıları 300 civarında olan ve 220 bin öğrencinin okuduğu çıraklık eğitim okullarının kapısına da kilit vuruldu. Sonuçta bir nevi mesleki eğitimden mahrum bırakılan gençler belki de geleceğin işsizleri arasına katılmayı bekleyip ağır bir bedel öderken esnaf da kalifiye eleman bulamamanın sıkıntısıyla baş başa bırakıldı. Oysa gelişmekte olan ülkelerin işsizliğe çare olarak gördükleri sistem;  insanları mesleki eğitime yönlendirme olarak karşımıza çıkmakta.
         <br/>
         <br/>
         Örgün eğitim bünyesinde bulunan kız meslek liseleri, endüstri meslek liseleri ile ticaret meslek liselerinin orta kısımlarının kapatılması hem öğrencilerin bu liselere hazırlıklarını engelledi hem de herhangi bir mesleğe ilişkin ara elaman sıkıntısını ortaya çıkardı.
         <br/>
         <br/>
         Üniversite sınav sonuçlarıyla başarılarını kanıtlayan Anadolu liselerine çocuklarını gönderenler genellikle özel okullarda okutma fırsatı bulamayan dar gelirli aileler. Buraya gelen bir çocuk öncellikle ortaokula başlamadan önce bir sene hazırlık sınıfında okuyup yabancı dil problemini çözmekteydi. Ortaokul bölümlerinin kapatılmasıyla bu öğrencilerin hazırlık sınıfları sonraki senelere kaydırıldı. Oysa bilimsel araştırmalar göstermekte ki bir insanın öğrenmeye en yatkın olduğu dönemler 815 yaş dönemleri. Bu yaşlardan sonra insanlardaki öğrenme isteğinde yarı yarıya bir düşüş olmakta.
         <br/>
         <br/>
         Doğuda eğitim felç
         <br/>
         <br/>
         Doğu Anadolu Bölgesindeki sekiz yıllık kesintisiz eğitim sonrasında ortaya çıkan eğitim sorunlarını belirlemek ve çözümlerini ortaya koymak üzere Meclis araştırma önergesi veren Fazilet Partisi Ağrı Milletvekili Sıddık Altay'a göre Doğuda eğitim felç olmuş durumda ki bu da kesintisizin başarısız olduğuna delildir. Bölgede göç, güvenlik ve öğretmen yetersizliği gibi nedenler ile halen 3 binden fazla okulun kapalı olduğunu, kesintisiz eğitim uygulamasının bir sonucu olarak yaygınlaştırılmaya çalışılan taşımalı eğitim olgusunun bölgenin iklim, alt yapı ve coğrafi imkansızlıkları sebebiyle uygulama imkanını bulmadığını belirten Altay'a göre kesintisiz eğitim ile birlikte zaten önceden sorunlar yumağı olan Doğudaki eğitim içinden çıkılmaz hal aldı: "Zaten Doğuda öğretmenler mevcut sayının yüzde ellisi oranında çalışmaktalar. Mesela daha önce Ağrı'da 696 teknik öğretim okulumuz vardı. Normal şartlarda bir ilköğretim okulunun eğitim yapabilmesi için en az on öğretmenli olması lazım. Bu da 7 bine yakın öğretmen gerektiriyor.  Halbuki Ağrı'daki tüm öğretmenlerin sayısı 2 bin. Mevcut öğretmenlerin yüzde 93'ü ise stajyer konumunda."
         <br/>
         <br/>
         Altay'a göre bu modelle birlikte ortaya çıkan öğretmen açığını kapatmada çözüm olarak yapılan, kaş yapayım derken göz çıkartmaya benziyor: "Bir nebze öncellikle amaca ulaştıklarını görebiliriz. Ama bunun yanısıra kapatılan çıraklık okulları, diğer meslek okulları ve Anadolu fen liselerinin nelere mal olduğunu kimse konuşmuyor. Türkiye'deki teknik eğitimin kalitesinin artırılması için ortaokuldan sonraki eğitimin mutlak olması gerekiyordu, sekiz yıllık eğitimle birlikte bu tamamen ortadan kalktı. Dolayısıyla bir anlamda diplomalı işsizler ordusu ortaya çıkacak."
         <br/>
         <br/>
         İhale şaibesi
         <br/>
         <br/>
         Bir milli mesele haline getirtilen sekiz yıllık eğitim için gerek gönüllü olarak gerekse zorunlu olarak toplanan paraların miktarı trilyonlarla ifade ediliyor. Toplanan bu paraların nekadarının milli eğitime kanalize edildiği merak ediledursun insanları, özellikle kısa zamanda köşe dönücüleri harekete geçiren esas olay  bu süreçte  yapılması düşünülen okullar için ayrılan iki yüz trilyonluk ihaleler. AnasolD Hükümetinin 4306 sayılı kanun çerçevesinde yapılacak harcamalarda uygulanacak ihale esas ve usulleri adı altında 4 Nisan 1998 gece yarısı geçirdiği düzenleme ile Milli Eğitim Bakanlığı tam yetkili hale getirildi.
         <br/>
         <br/>
         İhalelerin Milli Eğitim Bakanlığı yoluyla yürütülecek olması bazı soruları da beraberinde getirdi. Aslında ihale işleminin yapı işlerinden sorumlu bir bakanlık olan Bayındırlık Bakanlığı eliyle yürütülmesi gerekir. Ama hükümet ortakları yaptıkları işbirliği çerçevesinde ihaleleri yönlendirme işini Milli Eğitim Bakanlığına verdi. Bu durum Bayındırlık Bakanlığını işlevsiz kılıyor ki eğer diğer bakanlıkları ilgilendiren konulardaki ihaleler de ilgili bakanlıklar eliyle yürütülecekse o zaman Bayındırlık Bakanlığının kaldırılması gerekir.
         <br/>
         <br/>
         Toplanan trilyonlarca liralık paranın sağlıklı bir şekilde milli eğitime kanalize edildiği noktasında tereddütleri olduğunu söyleyen Değişim Partisi Genel Başkanı Gökhan Çapoğlu'na göre ihale şartları büyük müteahhitleri kayırır nitelikte: "Özellikle okul yapımı konusunda milli eğitimin son çıktığı ihalenin  güzel olmayan yanları var. Örneğin Bayındırlık bakanlığının kontrolünden çıkılıyor. Ve bütün müteahhitleri kayıran bir yanı var. Yani büyük müteahhitler bu işleri küçük taşeronlara yaptıracak ve bu büyük müteahhitler yerel taşeron firmalarının üzerinden haksız bir kazanç elde edecekler. Bakın ihaleler ile, yapı işleri ile ilgili bir bakanlık var. Bu da Bayındırlık Bakanlığı. Ya Bayındırlık Bakanlığını kapatalım ya da bu ihaleler Milli Eğitim Bakanlığı eliyle değil de Bayındırlık Bakanlığı eliyle yapılmalı."
         <br/>
         <br/>
         Müteahhitlikle ilgisi olmayan bazı politikacıların ihale kazandıklarını da sözlerine ekliyor Çapoğlu: "Mesela ziraat mühendisi olup müteahhitlikle ilgisi olmayan iktidar partisinden birine ait bir ilçe başkanı müteahhitlik bürosu kurarak bu ihalelerden birisini almış durumda." Ortalıkta dolaşan iddialara göre bazı il milli eğitim müdürleri bile ihale kapmak için faaliyete geçmiş durumdalar. Ve yine bu bağlamda ANAP'ın özellikle taşra örgütlerinin ihale yönetimini kaptırdıkları için merkeze sitem ettikleri belirtiliyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3842-kesintisiz-kesmedi.html), [web.archive.org (arşiv bağlantısı)](http://web.archive.org/web/20141021151556/http://www.aksiyon.com.tr/aksiyon/haber-3842-kesintisiz-kesmedi.html)
