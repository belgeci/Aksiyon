# "En az yalanı reklam söyler"

*Yasin Yağcı 1998.02.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ünlü reklamcı Oliviero Toscani reklam hakkındaki görüşlerini dile getirirken basit bir anlayıştan dert yanıyor. Toscani bu açmazın çözümünü de şöyle anlatıyor:
  </font>
 </div>
 <div id="newsText">
  <font class="detail-text">
   "Reklamcılık her yerde aynı. Bu da çok garip birşey. Tüm havayollarında verilen o kötü yiyecekler gibi. Herkes aynı reklamcılık diline uyuyor. Çok daha yenilikçi olmalıyız. Ekonomi bunu gerektiriyor. Herkesin yeni diller kullanma cesaretine sahip olması lazım. Başka bir şey deneme cesareti eksik. 2000'lerde gelişme bu yönde olmalı."
   <br>
    <br>
     İnsanları, uğraştıkları alanları itibarıyla yerellikten kurtarıp evrenselliğe götüren yol değişimden geçer. Zaten özgünlük de yenilikçi bir maceranın sonucu değil midir? Bunun örneklerini kendi hayatımızda gözlemlemek mümkün. Global bir köy haline gelen dünyamızda artık özgün çalışmalar yapmanın yolu evrensel olmaktan geçiyor. Yerel değerlerin birer kültürel ayrıntı olarak değerlendirildiği bu ortamda evrenselliğe giden yolda en önemli işlevi ise iletişim ve özellikle kitle iletişim argümanlarından reklamcılık yüklenmiş durumda.
     <br>
      <br>
       Reklamcılığın Türkiye'deki serüveni çok eskilere dayanmıyor. Yükselişe geçtiği yıllar Özal'ın liderliğinde oluşan liberal ortama denk geliyor. O dönemin ortaya çıkardığı isimlerden birisi de reklam sektörünün duayeni olarak adlandırılan Nail Keçili. Her ne kadar ben daha önceleri bu mesleğe başladım dese de Özalkolikliğinin yanı sıra bu dönemde yıldızının parladığını inkar etmiyor. Son dönemlerde yerleşik reklamcılık anlayışına başkaldıran ve bu bağlamda Reklamcılar Derneği'nden istifa edip yeni bir dernek kuran Keçili ile reklam dünyasının iç yüzünü, siyaseti, birazcık da ülke sorunlarını konuştuk.
       <br>
        <br>
         Adınız reklamcılıkla bütünleşmiş durumda. Neden reklamcılık?
         <br/>
         <br/>
         İnsan beyni o kadar yaratıcı bir uzuv ki Japonya'da 6 milyon meslek varmış. Reklam da üretken insanların işidir. Demek benim karakterim üretken ki meslek olarak bunu seçtim. Reklamcılık sorumluluk isteyen zor bir iş. Çünkü bir firmanın geleceği sizin yapacağınız kampanyalara bağlı. Bildiğim onlarca firma, reklam ajansının yanlış kampanyası yüzünden batmıştır.
         <br/>
         <br/>
         Üretkenlik hayal edebilmektir. Yalan da bir hayal ürünüdür. Yalan ve reklam size neyi çağrıştırıyor?
         <br/>
         <br/>
         Reklam yalan değil doğru sanatıdır. Neden doğru sanatıdır? Bir reklam ajansı tanıtımını yapacağı ürüne öncelikle kendisi inanmalıdır. Tüketiciyi sadece bir kez kandırabilirsiniz. Ama yok mudur piyasada yalan satan? Bilin ki onların ömürleri çok fazla değildir.
         <br/>
         <br/>
         Sizin yıldızınız bazı işadamları gibi Özal'la birlikte parladı. Bu bir tasadüf müydü?
         <br/>
         <br/>
         Bu Özal'dan öncedir. Ama Türkiye'de reklama gösterilen önem Özal'la birlikte arttı. Özal Türkiye'de gerçek liberal ekonomiyi tam uyguladığı için, artan ekonomik ilişkiler ile birlikte bizim de ismimiz duyuldu. Ben Türkiye'deki ilk siyasi propaganda işine imza atmış adam olduğum için ve Özal döneminde de onun hizmetinde bulunduğum için belki daha fazla adım geçmiş olabilir.
         <br/>
         <br/>
         Özal'ın icraatlerini tasvip ediyor muydunuz?
         <br/>
         <br/>
         İnsanları keşfeden, onlara görev verenler o insanlar kadar önemlidir. Dolayısıyla sayın Özal'ın siyasi hayatında ona önemli kapılar açan Demirel'den de bahsetmek lazım. Özal, vizyonu çok geniş bir liderdi. Türkiye'yi aldığı noktadan elli yıl ileriye atmıştır. Ama ömrü vefa etmedi. Yaşasaydı Türkiye çok daha ilerilerde olurdu. Dolayısıyla ben o Özalkolik olanlardan bir tanesiydim.
         <br/>
         <br/>
         Özal'ın elli yıl ileriye attığı Türkiye bugün hangi düzeyde?
         <br/>
         <br/>
         O günün Türkiye'sinden farklı değil. Zaman zaman tıkanıklıklar yaşasa da kimse Türkiye'yi Özal'ın çizgisinden saptıramaz.
         <br/>
         <br/>
         Son dönem tıkanan siyasi yapıyı bir reklamcı gözüyle nasıl değerlendiriyorsunuz?
         <br/>
         <br/>
         İki şekilde değerlendiriyorum. Biri, sayın Özal'ın getirdiği geniş vizyonu kaldırmakta zorluklar yaşandı. İkincisi ise, dünyanın bütününde yaşanan ilginç krizlerin Türkiye'de de yaşanmış olmasıdır. Türkiye Avrupa ülkeleri arasında idare edilmesi en zor olan ülkelerden birisidir. Demokrasilerin yerleşmesi uzun zaman gerektirir, buna mukabil Türkiye çok genç bir ülke. İşin özü Özal'ın geliştirdiği vizyona peşinden gelen yöneticiler yetişemediler.
         <br/>
         <br/>
          Şimdi de ANAP'ın tanıtımını yapıyor musunuz?
         <br/>
         <br/>
         Sayın Yılmaz'ın ekibi bir Fransız ajansı tercih etti, onlarla çalışıyor.
         <br/>
         <br/>
         Peki ANAP bugün gelse tanıtımını yapar mısınız?
         <br/>
         <br/>
         Uçta olmayan tüm partilere hizmet verdik, veririz de.
         <br/>
         <br/>
         Uçtakilere, teklif gelmediği için mi, prensibiniz olduğu için mi hizmet vermiyorsunuz?
         <br/>
         <br/>
         Prensibimiz olduğu için çalışmıyoruz.
         <br/>
         <br/>
         ANAP sizin hizmet verdiğiniz dönemdekinden farklı bir noktada şu anda. En azından eleştiriler bu yönde. Bugün size gelse nasıl bir tanıtım yaparsınız?
         <br/>
         <br/>
         Türkiye'de siyasi partileri çeken liderlerdir. Biz de kampanyalarımızı liderlere bağlı olarak yaparız. Böyle bir görevi üstümüze aldığımız zaman yapacağımız tanıtımda seçim döneminin çehresi de önemli rol oynayacaktır.
         <br/>
         <br/>
         Diyelim ki şu anda erken seçime gidildi...
         <br/>
         <br/>
         Reklam bir kolektif çalışmanın ürüdür. Nail Keçili'nin elinde hiç bir zaman sihirli değnek olmadı. Bir taleple karşılaştığımız zaman yapacağımız şey kendi ilgililerimiz ile parti ilgililerini bir araya getirip beyin fırtınası ile bir sonuca varmak olacaktır. Biz şimdiye kadar ikinci sınıf hiç bir partiye hizmet vermedik.
         <br/>
         <br/>
         Bu bağlamda ANAP'ın pek iyi bir sınav vermediği yönünde eleştiriler var. Olası bir tanıtımda bu dezavantj oluşturur mu?
         <br/>
         <br/>
         Bizim işimiz tüm dezavantajları avantajlı hale getirmektir. İlk oturduğumuz zaman zaten tanıtacağımız tüm ürünün dezavantajlarını belirleriz ve ondan sonra harekete geçeriz.
         <br/>
         <br/>
         Peki ANAP'ta dezavantaj var mı?
         <br/>
         <br/>
         Tüm partilerde vardır. Seçim dönemlerinde bu dezavantajları avantaja çevirmek için ajans seçerler.
         <br/>
         <br/>
         Bu durumda yalan işin içine karışmaz mı? Reklam yalan sanatı değildir sözünüzle çelişir bu durum.
         <br/>
         <br/>
         Avantajlı hale getirmek kötüyü iyiye çevirmektir. Bir icraat parti için dezavantajsa bu zaten yanlış demektir. Onun düzeltilmesi avantajlı hale getirmektir ki bunun yalanla ilgisi yoktur. Bunun altını çizmek istiyorum; reklam sektörü belki dünyadaki en az yalan söyleyen sektördür. Çünkü zokayı bir kez yutturursunuz.
         <br/>
         <br/>
         Kristal Elma'nın bir itibarı yok
         <br/>
         <br/>
         Cen Ajans ciro olarak hep önde yer alıyor fakat ödül noktasında bunu göremiyoruz. Mesela Kristal Elma yarışmasında son dönemlerde pek ödül alamıyorsunuz. Bu tezat değil mi?
         <br/>
         <br/>
         Değil, çünkü Kristal Elma yarışmasını boykot ediyoruz. Yarışmanın yapılış biçimi de sağlıklı değil. Ödülü veren jüri reklam kitleniz içerisindeki başarınızdan rahatsız olan ve rakibiniz olup piyasada çalışan bir sürü ajansın temsilcisi. Bu insanların çoğu politik görüşleri itibarıyla da uzun yıllar ortanın solunu tercih etmiş ve ortanın sağında yer alan bizi daima beğenmemiş kişiler. Bunların oluşturdukları jüri hangi kriterlerle sizin işinizi değerlendirecek. Ödül alamayışımızın sebebi bu önyargıdır. Ama buna karşın aldığımız onlarca Avrupa ödülü var.
         <br/>
         <br/>
         Yani Kristal Elma'nın bir itibarı yok mu?
         <br/>
         <br/>
         Reklamın başarısı ödülle ilgili değildir. Hatta çok başarılı reklamlar ödül alamayacak reklamlardır. Ödül alanlar malı sattırmaktan ziyade ajansı satan reklamlardır. Kristal Elma objektif dağıtılmıyor, dolayısıyla bir itibarı yok.
         <br/>
         <br/>
         Peki şimdiye kadar neden tepki göstermediniz?
         <br/>
         <br/>
         Derneğin gelişmesi için sabrettik. Ben derneğin kurucularındanım. Bu yarışma da derneğe gelir sağlamak için düzenleniyor. Bu işin mucitlerinden birisiyim. Ama baktım ki çare yok ayrılıp boykot ettim. Çünkü görüyordum ki bariz ve net haksızlıklara uğruyorum.
         <br/>
         <br/>
         Ne gibi haksızlıklar bunlar?
         <br/>
         <br/>
         Bir örnek vereyim. İki sene önce dünya ikinciliği alan bir reklamımız Kristal Elma'da teşvik bile alamadı. Ardından başka bir yarışmada yine dünya ikinciliği aldı. Şimdi bu suali sormanın bir anlamı kalıyor mu?
         <br/>
         <br/>
         Bunlar hep art niyetle mi yapılıyor yani?
         <br/>
         <br/>
         Tabii ki. Bu arkadaşlar ile benim felsefem uyuşmuyor. Uyuşması da mümkün değil.
         <br/>
         <br/>
         Reklamcılar Derneği bu yarışmayı düzenliyor. Dolayısıyla derneğin de mi bir itibarı yok?
         <br/>
         <br/>
         Yok tabii. Bunu gördüğüm için geçen sene Reklamcılar Derneği'nden istifa ettim. Zaten küçük bir dernek. Ben bunu kanarya severler derneği gibi görüyorum. Kendileri çalıp kendileri oynuyorlar. Biz de TASİAD'ı kurduk.
         <br/>
         <br/>
         TASİAD derneğe alternatif mi?
         <br/>
         <br/>
         Hiç ilgisi yok. Gelişmekte olan iletişim sektörünün tek derneğidir. Benim inancıma göre Reklamcılar Derneği'ndeki arkadaşlar belli bir süre sonra TASİAD'a geleceklerdir.
         <br/>
         <br/>
         Atatürk'lü reklamlar laiklerin tavrıydı
         <br/>
         <br/>
         Reklamcılık sektörüne gelelim isterseniz. Reklamlar siyaset kokmaya başladı. Mesela Atatürk'ü kulandılar; bunu tasvip ediyor musunuz?
         <br/>
         <br/>
         Atatürk'ün reklamlarda kullanılması Türkiye'nin o tarihlerdeki siyasal anlayışında laiklerin tavrıdır. Yoksa Atatürk'ü mayo reklamlarında kullanmak için kullanmadılar.
         <br/>
         <br/>
         Böyle bir anlayışı tasvip ediyor musunuz?
         <br/>
         <br/>
         Bunu tasvip etmemek mümkün değil. Memleketin âli menfaatlerinin zararına yönelik davranışlarda herkes kendine düşen görevi kendi mesleği içerisinde icra etmelidir.
         <br/>
         <br/>
         Türkiye'nin kurucusunu bir ürünle bütünleştirmenin tepkisel ne yanı olabilir ki? Bu tepki başka şekilde dile getirilemez miydi?
         <br/>
         <br/>
         Siz THY'de hizmet veren hosteslerin eteklerini şalvar haline getirmeye çalıştığınız takdirde bunun aksini savunan kitle Atatürk gibi bir zatın dünya görüşünü yansıtan görüntüyü ortaya koyar.
         <br/>
         <br/>
         Burada bir siyasi tavır alış vardı. Reklamcı bir siyasetçi midir ki toplumsal olaylara karşı tavır alsın?
         <br/>
         <br/>
         Reklamcı siyasetçiye de akıl veren bir meslek adamıdır. Siyasetçi gibi de düşünür, mühendis gibi de düşünür. İşinin gereğinde o varsa eğer. Bu Türkiye Cumhuriyeti'nin çağdaş görüntüsüne sahip çıkma haliydi.
         <br/>
         <br/>
         Peki Atatürk'ü reklama malzeme etmek değerini düşürmez mi?
         <br/>
         <br/>
         Olur mu öyle şey? Bugün Amerikan bayrağından mayo yapıyorlar. Niye yapıyorlar, çünkü daha çok satılıyor. Eğer o ürüne katkısı olacaksa dejenere etmeden o ünlüyü kullanabilirsiniz. Atatürk'ün kullanılması da böyle bir şeydi.
         <br/>
         <br/>
         O reklamlar başarılı mıydı sizce?
         <br/>
         <br/>
         Çok başarılı bir reaksiyon çalışması olarak görüyorum. Reklam çalışması olarak değil.
         <br/>
         <br/>
         Reklam bir reaksiyon üretme sanatı mıdır ki reaksiyon göstersin?
         <br/>
         <br/>
         Hayır, reaksiyon üretme sanatı değildir. Reklam bir çok meslekte olduğu gibi zaman zaman ülkenin âli menfaatleri de söz konusu ise kullanılabilecek güçlü bir silahtır.
         <br/>
         <br/>
         Bu tür çalışmaları alışılmış reklam kriterleri dışında değerlendirmek lazım o zaman.
         <br/>
         <br/>
         Tabii ki. O zamanki şartlar böyle gerektiriyordu.
         <br/>
         <br/>
         Sizin bir de Emlak Bankası ile yaşadığınız bir tartışma vardı. Neydi o tartışmanın özü?
         <br/>
         <br/>
         Uzun süre Emlak Bankası'na hizmet verdikten sonra birden bire bankanın işlerini alıp hiç bir sebep göstermeksizin ajansımızla mukayese bile edilmeyecek boyutta bir reklam şirketine vermesiydi.
         <br/>
         <br/>
         Müşteri bağımsız ajans seçme hakkına sahip değil mi?
         <br/>
         <br/>
         Tabii ki sahiptir. Bunun zamanı, zemini vardır. Yani dövüş erkekçe yapılır, öpüşür ayrılırsınız. Bankanın ayrılması erkekçe bir ayrılma olmadığı için reaksiyon gösterdim.
         <br/>
         <br/>
         Banka neden sizi istemedi?
         <br/>
         <br/>
         Bağlı olduğu hükümet temsilcisinin bu konuda kendi yakınlarına veya kendisine gösterilen yere işleri vermesinden dolayı. O bakana bağlı ne kadar kurum varsa zaten hepsinin işleri aynı ajansa verilmiştir.
         <br/>
         <br/>
         Bakanın kişisel bir çıkarı olabilir mi?
         <br/>
         <br/>
         Bilmem, vardır herhalde.
         <br/>
         <br/>
         Basında, sizin Fethullah Gülen Hocaefendinin danışmanlığına getirildiğiniz yönünde haberler yer aldı?
         <br/>
         <br/>
         Bunlar doğru değildi. Fethullah Hocaefendi ile benim her zaman konuşma hakkım var, bir kere bunu belirteyim. Kimseye de hesap vermek zorunda değilim. İkincisi, Hocaefendi Türkiye'de önemli işlere imza atmış birisidir. Kendisi ile tanışmak benim için son derece önemlidir. Zaman ayırdı ben de kendisini ziyaret ettim. Sohbet ettik. Çok merak ettiğim felsefesini öğrendim. Fethullah Hocaefendi'nin kendisinin şahsen ne imaja ihtiyacı vardır ne de imaj değişikliğine. Böyle bir şey sözkonusu değil.
         <br/>
         <br/>
         Danışmanlık konusu konuşuldu mu?
         <br/>
         <br/>
         Böyle bir şey konuşmadık. Onun ve bizim seviyemizdeki adamlar zaten böyle bir şey konuşmazlar. Yani profesyonel bir ziyaret değildi, özel ziyaretti.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3428-en-az-yalani-reklam-soyler.html), [web.archive.org (arşiv bağlantısı)](http://web.archive.org/web/20140722193134/http://www.aksiyon.com.tr/aksiyon/haber-3428-en-az-yalani-reklam-soyler.html)
