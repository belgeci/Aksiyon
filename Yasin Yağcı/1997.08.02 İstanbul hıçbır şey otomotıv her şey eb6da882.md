# İstanbul hıçbır şey otomotıv her şey

*Yasin Yağcı 1997.08.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul'a, rakamlarla bakmaya başladığımızda karşımıza çarpıcı sonuçlar çıkıyor. Türkiye nüfusunun yüzde on ikisi burada yaşıyor.
  </font>
 </div>
 <div id="newsText">
  <font class="detail-text">
   Nüfusuna her ay yaklaşık on beş bin kişilik bir kasaba ekleniyor. Devlet İstatistik Enstitüsü'nün 1990'larda yaptığı tahminlere göre 1995 yılında İstanbul nüfusunun sekiz buçuk milyona, 2000 yılında ise on buçuk milyona ulaşması bekleniyordu. Daha 2000'e üç var; ama öngörülen hedefe çoktan vardı İstanbul. Bugün İstanbul nüfusunun resmi olmasa da gayri resmi olarak on beş milyona yaklaştığı tahmin ediliyor. Bu denli değişken bir sosyokültürel zemine sahip İstanbul'da artan nüfusun doğurduğu olumsuz sonuçlar da şüphesiz olacaktır.
   <br/>
   <br/>
   Bu olumsuzlukların en önemlilerinden biri de şehir trafiğinde kendisini gösteriyor. Böylesi kalabalık bir kentin nüfus ve  trafik ihtiyaçlarına cevap verecek imkanları yok maalesef.
   <br/>
   <br/>
   İki kıta arasındaki trafiği birbirine bağlamak ve tıkanıklığı aşmak amacıyla 1960'lı yıllarda gündeme gelen köprü yapma fikri genişçe bir muhalefetle karşılanmıştı o yıllarda.  Ama tüm karşı çıkmalara rağmen Boğaziçi Köprüsü 1973'ün 29 Ekim'inde açıldı. Sadece 10 yıl sonra  birinci köprünün yetersiz kaldığı görüldü. 1988 yılında Boğaz'da ikinci bir köprü, Fatih Sultan Mehmet Köprüsü boy gösterdi. Yaklaşık on yıl oldu ikinci köprü hizmete başlayalı. Fakat geçen on yıl zarfında onun da derde derman olmadığı görüldü. Bu sefer gündeme üçüncü bir köprü fikri getirildi. Aslında bu köprü fikri ile Türkiye'nin siyasal gelişim süreci bir paralellik arz ediyor. Her on yılda bir kesintiye uğrayan siyasal süreç gibi İstanbul Boğazı da her on yılda bir beton yığını ile "kesiliyor", belki dünyanın hiçbir yerinde olmayan güzelim tabiat manzarası biraz daha kayboluyor. Kentin her iki yakasının trafiğini köprülere uyduralım diye şehir felç ediliyor, yıkılıyor, gürültüye boğuluyor.  Üçüncüsü yapıldıktan on yıl sonra belki dördüncüsü istenecek...
   <br/>
   <br/>
   Köprüyü kimler istiyor?
   <br/>
   <br/>
   İstanbul'un ulaşımında başgösteren problemin çözümünün raylı bir tüp geçit olduğu tartışma gerektirmez bir gerçek. Birinci ve ikinci köprünün bir çözüm getirmediğini, tam tersine kara trafiğini artırıcı unsurlar içerdiğini dile getiren uzmanlar ve şehrin bir numaralı sahibi belediye yıllardır tüp geçit yapılmasını savunmalarına rağmen, merkezi hükümet yeni bir köprüden yana tavır koymuş durumda. Belediye ve uzmanlara rağmen Bayındırlık Bakanlığı'nın böyle bir kararda ısrar etmesini uzmanlar etkili çevrelerin lobi faliyetlerine bağlıyorlar. Demiryolu tüp geçidin şu anda S.O.S veren İstanbul trafiği için tek çözüm olduğunu dile getiren Mimarlar Odası eski Başkanı Oktay Ekinci'ye göre köprüyü isteyenler çok etkili çevreler: "Türkiye bugün karayolu ekonomisinin kıskacına girmiş durumda. Bunda 1950'li yıllarda gündeme gelen ve ABD'nin Türkiye gibi ülkeleri yörüngesine almak için ortaya koyduğu bir plan olan Marshall planının büyük etkisi vardır. Bu yardım Türkiye'ye demiryolu yerine karayolunu getireceksiniz koşuluyla verildi. Neden demiryolu değil de karayolu istiyorlar? Çünkü; karayolu ekonomik anlamda dışa bağımlılığı gerektiriyor. Dolayısıyla tüp geçidi istemeyenler, otomotiv sektörünü elinde bulunduran etkin çevrelerdir."
   <br/>
   <br/>
   Boğazlar betonlaşmış, Japonların neyine?
   <br/>
   <br/>
   Diğer taraftan Türkiye'de karayolu ağırlıklı bir ulaşım politikası izlenmesi ve bunun sonucunda ortaya atılan üçüncü köprü fikrinin arkasında Japon sermayesinin etkisinin de olduğu belirtiliyor. Bir montaj ülkesi olan Türkiye'de sözkonusu alanda Japonların etkili olduğu bir gerçek. İlgili bakanlık ve Karayolları tarafından Devlet Planlama Teşkilatı'nın 1988 yılı programına alınan köprü için Japon mühendislerin fizibilite çalışmalarını bedava yapmak istedikleri belirtiliyor. Japon mühendislerin bu işin fizibilite çalışmalarını bedava yapmak istemelerinin arkasında mallarının pazar alanlarını genişletmek arzusu olduğu dile getiriliyor.
   <br/>
   <br/>
   Oktay Ekinci 25 Temmuz günü Cumhriyet Gazetesi'nde yayınlanan haberinde bu iddiayı doğrular nitelikte şunları yazıyor: "Son yıllardaki yatırımları ile Türkiye'deki otomotiv sektöründe "otomobil" ağırlıklı geniş bir pazar payına ulaşan Japonya şimdi de ulaşım politikasında etkili olma çabasında. Büyükşehir Belediyesi JICA (Japon Mühendis ve Kredi Kurumu) ile yapacağı çalışmada öncelikle tüp geçişi ele alsa bile hem Japonların hem de Karayolları'nın 3. Boğaz geçişi konusunda yine de "köprüyü dayattıkları" biliniyor. Japonlar bu dayatmaları kredi güçleri ile sürdürürken Karayolları da otomobil bağımlı politikasını hâlâ elden bırakmıyor."
   <br/>
   <br/>
   Büyükşehir Belediyesi ise JICA ile çalışmayı kabul ettiklerini ancak sözkonusu çalışmanın tüp geçiş içerdiğini dile getiriyor. Belediye yetkililerine göre DPT tarafından kendilerine gönderilen yazıda "Boğaz'da yeni bir geçiş" ibaresinin yer aldığını, kendilerinin bu geçişi tüp geçiş olarak yorumladıklarını, dolayısıyla köprüyü istemediklerini dile getiriyorlar.
   <br/>
   <br/>
   Bir kentin geleceği ile ilgili en fazla söz sahibi olması gereken kurumun o kenti yöneten belediye olması gerektiğini dile getiren Mimar Yıldız Uysal'a göre de üçüncü bir köprüyü otomotiv sektörü istiyor: "Köprüyü en çok otomotiv sektörü ve petrol söktörü istiyor. Çünkü; tüp geçit toplu ulaşımı hızlandıracak. Toplu ulaşım hızlandığında ikisinin de gelirlerinde önemli azalmalar olacaktır. Birinci köprünün yapılması kararı ile Türkiye'de otomotiv sektörünün üretime geçmesinin aynı tarihlere rastlaması bir tesadüf değildir. O tarihlerde köprüler yerine raylı taşımacılığa hız verilseydi eminim bu denli araba bolluğu olmayacaktı."
   <br/>
   <br/>
   Öteden beri köprü fikrine karşı olduklarını dile getiren Mimarlar Odası İstanbul Şube Başkanı Cengiz Eruzun'a göre de tüp geçide karşı çıkanlar etkin çevreler: "Köprü karayolunu gerektirir. Tüp geçit ise raylı sistemi. İkisi arasındaki en önemli fark taşıma kapasiteleridir. Raylı sistemin taşıma kapasitesi karayoluna göre yirmi kat daha fazladır. O nedenle bütün Avrupa ülkelerinde raylı sistem vardır. Bizde ise karayollarına ağırlık verilmiştir. Bunun çeşitli gerekçeleri var tabii. Bir kere siyasiler raylı sistemi sevmezler. Çünkü rant oluşumunu engeller. Yani karayolu rant getirir. Nereden geçirirseniz orası hemen doluyor. Fakat raylı sistemin geçtiği yerlere bakın bir bina göremezsiniz; tam tersi yeşilliktir"
   <br/>
   <br/>
   Tüp geçidin taşıma kapasitesi köprünün 20 katı
   <br/>
   <br/>
   Bir önceki hükümet döneminde gündeme gelen üçüncü köprü için bugünlerde kollar sıvanmaya başlandı. İstanbul Büyükşehir Belediyesi'ne gönderilen Karayolları Genel Müdürlüğü imzalı üçüncü köprü yapımını tavsiye eden karar sonrasında o dönem gerek şehir planlamacıları gerekse belediye tepki göstermişti. Aynı çevreler bu tepkiyi bugün de gösteriyorlar. Bu çevrelerin alternatif projeleri Raylı Tüp Geçit. Aslında ulaşım politikasının belirlenmesindeki temel tercihin tesbitinden sonra tüm aklı selim sahiplerinin kabul edeceği bir proje bu. Trafiği mevcut sıkışıklıktan kurtarmak için olaya taşıtları hareket ettirmekten ziyade vatandaşları hareket ettirmek mantığından yaklaşıldığı zaman bu çok açık bir şekilde ortaya çıkmakta. Çünkü şimdiye kadar yapılan köprülerin insanları taşımaktan ziyade arabaları taşıdığı ve hizmet etmeleri gereken vatandaşların önüne araçların geçtiği aşikar.
   <br/>
   <br/>
   Köprülerin insanları taşımaya elverişli olmadığını istatistikler de ortaya koyuyor. Birinci köprünün açılmasından sonra (1972'den 1974'e kadar) Boğaz'ı geçen taşıt sayısında yüzde iki yüz oranında bir artış olmasına rağmen yolcu sayısı ancak yüzde dört oranında bir artış göstermiş. İkinci köprü yapıldıktan sonra ise, bu köprüden geçen taşıt sayısı yüzde bin yüz seksen oranında bir artış gösterirken, yolcu sayısı ancak yüzde yüz yetmiş oranında bir artış göstermiş. Bu istatistikler de gösteriyor ki, yapılan ve yapılmak istenen köprüler insanlara hizmet vermekten ziyade araçlara hizmet vermekte.
   <br/>
   <br/>
   Tüp geçit zamandan kazanç sağlayacak
   <br/>
   <br/>
   Tüp geçidin en önemli avantajlarından birisi de dağınık bir hal alan İstanbul trafiğine bütünleştirici şekil vererek onu bir düzen içene koyacak olması. Proje hayata geçtiği takdirde raylı sistem ile tekerlekli sistemi birbirine bağlayıcı bir fonksiyon icra edecek. Bu da yolcuların zamandan büyük oranda kazanç sağlamaları anlamına gelmekte. Projeye göre; Anadolu yakasında Harem'den Tuzla'ya uzanması düşünülen raylı sistem, tüp geçit sayesinde Avrupa yakasındaki raylı sistem ile birleştirilecek. Bunun yanısıra tüp geçit ve ihale hazırlıkları bitirilen YenikapıTaksim hattının tamamlanmasıyla bu hat arasında işleyecek metronun, Sirkeci'den başlayan banliyö hattının, Eminönü'nden başlayan tramvay hattının, Haydarpaşa banliyö hattının ve HaremTuzla arasında inşa edilecek tramvay hatlarının birbirine bağlanması amaçlanıyor. 650 milyon dolara mal olması beklenen tüp geçidin bir buçuk ayda taşıyacağı yolcuyu köprü ancak bir yılda taşıyabilecek.
   <br/>
   <br/>
   Yılda 400 bin kişinin, günde 500 arabanın İstanbul mevcuduna eklenmesi problemlerin ortaya çıkmasını normal kılarken bunlara getirilen çözüm önerilerinin anlaşılmasında zorluklar yaşanıyor. Dünyanın gelişmiş birçok ülkesinin karayolunu bırakıp raylı sistemlere geçtiği bir dönemde bizim hâlâ karayolunda ısrar etmemiz kocaman bir soru olarak karşımızda duruyor. İstanbul'da bugün yapılmakta olan ve 2000 yılında tamamlanması beklenen metro sistemi Avrupa'nın birçok gelişmiş kentine göre devede kulak. Dünyanın büyük metropolleri arasında yer alan İstanbul, dünyada metrosu olmayan tek kent olarak 21. yüzyılı karşılayacak.
   <br/>
   <br/>
   Birçok alanda kendimize örnek aldığımız Avrupa'nın bu pratik uygulamalarından kaçınmamızın kime ne faydası var bilinmez. Belki bilinen de dile getirilmiyor... Koskoca bir kentin otomotiv devlerinin baskılarına kurban verilmesi gibi.
   <br/>
   <br/>
   Oktay Ekinci (Mimar) "Tüp geçit tarihi  bir görevdir"
   <br/>
   <br/>
   Tüp geçit ve köprü tartışmaları aslında Türkiye'de toplu taşıma genel olarak demiryolu ağırlıklı mı yoksa karayolu ağırlıklı mı olmalı temeline dayanıyor. Biz yıllardan beri Türkiye'nin ulaşım politikasının demiryolu ağırlıklı olması gerektiğini savunuyoruz. Çünkü gelişmiş bütün ülkelerin ulaşım politikaları bu yöndedir. Birinci köprünün yapılışından bu yana geçen 20 sene içerisinde iki yaka arasındaki karayolu ulaşımını birleştirme çabalarının bu kente ne kadar zarar verdiği ortada.
   <br/>
   <br/>
   Yıldız Uysal (Mimar) "Köprüler çabuk yorulur"
   <br/>
   <br/>
   İstanbul'da trafik sorunu karayoluna ve özel otoya dayalı ulaşım sisteminin hakim sistem olarak seçilmesinden kaynaklanmaktadır. Yıllardan beri politik olarak böyle bir tercih yapılmış. Tüp geçidin daha avantajlı olduğu gün gibi ortada. Daha ekonomik ve daha güvenli. Çünkü; köprüler çabuk yorulur.
   <br/>
   <br/>
   Cengiz Eruzun (Mimarlar Odası  İstanbul Şube Başkanı) "Politikacılar raylı  sistemi sevmezler"
   <br/>
   <br/>
   Köprü ile tüp geçit arasındaki fark nedir? Raylı sistem karayolunun yirmi katı kadar daha fazla taşıma kapasitesine sahiptir. O nedenle bütün Avrupa ülkelerinde raylı sistemler mevcuttur. Bizde ise tam tersine karayollarına ağırlık verilmiş. Politikacılar raylı sistemleri sevmezler. Çünkü raylı sistem rant oluşumunu engeller.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2819-istanbul-hicbir-sey-otomotiv-her-sey.html), [web.archive.org (arşiv bağlantısı)](http://web.archive.org/web/20130101145206/http://www.aksiyon.com.tr:80/aksiyon/haber-2819-istanbul-hicbir-sey-otomotiv-her-sey.html)
