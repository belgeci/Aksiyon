# Dua

*Yasin Yağcı 1997.08.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Araba keskin virajları, dik dağ yollarını aladursun, çevredeki manzara kahramanımızda müthiş duygular uyandırır.
  </font>
 </div>
 <div id="newsText">
  <font class="detail-text">
   Öyle ki, bu sarp kayalıklar, dantel gibi örülmüş doğa harikaları karşısında hayrete düşer ve bunu yaratan birisinin olduğunu yanındakine anlatmaya koyulur. Yabancı ise kendine has entelektüel üslubuyla bunların sıradanlığını anlatmaya koyulup bir yaratıcının olmadığından dem vurur. Kısa ve sert tartışmadan sonra, kahramanımızın aklına bir cinlik gelir: "Arabanın frenleri patladı, direksiyon hakimiyetini kaybettim" diye bağırmaya başlar. Bu bağırışlardan yanındakini bir panik alır. Sağına bakıp kocaman uçurumla başbaşa kalan yabancı başlar Allah'a yalvarmaya. Yüksek sesle ve telaşlı bir şekilde art arda bildiği tüm duaları  okumaya koyulur. Derken ani bir frenle araba durur. Ölümden kurtulmanın verdiği tatlı heyecanla freni patlayan arabanın nasıl durduğunu sorunca, kahramanımız fren patlamadı, seni sınamak için böyle bir hareket yaptım der...
   <br/>
   <br/>
   Genellikle sıkıntılı anlarda, başımız dara düştüğünde yaptığımız duanın çoklukla miskinlerin ve düşkünlerin işi olduğu kanaati hakim bazı insanlarda. Oysa insanlar nasıl bir hayat sürerlerse sürsünler, nasıl bir felsefeyi  kendilerine rehber edinmiş olmuşlarsa olsunlar ve hangi dine mensup olurlarsa olsunlar hep bir yerlerde yaratıcı gücü hatırlayıp ondan yardım dilerler. Çünkü; canlı varlıklar arasında aczinin farkına varabilen tek örnektir insan. Çıkmazlarının farkına varıp problemlerinin çözümsüzleştiği her aşamada insanoğlu toplumsal tüm sıfatlarını unutup hep aşkın bir gücü hatırlamış ve ondan yardım dilemiştir. Dolayısıyla dua insanlık tarihi kadar eski, ondan da öte insani bir davranıştır.
   <br/>
   <br/>
   Batının duaya yönelişi
   <br/>
   <br/>
   İlk bakışta günümüz modern toplumlarının ilahi güce ve onun tezahürü olan duaya pek sıcak bakmadıkları göze çarpmakta. Ancak, son dönemlerde özellikle medeniyetin beşiği sayılan diyarlarda dua mevzuuna ilişkin değerlendirmeler bu konunun hiç de önemsiz olmadığını gözler önüne seriyor.
   <br/>
   <br/>
   Duayla ilgili olarak ilk önce Newsweek dergisinde bir değerlendirme yer aldı. Bu değerlendirmeye dayanak teşkil eden ankete göre Amerikan halkının yüzde 54'ü düzenli olarak dua ediyor, yüzde 87'si de "tanrının" ara sıra da olsa dualarını kabul ettiğine inanıyordu. Cevap veren yirmi bir yaş ve üstü Amerikalıların yüzde yirmi dokuzu günde bir kaç kere, yüzde 25'i de günde en az bir kere dua ediyor gibi ilginç sonuçlar ihtiva ediyordu araştırma. Bu haberi bir İngiliz bilim adamının duanın gücünü ölçmek için yaptığı araştırma takip etti. İngiliz Profesör Stannard kalp ameliyatı olacak hastalar üzerinde duanın etkilerini ölçmek için bir araştırma yapmıştı. Üç gruba ayrılan hastalardan iki gruba kendileri için dua edilebileceği, üçüncü gruba ise mutlaka dua edileceği söylendi. Kendilerine dua edilebileceği söylenen gruplardan birine dua edildi diğerine ise edilmedi. Neticede aynı hastalıktan şikayetçi olan ve kendilerine dua edileceği söylenip dua edilen grubun diğer gruplara oranla daha çabuk iyileştiği tesbit edildi. Belki bundan çeyrek asır önce bu türden söylemler Batıda değil de Doğu toplumlarında dile getirilmiş olsaydı kıyamet kopardı. Ama Batıdan bu değerlendirmeler gelince iş değişiyor.
   <br/>
   <br/>
   İnanmak insanın geninde var
   <br/>
   <br/>
   Hangi dinden, hangi inançtan olursa olsun insanoğlu hep "inanma" ihtiyacı hissetmiştir. Öncelikle şunu gözardı etmemek lazım, vücud tamamen maddi unsurlardan meydana gelmemiştir. Madde ile beraber ruh da vardır insanın bünyesinde. İnanma duygusu bu noktada oksijene benzetilebilir. Nasıl ki insanlar maddi anlamda hayatlarını idame ettirmek için yiyecek, içecek ve oksijene ihtiyaç duyuyorlarsa manevi hayatlarının devamı için de inanca ihtiyaç duyarlar. İnsanda inanma duygusunun fıtri olduğu görüşü Kur'anı Kerim'in bazı ayetlerince de desteklenmekte. Birçok yerde canlı ve cansız tüm varlıkların Allah'ı tesbih ettiği belirtilmiştir: "Gök gürültüsü Allah'ı hamd ile tesbih eder. Melekler de O'nun heybetinden dolayı tesbih ederler. Onlar Allah hakkında mücadele edip dururken O, yıldırımlar gönderip onlarla dilediğini çarpar. Ve O, azabı pek şiddetli olandır." (erRa'd  13/13), "Göklerde ve yerde bulunan her şey Allah'ı tesbih etmektedir. O, azizdir, hakimdir." (elHadid 57/1), "Göklerde ve yerde olanların hepsi Allah'ı tesbih etmektedir. O, üstündür, hikmet sahibidir." (elHaşr 59/1)
   <br/>
   <br/>
   Bir Katolik Hıristiyan olan Vartan Dehmen bu durumu şu sözler ile açıklıyor: "Çok değerli bir tabloyu düşünün. Değerinin milyarları aştığını farzedin. Bunu yapan ressam altına imzasını atmaz mı? Atar. Peki mükemmel bir varlık olan insanı yaratan Allah neden imzasını atmasın. Sorun bizim imzayı görüp görmememizle ilgili." Dua da doğuşta varolan inanma ihtiyacının bir sonucu olduğu için ona da bu gözle bakmak gerekir.
   <br/>
   <br/>
   Duanın ana hedefi insanın Allah'a halini arzetmesi ve ondan yardım dilemesi olduğuna göre yaradanı ile kul arasında bir diyalog söz konusu. Diyaloğun olması için Allah insanı kendi varlığından haberdar etmiş, böylelikle insanlar farkına vardıkları bu yüce varlıktan çareler aramışlardır. Kur'anı Kerim'de bu konuda şöyle denilmekte: "Kullarım Benim hakkımda sana soracak olurlarsa (de ki) Ben onlara pek yakınım, bana dua ettiğinde dua edenin çağrısına karşılık veririm" (Bakara, 2/186). Yine Kaf suresinin 16. ayetinde insanlar kimi zaman farkına varmasalar da Allah'ın onlara ne kadar yakın olduğu buyurulmakta: "Andolsun, insanı biz yarattık ve nefsinin kendisine fısıldadıklarını biliriz ve biz ona şah damarından daha yakınız." Duanın en güzel yanı insanın yaradanının farkında olamasıdır diyen Bediüzzaman; Risalei Nur'da bu konuya şöyle yaklaşmakta: "Duanın en güzel yanı, en latif, en leziz, en hazır meyvesi, neticesi şudur ki; dua eden adam bilir ki, birisi var ki onun sesini dinler; derdine derman yetiştirir; ona merhamet eder; Onun kudret eli herşeye yetişir. Bu büyük dünya hanında o yalnız değil, bir Kerim Zat var; ona bakar, ünsiyet verir. Hem onun hadsiz ihtiyacatını yerine getirebilir ve onun hadsiz düşmanlarını defedebilir bir Zatın huzurunda kendini tasavvur ederek, bir ferah, bir inşirah duyup, dünya kadar ağır bir yükü üzerinden atar."
   <br/>
   <br/>
   İlkel  topluluklarda aile reisi veya kabile başkanı tarafından yönetilen ayinlerde dualar edilirken, dinlerin ortaya çıkmasıyla bu farklı bir boyut kazanmıştır. Mesela Hinduizm'de dua bir nevi besmele diyebileceğimiz "om" ile başlar ve inandırıcı sözler ile devam ederdi. Eski Mısır, Sümer, Babil ve Yunan dinlerinde birbirlerine benzeyen ve dua yerine kullanılan kolektif şiirler vardı. Romalılar genelde dualarını Jüpiter mabedinde yaparlarken, Yunanlılar geleneksel temizlik eyleminden sonra başlattıkları dualarını yine geleneksel yalvarma eylemi ile bitirirlerdi. Hangi dönem ve şartlar altında olursa olsunlar insanlar hep kendilerinden üstün bir varlıktan medet ummuşlardır ve bu anlamda eyleme geçmişlerdir.
   <br/>
   <br/>
   Modern çağda duaya biçilen form
   <br/>
   <br/>
   Muhammed İkbal'e göre dua; ibadet ve kainatın dehşet verici sessizliği içinde insanoğlunun kendisine bir cevap bulmak için hissettiği derin hasret veya iştiyakın ifadesidir. Nobel ödüllü Alex Carrel ise duayı iç ifraz guddelerine benzetmekte: "Mesela tiroid veya böbrek üstü bezleri gibi. Dua bir nevi zihni veya uzvi değişiklikten ibarettir. Dua eden insan egoizmini, hırsını ve hatalarını keşfeder. Fikri ve zihni tevazuu olgunluğunu kazanır. Böylece insana iyilik saltanatının kapıları açılır." Dua üzerine çeşitli spekülasyonlar yapılmasına rağmen son dönemlerde özellikle bilimsel dille de açıklanması mümkün olan araştırmalar bu spekülasyonların ne kadar yersiz olduğunu gözler önüne seriyor.
   <br/>
   <br/>
   İnsanoğlu aczinin farkına varabilen, yetersizliklerini bilebilen bir yaratıktır. O sebeple kendini aşan durumlarda ister istemez kendinden daha yüce bir kuvvete sığınmak, ondan yardım talep etmek mecburiyetindedir. İnsan tabiatında varolan bu hususu bir spekülasyonla silmek mümkün değildir. Carrel'e göre duanın yersizliğini savunanları böylesi bir değerlendirmeye iten sebeplerin başında duanın nadir yapılıyor olması geliyor. Özellikle materyalist  felsefeye inanmış biri için duanın herhangi bir anlam içermemesinin normal karşılanması gerektiğini dile getiren Marmara Üniversitesi İlahiyat Fakültesi Din Sosyolojisi Bölümü öğretim üyelerinden Prof. Dr. Necip Taylan sözlerini şöyle sürdürüyor: "Duaya karşılık verecek üstün bir varlık düşünmediğiniz zaman dua gerçekten saçma gelebilir size. Ancak psişik bir varlık olan insana baktığımızda meselenin böylesi bir izahla geçiştirilmesi mümkün değildir." İnsanlarda fıtri olan bir kendidışılık vardır. Bu Allah'a yalvarma, yaklaşma şeklinde olup tamamen beşeri bir harekettir. Bu durum en çok insanların dara düştükleri zamanlamalarda ortaya çıkmakta.
   <br/>
   <br/>
   İnanma ihtiyacını dolayısıyla onun tezahürü olan duayı boş bir hareket olarak değerlendirenlerin de herhangi bir sıkıntı karşısında rahatlıkla dua edip, farkında olmadıkları aşkın varlıktan yardım dilediklerine çoğu kez şahit olmuşuzdur. Ani şoklar karşısında insanın takındığı bu tavır şuur altındaki inanma olgusunun ortaya çıkmasıyla açıklanıyor. Bu durumu fıtri bir hareket olarak değerlendiren Marmara Üniversitesi İlahiyat Fakültesi öğretim üyesi Veysel Uysal sözlerini şöyle sürdürüyor: "Kişi bu fıtri hareketinin farkına vardığı zaman bir ikilem yaşayabilir. İki şahsiyet bir arada yaşar. Acizliğinin farkına varıp bir yaratıcının varlığına kanaat getiren ile kendini üstün görüp acizliğini kabul etmeyen iki durum ortaya çıkar ki bu bir çatışma hali meydana getirir. Bu çatışmadan kurtulmak için ya acizliğini bastırıp onu hatırlamak istemeyecektir ya da iman edecektir."
   <br/>
   <br/>
   Türkiye'deki Yahudi cemaatinin din adamlarından Haham Moşe Benveniste de aynı görüşü savunmakta. Benveniste bu duruma örnek olarak verdiği ve başından geçen bir olayı şöyle anlatıyor: "Bizde herhangi bir yakınını kaybeden biri bir sene boyunca ona dua eder. Benim damadım hiç sinagoga uğramazdı. Babası vefat etti. Ve dedi ki madem dinimiz dua etmeyi gerektiriyor bunu yapacağım. Sinagoga   gelmeye başladı ve üç sene oldu halen devam ediyor. Demek ki bazı olayları acı da olsa iyiye yormalıyız. Bu tür olaylar ile birlikte insanlar doğru ile karşı karşıya gelirler. Ve o doğruyu hayatlarına tatbik etmek için o kötü olay bir anda iyiye dönüşebiliyor. İşte ateist biri zor bir olay ile karşılaştığında Allah'ı hatırlar, içindeki Allah bilinci ortaya çıkar ve bu umumiyetle devamlılık kazanır."
   <br/>
   <br/>
   Descartes'a göre her insanın bilinç altında bir üstün varlık bilinci vardır. 'Ve eğer biz inanmayanlar da dahil içimizdeki düşüncelerimizi kazırsak bu Allah bilinci ortaya çıkar' diyor Descartes. İşte ani şok karşısında Allah'ın varlığını hatırlayıp ona dua eden biri böyle bir durumdadır. Bu şahıs aklını karıştıran diğer bütün meşguliyetlerini bir tarafa bırakıp sadece içinde bulunduğu durumdan kurtulmanın yollarını arar, ferdi becerileri ve imkanlarının bittiği noktada da kurtuluşu Allah'a sığınmada bulur. İnsanın içindeki inancı bir cevhere benzeten Psikolog Prf. Dr. Fevzi Samuk'a göre ise ani olaylar insanın içindeki bu cevheri ortaya çıkarmada bire birdir: "Ateist bir kimse herhangi bir şok karşısında çok çabuk paniğe girer, çok çabuk depresyona girer. Bu şok olaylar karşısında insanların dua etmeleri içlerindeki gizli kalmış cevheri ortaya çıkarır. Çamuru üstünden atılmış bir cevherin ortaya çıkması gibi. Zaten duaya dönmesi otomatikman ateistliğini de ortadan kaldırır." Doğuştan gelen bu inanma içgüdüsünün bir tezahürü olan dua eylemi, Furkan suresinde de buyurulduğu gibi insanların varoluşlarının mihenk taşlarından biri: "Duanız olmasa ne ehemmiyetiniz var."
   <br/>
   <br/>
   Duayı dinin, dolayısıyla inanmanın bir tezahürü olarak kabul edecek olursak ilahi güç ile dua arasındaki ilişkiyi de kabul etmiş oluruz. Çünkü; kişiler inanma duygularının en yoğununu dua hallerinde yaşarlar. Psikolojik açıdan varılan sonuçlar, duanın daha çok aşkın varlığın ilahi gücüne sığınmak için başvurulan ruhi bir yöneliş olduğu yönündedir. İnsanlar Allah'a yönelirken maddi alemden manevi aleme bir yöneliş söz konusu olur.
   <br/>
   <br/>
   İnsanın kendi şahsının ve içinde yaşadığı toplumun dar imkanları çerçevesinde karşılaştığı zor durumlardan kurtulmak için sık sık duaya baş vurduğu şeklindeki psikolojik mekanizmadan Kur'anı Kerim'de sık sık bahsedilmekte. Canlı ve cansız bütün varlıkların Allah'ı tesbih ettiğini belirten şu ayet bu hususun en güzel örneği: "Yedi gök, yer ve bunlarda bulunanlar O'nu tesbih eder. O'nu överek yüceltmeyen hiç bir şey yoktur; fakat siz onların bu tesbihini anlamaszınız"(elİsra 17/14).
   <br/>
   <br/>
   Din psikolojisi araştırmalarına göre insan tabiatının ahlaki yönelişlerinin kısıtlanması bireyi manen köreltmeye sevkeder. İnsan gibi duasız bir toplum da tasavvur etmek mümkün değildir. Dua etme duyarlılığını yitirmiş bir topluluk çökmeye mahkumdur diyen Carrel sözlerine şöyle devam ediyor: "Ahlaki ve manevi duygular, bir ulusun faal unsurları arasında yer alır. Bunlar yok oluşa yönelirse; o ulusun kesin çöküşü başlamış ve bağlarından koparak yok olmaya giden ortama girilmiş demektir."
   <br/>
   <br/>
   İnsan ağlayarak doğar. Gülmeyi ise daha sonra sosyalleşme aşamasında gerek yakın çevresinden, gerekse içerisinde şekillendiği toplumdan öğrenir. Bundan şu sonucu çıkarabiliriz; insanda korku doğuştan gelen bir özelliktir. Maslov'a göre insanda ait olma ihtiyacı vardır. Belki bir fantezi olarak insanlar bazı futbol takımlarını tutarlar, bazı derneklere üye olurlar veya bazı arkadaş çevreleri içine girmeye çalışırlar. Bu, insan için psikolojik bir ihtiyaçtır. İnsanlar zor durumlarda kaldıklarında başkalarıyla bu korkularını gidermenin çarelerini ararlar. İşte bireyler gerek yaşadıkları toplum genelinde gerekse kendilerine has özel dünyalarında karşılaştıkları zor durumlar karşısında çevrelerinden çarenin gelemeyeceğini anladıkları anlarda hep sığınacak bir yer ararlar. Dini terminolojide bu sığınmanın adı duadır. Bunun yanı sıra insanlar doğuştan itibaren psikiyatrik bir anlayışla elemden hazza, üzüntüden sevince doğru gitme temayülündedirler. Psikiyatrik dilde hazelem prensibi şeklinde ifadelendirilen bu prensip doğrultusunda insanlar hep mutluluğa ulaşmayı hedeflerler. Pek çok dini telkinde de bu görülebilir; huzurlu olma, huzurlu yaşamak... O halde insanı huzursuz eden, onu psikolojik açıdan rahatsız eden bazı faktörlerden bahsetmek lazım. Mesela hava kirliliğini ele alalım. Kişi kendisine zarar veren mevcut hava kirliliğinden kurtulmak için ya hava kirliliğini ortadan kaldıracak tedbirler alacak, ya da bulunduğu ortamı değiştirip kırsal kesimlere kaçacak. Kirliliği yok edemedi, kaçacak yeri de yok o zaman da mevcut ortama adapte olmaya çalışacak. Yani onun verdiği bütün fiziki ve biyolojik etkilere razı olacak. Mevcut ortama adapte olmada kişinin bazı savunma mekanizmaları geliştirdiğini dile getiren Psikolog Prof. Dr. Fevzi Samuk, 'Birey ancak geliştirdiği bu savunma mekanizmaları sayesinde en az zararla kurtulur' diyor. Psişik bir varlık olan bireyin geliştirdiği bu savunma mekanizmalarından birinin de dua olduğunu dile getiren Samuk sözlerini şöyle sürdürüyor: "Sıkıntıyı yok edemeyip onunla birlikte yaşamaya mahkum olan bireyler birtakım uyum sağlama veya savunma mekanizmaları geliştirirler. Mesela sabretmek gibi, inkar yoluna yoluna gitmek gibi... Psikolojik savunma mekanizmaları insan beyninde tıpkı ilaç tedavisiyle oluşturulmaya çalışılan dengenin kurulmasında kullanılan yardımcı faktörler gibidir. Savunma mekanizmaları çoğu kez insan hayatında sıkıntının kişiden uzaklaşmasını sağlar. İşte bu savunma mekanizmalarından biri de dua'dır. Dua etmekle biz birtakım mekanizmaları, insan ruhunu rahatlatıcı olayları harekete  geçirmiş oluruz. Başımıza gelen ve bize sıkıntı veren hadise karşısında bu sıkıntıyı Allah'a havale ediyoruz, giderilmesi için ondan yardım diliyoruz. Böylelikle bu stresör ajanın muhtemel kötü etkisinden insan kurtulmuş olur." Duanın insana materyalizm dışında yeni bir çözüm yolu sunduğunu dile getiren Psikolog Prof. Dr. Musa Tosun ise 'Bu yola başvuran birinde psikolojik denge kendiliğinden kurulur' diyor. Birçok insanın farkında olmadan özellikle şok olaylar karşısında dua etmesini inanma olgusunun eşik üstüne çıkması şeklinde yorumlayan Tosun sözlerini şöyle sürdürüyor: "Kişinin herhangi bir stres karşısında genelde iki türlü davranış şekli geliştirdiği söylenegelmiştir. Ya saldırır ya da kaçar. Ama bunun her zaman böyle olmadığını dile getiren eleştiriler de yok değil. İşte bu davranış şekillerinden biri de duadır. Bu, kişinin, sorununun illa ki akli veya fiziki olamayacağı, metafizik bir boyutunun da olabileceği şeklinde yorumlamasını sağlar. Dolayısıyla stres karşısında ortaya çıkan reaksiyonların ve onun kronikleşmesi sonrasında ortaya çıkabilecek rahatsızlıkların olmaması için kişinin böyle metafizik çözümler bulması onda psikolojik rahatlama meydana getirir. Yani dua insana öncellikle materyalizm dışında bir çözüm sunuyor."
   <br/>
   <br/>
   İnsanın gerek anlık ihtiyaçları, gerek ebedi mutluluğu ve gerekse günahları yüzünden Yaradan'ına yönelmesi onda, psikolojik bir rahatlık meydana getirmesinin ve ahlaki bir arınmaya vesile olmasının yanı sıra elle tutulup gözle görülebilen etkileri de yok değil. Bugün ilaçla tedavinin yanı sıra özellikle hastanın moralini yükseltmek ve hastalığa karşı direncini artırmak için bir nevi dua olan telkin metoduna tıpta büyük önem verilmekte. Fransa'da bundan kırk elli yıl önce dua ve telkin yoluyla tedavi yapılan Loudres isimli sağlık bürosunun hastalarına uyguladığı telkin metoduyla elde ettiği başarılar tıp tarihine geçmiş durumda. Kendi kendine veya herhangi bir tedavi ile iyileşen hastalar üzerinde duanın etkisinin inkar edilemez olduğunu dile getirip Loudres'in bu konudaki başarılarından sıkça bahseden ve dua üzerinde kafa yormuş olan Alex Carrel, Dua isimli kitabında şöyle yazmakta: "Sadece her türlü tedavinin imkansız olduğu hallerde duanın sonuçları kesin olarak tayin edilebilmektedir. Loudres sağlık bürosu bu şifaların gerçekleştiğini ispat ederek ilme büyük hizmetlerde bulunmuştur. Dua adeta infilaki bir etkiye sahip olup, bu yolla kanser, böbrek iltihapları, ülser, deri, akciğer, kemik veya karınzarı veremi gibi hastalıkların süratle iyileştikleri görülmüştür. Mucize normal iyileşme sürecinin son derece kısalmasıyla tamayüz etmektedir. Gerek fizyolojistler gerekse cerrahlar tecrübeleri esnasında şimdiye kadar tedavide böyle bir çabukluğa şahit olmamışlardır. Henüz konuşmasını bilmeyen çocuklar ve Allah'a inanmayanlar bile Loudres'de iyi olmuşlardır."
   <br/>
   <br/>
   Dua anında ihtiyaçlarımızı kafamızda önem sırasına göre sıraladığımızı, bu tertibin insanı karmaşık bir düzenden kurtarıp ona neyi istediğini öğrettiğini dile getiren Marmara Üniversitesi İlahiyat Fakültesi Din Sosyolojisi Bölümü öğretim üyelerinden Doç. Dr. Ali Murat Daryal ise sözlerine şöyle devam ediyor: "Dehalar ile sıradan insanlar arasındaki en büyük fark ne istediğini bilme konusundadır. Dahi insanlar neyi istediklerini bilirler. İşte dua insana ihtiyaçlarını sıralamayı öğretir.  Bir insan neyi ne kadar istediğini kafasında sıralamadığı müddetçe istediğine ulaşması çok zordur."
   <br/>
   <br/>
   Duada yer, zaman ve şekli unsurlar
   <br/>
   <br/>
   Duada şekli unsurlar pek önemli değildir. Çok bilinen bir Hızır hikayesi buna güzel örnek teşkil etmekte: "Hızır (a.s) bir gün yolda bir çobana rastlar. Çobanın birtakım hareketlerini görüp şaşırır ve çobana ne yaptığını sorar. Çoban ise namaz kılıyorum diye cevap verince, Hızır (a.s) namaz öyle kılınmaz deyip nasıl kılınacağını anlatıp yoluna devam eder. Ama denizin üstünde yürümektedir. Çoban arkasından koşarak, efendi namazın şurası nasıl kılınacak diye seslenince Hızır (a.s) arkasına dönüp gördüğü manzara karşısında hayrete düşer. Çünkü; çoban da denizin üstünde yürümektedir. Bu durum karşısında Hızır, adama,  bildiği gibi devam etmesini söyler." Yukarıdaki kıssadan da anlaşıldığı gibi önemli olan kişinin kalpten dua etmesidir.
   <br/>
   <br/>
   Duanın kabulü için şart koşulmamakla birlikte pratikte bazı şekli unsurlar gözetilmektedir. Bunlar daha çok duanın yer ve zamanı ile ilgili ayrıntılardır. Her ne kadar özellikli bir mekan gözetilmemiş olsa da insanoğlu İslamiyetin dışında da tarih boyunca ona kudsiyet kazandırmak için ayrıcalıklı mekanlar tahsis etmişlerdir. Özellikle cemaat halinde dua edebilmek için bazı ayrıcalıklı mekanlar tahsis eden insanoğlu zaman zaman da dağ başlarını, yüksek kayalıkları ve bazı ağaç çevrelerini dua etmek için kullanmışlardır. Duanın muhtevası ve ona atfedilen şekiller onun bir ayrıntısı olmakla birlikte özellikle ellerin yukarıya doğru açılması hep alşılagelmiş bir formdur. Bunun yanı sıra ayakta durma, diz çökme, eğilme, secde etme gibi değişik inançlara ilişkin duanın şekli unsurları da tarih boyunca farklı medeniyetlerde hep kulanılagelmiştir. Duaya ilişkin şekli unsurları belirleyen bir çok faktör vardır. Kişinin içinde yaşadığı toplum, kabul ettiği dinin temel özellikleri ve belirlediği ilkeler gibi. En son Kur'anı Kerim bir çok ayetiyle insanları duaya teşvik ederek örnek dualar öğretmiş, Hz. Muhammed (s.a.v) de onun şekli yönünü en güzel şekilde ümmetine talim etmiştir.
   <br/>
   <br/>
   Duanın belirlenmiş, formatlanmış kelimeler manzumesi olmamasıyla birlikte insanların ehemmiyet verdikleri bazı özel duaların olduğunu dile getiren İlahiyat Fakültesi öğretim üyelerinden Doç. Dr. Veysel Uysal sözlerine şöyle devam ediyor: "Mesela İslamiyette Peygamber Efendimizin (s.a.v) duaları, Hıristiyanlıkta toplu olarak yapılan ortak dualar gibi... Bunlar toplum nezdinde daha değerlidir, toplum nazarında bu duaların kabul edilirliği daha yüksek görünür. Toplu olarak yapılanların psikolojik bir etkisi vardır. Mesela zikirleri, tekbirleri ele alalım. Bunlar topluluğun kendine olan güvenini perçinler. Toplu olarak yapılan duaların psikolojik etkilerinden biri de, insanların eğer benim duam kabul edilmezse bile topluluktaki bir başkasınınki kabul olur mantığıdır." Cemaat halinde yapılan duaların ayrıcalıklı olduğunu dile getiren Haham Moşe Benveniste ise sözlerini şöyle sürdürüyor: "Çünkü; cemaat içinde Allah nezdinde daha önemli yere sahip olan insanlar olabilir. Böyle kişilerin varlığı dualara ayrıcalık katabilir. Ayrıca cemaat halinde herkes herkesin şahididir. Bir de insanlar tek başlarına kaldıklarında daha kibirli olurlar. Fakat cemaat halinde insan bu kibrinden bir nevi sıyrılır. Ben arkadaşım için dua ederken arkadaşım benim için dua eder." Dinde zamanlar ve mekanlar eşit değildir, dolayısıyla bazı özellikli yer ve zamanlar duaya farklı bir boyut kazandırmaktadır diyen Din Sosyolojisi Bölümünden Prof. Dr. Necip Taylan bunu şöyle açıklamakta: "Hemen hemen tüm dinlerde bu durum mevcuttur. Mesela Arafat'ta yapılan, Kâbe'de yapılan dua daha ayrıcalıklıdır şeklinde bir değerlendirme vardır. Yine belirli zamanlarda yapılan dualar da böyledir. Mesela bayramlarda, kandillerde veya cuma günlerinde olduğu gibi. Bu günlerde yapılan duaların daha makul olduğu ifade edilmekte."
   <br/>
   <br/>
   Kişinin kendi iç dünyasının söze dökülmüş hali olan dua aynı zamanda Allah ile kul arasında bir iletişim görevi de görmektedir. Çift taraflı olan bu iletişimde din alimlerine göre Allah tarafından insana doğru olan iletişim vayih, insan tarafından Allah'a doğru olan ise duadır. İnsandan Allah'a doğru olan bu iletişim gerek sözel manada dua formatında gerekse hem sözel hem de hareket içerikli namaz veya Hıristiyanlarda olduğu gibi ayinler şeklinde yapılmakta.
   <br/>
   <br/>
   Bir hadisi şerifte insanın mutlaka karşılık alacağına inandığı bir ruh hali içinde dua etmesi gerektiği, gafil bir kalpten gelen duanın kabule yakın olmayacağı belirtilmiştir. Her edilen dua kabul edilecek diye bir kaide yokken biz her edilen duanın kabul edileceğini düşünerek dua etmeliyiz diyen Fethullah Gülen Hocaefendi ise sözlerini şöyle sürdürüyor: "İstenilen şeylerin muhakkak surette  Cenabı Hak tarafından kabul göreceğine zerre kadar tereddüt göstermeden kıvrana kıvrana ve duanın ayrılmaz bir şartı olan yalvarış, yakarış edasıyla... mesela deniz ortasında, bir tahta parçası üzerinde kalmış ve bütün sebeplerin sükut ettiğini aynelyakin anlamış bir insanın teslimiyeti içinde böyle bir ruhla teveccüh edip Cenabı  Hakk'a yönelmeli ki, duanın özü, hayatı da işte bu ihlas ve bu samimiyettir. Duanın kabul edilmediğini düşünmek kat'iyyen yanlıştır. Dua eğer şartlarına uygun yapılmışsa muhakkak kabul görür. Ancak kabul ediliş keyfiyeti, bizim istediğimizin aynı olmayabilir. Bazen bizim istediğimiz, bizim için hayırlı olmadığından, bir rahmet eseri olarak Cenabı Hak bize, istediğimizi değil de esas istememiz gerekeni ihsan buyurur. Bazen de duamız ahiretimiz hesabına kabul görür." İnsanların ipe sapa gelmez nice istekleri arasında hangisinin hayırlı olacağını kestirmelerinin çok zor olduğunu, hayırlı olanı ancak Allah'ın bilebileceğini dile getiren Katolik Papaz Per Gaspar şu örneği anlatıyor: "Adnan Menderes 27 Mayıs ihtilalinden kısa bir süre önce bir uçak kazası geçirdi ama sağ kurtuldu. Fakat ne oldu? Çok kısa bir süre sonra ihtilal yapıldı ve kendisi idam edildi. Uçak kazası sırasında Menderes'in kurtuluşu için belki karısı veya çocukları çokça dua ettiler. Oysa idamından sonra o dua edenler eminim pişman olmuşlardı. Çünkü; uçak kazasında ölseydi onun için daha iyi olurdu." Üstad Bediüzzaman Yirmi Dördüncü Metktubun birinci zeylinde dua mevzuunu beş nükte olarak ele almakta. Üçüncü nüktede duanın kabul edilip edilmemesi konusunda şu enteresan örneği vermekte: "Birisi kendine bir erkek evlad ister. Cenabı Hak, Hazreti Meryem gibi bir kız evladını veriyor. "Duası kabul olunmadı" denilmez. "Daha evla bir surette kabul edildi" denilir..."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2822-dua.html), [web.archive.org (arşiv bağlantısı)](http://web.archive.org/web/20131210095336/http://www.aksiyon.com.tr:80/aksiyon/haber-2822-dua.html)
