# Dıyanet başkanı seçımle gelmelı

*Yasin Yağcı 1997.11.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tanzimatla birlikte trendi yükselerek artan Batılılaşma hareketlerinin semeresi Cumhuriyet döneminde alınmaya başlandı.
  </font>
 </div>
 <div id="newsText">
  <font class="detail-text">
   Kurulan genç Cumhuriyet yönetiminin yaptığı yenileşme hareketlerinden bir çok kurum etkilenirken, bu hareketlerin dini alana yansımaması düşünülemezdi tabii.
   <br/>
   <br/>
   Bu bağlamda 1924 yılında Şeyhülislamlığın kaldırılmasıyla yerine kurulan Diyanet İşleri Başkanlığı yenileşme hareketlerinin dini alandaki yansımasını temsil ediyordu. Kurulduğu ilk yıllardan bu yana Şeyhülislamlığın bir nevi devamı şeklinde algılanan Diyanet'in her yaptığı tartışma konusu oldu. Son günlerde eleştirilerin dozu biraz yükselerek devam ediyor. Bu tartışmaların, hükümetin icraatleri ile bağlantılı olduğu su götürmez. Özellikle kuruluş biçimi ve sekiz yıllık kesintisiz eğitim kararları hükümetin halk nezdindeki itibarını sarsarken tam da bugünlere denk gelen Diyanet'in ezan genelgesi ve merkezi vaaz, eleştiri oklarını bu alana da kaydırdı. İster yanlış anlaşılmadan olsun ister önyargıdan, Diyanet eleştirilerin merkezinde bulunuyor. Diyanet İşleri Başkanı Mehmet Nuri Yılmaz'a bu kafa karıştırıcı durumu sorduk.
   <br/>
   <br/>
    Son günlerin en çok tartışılan konularından biri Diyanet. Hükümet icraatleri ile Diyanet'in icraatlerinin aynı günlere denk gelmesi bir tesadüf eseri mi?
   <br/>
   <br/>
   Biz kararlarımızı hiç bir yere bağımlı olmadan alıyoruz. Daha açıkçası siyaset takvimiyle bir ilgimiz yok. Dün de bugün de tasarruflarımız tamamen bize aittir.
   <br/>
   <br/>
    Yani hükümet ile sizin icraatlerinizin kesişmesi bir tesadüften ibaret..
   <br/>
   <br/>
   Tabii tesadüf eseri. Ezan genelgesi de, merkezi vaaz sistemi de eskilere dayanıyor. 1997'nin ilk döneminde müftüler ile yaptığımız toplantılar neticesinde karara bağlanmıştı bu değişiklikler.
   <br/>
   <br/>
    Gerçekten başta hükümet olmak üzere belirli çevrelerin Diyanet üzerinde hiç baskıları olmuyor mu?
   <br/>
   <br/>
   Böyle bir baskı ile karşılaşmadık bugüne kadar. Bu yönde yapılan eleştirilerin, yorumların bana kalırsa aslı astarı yok.
   <br/>
   <br/>
    Bugünkü hükümet değil de başka hükümet olsaydı bu değişiklikler yine gündeme gelir miydi?
   <br/>
   <br/>
   Gelir miydi gelmez miydi bilemiyorum. Ama şunun altını çizmek lazım. Bizim yapmak istediklerimiz tam olarak anlaşılmadı. Bu konunun bu kadar eleştiri alması hükümetten değil de kanımca iyi anlaşılmamasından kaynaklanıyor.
   <br/>
   <br/>
    Bu bir süreden beri devam eden değişikliklerin bir yansımasıdır diyebilir miyiz?
   <br/>
   <br/>
   O konuda birşey söylemek istemiyorum. Birileri bu olayları birtakım yerlere bağlamak istiyorlar. Ama bunlar tamamen bizim icraatlerimiz. Fakat kamuoyuna yanlış aksettirildi.
   <br/>
   <br/>
    Diyanet tarafından mı?
   <br/>
   <br/>
   Hayır, bazı çevreler tarafından saptırılarak aksettirildi. Bazı basın çevreleri tarafından dersek daha doğru olur.
   <br/>
   <br/>
   Merkezi vaaz sistemi zaten vardı
   <br/>
   <br/>
    Siz yapmak istediğinizi tam olarak kamuoyuna anlatabildiniz mi?
   <br/>
   <br/>
   Anlattık tabii. Defalarca basın toplantıları düzenleyip basını bilgilendirdik bu konularda. Televizyon konuşmalarında anlattık. Ama her şeye rağmen bu çevreler konuyu saptırıp bir yerlere bağlamak istediler. Merkezi vaaz sistemi 1957 yılından beri uygulanmaktadır. Şimdiye kadar niye ses çıkarılmadı da şimdi çıkartılıyor?
   <br/>
   <br/>
    Nerelerde uygulanıyor?
   <br/>
   <br/>
   Anadolu'nun birçok il ve ilçesinde, Muğla'da, Konya'da vesaire... Burada öyle fırtına kopartılacak bir durum sözkonusu değil.
   <br/>
   <br/>
    Bunun sakıncaları yok mu?
   <br/>
   <br/>
   Hayır, hiçbir sakıncası yok.
   <br/>
   <br/>
    Bu bir nevi tekseslilik olarak değerlendiriliyor. Üstelik yüzyüze vaaz daha etkili olmaz mı?
   <br/>
   <br/>
   Hayır, kesinlikle teksesliliği filan doğurmaz. Burada vaaz yapacak insanlar seçilmiş kişiler olacak. Dini ilimler ile uzun yıllardan beri uğraşan insanlar olacak. Başkan yardımcıları, Din İşleri Yüksek Kurulu üyeleri, il ve ilçe müftülerimiz gibi. Yüzyüze vaaz elbette daha etkilidir. Vaaz da bir eğitimdir, eğitimde yüzyüze yapılan sohbetler daha etkilidir şüphesiz ama buna bugün için imkanlarımız yeterli değil. Vaiz sayımız az. Vaaz edecek ehliyetli kimselerin sayısı az. Onun için böyle bir yola gittik.
   <br/>
   <br/>
    Neden vaizler yetişmiyor?
   <br/>
   <br/>
   Bu bir eğitim sorunu, Diyanet'in çözeceği bir sorun değil. Biz istihdam kurumuyuz, kendi eğitim kurumlarımız yok ki. Biz yetişenleri istihdam ediyoruz.
   <br/>
   <br/>
    Ezan genelgesi yayınlandığı dönemlerde, başbakanın sizi arayarak bu değişikliğin zamansız yapıldığını belirttiği şeklinde haberler yer aldı basında. Başbakan sizi aradı mı gerçekten?
   <br/>
   <br/>
   O olay gazetelerin biraz abartması. Aslında olayın zamansız olduğu doğru. Zaten ezan genelgesi de geçmişe dayanıyor. 1981'de gönderilen genelgede de yer alıyordu.
   <br/>
   <br/>
    Peki başbakan sizi aramadı mı?
   <br/>
   <br/>
   Hayır, azarlama mazarlama diye bir şey olmadı. 81'de hoparlörlerin kullanılmaması öngörülmüştü.
   <br/>
   <br/>
   Ben hoparlöre karşı değilim
   <br/>
   <br/>
    Hoparlörlerin ne zararı var ki?
   <br/>
   <br/>
   Ben hoparlörü savunmuş bir adamım zamanında. Camilere ilk hoparlör konulurken şeytan aletleri camilere konuldu diye yaygaralar kopartılmıştı. Ben kürsüde bunu ısrarla savundum. O zaman hep şunu söyledim: Hazreti Peygamberimiz şu an yaşasaydı o da kullanırdı bu aleti.
   <br/>
   <br/>
    Peygamber Efendimizin (s.a.v) kullanabileceğini neye dayanarak söylüyordunuz?
   <br/>
   <br/>
   Peygamber Efendimiz Arafat'ta Veda Hutbesi'ni okurken sesi uzaklara ulaşmıyordu. Münadiler yüksek yerlere çıkıyor, Peygamber'in sözünü alıp diğerlerine ulaştırıyorlardı. Yani duyanlar duymayanlara ulaştırıyorlardı. O gün herhalde mikrofon olsaydı Allah'ın Resulü onu kullanırdı.
   <br/>
   <br/>
    Peki mikrofonu yasaklayan bir genelge neden yayınladınız?
   <br/>
   <br/>
   Genelgede bir karşı çıkış yoktur. Biz diyoruz ki 76'da yaptığımız toplantıda alınmış bir karardır mikrofonlarda ses düzeni ayarlanmalı. Güzel bir alet ama bir o kadar da ahmak. Bunu kullanmak için beyin gerekli. Uzmanlar gönderildi, ses ayarları onlar tarafından düzenlensin diye. Ama uygulanamadı. Sesler birbirine karışıyor. Baktık olmuyor, dedik ki birbirine çok yakın mesafede olan camilerde ezanı çok güzel okuyan müezzin mikrofonla okusun, yakın mesafedeki camide ise tabii sesle okunsun. Bundan gayemiz ses karışıklığını gidermek. Birileri karışıklık çıkarmak istiyor.
   <br/>
   <br/>
    Hep birilerinden bahsediyorsunuz. Bu birileri kim ve ne çıkarları var?
   <br/>
   <br/>
   Bilemiyorum. Demek ki bir çıkarları var. Zannedersem kasıtlı olarak birilerini itham etmek için bunu yapıyorlar.
   <br/>
   <br/>
    Şahsınıza ilişkin bir itham mı, yoksa kuruma ilişkin bir itham mı?
   <br/>
   <br/>
   Kurumu itham etmek isteyenler de oldu. Diyanet aldığı birtakım emirleri yerine getiriyor, ezanı susturuyor gibi. Halbuki ne kimseden emir alınmış, ne telkin ne de talimat var. Diyanet yaptığı tasarrufları tamamen kendi iradesiyle yapmıştır. Verdiği fetvaları da hiçbir baskı altında kalmadan vermiştir. Seçimle işbaşına gelen Din İşleri Yüksek Kurulu bu fetvaları vermekte.
   <br/>
   <br/>
    Diyanet görev alanı dahilinde hiç bir baskıya maruz kalmadan hareket ediyor diyebilir misiniz?
   <br/>
   <br/>
   Tabii imkanlar ölçüsünde sorumluluklarını yerine getirmeye çalışıyor.
   <br/>
   <br/>
    Mesela aksayan yönleri nelerdir kurumun?
   <br/>
   <br/>
   Paraya taalluk eden konular vardır. Mesela hizmet içi eğitim konusunda olduğu gibi. Bütçeden bu konu için para ayrılırsa daha rahat yerine getirebiliriz.
   <br/>
   <br/>
    Kimi zaman Diyanet'in cemaatlere devredilmesi de tartışılıyor?
   <br/>
   <br/>
   Cemaatler arası çatışmalar oluşur. Memleket Allah korusun büyük bir felakete sürüklenebilir o zaman. Diyanet'in görev alanları kanunlarda belirtilmiştir. Bazıları Diyanet'i papalık gibi bir temsil müessesesi olarak görüyor. Bu yanlış bir anlayıştır. Diyanet bir ruhbaniyet olmadığı gibi burada oturan da bir papa değil. Türkiye Cumhuriyeti burayı bir temsil müessesesi değil hizmet müessesesi olarak kurmuştur.
   <br/>
   <br/>
    Diyanetin idari özerkliğine nasıl bakıyorsunuz?
   <br/>
   <br/>
   Ben şahsen Diyanet'in idari yönden özerk olmasını istiyorum. Yani bugünkü sistemden farklı olarak yeni bir sistem oluşturulmalı. Başkan seçimle belirlenmeli ve katma bütçeli devlet bünyesi içerisinde idari ve ilmi özerkliğe kavuşturulmalı.
   <br/>
   <br/>
    Yani özgürlüğümüz kısıtlanıyor mu demek istiyorsunuz?
   <br/>
   <br/>
   Hayır, zaten ilmi açıdan özerk şu anda. Benim kişisel görüşüm ise idari açıdan da özerk olmalı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8ABE0E6C145FF0C9F1B2B37A7278A370?newsId=3139), [web.archive.org (arşiv bağlantısı)](http://web.archive.org/web/20140904073314/http://www.aksiyon.com.tr:80/aksiyon/newsDetail_getNewsById.action;jsessionid=8ABE0E6C145FF0C9F1B2B37A7278A370?newsId=3139)
