# Süleyman öğretmenin son dersi: Ümit

*Yasin Yağcı 1997.04.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sizler, kadere inanmış, her işte hayır olduğuna iman etmiş, Allah'ın Rahman ve Rahim olduğuna gönülden inanan, bir kapıyı kapatırken, hayırlı bin kapıyı açtığını bilen insanlarsınız.
  </font>
 </div>
 <div id="newsText">
  <font class="detail-text">
   Allah'ın yaptığı icraatleri eleştirme günahına girmpeyeceğinizi biliyorum. Kazadan sonra kendisine sevgim iki kat artan Rabbime karşı kalbinizde en küçük bir kırgınlık olmamalı. Ben inanıyorum ki; az şey kaybettim, çok şey kazandım. Bazen öyle hissedediyorum ki; Rabbim sana sarılsam, ayaklarına kapansam ve kıyamete kadar gözyaşları ile o halde kalsam... Yani anlayacağınız üzgün değilim..."
   <br/>
   <br/>
   Bu sözler yurdundan, arkadaşlarından ve dahası ailesinden uzak, Bangladeş'te öğretmenlik yapan Süleyman Alptekin'in ailesine yazıp da gönderemediği son mektubundan bir bölüm.  Yad ellerde geçirdiği trafik kazası sonucundaki bu ruh hâli onun idealine sadık oluşunun en güzel göstergesi.
   <br/>
   <br/>
   İnancına olan bağlılığı, eğitimin insanların aydınlanmasının yegane yolu olduğuna inanmış olması onu ailesinden çok uzaklarda görev yapmaya sevketti. O bir eğitim eriydi. "Yaşatma sevdasıyla yaşamaktan vazgeçmek" düsturuyla başına geleceklerden bihaber yollara koyuldu genç Süleyman. Haberi olsaydı ne yazardı ki; onu hiç bir engel inandığı uğurda hareket etmekten alıkoyamazdı zaten.
   <br/>
   <br/>
   TürkiyeKazakistanBangladeş hattı
   <br/>
   <br/>
   Belki Cumhurbaşkanı Süleyman Demirel'in, Bangladeş ziyareti olmasaydı adaşı Süleyman'ın dramından ne onun, ne de Türkiye'nin haberi olacaktı. Ve dolayısıyla böylesi bir iradeden de... Cumhurbaşkanının gezi dönüşü "Baba"lık yapıp kendisiyle birlikte Türkiye'ye getirdiği Süleyman Alptekin bir anda Türkiye'nin gündem konularından biri oldu.
   <br/>
   <br/>
   İki sene önce Marmara Üniversitesi Matematik Bölümü'nü bitiren Süleyman Alptekin, içinde alevlenen eğitim aşkıyla kendisine verilen her görevi zaman ve mekan ayrımına bakmadan yerine getirmeye çalıştı. Mezun oluşunun ilk senesinde kendisine görev yeri olarak ilk Kazakistan gösterilince hiç tereddüt etmeden koştu. İlk yurtdışı görevi verildiğinde, kendi tabiriyle gidip gitmemek arasında hiç tereddüte kapılmadan kararını gitmekten yana kullanmış: "Herkes oralara koşarken benim gitmemek gibi bir seçeneğim ve düşüncem olamazdı" diyerek. Bir sene boyunca Kazakistan'da, bırakın eğitimi, ekmeğe bile hasret olan minik beyinlere elden geldiğince ilim öğretmeye çalıştı. Görev süresinin ikinci yılında kendisine Bangladeş yolu gösterilince o yine tereddütsüz  ve yine aynı duygular ile bu sefer oraya koştu.
   <br/>
   <br/>
   Yıllarca çeşitli ülkeler tarafından sömürülen Bangladeş bugün insanların hayat düzeylerinin en düşük olduğu ülkelerin başında gelip, ansiklopedilerde dünyanın en fakir ülkesi olarak tanımlanmakta.
   <br/>
   <br/>
   Böylesi zor şartlar altında eğitim hizmeti verebilmek için canını dişine takan onca neferden biriydi artık. Burada açılan ilk ve tek Türk Koleji olan Özel Ümit Türk Koleji'nde öğretmenlik yaparken, kafasındaki idealin de yavaş yavaş gerçekleştiğini görmek ona sonsuz bir haz veriyordu.
   <br/>
   <br/>
   Süleyman öğretmen 4 Mart sabahı kalktığında her zamanki gibi, kalmakta olduğu yurttan okula gitmek için yola koyuldu. Yöreye has olup taksi görevi gören bisikletfaytonlardan birine bindiğinde başına geleceklerden habersizdi. Aklında öğrencilerine kavuşma düşüncesinden başka bir şey yoktu. Caddeden karşıdan karşıya geçerken üzerine bir otobüsün geldiğini gördü. Otobüsü farkeder etmez bisikletfaytondan ani bir hareketle atlayan Süleyman sol bacağının demir yığınının altında kalmasına engel olamadı. Aniden çarpan otobüs şoförünün ortadan kaybolması da ani olmuştu. Ortada öyle kalakalan Süleyman gözlerini hastanede açtı. Ama bunca imkansızlıklar ile boğuşan ülkenin bu ücra hastanesinde Süleyman'ın tedavisine ilişkin yapılabilecek hiç bir şey yoktu.
   <br/>
   <br/>
   Elçiliğimizin ve Bangladeşli bakanların gayretleriyle askeri hastaneye kaldırılan Alptekin'e peş peşe iki operasyon yapıldı. Doktorlarına göre bacağının kurtarılma şansı ancak yüzde on oranındaydı. Bu düşük ihtimale ve  teknik manada başarılı geçen operasyonlara rağmen Süleyman'ın bacağı Türkiye'deki doktorların da yönlendirmeleriyle kesildi.
   <br/>
   <br/>
   Baba "Baba"lığını yaptı
   <br/>
   <br/>
   Süleyman'nın kaza geçirmesinin üzerinden iki hafta geçmişti ama abisi dışında ailesinin henüz haberi olmamıştı. Kendi isteğiyle anne ve babasına haber vermeyen genç öğretmen, neden haber vermediğini; "Onların üzülmelerini istemiyordum" sözleriyle açıklıyor. Bir an önce Türkiye'ye dönmek isteğiyle yanıp kavrulan Süleyman, bu isteğine gerek bürokratik engeller gerekse maddi imkansızlıklar yüzünden bir türlü kavuşamıyordu.
   <br/>
   <br/>
   Derken imdadına Cumhurbaşkanı Süleyman Demirel yetişti. Bangladeş'e ziyareti sırasında olayı öğrenen Demirel gerek telefonlar ile, gerekse bizzat ziyaret ederek Süleyman'a geçmiş olsunda bulunurken, Türkiye'de bulunan anne ve babası da olayı öğrenmişlerdi bu arada. Babası olayı birgün telefonda abisi ile konuşurlarken tesadüfen öğrenmiş. Demirel Özel Ümit Türk Koleji'nin açılışı sırasında beraberinde Süleyman'ı da Türkiye'ye götüreceğini söylediğinde oradakilerin sevinçleri bir kat daha artmıştı. Ve hiç beklemeden kendisine yetiştirilen bu habere Süleyman ilk başlarda inanmaz. Ona göre arkadaşları moralini düzeltmek için bunu söylüyorlardı. Ta ki Demirel'in dönüş günü gelip de kendisinin de uçağa bindirildiği ana kadar bu düşüncesi değişmez. Demirel'in uçakta kendisi için ayrılmış yeri ona tahsis etmesine ve yakın ilgisine oldukça duygulandığını belirten Alptekin ve ailesi cumhurbaşkanına müteşekkir olduklarını belirtiyorlar.
   <br/>
   <br/>
   Hayat şartları çok zor olan bu ülkenin körpe beyinlerine muhtaç oldukları gıdaları vermekle kendini yükümlü sayan Alptekin, başına gelenlerden dolayı sabırlı ve bir o kadar da üzüntülü. Sabırlı çünkü; inanç değerleri bunu gerektiriyor. Üzüntülü çünkü; o küçücük beyinlerin ona ihtiyaçları var.
   <br/>
   <br/>
   Süleyman Alptekin'in kaza geçirdikten sonra ailesine yazıp da
   <br/>
   <br/>
   göndermediği son mektubu
   <br/>
   <br/>
   Sevgili anne, baba, abilerim ve ablam. Selam eder, ellerinizden öper, dualarınızı beklerim. Kazayı Sinan abimden duymuş olmalısınız. Size bu kadar geç haber vermemin sebebi sizleri boşuna üzmemekti. Ben şu an Allah'a şükür çok iyiyim. Ağrı sızı var mı? Eh, ağrısız, sızısız hastalık olur mu? Sizler, kadere inanmış, Allah'ın Rahman ve Rahim olduğuna gönülden inanan; bir kapıyı kapatırken, hayırlı bin kapıyı açtığını bilen insanlarsınız.
   <br/>
   <br/>
   Allah'ın yaptığı icraatleri eleştirme günahına girmeyeceğinizi biliyorum. Kazadan sonra kendisine sevgim iki kat artan Rabbime karşı kalbinizde en küçük bir kırgınlık olmamalı. Ben inanıyorumki; az şey kaybettim, çok şey kazandım. Bazen öyle hissedediyorum ki; Rabbim sana sarılsam, ayaklarına kapansam ve kıyamete kadar gözyaşları ile o halde kalsam... Yani anlayacağınız üzgün değilim. Gurbette gurbetlik çekmedim. Arkadaşlar 24 saat boyunca başımda beklediler. Bir anne şefkati ile bir istediğimi iki etmediler. Ameliyatı Bangladeş'in dalında meşhur 10'a yakın doktoru, Türkiyede'ki doktor abilerle telefonlaşarak yaptılar.  Hastanede ilgi, alaka çok iyi. Zaten askeri hastane olduğu için çok disiplinli çalışıyorlar. Bangladeş'e gelmesem böyle bir kaza olmaz mıydı? Böyle bir düşünce dini inancımıza göre yanlış. Demek kaderimde Bangladeş'e gelmek ve kaza geçirmek varmış. Bu mesele ile alakalı hiç kimseyi suçlama-manızı rica ediyorum.
   <br/>
   <br/>
   Evet sevgili ailem.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D82F8095A94B631B08BD8F0B33EE9236?newsId=2449), [web.archive.org (arşiv bağlantısı)](http://web.archive.org/web/20131208131407/http://www.aksiyon.com.tr:80/aksiyon/newsDetail_getNewsById.action;jsessionid=D82F8095A94B631B08BD8F0B33EE9236?newsId=2449)
