# Bız eskıden su ıçerdık testıden

*Yasin Yağcı 1997.01.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kırşehirli vatandaş hayatında ilk kez köyünden çıkıp İstanbul'a gelmiştir. Koca şehre bir daha yol ya düşer ya düşmez, gelmişken gezmek lazım.
  </font>
 </div>
 <div id="newsText">
  <font class="detail-text">
   Gezerken, bir taraftan da gördüğü yerlerin isimlerini sorup öğrenir: Bakırköy, Yeşilköy, Ataköy, Kadıköy... Kırşehirli bu köyü bol isimleri duyunca dayanamaz: "Buraya köy, bizim Kırşehir'e de şehir diyeni bir yakalarsam..."
   <br>
    <br>
     Esprinin gerçekliği bilinmez ama, gerçekten espri bile olsa Türkiye'deki bölgelerarası gelişmişlik ve değişime ayak uydurma seviyesini çok güzel gözler önüne seriyor. Kimbilir belki o Kırşehirli hâlâ hayattadır ve İstanbul'un köy(!) denen modern bölgelerine iyice alışmış, onlardan birinde yaşıyordur. Onun ne tür bir değişikliğe uğradığını kestirmek çok zor olsa da Türkiye toplumunun geçirdiği değişimleri kestirmek o kadar zor değil.
     <br>
      <br>
       Siyah beyaz televizyonlardan tutun da Kürtçe'nin serbest bırakılmasına kadar, toplumsal hayatın her alanında büyük değişiklikler yaşadık.
       <br>
        <br>
         Değişim, bir mevsimi andırır. Kış mevsimini düşünün. Eğer kışa hazırlık yapmadan girmişseniz en büyük problemi siz yaşarsınız. Hazırlıklarınız yerindeyse ne kadar şiddetli geçerse geçsin haberiniz olmaz. Abdurrahman Dilipak bu durumu, ya yeni hal ya izmihlal olarak değerlendiriyor: "Değişim tabiidir, değişmeyen tek şeyin değişim olduğu söylenir. Değişime yön verenler, değişimin farkında olanlar bu değişimden ya en fazla yararı elde eder, ya da bu değişim sürecinden en az zararla kurtulurlar. Değişimin farkında olmayanlar çağın rüzgarına kapılıp savrulurlar."
         <br/>
         <br/>
         Ahmet Kabaklı da bu görüşü savunanlardan. Kabaklı'ya göre değişimin ne getirip ne götürdüğü önemli değil. Önemli olan toplumun bu değişim sürecinde kazandığıdır: "Bunca yıllık değişikliklerin yurdumuzu etkilememesi mümkün değildir. Toplum çağdaş olan her şeyi almalı, ama alma noktasında bir sancı yaşanmasına izin vermemelidir. Mesela cep telefonunu alırsınız ama, cep telefonu vasıtasıyla hapishanedeki mahkumların örgüt tarafından idare edilmesine izin vermemelisiniz. Bunu engeleyecek bir düzenleme olması lazım. "
         <br/>
         <br/>
         Siyah beyaz ekranlardan renkli camlara
         <br/>
         <br/>
         19. asır bilim asrıydı, her şeyi bilimsel olarak açıklamaya çalışırdı. Ama 20. yy. ona çocuk gözü ile bakmaya başladı. Fakat onu da geride bırakıyoruz. 21. yy. tepemizden bakıyor. Her an kendimizden yeni bir şeyler kaybedip, yeni birşeyler ekliyoruz. Üstelik farkında bile olmadan...
         <br/>
         <br/>
         Siyah beyaz televizyonların kullanılmaya başlanmasını dün gibi hatırlıyoruz. Onların hayatımıza girişleri o dönem tek iletişim aracı olan uzun ahşap dekorlu radyoların ömürlerini tükettiğini haber veriyordu aslında.
         <br/>
         <br/>
         Siyah beyaz televizyonları izlemenin yolu da ilk yıllarda birçoğumuz için komşuya gitmekten geçiyordu. Bu durum komşuluk ilişkilerimizi perçinliyor muydu yoksa zayıflatıyor muydu tartışıladursun, siyah beyaz ekranlar çoktan yerlerini renkli ekranlara bırakıverdiler. Ekranlardaki renklilik özel kanalların çoğalması ile  kanallara da aksetti.
         <br/>
         <br/>
         Açılan her televizyon kanalı peşinden bir güzelik yarışmasını getirince, insanımız güzel olmak uğruna estetik ameliyatlara girişti. Küçücük bir bademcik ameliyatından korkan halkımız, iş güzelleşmeye gelince bu fobisini unutur oldu.
         <br/>
         <br/>
         Son dönemlere damgasını vuran iletişim teknolojisi baş döndürücü bir gelişme izledi kısacık dönemde. Öylesine bir gelişme ki; buna ayak uyduracak bir nesil yetiştirebilmek için iletişim fakülteleri bile açtık. Gelişen iletişim teknolojisinin vakit kazandırma özelliğine karşılık bazı kabiliyetlerimizi körelttiği de su götürmez bir gerçek.
         <br/>
         <br/>
         Mektuplardan artık söz edilmiyor. Edebi yeteneklerimizi sergilediğimiz mektuplar tarih olurken, yerlerini kendileri küçük ama işlevleri büyük olan telefonlar, fakslar aldı.  Ahmet Kabaklı'nın şu hatırlatması bu değişimi ne güzel açıklıyor: "Bizim zamanımızda telefonlar karakollarda bulunurdu. Telefon edebilmek için ancak oralara gitmemiz gerekirdi." Bizim neslimiz ise telefonla önce postanelerde jetonlu, daha sonra kartlı olarak, en sonunda da küçülmüş haliyle ceplerinde tanıştı.
         <br/>
         <br/>
         Avrupa'ya entegre olduk
         <br/>
         <br/>
         Büyük adımlar attık Avrupalı olma yolunda. 1960'larda ilk başvurularını yaptığımız Gümrük Birliği'ne girmeden önce onların markalarını benimsedik. Artık Polo gömlekler, Lew'is kotlar ve Dexter ayakkabılar giyip müthiş bir tüketim çılgınlığı yaşıyorduk. Avrupalı olacaktık ya, bunun yolu onların ünlü markalarını kullanmaktan geçiyordu herhalde. Ardından bu markaların Türk versiyonlarını  ürettik: Türk Lew'islarımız, Türk Adidas'larımız her tarafı sarmaya başladı.
         <br/>
         <br/>
         Derken, mutfağımızı da teslim ettik onlara, üstelik törenler düzenleyerek. Mc Donald's ve benzeri fast foodlar haberimiz olmadan damak zevkimizi değiştiriverdiler. İstanbul, Ankara gibi büyük illeri anladık ama; Dıyarbakır'da Mc Donald's'ın açılmasına bir türlü akıl sır erdiremedik.  Bu aynı zamanda Türk mutfağının Amerikan köftesine mağlup olduğunun ilk işaretleriydi. Bundan cesaret alan pizzacılar harekete geçmekte geç kalmadılar. Neyse ki İbrahim Tatlıses ve Hacıoğlu gibi lahmacunseverlerimiz bu değişime karşı direnme cesareti gösterdiler de pizza yerine lahmacunlarımız pirim yapmaya başladı.
         <br/>
         <br/>
         Bakkalların yerlerini içlerinde kaybolmaktan zor kurtulduğumuz, ama her istediğimizi de anında bulabildiğimiz süpermarketlere bırakması aynı zamanda orta gelirlinin ay başına kadar mahallenin mütevazı bakkallarından borçlanarak alış veriş yapma alışkanlığının sonu demekti.
         <br/>
         <br/>
         Çevreciyiz abii !!!
         <br/>
         <br/>
         Son demine kadar faydalanarak çevreyi kullanamaz hale getirdik. Daha sonra bunu yapan biz değilmişiz gibi onun kurtarıcılığına soyunduk. Mahvettiğimiz bu çevre bizi o kadar ilgilendiriyordu ki, kurtarmak için gönüllü dernekler oluşturmaya başladık.
         <br/>
         <br/>
         Biricik oyun alanlarımız, ya mahalle ortaları ya da el değmemiş yeşil alanlardı. Mahallenin bize eşlik eden tozu toprağı zamanla yerlerini asfaltlı yollara, el değmemiş yeşil alanlar ise ithal halı sahalara bıraktı.
         <br/>
         <br/>
         Üç yanı denizler ile çevrili ülkemiz yerli ve yabancı turistler için bulunmaz bir değerdi. Bu değerin içindeyse İstanbul'un ayrı bir yeri vardı. Yeni yeni göç almaya başlayan İstanbul, kirlenmemiş denizi ve temiz havası ile büyülüyordu sakinlerini. Günümüzde, güney sahillerine akın akın tatile giden insanlarımızın o dönem tercihleri arasında İstanbul baş sıradaydı. Hızlı bir betonlaşmayla hiç tahmin edilmeyen bir surete bürünen yeni İstanbul eskiyi aratırken, insanlar denizin gerdanlık gibi ortasında uzandığı yerden güneye kaçıyorlardı. üstelik öne sürdükleri bahaneleri çok garipti: "Denize girmek istiyoruz." Tarih kokan bu şehrin bir ayrıcalığı olmalıydı. Denizini kaybeden İstanbul, hızla bir ticaret şehri olmaya yüz tuttu. Derken göçler ve malum durum...
         <br/>
         <br/>
         Siyasetin suyunu çıkardık
         <br/>
         <br/>
         Seksen askeri darbesinden sonra oluşan idare yerini sivillere bırakırken, Türkiye yeni bir siyasetçiyle karşılaştı. Daha önceleri adı sanı pek bilinmeyen Özal yaptıklarıyla kendinden epey söz ettirdi.
         <br/>
         <br/>
         Bu dönemde siyasi arenada yeni kavramlar telaffuz etmeye başladık, üstelik ne anlama geldiklerini dahi bilmeden. Bunda, hiç şüphesiz artan kitle iletişim araçlarının etkisi çok büyük. Rahmetli Özal'ın adlandırdığı ve çoğumuzun tekrar ettiği serbest piyasa ekonomisi  birçoğumuzun  hayatına aniden giriverdi.
         <br/>
         <br/>
         Serbest piyasa ekonomisi olur da özelleştirme olmaz mıydı? Özal'dan sonra gelen hemen hemen tüm siyasiler, vaadleri arasına aldı özelleştirmeyi. Bu uğurda nice istikrar paketleri yayınlandı. Ama sonuçta masallardaki tekerleme gibi ancak "bir arpa boyu" yol alabildik.
         <br/>
         <br/>
         Ortaya atıldığı ilk dönemlerde başkanlık sistemine hararetle karşı çıkanlar daha sonra aynı hararetle savunuculuğuna soyundular. Artık hantallaşan sistemin tez elden değişmesi gerekiyordu.
         <br/>
         <br/>
         Üstelik bu eleştiriye toplumun tüm katmanlarında taraftar bulmak mümkün hale gelmişti. Yerel yönetimler güçlendirilmeliydi, ama buna kimse cesaret edemiyordu. Her yeni seçim döneminde, her önüne gelen ilçeye il sözü verilir oldu. Sokaktaki vatandaş Türkiye'de kaç il olduğundan bihaber yaşamaya başladı.
         <br/>
         <br/>
         Çok önemli bir geleneğimiz rahmetli Turgut Özal'la birlikte bozuldu: Asker kökenli cumhurbaşkanı... Herkes onu mu bekliyordu ne?..
         <br/>
         <br/>
         Önümüzde öcü gibi duran, hatta genişlemesini önleyip, dağılmasını çabuklaştırmak için savunma paktları kurulan Komünist Blok'u bir sabah kalktığımızda yıkılmış olarak gördük. Herkes bu büyük değişmeyi tartışırken, bağımsızlıklarını kazanan ülkeler bu tartışma kendilerini ilgilendirmiyormuşçasına, vakit kaybetmeden serbest piyasanın kollarına atılıverdiler.
         <br/>
         <br/>
         Bu ülkelerin aksine bizde sosyal demokratlar özelleştirmeye pek sıcak bakmadılar. Yumruklarını sertçe masaya vurarak köprüyü sattırmayız dediler. Özelleştirmenin Meclis'ten geçmemesi için göğüslerini siper ettiler ama nafile... Baktılar ki çığ gibi büyüyor ve karşı koyamıyorlar, taktik değiştirdiler. Baykal "Dünyada yeni sol, Türkiye'de yeni CHP" diyerek durumu kurtarmaya çalıştıysa da, Mümtaz Hoca Nuh deyip peygamber demmiyordu. Karaoğlan modaya uyup kasketini takmaz olmuştu, özelleştirme değil de özerkleşmeden yanaydı. Hoş kendisinden başkası da bilmiyordu bu özerkleşmenin ne menem bir şey olduğunu. Üstelik yıllardan sonra Meclis'te sosyal demokratların lideri olmuştu. Yeri geldi hükümet kurdurdu, yeri geldi kurdurduğu hükümeti devirmekle tehdit etti.
         <br/>
         <br/>
         Her yeni güne yeni bir promosyon
         <br/>
         <br/>
         Basın dünyamız bu değişim rüzgarına kapılmaktan kendini alamadı. Her günü yeni bir gazeteyle karşıladık. Gerçi birçoğu gazetecilik mantığından uzak bir anlayışla çıktı, fakat basın hayatımıza bir renklilik getirdikleri su götürmez.
         <br/>
         <br/>
         Promosyon yapmayana neredeyse hayat hakkı tanınmadı. Gazeteler bu vesileyle bir ticari araç olarak görülmeye başlandı. Yeni evleneceklere bir fırsattı belki bu. Ama; gerçekte, düşünceye vurulmuş büyük bir darbe idi. İşin garip yanı entelektüellerin bu işe sessiz kalmalarıydı. Basın dünyamız, değişime ayak uydurmada bir zorluk çekmedi. Artık gazete okumak için bayinin yolunu tutmaya da gerek yok. Internet ayrıcalığıyla birçoğumuz rahatlıkla medyadan haberdar olabiliyoruz. Bilgisayarın hayatımıza hakim olmasıyla birlikte, tarihle özdeşleşen daktilolar bir kenara atıldı. Yılların usta gazetecileri, birer birer daktilonun o kilise çanını anımsatan sesini terk eder oldu çoktan.
         <br/>
         <br/>
         Seksenli yılların son dönemlerinde yükseliş trendi gösteren özgün müzik bir zamanlar hayatımızın vazgeçilmez öğelerinden biri olmuştu, ama son dönemlerde yerini ne olduğu yapılanı tarafından dahi bilinemeyen bir pop furyasına bıraktı. Her yeni gün hatta yeni saat yeni bir yüz ile karşılaştık.
         <br/>
         <br/>
         Kitap okuma alışkanlığımız mı gelişmişti, yoksa nüfusumuzun artışından dolayı mıydı bilemiyoruz ama kitap okumada bir artış olmuştu. Eskisi gibi edebi kitaplar değildi ellerde dolaşanlar, prim yapan konulara ilişkin kitaplar almıştı çok satanlar listesinde bayrağı.
         <br/>
         <br/>
         Ahmet Kabaklı :(Gazeteci-Yazar)  Toplum çağdaş olanı almalı ama...
         <br/>
         <br/>
         Kültür hayatımız her daim değişiklik yaşamıştır ve yaşıyor. Bu değişim iki ayaklıdır. Birincisi, hayatımıza dünyada olan değişikliklerin, ikincisi yurdumuzda olan değişikliklerin etkileri. Dünyada olan etkileri saymakla bitiremeyiz. Mesela insanın ilk kez dünyanın dışına çıkıp "Ay'a" gitmesi çok önemli bir olaydır. Ahmet Haşim daha dünkü şairimiz. Ben Ay'a inanmıyorum, diyordu. Sadece televizyonu alın, bundan 50 sene evvel adı yoktu. Ama sonraları evimize girdi. Ve kültürümüzü altüst ettiğine, aile hayatımızı değiştirdiğine, dini hayatımızı anlaşılmaz hale getirdiğine şahit olduk. Küçücük çocukları etkileyen, seyredenleri bilmedikleri bir alemle tanıştıran bir fonksiyonunun olduğunu öğrendik.
         <br/>
         <br/>
         Ama akıllı büyük devletler, mesela Osmanlı, İngiliz ve Fransızlar... Bunlar ebedi değerlerini korurlar. Bununla birlikte değişmeyi de aksatmazlar. Televizyon girer, telefon girer; ama televizyonun içine Türk, Türk ruhunu sokar, İngiliz, İngiliz ruhunu sokar...
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2120-biz-eskiden-su-icerdik-testiden.html), [web.archive.org (arşiv bağlantısı)](http://web.archive.org/web/20131018025041/http://www.aksiyon.com.tr/aksiyon/haber-2120-biz-eskiden-su-icerdik-testiden.html)
