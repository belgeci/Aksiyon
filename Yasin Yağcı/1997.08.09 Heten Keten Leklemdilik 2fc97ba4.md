# Heten Keten Leklemdilik

*Yasin Yağcı 1997.08.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Benetton reklam kampanyalarının baş mimarı Oliviero Toscani reklamcılık hakkındaki fikirlerini şöyle özetliyor:
  </font>
 </div>
 <div id="newsText">
  <font class="detail-text">
   "İnsanlar bugünkü haliyle reklamcılığın büyük bir yalan olduğunu biliyorlar. Dolayısıyla, dili kendi içinde yeniden icat etmek zorundayız. Tüketim denen şeyin tüm anlamını yeniden icat etmeliyiz. Üretim ve tüketimin tüm anlamını ve muhtemelen, bütün sistemi de. Dünya öyle bir hızla işliyor ki, bu hızı dile getirdiğimiz iletişim yolları o hıza yetişemiyor. Bence dünyadaki her şey bir şekilde yeniden oluşturulmalı. Bu, yeni bir enerji, yeni bir vizyon ve yeni bir iletişim biçimi getirecektir. Reklamcılık, şimdi yapıldığı şekliyle daha ne kadar devam edebilir ki? Daha özgün olmalıyız."
   <br/>
   <br/>
   Reklam, modern işletme mantığı çerçevesinde vazgeçilmez bir kavram. Globalleşme sürecinde tüm dünyada olduğu gibi Türkiye'de de reklamcılık kendine geniş bir uygulama alanı bulurken beraberinde eleştirel bir yapıyı da getirdi. Şimdiye kadar zaman zaman dozu artırılarak yapılagelen bu eleştiriler hiç şüphe yok ki reklamcılığın gelişim seyrinin oluşmasına olumlu katkılarda bulundu.
   <br/>
   <br/>
   Türkiye'de birçok alanda olduğu gibi reklamcılıkta da Batıda yapılanı kopya etmek mantığının izlenmiş olması bize uygun özgün çalışmaların yapılmasını olumsuz yönde etkilemiştir. Son dönemlerde bu çizgide oluşan kırılmalar tartışma gerektirmez bir gerçek. Bize özgü, bizim değerlerimize ters düşmeyen, tarihsel birikimlerimizi ve kültürel değerlerimizi deforme etmeden tam tersi onları kullanmak mantığıyla piyasaya yeni bir reklam ajansı daha girdi: Heten Keten Leklemdilik (yani Reklamcılık). Heten Keten bir çoğumuzun yabancı olmadığı bir isim. Ajansın başında, yaptığı mizah çalışmalarıyla kendine has bir çizgi oluşturan Hasan Kaçan bulunuyor.
   <br/>
   <br/>
   Birileri bizi arkadan itekledi
   <br/>
   <br/>
   Çok meşhur bir fıkra vardır: "Adamın biri sahilde gelip geçen gemileri izlerken birden dengesini kaybedip denize düşer. İmdat çığlıklarına etrafta toplanan hiç kimse cevap vermez. Derken adamın biri denize atlar. Kısa bir çabalamadan sonra denize düşeni kurtarıp kıyıya çıkartır. Etraftakilerin bravo sesleri arasında adamın dediği söz şu olmuş: Beni denize kim itti?"
   <br/>
   <br/>
   Bu fıkra misali reklamcılığa soyunduklarını belirten Hasan Kaçan, reklamcılık fikrinin kendilerinden çıkmadığını, özellikle yazılarını okuyan kimi dostlarının cesaretlendirmeleriyle bu işe soyunduklarını dile getiriyor ve ekliyor: "Genellikle medya ile ilgili yazılarımız oluyor. Çoğunlukla da reklamları eleştiriyoruz. Özellikle bizim camiamızda yapılan reklamları. Ama bunu eleştirmek çok kolay. Önemli olan savunduğunu pratiğe dökebilmek. Sonradan madem ki biz bunların eksik olduğunu düşünüyoruz o zaman doğrusunu yapalım dedik. Reklam sektöründe isim yapmış dostlarımız da bu işi yapabileceğimizi söylediler. Tabii netice itibariyle ben bir mizahçıyım. Mizahın reklam ile örtüşen tarafı ikisinin de anlatılmak isteneni en kestirmeden vermesidir. Bu bağlamda bizim bir avantajımız var. Ama reklamcılık salt mizahla yapılabilecek bir şey de değil. Aslında reklam ile mizah spor gibidir. Basketbol oynayan biri futbolu sıradan bir insana göre çok daha rahat oynar. Çünkü sporun içindedir, el topunu ayak topuna çevirmesi kolaydır. İşte reklam ile mizahın böyle bir benzerliği var." Neden Heten Keten sorusuna ise Kaçan şöyle karşılık veriyor: " Bir kere neden Heten Keten diye sorduruyor. Biz başkalarının tanıtımını yaparken aynı zamanda kendi tanıtımımızı da yapmalıyız. Onun için çok ilginç bir isim bulmalıydık. Oturduk en ilginç ismin bu olduğuna karar verdik."
   <br/>
   <br/>
   Reklamda yerliye dönüş
   <br/>
   <br/>
   Yıllardır Türkiye'de reklam, yurtdışında yapılanın aynısı kopya edilerek yapılmaya çalışıldı. Bu bir nevi toplumdan ve onun kültürel değerlerinden uzaklaşma gibi olumsuz bir sonuç ortaya çıkardı. Reklamlarda yer alan tipler, yaşama biçimleri hep yabancı olmuştur topluma. Çocuk denildiğinde sarı saçlı, mavi gözlü Avrupalı tipleri çağrıştırır, aile ortamı keza öyle. Hasbelkader bu böyle yapıldı ve tanıtılan ürünlere de yansıdı. Derken Ali Taran ile başlayan reklamda yerliliğe dönüş bir nevi kırılma olarak ifadelendirilebilir. Bu alanda kendi öz kültürümüze dönüşte Taran'ı bir ekol olarak gördüklerini ifade eden Kaçan, amaçlarının bu ekolün başarılı bir temsilcisi olmak olduğunu belirtiyor. Kendi kimliğimizden uzaklaşmak yerine tam tersine kendi kimliğimizle bir yakınlık kurmalıyız diyen Kaçan sözlerini şöyle sürdürüyor: "Bizim yapmak istediğimiz kendimize ait ama evrensel olandır. Şimdi bizde mizah yıllardan beri Avrupa'da, yurtdışında nasıl yapılıyorsa öyle yapıldı. Mesela bizim kültürümüzde ıssız ada yoktur ama birileri hep ıssız ada çizmiştir. Neden? Çünkü; yurtdışında birileri ıssız ada çiziyorsa bizimkiler de çizmeliydi. Türkün hayatında dolaptan çıkan aşık bir kişi yoktur. Fransız karikatüründe vardır. Kocasını aldatan kadının kocası eve gelip dolabı açtığında adamı karşısında görür. Burada 70'li yıllarda Oğuz Aral çıktı ve dedi ki bizim kültürümüzde böyle şeyler yoktur. Böyle bir şey olursa cinayet olur. Yani, dolaptan bir adam çıkarsa bizim insanımız o adamı affetmez, ya o adamı ya da kadını vurur dedi. Biz bu toplumun değerlerine göre mizah yapacağız dedi ve mizaha yeni bir anlayış getirdi. Bir süre sonra mizaha seyyar satıcılar, köfte ekmekçiler yani bizim insanımız girmeye başladı. Şimdi bu yerlilik dediğimiz iş reklam alanında da kendini göstermeye başladı. Biz de o ekolün temsilcisinden biriyiz diyebiliriz."
   <br/>
   <br/>
   "Sağ kesim reklam konusunda geride"
   <br/>
   <br/>
   Reklamlarda ana amaç belirlenen hedef kitleye en kısa ve en kestirmeden, en etkili mesajı verebilmektir. Belirlediğiniz hedef kitlenize uygun formatlarda, onun yerel değerlerine ilişkin öğeler ile mesajınızı süslemelisiniz ki mesaj hedefine varabilsin. Aksi takdirde hedef kitlenin değerlerinden uzak mesajın etkili olamayacığı bir gerçek. Hasan Kaçan da bu görüşe katılmakla birlikte reklamcılığın bir etiğinin olması gerektiğini dile getirenlerden. Kaçan'a göre hangi işi yaparsak yapalım o işin kendine has etik değerleri mutlaka olmalı. Yoksa iş zıvanadan çıkar diyor ve ekliyor: "Yani siz kendi ahlakınızı, inancınızı koruyarak bunlara ters düşmeyerek iş yapacaksınız. Aynı zamanda çok etkili olacaksınız. Belki bu çok zordur ama önemli olan da zoru başarabilmektir."
   <br/>
   <br/>
   Son dönemlerde özellikle mevcut siyasi ortamın karmaşasından istifade ederek bazı reklamların siyaseti kulanmalarını yadırgadığını  belirten Kaçan, "Reklamcılıkta siyaset olmamalıdır" diyor. Sağ kesimin reklamcılık alanında büyük bir aşama kaydedememiş olmasının tartışma gerektirmez bir gerçek olduğunu dile getiren Kaçan amaçlarının söylemlerini muhafaza ederek bir mesafe katetmek olduğunu belirtiyor. Sağ kesimin başarılı olamamasının nedenlerini Kaçan şöyle dile getiriyor: "Bir kere bu kesimdeki firmaların reklam ile içiçe olmamaları ve reklam için para ayırmamaları. Reklama para ayırmaya korkuyorlar. Halbuki etkili bir reklamla harcadığınız paranın beş on katını almanız işten bile değil. Bunun yanı sıra insanların reklam kültürlerinin yeterince gelişmemiş olması da başka bir neden."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2844-34-heten-keten-leklemdilik.html), [web.archive.org (arşiv bağlantısı)](http://web.archive.org/web/20120413153236/http://www.aksiyon.com.tr:80/aksiyon/haber-2844-34-heten-keten-leklemdilik.html)
