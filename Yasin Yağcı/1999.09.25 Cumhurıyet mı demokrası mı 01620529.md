# Cumhurıyet mı, demokrası mı?

*Yasin Yağcı 1999.09.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cumhuriyetin yetmiş beşinci yılı ile ilgili olarak hazırladığımız özel sayıya her kapak dosyamızda olduğu gibi başlık ararken, haber merkezindeki arkadaşlarımızla ilginç bir tartışma yaşamıştık.
  </font>
 </div>
 <div id="newsText">
  <font class="detail-text">
   Elenen başlık alternatifleri ikiye düşmüş, bunlardan birisi "Daha çok cumhuriyet", diğeri de "Daha çok demokrasi" olmuştu. Tartışma tam da bu noktada doruğa çıkmıştı. Öyle ya daha çok cumhuriyet mi, yoksa daha çok demokrasi mi? Yoksa bu iki kavram birbirinden çok farklı şeyler miydi? Bu ayırımı tam bir netliğe kavuşturamadığımız için de 'daha çok cumhuriyet, daha çok demokrasi' başlığında karar kılmıştık, ama o tartışma unutulur gibi değildi.
   <br/>
   <br/>
   Demokrasi ve cumhuriyetin aslında çok farklı kavramlar olduğundan hareketle çıkan bu tartışma, en azından bizim nezdimizde kavramsal düzeyde görünen bir ilkti. Aradan yaklaşık bir yıl geçti ve bir gün baktık ki Yargıtay Başkanı Doç. Dr. Sami Selçuk, tarihi konuşmasında bizim tartışıp da içinden çıkamadığımız bu iki kavrama vurgu yapıyor ve bunları ayrıştırıyor. Artık tartışma Aksiyon sınırlarını aşıp Türkiye geneline sirayet etmişti. Bizim tartışmamıza bir kapak dosyamız, Türkiye'nin tartışmasına ise Yargıtay Başkanı'nın adli yıl açılış konuşması vesile olmuştu.
   <br/>
   <br/>
   "Cumhuriyet eğitir; toplumu okula benzetmeye çabalar. Demokrasi öğretir, okulu topluma benzetmeye çalışır" türü felsefi söylemler ile süslediği konuşmasında Selçuk, demokrasi ve cumhuriyete vurgu yaparken aslında ikisinin ne kadar ayrı şeyler olduğunun altını çiziyordu: "Cumhuriyet'i biz kurduk. Biz halkız. Cumhuriyet'i kurabilen bir halk büyüktür. Şimdi yapılacak iş, onu sivil normlarla sivilleştirip demokratik cumhuriyeti yaratmaktır. Demokrasiyi ne pahasına ve hangi koşullarla olursa olsun korumak, insanımıza içselleştirmek zorundayız."
   <br/>
   <br/>
   Cumhuriyet ve demokrasi tartışması gündemimize belki Selçuk'un konuşmasından sonra girdi, ama dünya kamuoyu bu kavramları çoktan tartışmaya açmıştı. Fransızlar'ın ünlü entellektüellerinden Regis Debray'ın "Cumhuriyetçi misiniz, demokrat mı?" isimli makalesi bu noktaya ışık tutuyor. Debray'ı bu tartışmayı yapmaya zorlayan Fransa'daki türban olayıydı. Debray'ın sorusuna toplumun geniş kesiminden cevap alıp alamadığını bilemiyoruz. Ama bildiğimiz bir şey var ki o da artık bu soruyu kendimize sormanın zamanının geldiği.
   <br/>
   <br/>
   Cumhuriyetçi misiniz, demokrat mı?
   <br/>
   <br/>
   Gerçekten cumhuriyet ve demokrasi kavramları çok farklı mı yoksa örtüşen kavramlar mı? Ya biz? Biz kendimizi nasıl tarif ediyoruz? Cumhuriyetçi mi demokrat mı? Belki şimdiye kadar bize böyle bir soru sorulmamış olabilir. Belki kendimizi hiç bir zaman siyah ya da beyaz keskinliğiyle cevap verme durumunda hisetmemiş de olabiliriz. Ama son süratle global bir köy haline gelmeye başlayan dünyamızda bilinçli insanlar artık kendilerini demokrat ya da cumhuriyetçi olarak tanımlıyorlar.
   <br/>
   <br/>
   'Cumhuriyet mi, demokrasi mi?' sorusunu yönelttiğimiz hemen hemen tüm aydınların bu soruya verdiği cevaplar büyük oranda farklılıklar arz ediyor. Bu farklı görüşleri üç grupta toplamak mümkün. Birinci kesime, cumhuriyet ve demokrasi birbirinden bağlantısız ve çok farklı şeylermiş gibi bir anlayış hakimken, ikinci kesim cumhuriyet ve demokrasinin aynı şeyler olduğunu vurguluyor. Üçüncü ve son grubu ise, iki kavramı birbirinin bütünleyeni gibi görenler oluşturuyor.
   <br/>
   <br/>
   Kiminin cumhuriyet ve demokrasiyi çok farklı kavramlar gibi, kimininse ikisini eşdeğerde görmesi aslında sade vatandaşlar dışında bu tartışmanın aydınlar nezdinde de bir netliğe kavuşmadığını gösteriyor. Böylesi bir ayrılığın en basit örneğini ikinci cumhuriyetçilerin fikir babalığını da yapan Mehmet Altan ile Dışişleri eski Bakanlarından ve emekli Büyükelçi Coşkun Kırca'da görebilmek mümkün. Altan'a göre cumhuriyet ile demokrasinin birbiriyle hiçbir bağlantısı yok. Bu tespitine örnek olarak İngiltere'yi veren Altan, "Britanya krallıkla yönelitiliyor, ama demokrasinin en mükemmeli uygulanıyor" dedikten sonra sözlerini şöyle sürdürüyor: "Tek partili bir diktatoryada cumhuriyet olabilir, ama egemenliği halka devretmediği için demokrasiden çok uzak da olabilir aynı zamanda. Yani cumhuriyet ile demokrasinin hiç bir bağlantası yok. Birbirleriyle bir bağlantıları olsaydı, İngiltere örneği olmazdı."
   <br/>
   <br/>
   Coşkun Kırca ise Mehmet Altan'ın tam tersi bir yorum getiriyor. Cumhuriyet ve demokrasinin aslında aynı şeyler olduğunu ve birbiriyle bağdaşan bu iki kavramı farklı şeylermiş gibi gösterenleri safsatacı olarak gördüğünü belirten Kırca şöyle devam ediyor: "İkisi aynı şeydir. Çünkü cumhuriyet halk demokrasisi demektir. Eğer eski komünist cumhuriyetler veya bir zamanların Latin cumhuriyetleri ile bazı Arap cumhuriyetleri değilse. Yoksa cumhuriyetin ayrı manası var, demokrasinin ayrı manası var diyenler milleti kandırıyorlar. Büyük bir aldatmanın ve safsatanın içindedirler. Hukuk terminolojileri var, hukuk kitapları var. Felsefe kavramlarına göre, bu iki kavram birbirinin zıddı değildir."
   <br/>
   <br/>
   "Bir de ikinci cumhuriyetçiler var" diyor Kırca; "Bunlar Türkiye'nin laikliğini beğenmiyorlar. Erbakan'la yanyanadırlar, Türkiye'de Diyanet İşleri Başkanlığı'nı lağvetmek istiyorlar. Bu, Türkiye'nin sonu olur. Bu söylediklerim aslında teroik bazdaymış gibi görünüyor, ama teorik baz ile pratik arasında büyük bir aykırılık olamaz. Bir devletin düzeltilmeye muhtaç tarafları olabilir, bunu demokratik çerçevede yapmak mümkün. Ama bu, cumhuriyeti demokrasiden ayıklayarak olmaz. Çözüm yetkiyi dağıtmaktan ziyade belirli ellerde toplamaktan geçiyor."
   <br/>
   <br/>
   İngitere'de kralık var ama...
   <br/>
   <br/>
   Altan ve Kırca'nın birbiriyle tezat oluşturan bu yorumlarının dışında cumhuriyet ve demokrasiyi birbirini bütünler gibi gören, birini diğerinin devamı niteliğinde görenler de yok değil. Bu isimlerden birisi Etyen Mahçupyan. Mahçupyan, tarihsel olarak aynı şeyleri ifade eden bu iki kavramın zamanla değişik şeylermiş gibi algılanmasının bizi yanılttığını söyledikten sonra şöyle devam ediyor: "Zaman içinde önemli anlam kaymalarına yol açılmış ve çok farklı şekillerde tarif edilir olmuşlardır. Ne bizde ne de dünyada aynı şekilde anlaşılmıyor. Belirli bir karşıtlık ilişkisi içinde anlaşılıyor ve aynı zamanda önemli bir örtüşmeye de sahipler. Karşıtlık şuradan kaynaklanıyor: Cumhuriyet dediğimiz zaman çok daha fazla bir kurumsal yapıdan bahsediyoruz. Ama demokrasi dediğimiz zaman, bunun daha çok gelişmiş biçiminden bahsediyoruz."
   <br/>
   <br/>
   Mahçupyan'ın getirdiği yoruma benzer bir yorum da gazeteci Cüneyt Ülsever'den geliyor. Kendisini liberal demokrat olarak tanımlayan Ülsever'e göre, biri olmadan öbürünün olması mümkün değil: "Cumhuriyet tamamiyle demokrasiyi kapsamıyor aslında. Doğrudan doğruya cumhuriyet cumhurun yani milletin yönetimidir, bu yönetiminden özelliği bir aile yönetimi yani kan bağından kurtarmaktır. Bu tek parti rejimi yönetimi altında da gerçekleşebilir, bir diktatör de olabilir, başkan, millet adına hareket ettiğini beyan eden de... Demokratik cumhuriyet ise, halkın tamamen kendi bağımsız seçimiyle alternatifler arasında kendi yöneticilerini seçmesidir."
   <br/>
   <br/>
   Gazi Üniversitesi öğretim üyelerinden Dr. Mehmet Ali Kılıçbay'a göre ise cumhuriyet ile demorkasi arasında "içeren ile içerilen" ilişkisi var. Cumhuriyet ve demokrasinin çok ayrı şeyler olmadığını ve ikisinin bir arada istenmesi gerektiğini vurguluyan Kılıçbay söyle devam ediyor: "Cumhuriyet ile demokrasi arasında hiç bir karşıtlık yok. Aksine, içeren içerilen ilişkisi var. Yani cumhuriyet olmadan demokrasi asla olmaz. Cumhuriyet ise siyasal toplum olarak tanımlanır. Limiti ise bütün yurttaşların siyaset yapmasını önermek ve bunu hedeflemektir. Bu bir toplumsal projedir, rejim değildir. Eğer siyasal toplum çeşitli nedenlerle gelişemiyorsa demokratik zemin de oluşamaz."
   <br/>
   <br/>
   Mehmet Ali Kışlalı da cumhuriyet ile demokrasinin içi içe olması gereken iki kavram olduğunu vurguluyor. Dünyada ismine cumhuriyet denilip demokratik olmayan yönetimler olduğunu belirten Kışlalı, Batılı mânâda algıladığımız cumhuriyetlerde mutlaka demokrasinin de olması gerektiğini vurguluyor. Kışlalı, "Demokrasimizin reforme edilmeye muhtaç tarafları tabii ki var, bu dogmatik bir şey de değil. Türkiye demokrasi konusunda önemli adımlar atmış durumda. Evet belki askeri müdahaleler olmuş, belki hâlâ 1982 Anayasası mevcut ama açık konuşalım 1982 Anayasası'nın üstünden onca sene geçti, onca sivil hükümet geldi neden değiştirmediler bu anayasayı? Demokrasinin en iyi şeklinin Türkiye'de olmasından başka bir düşünceye sahip olmayan bir cumhuriyet nesliyim ben. Yalnız bunlar olurken bazı arkadaşların başka amaçlarını bu tartışmaların ardına saklayarak gerçekleştirmek istedikleri gibi bir intaba da almıyor değilim" diyor.
   <br/>
   <br/>
   Aydınlar nezdinde dahi net bir tanımlamaya sahip olamayan iki kavramın, vatandaşlar nezdinde de tam bir karışıklık arz ettiğini belirtmeye gerek yok. Hele Türkiye gibi zaman zaman pratik kesintilerin olduğu bir ülkede, konunun tanımlanması daha da zorlaşıyor.
   <br/>
   <br/>
   Email: yasin2001@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B298361D86E08BCF678B91A2464A7E12?newsId=5398), [web.archive.org (arşiv bağlantısı)](http://web.archive.org/web/20140627204528/http://www.aksiyon.com.tr:80/aksiyon/newsDetail_getNewsById.action;jsessionid=B298361D86E08BCF678B91A2464A7E12?newsId=5398)
