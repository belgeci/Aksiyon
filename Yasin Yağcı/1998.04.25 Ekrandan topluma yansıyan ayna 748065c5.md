# Ekrandan topluma yansıyan ayna

*Yasin Yağcı 1998.04.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kanadalı iletişimci Marshall McLahan'a göre 1960'lı yıllar yazılı kültürün sonunu, iletişim çağının başını temsil etmekteydi. Bu tespit hep tartışılageldi.
  </font>
 </div>
 <div id="newsText">
  <font class="detail-text">
   Gerçi McLahan sadece günü yorumlamakla yetinmiş, geleceğe ilişkin değerlendirmelerde bulunmamıştı ama onun bu tespitinde geleceğe iletişimin yön vereceği havası da sezilmiyor değildi. Nitekim iletişim sektörü aklın alamayacağı bir hızla gelişti. 1970'li yılların sonu ile 80'li yılların başına gelindiğinde mesela New York'ta yirmi dört saat yayın yapan on dokuz televizyon kuruluşu vardı. Bugün sayısını tespit etmek imkansız gibi. Televizyonu izleme bağlamında yapılan araştırmalara göre ise altmışlı yıllarda yüzde otuz dört olan haftalık televizyon izleme oranı seksenli yıllarda yüzde kırk altılara tırmanmış. Bu veriler tek başına iletişimin ve özellikle televizyon aygıtının hayatımızda ne denli yer aldığını apaçık gösteriyor.
   <br/>
   <br/>
   Şüphesiz gerek televizyonun gerekse iletişimin son tahlilde masum oldukları su götürmez. Ama ehil ellerde. Yoksa gayri samimi ellerde bunların birer canavara dönüşmesi işten bile değil. Siz basının genelini, televizyonun özelini filmlerde de gördüğümüz gibi kullanarak yeni bir cihan harbi de çıkartabilirsiniz, insanları doğruya, iyiye, güzele de yöneltebilirsiniz. Bu yollardan birini seçmek size ve yasaların size tanıdığı haklara kalmış bir şey. Tarık Buğra bir zamanlar şöyle bir cümle sarfetmişti; "TRT; Eğitim, Kültür ve Savunma bakanlıklarının toplam öneminden daha fazla önem arz etmekte." Dünya Milletleri İnceleme Estitüsü'nün 1988 yılında yayınladığı raporda yer alan şu cümleler ışığında Buğra'nın sözü beraber düşünülürse gerçek daha net anlaşılacaktır: "Bütün milletleri ahlaken çökerttik. Sadece Türkiye'de sağlam aile yapısı sebebiyle oldukça direniyorlar. Türkiye'de aile yapısını dejenere etmek için TRT'yi ele geçirmeli ve özel televizyonlar ile Türkiye'de ahlaki bunalım için ABD'de çevrilen filmlerdeki ahlaksızlık dozunu artırarak sağlam aile yapısı yıkılmalıdır." Şayet Buğra'nın dediği gibi bir televizyon kurumu üç bakanlığa eş ise bugün iktidarın televizyonların eliyle yürütüldüğünü söylersek yanılmış olmayız. Artan özel kanallarımızın boşta kalmaması için belki yeni bakanlıklar bile oluşturulmalı.
   <br/>
   <br/>
   Türkiye özel televizyonlar ile seksenli yılların sonunda tanıştı. O yıllarda iktidarın desteğini de arkasına alan Ahmet Özal ile Cem Uzan'ın kurdukları Macig Box bir ilki temsil ediyordu. Giderek sayıları arttı ve günümüze gelindi. Her önüne gelen bu kanalları eleştiriyor. Televizyon yöneticilerinin ise bu eleştirilere cevabı hep aynı; ne yapalım seyirci böyle istiyor. İstisnasız tüm programlar üç aşağı beş yukarı hep aynı formatlar ile ve aynı düşünce kurgusuyla yapılmakta. Yeter ki program reyting getirsin. Gerisi önemli değil. Oysa son dönemlerde bu formatların ve bu düşünce kalıbının dışında özgün bir çalışmanın ürünü olan programlar da yok değil. Samanyolu Televizyonu'nda yayınlanan Ayna Haber Programı bunlardan birisi.
   <br/>
   <br/>
   İsmiyle müsemma
   <br/>
   <br/>
   1992 yılından itibaren yayınlanan Ayna haber programının hedeflerini iki cümle ile açıklamak yeterli sanırız. Anonslarında da kullandıkları gibi toplumu olduğu gibi ekrana yansıtmak amacında olan programın kullandığı toplumdan ekrana yansıyan ışık sloganı hedeflerini belirliyor aynı zamanda. Yurtiçi ve yurtdışı olayları seyircisine yakışır, bilgilendirici bir üslup ve araştırmacı televizyonculukla ekranlara getirme anlayışından hareket eden programın amacı Türkiye insanına en iyiyi, en güzeli sunmak.
   <br/>
   <br/>
   Aradan geçen altı yıldan sonra Ayna bir çok programı ile ses getirdi. Bunlardan ilki 1993 yılında yayınlanan Türkiye'deki domuz çiftlikleri ve bunlardan yapılan salam, sosis gibi yiyecekler ile ilgili olanıydı. Türkiye'de belki de ilk kez araştırılan bu konu bir gerçeği de gözler önüne seriyordu. Bu da bizim gönül rahatlığıyla tükettiğimiz salam veya sosis gibi yiyeceklerin bir çoğununun aslında domuz etinden imal edildiğiydi. Bu program yayınlanır yayınlanmaz telefonlarının kilitlendiğini anlatan programın yapımcısı ve sunucusu Saim Orhan çoğu izleyicilerinin bugün bile bu konu ile ilgili telefon ettiği veya mektup gönderdiğini anlatıyor: "Bugün bile o domuz programıyla ilgili mektup ve telefon gelmekte. Bu da programın ne denli etkili olduğunun göstergesi. Program ayrıca Türkiye'nin değişik yerel televizyonlarında da defalarca yayınlandı. Aynı zamanda Ayna'nın bu dosyası yine dosyada büyük emeği olan araştırmacı yazar Reşit Haylamaz bey tarafından kitaplaştırıldı."
   <br/>
   <br/>
   Programın başka ilgi çeken araştırmalarından birisi de Topkapı Sarayı'nda yıllarca saklanan ama hiç kimse tarafından farkına varılamayan kutsal emanetler ile ilgiliydi. Bu vesileyle sarayda sergilenen veya sergilenmeyen bir çok eseri inceleyen program birçok eserin de günyüzüne çıkmasına vesile oldu. Topkapı Sarayı'nın gezdirilemeyen yerlerine girerek tarihi eser yağmacılığının boyutlarını gözler önüne seren program Kültür Bakanlığı'nı da harekete geçirmişti. Akşam programı izleyen zamanın Kültür Bakanı Agah Oktay Güner hemen programdan sonra valiliği arayarak sarayı kontrol altına almıştı. Daha sonra Güner'in talimatıyla sözkonusu olayda ihmalleri görülen yedi kişi görevden uzaklaştırıldı. Programın uyandırdığı etki bununla da kalmadı. Sözkonusu olay zamanın bakanlar kurulunda da görüşüldü ve Kültür Bakanlığı'na dokuz yıldır verilmeyen 1750 kişilik bir kadro tahsis edildi.
   <br/>
   <br/>
   Yeni misyon yüklenmesi
   <br/>
   <br/>
   Türkiye'deki misyonerlik çalışmaları da Ayna'nın ses getiren başka araştırmalarından birisiydi. Türkiye'de misyonerlerin kitap, broşür, kaset ve radyolarlar ile insanların beyinlerini karıştırıp onları kazanmaya yönelik faliyetlerde bulunduğundan birçok kurum habersizdi, belki de bilerek habersiz kalıyordu. Oysa Ayna bu olaya bihaber kalmadı. Misyonerlik faaliyetlerini araştırıp ekranlara getiren program o zamanlar olumlu tepkiler almıştı.
   <br/>
   <br/>
   Ayna haber programı yaptığı çok yönlü çalışmaların semeresini kısa sürede aldı. 1994 yılında haber program dalında Türkiye Yazarlar Birliği tarafından yılın en iyi programı ödülünü aldı. Aradan geçen altı sene sonunda yaptığı yüze aşkın programıyla büyük ses getiren program yeni bir misyon yüklendi aynı zamanda. Son programlarında yurtdışı konularına ağırlık verdi. Araştırılan ülkelerdeki Türk müteşebbislerine geniş yer veren programın belki de ilgi çeken en önemli yanı bu ülkelerde açılan Türk eğitim kurumlarına yer vermesiydi.
   <br/>
   <br/>
   Programın bu havaya kendiliğinden büründüğünü anlatan Program sorumlusu Saim Orhan gezilen bu yerlerdeki böylesi olayları görmezden gelemezdik diyor: "Biz sadece Türkiye ile sınırlı bir program yerine Türkiye merkezli ama dünya açalımlı bir haber programı yapma niyetindeyiz. Özellikle son senelerde ağırlık da bu yönde. Son programlarımızda gittiğimiz ülkelerde karşılaştığımız Türk okulları Türkiye'nin gururuydu, bunu görmezden gelemezdik. Ki bunlar zaten bizim esas hedefimiz değildi. Biz gittiğimiz yerlerde okullar ile karşılaştık. Mesela Afganistan'a gittik. Afgan meselesini görmek için gitmiştik ama Türk okullarıyla karşılaştık. Onu görmezden gelemezdik. Diğer birçok yerde de böyle oldu. Oralardaki yöneticilerin müthiş bir iltifatları vardı. Bu sene ekip olarak yirminin üzerinde ülkeyi gezdik, ta Sibirya'dan Uzakdoğu'ya değin uzanan bir yelpazede. Bu gittiğimiz yerlerde Türk mütteşebislerine de yol açmaya çalıştık. İnsanların oralarda iş yapmalarının yollarını araştırmaya çalıştık."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2023D7B935FCFD5B16347EAFC800E5EE?newsId=3680), [web.archive.org (arşiv bağlantısı)](http://web.archive.org/web/20140113004224/http://www.aksiyon.com.tr:80/aksiyon/newsDetail_getNewsById.action;jsessionid=2023D7B935FCFD5B16347EAFC800E5EE?newsId=3680)
