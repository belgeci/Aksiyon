# Acele imam aranıyor

*Yasin Yağcı Bilinmeyen-tarih*

<div>
 <font>
  <img border="0" height="1" src="/web/20050302225034im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225034im_/http://www.aksiyon.com.tr/resim/298/60.jpg" vspace="5"/>
  </p>
 </font>
 <font class="content">
  Atalarımız “Yarım doktor candan, yarım hoca dinden eder” demişler. Yarım doktor çok  görmüşüzdür, peki ya yarım imam? İmamın da yarımı olur mu demeyin.
 </font>
 <br/>
 <p>
  <font class="content">
   İşte çarpıcı bir örnek: Yer Ankara. İmamlar üzerine araştırma yapmak üzere çalışmalar yapan Doç. Dr. Ramazan Buyrukçu ilginç bir olayla karşılaşır. Cemaate sorduğu “İmamınız görevini hakkıyla yerine getiriyor mu?” sorusuna bakın nasıl cevaplar almış: “Hayır getirmiyor, bir soru sorduğumuz zaman ‘Ben müftü müyüm, git müftüye sor’ diyor”.
   <br>
    <br>
     Git müftüye sor. Şayet cemaat en basit bir dini soruya cevap bulabilmek için dahi müftünün kapısını çalacaksa imam ne iş yapar? İşte bu sorudan hareketle imamları mercek altına almaya ve “Ey cemaat imamınızı nasıl bilirsiniz” sorusuna cevap bulmaya çalıştık.
     <br>
      <br>
       Toplumun dini hayatının yükseltilmesinin ön şartı herşeyden önce, topluluğu oluşturan bireylerin dini alandaki ihtiyaçlarının giderilmesinde onlara öncülük edecek insanların bu ihtiyaçlara cevap verip verememeleriyle ilgili. Özellikle cumhuriyet dönemiyle birlikte yeni bir yapılanmaya sahne olan bu alanda en büyük görev de imamlara düşüyor.
       <br/>
       <br/>
       Direkt olarak kişinin kalbine hitap edip onun cemaat halini almasını ve cemaat halinde ibadet etmesini telkin eden inanç sistemleri hiç kuşku yok ki sosyal kurumlar içindeki payı en büyük olan sistemler. Herhangi bir inancın gerektirdiklerinin yerine getirilebilmesinin ön koşulu o inanca ilişkin kaidelerin bilinmesinden geçiyor. İşte bu noktada dini önderlere büyük görevler düşüyor. Bu müesseseler ve görevliler her dinde teşkilatlanmış bir şekilde mutlaka bulunuyor. Hıristiyanlıktaki papazlar gibi, Yahudilikteki hahamlar gibi, İslam’daki imamlar gibi...
       <br/>
       <br/>
       İmam cemaate ne kadar rehber?
       <br/>
       <br/>
       İslam tarihi içinde belirli dönemlerde imamlar birçok alanda, dini, sosyal, kültürel ve siyasal alanda rehber olarak görev almışken günümüzde gerek imamlık makamı gerekse imamlar, ancak belirli sayıda dini pratiklerin yerine getirilmesinde cemaate rehberlik edebiliyorlar. Bunun birçok nedeni olmakla birlikte, ilk akla gelen yüzyıllardan beri süregelen din hizmetinin ifasında devletin üzerine düşen görevi yerine getirirken kullandığı metodlar oluyor.
       <br/>
       <br/>
       Tüm sosyal kurumlar gibi bireylerin hayatını tanzim eden dinin de öğretilmesi, tebliği, emir ve yasaklarının uygulanması için her zaman düzenli bir kuruma ihtiyaç duyulmuştur. Yüzyıllar boyunca da tüm dinlerde böyle kurumlar vuku bulmuştur. İslam dininin de tarihi gelişimi incelendiğinde dinin tebliği, eğitim—öğretimi ve uygulanması konularında düzenli kurumların oluşturulduğu görülecektir. Diyanet İşleri Başkanlığının kurulduğu 3 Mart 1924 tarihine kadar din işleri başında Şeyhülislamın bulunduğu “Meşihat—i İslamiye” tarafından yürütülüyordu.
       <br/>
       <br/>
       Osmanlı Devleti’nin yıllarca sapasağlam kalmasında ilmiye sınıfının büyük katkıları olduğu ve bu sınıfın da Şeyhülislamlık olarak teşkilatlandığı tarihi bir gerçek. Bu teşkilatta büyük din alimleri bulunduğu gibi, zamanın eğitim kurumları olan medreseleri bitirerek herhangi bir dini hizmetle yükümlü müftü, vaiz ve imam—hatipler de yer almaktaydı.
       <br/>
       <br/>
       Aslında imamlığın İslam tarihi içindeki seyri de bir dağınıklık arz ediyor. Dinin büyük bir kitle tarafından bilinip uygulandığı dönemlerde bugünkü anlamda bir imamlar sınıfı yoktu. Bir araya gelen üç beş kişiden en ehil olanın imamlık yapması işi çözmekteydi. Modern dönemlere gelene kadar bu iş bir tür halk hizmeti olarak muamele gördü. Ama özellikle bizim gibi devletin merkezde önemli rol oynadığı toplumlarda bu müesseseler çok erken bir dönemde ortaya çıktı. Dolayısıyla mecburen imamlığı bir meslek olarak ele almak zorunluluğu doğdu. Çünkü, varolan hizmet alanı belirli yetişmişliği gerekli kılıyor. İş bölümünün bariz bir şekilde bölümlendiği toplumlarda bunu da meslek olarak ele almak gerekir.
       <br/>
       <br/>
       İmamlar yetersiz
       <br/>
       <br/>
       Cemaati dini anlamda yönlendiren, ona ilk elden doğru bilgileri veren imamların üzerine düşen görevin ne denli büyük olduğu ortada. Fakat imamların bunu nasıl yerine getirdikleri konusu bugün için kocaman bir soru işareti olarak karşımızda duruyor. Yrd. Doç. Dr. Ramazan Buyrukçu’nun “Din Görevlisinin Mesleğini Temsil Gücü” adını verdiği geniş araştırmasının ortaya çıkardığı gerçekler bu soru işaretlerinin ne denli önemli olduğunu çok güzel bir şekilde gözler önüne seriyor. Araştırmanın ortaya çıkardığı şu çarpıcı sonuçlar sanırız her şeyi anlatıyor. Önce cemaatin imamlar hakkındaki değerlendirmelerinden bir kaç alıntı yapalım. Cemaatin yüzde altmışı imamları yeterli bulmuyor: “Kur’an—ı Kerim’i hatasız okuyamıyorlar, namaz kıldırırken bazı ayetlerde takılıyorlar, en basit ilmihal sorularına bile cevap veremiyorlar, kılık kıyafetleri düzgün değil, cemaate örnek olamıyorlar, sanki cemaatin çoğalması değil de azalması için çalışıyorlar.”
       <br/>
       <br/>
       Şimdi de imamların kendileri hakkındaki değerlendirmelerinden bir kaç örnek. İmamların yüzde altmış beşi kendilerini yeterli bulmuyor: “Biz bu mesleğe layık değiliz, Kur’an’ı yüzünden bile doğru okuyamıyoruz, namaz kıldırırken zaman zaman sıkıntı çekiyoruz çünkü sûreleri ezbere bilmiyoruz, mevlid ve cenaze işleri takip etmek için namaza gelmeyen arkadaşlarımız var, imamların bazıları namazı bir an önce kıldırıp camiiden ve cemaaten uzaklaşmayı düşünüyorlar.”
       <br/>
       <br/>
       Evlere şenlik
       <br/>
       <br/>
       Bugün Türkiye genelinde altmış binin üzerinde imam kadrosu bulunuyor. Bu kadronun yüzde sekseni imam—hatip ve ilkokul mezunlulardan oluşuyor. Yüksek okul mezunu olanların oranı ancak yüzde yirmi... Aslında bu oranlar her şeyi tüm çıplaklığı ile ortaya koyuyor. Eğitim düzeyinin bu şekilde düşük olmasının en önemli sebeplerinden birisi; bu mesleğin prestijinin olmaması, meslek olarak algılanması hasebiyle ücret durumunun düşük olması ve mesleksiz kalmamak için esas mesleğe geçişte ara dönem mesleği gibi görünmesinden kaynaklanıyor. Şu anda yürürlükteki mevcut yönetmeliğe göre imamlık yapabilmek için imam—hatip mezunu olmak yetiyor. Ama talebin düşük olması eğitim düzeyinin ilkokul mezunlarına değin düşmesine sebebiyet veriyor. Bundan olacak ki Diyanet yeni atanacak imamların eğitim düzeylerini yükseltebilmek için İHL’den sonra en az iki senelik bir yüksek öğrenim şartı getirmeye çalışıyor. Bu çerçevede YÖK ile yapılan görüşmeler neticesinde imamların yüksek öğrenim durumlarının düzeltilmesinde açık öğretimden yararlanılacak.
       <br/>
       <br/>
       Bizim imam yetiştirme metodumuz aslında tartışmaya oldukça açık bir konu. İmam yetiştirme konusunda üzerine büyük görev düşen İHL’ler bu anlamda meslek okullarının gerektirdiklerini yerine getirmekten oldukça uzak. Bugün İHL’lerden mezun birisi rahatça imamlık yapacak, o meslek erbabının arasına katılabilecek bir donanımla yetişmiyor maalesef. Fakat her şeye rağmen imamların tek yetiştiği yer de burası. Prof. Mehmet Aydın'a göre salt İHL'den mezun olmak imamlığı tam anlamıyla yapabilmek için yeterli değil. Aydın’a göre bu okullardan mezun olanlar için en azından iki yıllık bir yüksek okul bitirme şartı getirilmeli: “Ve bu iki yıllık eğitim özellikle imamlık mesleği dikkate alınarak programlanmalı. Minik bir ilahiyat gibi olmalı. Psikoloji, sosyoloji gibi insan ilişkilerinde gerekli eğitimlerin verileceği bir eğitim paketinin yer alacağı bir yer olmalı. O zaman kısmen, ileride meslek içi eğitimle zenginleştirilebilecek bir eğitim programıyla imamlar tam olarak yetiştirilebilir.”
       <br/>
       <br/>
       İmam sadece namaz mı kıldırır?
       <br/>
       <br/>
       Her ne kadar kaynaklarda imamlığın gereklerinin en başında cemaate namaz kıldırmasının yeterliliği geliyorsa da ideal manada bu kriterin yeterli olmaması gerekiyor. Gerçek mânâda bir imam ilk planda cami cemaati olmak üzere mahalle ahalisinin dini anlamda ihtiyaçlarının giderilmesinden dini bilgilerin verilmesine, davranışlarıyla topluma örnek olmasından bireylerin sorunlarının giderilmesine kadar bir çok alanda sorumluluk sahibi bir kişilik sergilemesi gerekiyor. Prof. Aydın’a göre bir imam hizmet vermekle yükümlü olduğu cemaatin önderidir. Mesleklerin bu denli çeşitlendiği bir dönemde bu önderliğin her alanı kapsamasının mümkün olmadığını belirten Aydın sözlerini şöyle sürdürüyor: “Mesela bir imamın bir insana ticarette nasıl başarılı olcağını anlatabilmesi mümkün değil. Ama yine de bir imamın bulunduğu bölgede ticaret yapan insanlara manevi ve ahlaki hizmet sunmak gibi bir görevi vardır. Dolayısıyla onun önderliğini doğru düşünmek lazım. Her alandaki önderliği kendi yetişme tarzına, kendi bilgi birikimine göredir. Bu açıdan bakıldığında da onun yapabileceği her alana ilişkin bir önderlik görevi vardır. Ama esas gayesi dini alandadır. İslamiyet’te Hıristiyanlık’taki gibi hizmetin dışında hiyerarşik düzeyde teolojiye dayanan bir din adamı sınıfı yoktur. Aslında bir araya gelen ve namaz kılmaya karar veren bir toplulukta içlerinde Kur’an’ı en iyi okuyan namazı kıldırır. Bu doğrudur. Ama böyle bir uygulamanın olduğu dönemlere gittiğinizde eğitimin de bu şekilde olduğunu göreceksiniz.”
       <br/>
       <br/>
       Diyanet İşleri Başkanı Mehmet Nuri Yılmaz da aynı kanaatte. Yılmaz’a göre “imam cemaatin rehberi demektir” dolayısıyla onun sosyal yönü kuvvetli olmalıdır: “İmamın görevi sadece namaz kıldırmak değildir. Cemaate bir çok alanda hizmet eden, onlara yol gösteren kimsedir. Dolayısıyla bu vazifelerini yerine getirirken yeterli bir bilgi ile donatılmış olması lazım geliyor. Ama gelin görün ki durum bunun tam tersi.” İmamların yetersiz oldukları noktasında hemen hemen herkes hemfikir. Sözkonusu eleştiriye bu camiadan da katılanlar da var. Mesela Şerif Benekçi. Benekçi eski bir imam. İmamlığının yanı sıra yazarlığıyla da tanınıyor. Şimdiye kadar yayınlanmış onlarca eseri ve çevirileri var. Şerif Benekçi’yi özlenen bir imam modeline örnek göstermek mümkün. Mevcut imamlara ilişkin eleştirilere o da katılıyor ve şöyle devam ediyor: “Cemaat standardı yok ki imam standardı olsun. Ondan dolayı imam ya da cemati belirli bir şablona koyamıyorsunuz. Kırlangıçlar Erken Göçtü romanımda bu hususu roman kahramanının dilinden söylettim. Köyün muhtarı torunu ile konuşurken diyor ki; evladım ben köyde bekçilik yapacak adamı on sene, imamlık yapacak adamı da yirmi sene okutmak isterdim. On senede hayatın çeşitli alanlarında bilgi edindikten sonra 30—40 yaşlarında imam yapardım. Bir insanın imamlık vasfına sahip olması için dini bilgileri bilmesi yeterli değildir. Çünkü Peygamber Efendimiz’in dediği gibi kişi ne söylerse söylesin, ne konuşursa konuşsun söylediği muhatabının anladığı kadardır. Aslında saflardaki cemaat bazen imamı aşıyor, en azından ben kendim için bunu söyleyebilirim. Ondandır ki bir din görevlisinin akademisyen seviyesinde yetişmesi lazım. İmam—hatip veya ilahiyat insana diploma verir. Fakat din adamının yetişmesi sadece diplomaya bağlı değildir.”
       <br/>
       <br/>
       İmamların başarılı ve verimli bir hizmet verebilmeleri için öncelikle hizmet verecekleri alanlara ve problemlerine ağırlık verilmek üzere hazırlanacak öğretim programını esas alan bir hizmet öncesi eğitim bugünkü sorunları büyük oranda çözmeye yardımcı olacaktır. Ama iş yine dönüp dolaşıp bu göreve talip olan insanların bu mesleğe bakış açılarında odaklanıyor. İdealist manada görev yapabilmek için herşeyden önce görevi üstlenecek insanın idealist olması gerektiğini dile getiren Doç. Dr. Ramazan Buyrukçu’ya göre bunun başarılamamasının nedeni gerçeklerin zaman zaman idealizme giden yolları engellemesinde yatıyor: “Konunun felsefi yönünü bir tarafa bırakacak olursak, bütün meslek dallarında ideal mânâda hizmet yapabilmesi için, bilen, inanan, bildiğini uygulayan ve inandığını yaşayan insanı yetiştirmek gerekir. Bu özelliklere sahip insanı yetiştirebilmek ve ideal hizmet beklemek için de bütün unsurlarıyla birlikte eğitim sistemini yeniden organize etmek gerekir.”  Zaman zaman bu konulardaki sıkıntılara gazete sütununda çözümler arayan Mehmet Şevket Eygi’ye göre ise, bu sorunların ortaya çıkışı din görevliliğinin bir meslek olarak ele alınmasıyla birlikte başladı. Batı dünyasında bizimki gibi bir dini inkişaf hareketi olmamasına rağmen bir ruh soyluluğu ile görevini yapan din adamlarının yetiştiğini belirten Eygi’ye göre bu işi para kazanmak için yapmamak lazım: “Para kazanmak isteyen gider başka meslekleri seçer. İmamlar belki maddi anlamda birşey kazanmıyorlar ama manevi anlamda çok şey kazanıyorlar. Biz bunu çocuklarımıza aşılamalıyız. Ve Diyanet senelerden beri sanki iş ve işçi bulma kurumu gibi çalışmakta. Müslümanlar bugünkü durumda, imam da yetiştiremezler, müezzin de yetiştiremezler. Türkiye’deki İslâmi hareket bir kırsal ve gecekondu hareketine dönüşmüştür. Köylü kafası ile düzelmez. İslamiyet bir medeniyet dinidir, bir yüksek kültür dinidir.”
       <br/>
       <br/>
       Mesleki formasyon şart
       <br/>
       <br/>
       Topluluğun dini alana yönelik ihtiyaçlarının giderilmesinde üzerine büyük görevler düşen imamların en büyük problemlerinden birisi de cemaat ile sağlıklı bir iletişim kuramamaları. Bunun çözümü de eğitim sürecinde veya bitiminde bir nevi pedagojik eğitimde yatıyor. Bir öğretmen adayının öğrencisiyle sağlıklı bir iletişim kurabilmesi için nasıl ki pedagojik eğitim alması mecburi ise, imamlara da cemaat ile iletişim kurmada yardımcı olacak bir mesleki formasyon kazandırılmalı. Din hizmeti bir sosyal etkinlik. Bu hizmeti görenler, hizmet alanlarını, onların özelliklerini iyi tahlil edebilme yeteneklerine sahip olurlarsa başarılı olmaları kaçınılmaz. İmamlar insanı, toplumu ilgilendiren bütün bilim dallarından yararlanabilmek durumunda olmalı. Camiler birer din eğitimi verilen yerler olarak görüldüğü için özellikle pedagojik formasyon kaçınılmaz hale getirilmeli. Yrd. Doç. Dr. Ramazan Buyrukçu’nun araştırmasında da bunun eksikliğini görmek mümkün. Bu araştırmaya göre problemlerin başında mesleki bilgi eksikliğinden ziyade, metodik bilgi eksikliği geliyor.
       <br/>
       <br/>
       İnsanların karşılaşabilecekleri olası problemleri, sıkıntıları ve bunları gidermedeki metodları orada görev yapacak öndere öğretmezseniz o insanlar ile o önder arasında sağlıklı bir ilişkinin mümkün olamayacığını belirten Prof. Mehmet Aydın’a göre imamlar özellikle yaşlılık psikolojisi dahil sosyal bilimlerle donatılmış bir eğitime tabii tutulmalılar: “Diyelim ki bugün bir yaşlılık psikolojisi var. Bu yaşlılık psikolojisini genç bir insana belli düzeyde vermezseniz cemaatin çoğunluğunu teşkil eden yaşlılara nasıl hitap etsin. Gelir namazı kıldırır ve gider. Oysa hizmet bu değil. Demek ki belli ölçüde bir ihtiyarlık psikolojisi eğitimi bugün imamların görmeleri gereken bir eğitimdir. Bunun yanı sıra tayin edeceğiniz imama tayin edildiği yerle ilgi azami sosyo—kültürel bilgiyi de vermelisiniz. Tekirdağ’ın bir köyüne tayin edeceğiniz bir imam ile Mardin’in bir ilçesine tayin edeceğiniz bir imamın göreceği hizmetler açısından karşılaşacağı problemlerin arasında dağlar kadar fark vardır. Bir kalıptan çıkmışçasına insanı yetiştirmek doğru değildir. Türkiye’nin sosyal yapısını anlatacaksınız; Mardin’in, İzmir’in sosyal yapısı değişik değişiktir, bunları anlatmalısınız. Bunları veremezseniz yüksek verim de alamazsınız.”
       <br/>
       <br/>
       Diyanet de bu eksikliği görmüş olacak ki yüksek öğrenim seferberliği başlattı. Bunun yanı sıra yayınladığı genelge ile de hizmet içi kursları mecbûri hâle sokarak bir nebze düşük olan kaliteyi yükseltmeyi amaçlıyor. Ama herşeyden önemlisi bu mesleği cazip hale getirmek lazım. Maddi açıdan iyileştirilmeli.
       <br/>
       <br/>
       Mesleklerin cazibesi toplumda o mesleklerin algılanış biçimleriyle doğrudan ilgili. İmamlık bir meslek olarak toplum tarafından pek cazip karşılanmadığı ve sadece bir ahiret hizmetiymiş gibi görüldüğü müddettçe onun cazibesinin artırılması da zor olacak.
       <br/>
       <br/>
       E—mail: yasin2003@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14071), [web.archive.org (arşiv bağlantısı)](http://web.archive.org/web/20050302225034/http://www.aksiyon.com.tr:80/detay.php?id=14071)
