# Medya köşklerinden 'kiosk' savaşına

*Yasin Yağcı 1997.03.29*

<font class="agenda2NewsSpot">
 Refah Partisi... 12 Eylül 1980 askeri ihtilali sonrasında başlayan sivil idare döneminin trendi en çok yükselen ikinci partisi.
</font>
<font class="newsDetail">
 Yerel yönetimlerdeki yükselişini genel seçimlerde de pekiştirince tüm gözler ona çevrildi.
 <br>
  <br/>
  Medya... Yasama, yürütme ve yargıdan sonra dördüncü güç. Hatta çoğu zaman bu üç gücü egale ederek birinciliğe çıktığı da oluyor.
  <br/>
  <br/>
  Refah Partisi ile, bu partinin Türkiye'de alışılagelmiş hükümetmedya ilişkilerine dair "itirazkârane" tutumu, dördüncü gücün çok kere hücum düzeni almasına sebep oldu. Sekiz aylık Refah iktidarı süresince hemen her gün, medya bu siyasi parti hakkında "ortaya çıkardığı" bir "skandalla" salladı Türkiye'yi.  Sıradan bir vatandaşın da artık mahiyetini ve tarafların niyetini anladığı 4. Kuvvet Medya  Refah çatışmasında son perdenin adı "kiosk savaşları". Savaş bügünlerde yaşanıyor, fakat vatandaş da, medya da, genelde savunmada kalan Refah da biliyor ki, en geç bir haftaya kadar yeni cephe açılacak.
  <br/>
  <br/>
  BİRYAY koydu belediye kaldırdı
  <br/>
  <br/>
  Bu olay belediye ile arasındaki kira sözleşmesi biten, büyük gazetelerin ortak oldukları ve aynı zamanda bu gazetelerin dağıtım şirketi olan BirYay'ın eski büfeleri değiştirmeyi istemesiyle başladı. BirYay daha modern ve kentin dokusuna daha uygun büfeler yerleştirmek için çalışmalar yapar. En sonunda Fransa'da üretilen Kiosk adı verilen büfelerde karar kılınır.  Örnek teşkil etmesi için küçük, orta ve büyük olmak üzere üç tane getirtilir. Ama yeni büfelerin yerleştirilmesi için belediyeden izin alınması gereklidir. Bu bağlamda belediye ile aralarında bir görüşme yapılır. BirYay yetkilileri isteklerini belediyeye iletip yeni örneklerini de gösterince belediye eski büfelerin değiştirilmesine razı olur. Ancak Belediye değiştirilme işleminin açılacak bir ihale ile yapılmasını isteyince bir sonuç alınamaz.
  <br/>
  <br/>
  Belediye ile yapılan görüşmelerde bir anlaşmaya varamayan BirYay, buna rağmen, getirdiği kiosklardan iki tanesini kentin iki meydanına yerleştirir. Bir ay kadar satış yapılan ve halk tarafından da beğenilen bu büfelerden önce Taksim'deki daha sonra ise Bakırköy'deki bir gece ansızın belediye zabıtaları tarafından kaldırılınca olanlar olur.
  <br/>
  <br/>
  Bunlar birer
  <br/>
  <br/>
  kaçak yapı
  <br/>
  <br/>
  Her tarafı cam vitrin olup, sergilenen tüm yayınların rahatlıkla görülebildiği, Fransa'da üretilen bu "kiosklar" aslında bizim "köşk"lerimize denk geliyor. Fransızlar kelimeyi Türkçe "köşk"ten kapmış.
  <br/>
  <br/>
  Tanesi on beş milyara malolan bu büfelerin kaçak yapı konumunda oldukları için kaldırıldığını belirten belediye yetkililerine göre, bunların kentin en işlek yerlerine yerleştirilmelerinin hukuki hiç bir dayanağı yok. Çünkü; eski büfelere ilişkin sözleşme bitmiş durumda, yeni bir sözleşmenin ve dolayısıyla eski büfelerin değiştirilmeleri için, yeni bir ihalenin açılması gerekli.  Açılması istenilen ihale şu anda şehrin 178 yerinde yer alan gazete bayilerinin hepsini kapsayacak tarzda olacak.
  <br/>
  <br/>
  Belediyenin bu hareketiyle halkın gazete okumasını engellediği şeklinde lanse edilen "kiosk" olayında, BirYay'ın 2030 milyon dolar gibi yüksek meblağları köşklere  ayırması hiç irdelenmedi. Kurulan şey köşk bile olsa, kentlerde bir çivi çakmanın bile belediyelerin iznine tâbi olduğundan basının bihaber olduğunu düşünmek saflık olur. O halde mesele ne? Konu üç kelimede odaklanıyor gibi: Güç, şantaj, rant. Şu anda belediyeye ait depolarda bekletilen kioskların ihale yapılmadan yerleştirilmelerinin mümkün olmadığını belirten belediye yetkilileri, konuyu bir cümlede formüle ediyor: "Medya alanında etkin konumda olanlar bu nüfuzlarını kendilerine rant alanı oluşturmak için kullanıyor.'
  <br/>
 </br>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-2417-34-medya-kosklerinden-kiosk-savasina.html), [web.archive.org (arşiv bağlantısı)](http://web.archive.org/web/20120120012744/http://www.aksiyon.com.tr:80/aksiyon/haber-2417-34-medya-kosklerinden-kiosk-savasina.html)
