# TSK konusunda uzman tek gazeteci M. Ali Kışlalı:

*Yasin Yağcı 2001.01.27*

<div>
 <p class="baslik">
  “Andıç’ı yadırgamıyorum”
 </p>
 <p class="baslik">
 </p>
 <p class="spot">
  "Dünyanın en demokratik  ülkesinde bile Andıç türü  belgeler hazırlanır. Bunun için  çok uyanık olmak lazım.  Deneyiminiz yoksa, haberi bir kaç kaynaktan  araştırmazsanız bu türden  hatalara tabii ki düşersiniz.  Andıç'ın hazırlanmasını  yadırgamam ama bunun ortaya çıkması beceriksizlik  ifadesidir. Çoğunlukla ortaya  çıkmaz. Çıkarsa komik olur,  ondan öte suç olur"
 </p>
 <p class="metin">
 </p>
 <img border="0" src="/web/20020520154720im_/http://www.aksiyon.com.tr/2001/321/resimler/Andic.jpg"/>
 <p class="metin">
  Mehmet Ali Kışlalı. Bir bombalı suikast sonucu katledilen Ahmet Taner Kışlalı'nın kardeşi. Kırk yıla yakındır medyanın içinde. Dergiler çıkardı, yerli—yabancı gazetelere muhabirlik yaptı. Onu medya dünyası içinde ön plana çıkaran yanı ise bu kırk yıllık medya geçmişinde tek bir konu üzerinde uzmanlaşmış olması. Kışlalı tam kırk yıldır askeri konularla ilgili haberler yapıyor, o konularla ilgili yazılar yazıyor. Uzmanlık alanı TSK. Son iki hafta içinde medyada ağırlıklı olarak asker—gazeteci ilişkisi tartışıldı. Özellikle 28 Şubat basınının eleştirisi sıklıkla yapıldı. Biz de uzmanı olduğu konuda bu eleştirileri Mehmet Ali Kışlalı'ya sorduk.
 </p>
 <p class="metin">
  —  Gazeteci—haber kaynağı ilişkisi nasıl olmalı?
 </p>
 <p class="metin">
  Haber kaynağı bir gazeteci için yaşamsal önemde bir şey. Aksi takdirde haber yapamaz. Gazetecinin kaynağıyla tanıştığı zaman onunla nasıl bir ilişki içine gireceğini anlatması lazım. Tabii ilişkinin devamı gazeteci için çok önemli. Belli bir ilişkiden öte yakınlık kurmaması lazım. Aksi durumda objektifliğinden ödün verebilir. Haber kaynağı ile oturup kalkmak, yemek—içmek ve çeşitli imkanlardan yararlanmak gazetecilik etiği açısından sakıncalıdır. Gazeteci bunlardan sakınmalı bana göre.
 </p>
 <p class="metin">
  — Bizim gazetecilerimiz bu kurallara ne kadar uyuyorlar?
 </p>
 <p class="metin">
  Eskiden daha çok uyuluyordu. Şimdi daha az uyuyorlar gibi geliyor bana. Çünkü çok iç içe giriyorlar. Bilhassa siyasi haber kaynakları ile ilgili olarak. Bazı işadamlarıyla çok içiçeler. Bu objektiviteyi ortadan kaldırıyor tabii ki.
 </p>
 <p class="metin">
  — Haber kaynağından alınan her haber yayınlanmalı mı?
 </p>
 <p class="metin">
  Şimdi bu haberler önemliyse ve haber kaynağı da bunun isim vererek yayınlanmasında bir sakınca görmüyorsa yayınlanmalı. Ama bunun karşısında bazı iddialar ileri sürüyorsa ve isim belirtmiyorsa bu iddiaların araştırılması lazım. Tek taraflı yayın yapamazsınız. Onun için bu türden haberleri farklı kaynaklardan araştırmanız lazım. Ama bizde bir alışkanlık var: Bunu ben meslek hayatımda çok gördüm. Efendim bunu bugün yazalım, yarın da iddianın öbür tarafıyla görüşüz. Bu gazeticilikte doğru bir mantık değildir bana göre.
 </p>
 <p class="metin">
  — Beyaz Enerji operasyonunda Hürriyet gazetesinin bir üst düzey askere atfen yayınladığı bir manşet vardı. Bu manşet doğru muydu?
 </p>
 <p class="metin">
  Bakın bugüne kadar benim kadar askeri konular ile ilgili deneyim sahibi olmuş başka gazeteci yoktur. Kesinlikle ama kesinlikle hiç bir asker konuştuğu konuların böyle beyanat olarak yazılmasını istemez. Ve sizi tanımazsa zaten uyarır. Ancak ilginç bulursanız siz teklif edersiniz yazabilir miyim diye. Şimdi Hürriyet'in o muhabirini eleştirmek istemiyorum. Bu işte istihbarat şefinin, genel yayın müdürünün hepsinin payı var.
 </p>
 <p class="metin">
  "O manşet gerçekti"
 </p>
 <p class="metin">
  — Genel yayın müdürünün bahsettiğiniz gazetecilik ilkelerini bilmemesi mümkün değil. O sözleri o asker mi söyledi?
 </p>
 <p class="metin">
  Muhakak ki gerçek o manşet. Ama bir çok insan güç durumda kaldı. Eğer bunu yüksek rütbeli general filan demeseydi... Şimdi tabii yazı işleri muhtemelen şöyle düşünmüştür: Bunu böyle demezsek haberin değeri kalmaz. Hayır efendim haberin değeri kalır. Eğer Jandarma içerisinde böyle bir saptama varsa, bunu yazabilirsiniz. Ama bunu bir generale atfen yazamazsınız. En fazla jandarmaya yakın kaynaklar diyebilirsiniz. Ben eminim o albay mıdır, general midir her kimse, bunun böyle yazılacağını hiç tahmin etmemiştir. Bakın ben en üst düzey askerler ile konuşmuşumdur. Konuşurken Aman Kışlalı bu bir demeç değildir uyarısını almışımdır. Bunu bilmemek mümkün değil.
 </p>
 <p class="metin">
  — Ama bu konuşmanın olduğu muhakak herhalde?
 </p>
 <p class="metin">
  Efendim tabii başka türlü düşünemiyorum. Bu konuşma olmayacak bir konuşma da değil. O günkü yazımda da belirttim. Akrabalarınızdan, komşunuzdan herhangi bir subay ile konuşabilirsiniz. Buna benzer yorumlar alabilirsiniz. Bundan böyle hayret edilecek bir durum da yoktur bana göre.
 </p>
 <p class="metin">
  — Konuşan kaynak bunun haber yapılacağını tahmin etmemiş midir peki?
 </p>
 <p class="metin">
  Eminim ki etmemiştir. Çünkü 40 senedir askerler ile ilgili haberler yapıyorum, askerler Genelkurmay'ın izni olmadan konuşmazlar. Demeç kesin suretle yasaktır.
 </p>
 <p class="metin">
  Komutanlara yaranmak isteyenler olabilir
 </p>
 <p class="metin">
  — Bu tartışmalar 28 Şubat sürecindeki basının durumunu da gündeme getirdi. Siz o dönemlerdeki basını nasıl değerlendiriyorsunuz, o dönemde de buna benzer çok manşetler atıldı çünkü?
 </p>
 <p class="metin">
  Şimdi ben kendim ile ilgili böyle bir şeye rastlamadım. Ama konu şudur: O dönemde Genelkurmay kendine bir yöntem saptamıştır. Ve Genelkurmay başkanının mutlaka onayıyla ikinci başkan ve genel sekreter ön plana çıktı. Kendi başlarına hareket etmemişlerdi, zaten yapamazlardı da. Bu strateji dahilinde bir takım haberler çıkmışsa çıkmıştır. Bu olabilir. 28 Şubat'ı siz de izlemişsiniz. O dönemler Türkiye'de bir kamuoyu oluşturulması gerekiyordu. Oluşturulan kamuoyu neticesinde de MGK bir karar aldı. Bu bambaşka bir dönemdir. O dönemde olanlar da Genelkurmay başkanın izni dahilinde olmuştur.
 </p>
 <p class="metin">
  — Kamuoyunun oluşturulmasında basın kullanıldı diyebilir miyiz?
 </p>
 <p class="metin">
  Basının kullanılması... Genelkurmaya çağrılıyorsunuz ve orada size brifing veriliyor. Ayrıca başka şeyler de öğrenmek istiyorsanız size başka bilgiler de veriliyor. Eğer bu bilgileri özümserseniz ona göre haberler yapıyorsunuz. Yani basın çok önemli kurum. Bunda bir şey yok. Ama benimsemezseniz kimse sizi zorlamaz.
 </p>
 <p class="metin">
  — Emekli Tümgeneral Erol Özkasnak'ın kullandığı bir ifade var: "Bize yaranmak için kendileri muhbirlik yaptılar, en ufak haber kırıntısını bile manşetlere taşıdılar" türünden. Bu biraz da attıkları manşetleri pek özümsemediklerini mi gösteriyor?
 </p>
 <p class="metin">
  Basın geniş bir alan. Bunun içinde türlü türlü davranan arkadaşlar var. Küçücük haber kırıntılarını manşet yapıp komutanlara yaranmak eğilimi içinde olanlar da olabilir. Her eğilimde insan var medyada. Her zaman olur.
 </p>
 <p class="metin">
  — Bunu doğru buluyor musunuz?
 </p>
 <p class="metin">
  Onaylamıyorum. Benim anladığım gazeteci; belli kurallara uyan, belli zeminde hareket eden ve okurunu bilgilendirmek için çalışan, başka siyasi çıkarların aleti olmayan insan olmalı.
 </p>
 <p class="metin">
  — Siz yıllardır TSK'yı izliyorsunuz? Ama sizin 28 Şubat sürecinde askerler ile ilgili bir manşetinizi hatırlamıyorum ben. Sizin neden bir haberiniz manşet olmadı.
 </p>
 <p class="metin">
  Burada iki sebep var. Birincisi; ben pek heyecan oluşturucu, sansasyonel bir şey olsun diye çaba sarfetmiyorum. Ben daha ziyade okurlara hem bilgi vermek hem de köşe yazısında yorumumu koyma istiyorum bu bir. İkincisi de tabii gazetenin kendine özgü bir yaklaşımı var. Radikal'den bahsedecek olursak. Gazetenin temel bir yaklaşımı var. Ona öncelik veriyor. O bakımdan manşetleri öyle kararlaştırıyorlar.
 </p>
 <p class="metin">
  — Ama Radikal'in de o dönemde böyle manşetleri sıklıktaydı. Benim merak ettiğim bu bilgiler size gelmiyor muydu?
 </p>
 <p class="metin">
  Bilgiler şöyle; TSK'nın içinde oluşan ve onlara hakim olan fikirlerin ne olduğunu öğrenmek zor değil. Bunları öğrenirsiniz. Ama bunları belli bir demeç ve böyle sansasyonel bir hâl içinde bir aksiyon haline sokan haber yazmaya kalkarsanız, doğrusunu yapar mısınız bilemiyorum. Onun için ben bu eğilimde olmadım hiç bir zaman. Benim en öne çıktığım konu Faruk Gürler'in adaylığını koyduğu cumhurbaşkanlığı seçimleriydi. Biz mesela o zaman değişik bir tavır ile, Faruk Gürler seçilmezse ne olur sorusuna Yankı'da hiç bir şey olmaz demişiz. O çok kritik bir dönemdi. Bizim araştırmalar neticesinde vardığımız nokta buydu. Yani Faruk Gürler seçilmezse askerler bir şey yapmaz. Bu türden haberlerim çok azdır. Mühim olan sansasyonelden ziyade okuru durumdan haberdar etmektir.
 </p>
 <p class="metin">
  Haber kaynakları askerlerdi
 </p>
 <p class="metin">
  — Peki sizin pencerenizden 28 Şubat basını nasıl görünüyor?
 </p>
 <p class="metin">
  Efendim o dönemdeki basın dediğim gibi, iyi niyetle olaya yaklaşan basından bahsediyorum. Yoksa art niyetli yaklaşanları kastetmiyorum. Şimdi ben muhabir olsaydım, yapacağım şey ortaya atılan haberlerin doğru olup olmadığını araştırıp haberleştirmekti. Bu hiç yapılmamış mıdır? Yapılmıştır. Ama yapmayan da olmuştur ve haberler kasıtlı çıkmıştır. Şimdi gerekli araştırmayı yaparken kaynaklar vardı. Bu kaynaklardan eşit derecede mi faydalanıldı, yoksa birisinden fazla derecede mi faydalanıldı, zor kullanıldı mı? Tabii bunları yargılamak istemem.
 </p>
 <p class="metin">
  — Kendi açınızdan olaya baktınız. Peki o dönemki basın...
 </p>
 <p class="metin">
  Vallahi o dönemde bir unsuru dikkate almak lazım. Haber kaynakları kimlerdi ve nasıl çalıştılar? O dönemlerdeki haber kaynakları ağırlıklı olarak askeri kaynaklardı. E tabii askeri kaynaklar da metodik şekilde bu işi biliyorlar. Tabii olağanüstü durumlarda biliyorlar yoksa normal zamanlarda bilmiyorlar. O zaman gazetelerin çeşitli yöneticilerine, köşe yazarlarına ulaştılar, fikirlerini anlattılar ve belirli istikamette yayın yapılmasının yararlı olacağını anlattılar. Bunu kabul eden meslektaşlar da bu uyarıları dinlediler..
 </p>
 <p class="metin">
  — Bu uyarılar istikametinde oluşan yayın tutarlı mıydı?
 </p>
 <p class="metin">
  Ayrıntılı olarak hatırlamıyorum. Tam ne yapıldı, ne oldu... Ama şimdi hep söylüyorum: Bir gazeteci haber kaynağına bağlıdır. Askerlerden aldığınız haberleri ve izahatı ve eğer hükümetten de araştırarak ve kontrol ettirerek yayınlıyorsanız aradan yıllar da geçse doğru bir durum ortaya çıkar ve aradan yıllar da geçse mahçup olmazsınız bu yayınlardan dolayı. Eğer onu yapmışlarsa sorun yok. Yapmamışlarsa sorun var demektir. Tam olarak da o günleri hatırlamıyorum.
 </p>
 <p class="metin">
  Andıç türü belgeler her ülkede yapılıyor!
 </p>
 <p class="metin">
  — Mesela Şemdin Sakık'ın ifadeleri diye basına yansıyan manşetler vardı. Kimi gazeteciler suçlandı. Ama sonra bunun doğru olmadığı Andıç ile ortaya çıktı. Bu tür yönlendirmeler de yapıldı...
 </p>
 <p class="metin">
  Bakın dünyanın en demokratik ülkesinde bile böyle şeyler yapılıyor. Bunun için çok uyanık olmak lazım. Yani olmayan ama aslı varmış gibi inandırıcılık havası içinde olan haberleri kastediyorum. Bunlarla ilgili eğer deneyiminiz olmazsa, haberi bir kaç kaynaktan araştırma yeteneğiniz yoksa bu türden hatalara tabii ki düşersiniz.
 </p>
 <p class="metin">
  — Andıç'ın yayınlanmasının sorumluluğu kimde sizce?
 </p>
 <p class="metin">
  Bu sorumluluk, bakın bu belgenin hazırlanmasını yadırgamam ama bunun ortaya çıkması beceriksizlik ifadesidir. Bakın tekrar söylüyorum bu tür mücadele parçaları her ülkede hazırlanır. Çoğunlukla ortaya çıkmaz.
 </p>
 <p class="metin">
  — Ya çıkarsa..
 </p>
 <p class="metin">
  O zaman komik olur tabii! Tutar tarafı olmaz o zaman.
 </p>
 <p class="metin">
  — Niye bizde ortaya çıktı peki?
 </p>
 <p class="metin">
  Onu da Genelkurmay araştırıp bulsun. Çünkü bu olacak şey değil. Ya emekli olanlardan, ya da başka bir sebepten ortaya çıktı işte. Bilemiyorum nasıl sızdı. Demek ki bir yerde bir hata, bir eksiklik olmuş.
 </p>
 <p class="metin">
  — Bu tür belgeleri psikolojik savaşın ögeleri olarak mı değerlendirmek lazım?
 </p>
 <p class="metin">
  Şimdi tabii psikolojik savaş geniş bir ibare. Yani mücadelenin bir parçasıdır.
 </p>
 <p class="metin">
  — Bu belgeye muhatap olan gazetecileri, tanıyor musunuz?
 </p>
 <p class="metin">
  Evet tanıyorum tabii.
 </p>
 <p class="metin">
  — Peki nasıl değerlendiriyorsunuz. Aslı olmayan bir suçla suçlanmak zor olsa gerek?
 </p>
 <p class="metin">
  Şimdi Mehmet Ali Birand Brüksel'de gazeteci olmuş bir arkadaşımız. Bütün eğitimini orada almıştır. Gazeteciliğin nasıl yapılacağını çok iyi bilir. Şimdi siz bir numaralı toplum düşmanı olan bir terörist ile röportaj yapabilirsiniz. Bu suç değil. Ama bunu yaparken alet olmazsınız. O ne söylerse aynen yazmazsınız. Yani gazetenize onu sanki terörist değil de tabii bir insan gibi yansıtamazsınız. Bunu cehaletinizden yaparsanız önemsenmeyebilir ama Birand böyle biri değil. Çok tecrübeli. Onun için ben hiç bir zaman kendisine yakıştıramamışımdır.
 </p>
 <p class="metin">
  — Ya Çandar...
 </p>
 <p class="metin">
  Ben meslektaşlarımı yargılamak istemem. Ben kuralları koydum ortaya. Yani deneyimli bir gazeteci her konunun tüm yüzlerini araştırıp ortaya koyar. Eğer böyle yapmazsanız ya acemisiniz ya da kasıtlı...
 </p>
 <p class="metin">
  — Bu isimler böyle bir muameleyi haketmişler miydi gerçekten?
 </p>
 <p class="metin">
  Bakın yargılamak olur o da. Ben kuralları koydum. Buna uymayan gazeteciler ya acemidirler ya da kasıt vardır. Hak edip etmedikleri benim konum değil. Ben nasıl bir mekanizmanın işlediğini ve bu mekanizmanın neticesini öğreniyorum. Bütün demokratik veya diktatöryal devletler kendilerini korumak için yasal ve yasal olmayan bu türden yollara başvururlar. Ama dediğim gibi ortaya çıktığı zaman komik olur, ondan öte suç olur. Yani yasalar karşısında savunulmaz.
 </p>
 <p class="metin">
  — Etik açıdan nasıl değerlendirmek lazım?
 </p>
 <p class="metin">
  Etik—metik yok ki. Bu zaten yasa dışı bir şey. Bu suçtur. Bunu yapanlar mahkemelere verilir ve cezalarını görürler. Gidebildiği yere kadar gidilir ama nereye kadar gider onu bilemem.
 </p>
 <p class="metin">
  Gazetecilik bir itibar mesleğidir
 </p>
 <p class="metin">
  — Erol Özkasnak'ın medya hakkında dediği "O dönem her kırıntıyı manşete taşıdılar" sözü doğru o halde..
 </p>
 <p class="metin">
  Efendim ben ne olup olmadığını bilmiyorum. Özkasnak böyle diyor. Eğer öyle arkadaşlar olmuşsa olmuştur.
 </p>
 <p class="metin">
  — Ama siz de basını yakından takip ettiniz o zaman..
 </p>
 <p class="metin">
  Ben 48 yıldır basının içindeyim. Bir gazetecinin en büyük sermayesi haber kaynakları üzerine kurduğu itibarıdır. Kimse çıkıp Kışlalı yanlış yazar diyemez. Ama Kışlalı bilmem devleti soyup da 11 ay hapse mahkum olmuşsa ve bu durumda siz de beni karşınıza alıp en itibarlı adammışım gibi röportaj yapıyorsanız o sizin meselenizdir.
 </p>
 <p class="metin">
  — Askerlerin bu denli manşetlerde yer almasını doğru buluyor musunuz?
 </p>
 <p class="metin">
  Askerin kendisi eğer bir hata yapıp manşete çıkarsa doğru bulmam tabii. Ama asker durduğu yerde birileri bu konuları istismar edip kamuoyu oluşturmaya çalışırsa o da onların sorunları, tabii askerler ile ilgisi yoktur. Basın serbest, isteyen istediğini yazar. Önemli olan Türkiye'de askerin bu kadar ön planda olmasıdır. Bunu araştırmak lazım.
 </p>
 <p class="metin">
  — Neden bu kadar ön planda peki?
 </p>
 <p class="metin">
  Diğer ülkelerde olmayan bu durumun sebebi şudur: Askerin itibarı yüksek. Batıda asker kendi köşesine çekilmiştir. Çünkü orada mekanizma aksamadan işler ama bizde öyle mi?
 </p>
 <br/>
 <center>
  <a class="anaorta" href="http://web.archive.org/web/20020520154720/mailto:yasin2003@hotmail.com">
   yasin2003@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/321/roportaj/1.htm), [web.archive.org (arşiv bağlantısı)](http://web.archive.org/web/20020520154720/http://www.aksiyon.com.tr:80/2001/321/roportaj/1.htm)
