# Eğitimde şimdi sıra kıyafet vurgununda

*Yasin Yağcı 1997.09.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Eğitip öğretmek temel misyonundan uzaklaşalı epey zaman olmuştu fakat, okullarımızın bir de kazanç kapısı haline getirildiğini, daha bu yıla kadar sadece söylentiler şeklinde bilirdik.
  </font>
 </div>
 <div id="newsText">
  <font class="detail-text">
   Bu yılsa, yasal olmayan bir şekilde resmileşti. Bu, Milli Eğitim'imizin sorun dağlarına bir yenisinin eklenmesi demek. Mesele şu: Özel okulların zaten kendilerine göre zorunlu, belli kıyafetleri vardı. Şimdi devlet okullarına da aynı mecburiyet getirildi. Getiren kim mi?  Bakanlık, hükümet, yasalar falan diye düşünüyorsanız aldanıyorsunuz. Bunu yapan, giyim mağazalarıyla direkt işbirliği içine giren okul yönetimleri. Hani, artık Türkiye'de gemisini yürüten kaptandı ya.. o mesele.
   <br/>
   <br/>
   Zorunlu kıyafet henüz ana okulu saflarında iken başlıyor. Kendi giysisini belirleyen okullar, bu giysiyi sadece bir mağazanın üretmesini şart koşuyorlar. Bu durum, okulmağaza anlaşmasına sebep oluyor. Yaygınlaşan okulmağaza anlaşmaları nedeni ile, okulların büyük çoğunluğunda veliler tek bir mağazadan giysi almak zorunda bırakılarak mağdur edilmekteler. Söz konusu okulmağaza anlaşması firmalar arasında haksız rekabete de sebebiyet vermekte. İşin garip tarafı öğrencilerin haklarını korumak için örgütlenen okulaile birliklerinin de bu işin içinde yer almaları. Bu durum akla acaba bu dernekler menfaat ilişkileri için mi kuruluyor sorusunu getiriyor.
   <br/>
   <br/>
   Okulaile birliklerinden bazılarının temel görevlerinin dışında olan bu faaliyetlerde bulunması tüm birlikleri şaibe altında bırakıyor. Varılan bu anlaşma çerçevesinde öğrenci başka bir mağazadan kıyafeti aynı olsa da alış veriş yapamıyor.
   <br/>
   <br/>
   Mağazalar okullara çeşitli öneriler sunarlar. Bu önerilerden birini kabul eden okul, fiyatın üzerine bir de kâr payı koyarak öğrencilere bu kıyafetlerden almaları  zorunluluğu getiriyor. Bu kâr payının bazen yüzde elli, altmış kadar yüksek olabildiğini belirten Akaylar Giyim Sanayii sahibi Mazlum Akay bu sebepten dolayı birlikte çalıştıkları okullar ile problemler yaşadıklarını dile getiriyor: "Bizim verdiğimiz fiyatların üzerine okulların bir ek yapmaları söz konusu, artık okulun vicdanına kalmış bu oran. Tabii biz velilerin mağdur edilmesinden yana değiliz. Diyoruz ki bir ceketin fiyatı iki milyon, 350 bin KDV, 700 bin de size kâr, üç milyondan satın, ama kabul etmiyorlar. Bu şartı kabul eden okullarda satış yapıyoruz. Mesela bizim bu isteklerimizi geçen sene Kültür Koleji, kabul etmedi. Onlar fiyatların kendi istekleri doğrultusunda olmasını istediler. Şimdi veli iki milyonluk bir ceketi dört milyona alabilir. Ama bu sefer müşteri kazıklanmıştır ve ceketin içinde de benim etiketim var. Dolayısıyla muhatap ben olurum."
   <br/>
   <br/>
   Kültür Koleji böyle bir sebepten dolayı geçen sene Akaylar Giyim'i mahkemeye vermişti. Gerekçesi ise; Kültür Koleji Eğitim Vakfı'nın adını kullanıp arma ve formasını izinsiz üretmek. Ama aslında işin ardındaki gerçeğin, okulların kıyafetleri kendi belirledikleri fiyatlardan satmak olduğu gün gibi ortada. Durum böyle olunca çoğu mağazalar da çıkarları zedelendiği için ses çıkaramıyor.
   <br/>
   <br/>
   Her okulun mağazası var
   <br/>
   <br/>
   Öğrencileri ve velilerini böylesi bir zorlama ile karşı karşıya getiren bazı okulların bu kararlarının hukuki hiç bir dayanağı yok. Milli Eğitim Bakanlığı ile diğer bakanlıklara bağlı okullardaki görevlilerle öğrencilerin kılıkkıyafetlerine ilişkin yönetmelikte tam bir serbestiyet olmasa da ona yakın bir durum söz konusu. Bu yönetmeliğe göre; "İlkokullarda kız ve erkek öğrenciler siyah önlük giyip beyaz yaka takarlar. Ortaokullarda kız öğrenciler siyah önlük, beyaz yaka, ortaokul ve liselerdeki erkek öğrenciler ceket, gömlek ve pantolon giyerler, kravat takarlar. Lise ve dengi okullardaki kız öğrenciler okulca seçilen bir renkte vücutlarını belli etmeyecek şekilde, yırtmaçsız, kolsuz ve diz kapağını örtecek şekilde forma giyerler." Görüldüğü gibi, yönetmelik lise ve dengi okullardaki kız ve erkek öğrenciler dışında ilkortalise ve dengi okullarda okuyan diğer tüm öğrencilerin kıyafetlerinin belirlenmesinde okullara herhangi bir yetki vermemiş. Ayrıca okul mağaza anlaşması da söz konusu değildir bu yönetmelikte.
   <br/>
   <br/>
   Ama gelgelelim uygulamaya. Gerek yönetmeliğin yetersizliği, gerekse yönetmeliğin mevcut hükümlerine uyulmaması, denetimsizlik ve Milli Eğitim Bakanlığı'nın olayı hafife alması nedeniyle sorunlar giderek artmakta. Tüketici Hakları Derneği tarafından bu konu ile ilgili Ankara'da yapılan bir araştırmada; 1520 civarında firmanın bazı okullarla yaptıkları anlaşmalar sonucu, mevcut okulların büyük bir çoğunluğunun kıyafetlerini satmayı tekellerine aldıkları tespit edilmiş durumda. Bu firmalardan yalnızca üç tanesinin anlaştığı okul sayısı 206 kadar. Bu örnek öğrenci kıyafetlerindeki tekelleşmenin ne derece yoğun olduğunu gözler önüne sermekte.
   <br/>
   <br/>
   Ayrıca söz konusu bu firmalar vitrinlerinde anlaşma yapılan her okul için farklı renk, desen ve biçimde kıyafetler sergilemekteler. Okul mağaza anlaşması ve bu anlaşmanın doğurduğu  tekelleşme sonucu veliler genellikle belirlenen kıyafeti yalnızca bir mağazadan bulabiliyorlar. Tekelleşme olması ve rekabetin ortadan kalkması nedeniyle veliler kıyafetleri daha pahalıya satın aldıklarından zarara uğratılmakta ve mağdur edilmekte.
   <br/>
   <br/>
   Tüketici Hakları Derneği Başkanı Turhan Çakar, bu durumdan tüketicilerin son derece zararlı çıktığını ve kendilerinin dernek olarak bu olaya çözüm aradıklarını belirterek şöyle konuştu: "Okul kıyafetleri her yıl değiştirilerek veliler sıkıntıya düşürülüyor. Okul mağaza anlaşması okulların büyük çoğunluğundaki öğrenci kıyafetlerinin farklı renk, desen ve biçimde oluşmasına neden olmakta ve bu durum kıyafet birliğini bozmakta. Kıyafet birliğinin bozulması ise birçok yönden yozlaşmaya yol açmakta. Yine okul mağaza anlaşmasının her okul için farklı kıyafet uygulaması ve her yıl kıyafet değişikliğine yol açması sonucu gereksiz yere tüketim pompalanmakta ve savurganlığa neden olunmaktadır. Bu faaliyetlerin okul yönetimleri ile öğrenci ailelerinin kurdukları dernekler tarafından yürütülmesi, bu birlikleri de şaibe altında bırakmakta ve birtakım spekülasyonlara sebebiyet vermektedir."
   <br/>
   <br/>
   Bakanlık harekete geçmeli
   <br/>
   <br/>
   Tüketici Hakları Derneği Başkanı Turhan Çakar'a bu olayın çözümünü sorduğumuzda, Çakar şunları söyledi: "Sorunun çözümü için Milli Eğitim Bakanlığı tarafından yeni bir yasal düzenleme yapılıp okulların kıyafet belirlemesine ve okul mağaza anlaşmasına son verilerek bu yanlış uygulama ve yozlaşma durdurulmalıdır. Tüketici Hakları Derneği olarak, gerek öğrenci kıyafetlerinde yaşanan sorunun çözümü, gerekse okula katkı adı altında alınan ücretlerin alınmaması için Milli Eğitim Bakanlığı ve hükümeti göreve çağırıyoruz."
   <br/>
   <br/>
   Temel amaçları öğrencilere gerçek anlamda eğitim ve öğretim vermek olan bu kurumlardan bazılarının, bunu istismar etmeleri eğitimimize büyük zararlar vermekte.
   <br/>
   <br/>
   Çünkü profesyonel bir işletme mantığı ile öğrencilerin giysilerinden kâr elde etme gibi bir gaye güdülmekte. Aslında gerek öğrencinin gerekse velinin bu duruma seyirci kalmaları onlar açısından yadırganacak bir durum. Çok rahatlıkla bu durumu kabullenmeyip karşı çıkabilirler, çünkü hiç bir hukuki dayanağı yok. Ama birçok veli bu duruma boş vermekte, bunun en önemli nedeni ise öğrencinin sene boyunca devam edeceği bu okulda eğitimine zarar gelmesi endişesi.  Yani bir nevi manevi baskı söz konusu. Yetkililer, tam tersi, velilerin bu duruma seyirci kalmamalarını, sonuna kadar haklarını aramalarını tavsiye etmekteler. Bu konuda şikayetlerini gerek Milli Eğitim Bakanlığı'na gerekse Milli Eğitim müdürlüklerine iletebilirler. Bunun yanı sıra sivil toplum örgütleri de bu konuda kendilerine yardımcı olabilirler. Mesela, Tüketici Hakları Derneği gibi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2940-34-egitimde-simdi-sira-kiyafet-vurgununda.html), [web.archive.org (arşiv bağlantısı)](http://web.archive.org/web/20130712043238/http://www.aksiyon.com.tr:80/aksiyon/haber-2940-34-egitimde-simdi-sira-kiyafet-vurgununda.html)
