# Ufuk'un ufku açık

*Yasin Yağcı 1997.08.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Eğitim ve öğretim meselesi hiç kuşku yok ki son günlerin Türkiye'sine damgasını vuran tek konu.
  </font>
 </div>
 <div id="newsText">
  <font class="detail-text">
   Her yeni hükümetle birlikte atanan yeni Milli Eğitim bakanlarının ilk işleri kendilerini kahraman yapmak istercesine mevcut sistemden yaptıkları değişiklikler olmuştur. Şimdi yeni hükümet iş başında. Yeni hükümetin yeni Milli Eğitim bakanından değişiklik bekleyenler var muhakak ki. Evet yeni değişiklikler gündemde ama bu bakanlar üstü hatta hükümetler üstü bir değişiklik gibi. Söz konusu tartışma sekiz yıla çıkartılması öngörülen eğitim sistemi ile ilgili. Düşünülen yeni uygulama imam hatip liselerini budamak için mi yoksa eğitimin kalitesini yükseltmek için mi, ondan öte kesintili mi olsun kesintisiz mi soruları gündemin baş konusu.
   <br/>
   <br/>
   Bu konu en çok öğrencileri ilgilendiriyor. Oysa öğrenciler hiç oralı bile değil. Onlar yıl boyu yaşadıkları streslerini boşaltırcasına eğlenmeyi yeğliyorlar. Özel Ufuk ilköğretim okulunun düzenlediği diploma töreninde bu durum bir kez daha gözlendi. Birçok başarılı öğrenci yetiştiren Ufuk İlkokulu'nun Boğaz'da düzenlediği yıl sonu gecesinde öğrenciler ve aileleri hoşça vakit geçirdiler.
   <br/>
   <br/>
   1 yıla sığdırılan başarı
   <br/>
   <br/>
   Geçen yıldan itibaren öğrenci alımına başlanılan okulun bu kısa süre zarfında elde ettiği başarılar hiç de küçümsenmeyecek düzeyde. 1997 yılı Anadolu liseleri sınavında dereceye giren öğrencilerden birçoğu Ufuk İlkokulu öğrencilerinden. Mesela birinciliği elde eden Duygu Başoğlu, yedinciliği elde eden Tûbâ Yumaklı gibi. Bu kadar kısa sürede elde edilen başarının arkasındaki sırrı okul müdürü Yakup Peker şöyle dile getiriyor: "Bizim eğitim sistemimizin temelinde öğrenciye değer verme gelir. Öğrenci yerine göre bir arkadaş, yerine göre de evlat gibi değerlendirilmeli. O, renk renk dünyasını öğretmenine açabilmelidir. Okulumuz başta bunu yapmıştır. Yerine göre ders bırakılmış, maziye yolculuk yapılmıştır." Dersane tecrübesi ile okul birikimini kendinde toplamış bir eğitim kadrosu oluşturduklarını, bu kadronunun başarılar elde etmesinin doğal olduğunu da dile getiren Peker daha sonra sözlerini şöyle sürdürüyor: "Eğitime herşeyiyle gönül vermiş, gönüllü ve dinamik kadromuzun yetiştirdiği bu öğrencilerin başarıları tesadüfi değil. Duygusal bir millet olduğumuz ifade edilir. Duygusallığı daha fazla olan çocuklara karşı ilgimizin önemi ortada. Öğrenci herşeyden etkilenebilir. Derste anlamadığı bir yer olabilir, morali bozuk olabilir... Bu konuda öğretmen gerçek bir rehber olmalı. Kısacası eğitimde ayrıntılar çok önemlidir. Şartlar yerine getirildiğinde Türk çocuğunun ne denli başarılar elde ettiği ortadadır."
   <br/>
   <br/>
   Anadolu liseleri sınavlarında birinciliği elde eden Duygu  Başoğlu da başarısında okulunun büyük katkısı olduğunu dile getiriyor. Bazı fedakarlıklarda bulunarak başarıya ulaştığını söyleyen Başoğlu sözlerini şöyle sürdürüyor: "Benim bu başarımda okulumun ve dersanemin büyük etkisinin olduğu muhakkak. Ben daha çok araştırarak hazırlandım. Yapamadığım soruları araştırarak çözmeye çalışıyordum. Böylece daha iyi kavramış oluyordum konuları. Bunun yanı sıra çok planlı hazırlandım. Çok yoğun bir çalışma tempom yoktu ama bazı fedakarlıklarda da bulunmadım değil. Mesela her zaman televizyon izleyemiyordum... Dereceye gireceğimi de bekliyordum."
   <br/>
   <br/>
   Sınavlarda yedinciliği elde eden Tûbâ Yumaklı da başarısını okuluna ve öğretmenlerine borçu olduğunu belirtiyor. Yumaklı'ya göre öğretmenleri ile iyi ilişkileri içinde bulunmasının başarısında büyük etkisi var: "Okuldaki öğretmenlerimin hazırladığı programlar çerçevesinde hazırlandım. Düzenli bir çalışma temposu ile kendimi fazla sıkmadan çalıştım. Hazırlanacak arkadaşlara da düzenli bir çalışma öneririm. Tekrar ediyorum; başarımda okulumun ve Anafen Dersanesi'nin büyük katkıları oldu."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2849-ufukun-ufku-acik.html), [web.archive.org (arşiv bağlantısı)](http://web.archive.org/web/20140530210213/http://www.aksiyon.com.tr:80/aksiyon/haber-2849-ufukun-ufku-acik.html)
