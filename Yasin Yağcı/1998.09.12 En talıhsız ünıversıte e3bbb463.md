# En talıhsız ünıversıte

*Yasin Yağcı 1998.09.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Üniversitelerin açılmasına az kaldı. Son dönemde siyasetin yükselen tansiyonu ve siyaset üstü hakimiyet anlayışının bazı üniversitelerimize öteden beri sirayet ettiğini başta akademisyenler, aklı başında herkes görüyor.
  </font>
 </div>
 <div id="newsText">
  <font class="detail-text">
   Bu tip üniversitelerimizin başında kuşkusuz İstanbul Üniversitesi gelmekte. Belki de tek olanı... Rektör Prof. Kemal Alemdaroğlu'nun seçilmesiyle birlikte farklı bir hüviyete bürünen üniversite bünyesinde yapılan tartışmalar çoğu kez buraya sanki bir siyaset arenasıymış havasını veriyor; eğitimin siyasete ve yolsuzluklara kurban edildiği bir üniversite oldu İ.Ü.
   <br/>
   <br/>
   Bir rektör düşünün ki bir yerlere mesaj verir gibi, oy ister gibi tavır takınsın... Üstelik birincil ve belki de tek vazifesi olan eğitimin kalitesinin yükseltilmesi, üniversite olanaklarının artırılması gibi olayları bir yana bırakarak. Şüphesiz rektörün takındığı tavır, merkezin bir yansıması...
   <br/>
   <br/>
   Eğitim sistemimizin her geçen gün kan kaybettiği bir ortamda Yüksek Öğrenim Kurumundan bu kan kaybını önlemeye yönelik çalışmalar beklenir. Ne gezer, değerli YÖK üyeleri toplanıp, tartışıyorlar ve üniversite sınavına başörtülü resim yasağında karar kılıyorlar.
   <br/>
   <br/>
   Akademik mafya üniversiteyi soydu
   <br/>
   <br/>
   Türkiye'nin en büyük üniversitelerinden birisi olan İstanbul Üniversitesi Rektöründen, hâlâ internet ağını kuramamış üniversiteye internet getirmesi, işlevini yerine getiremeyen kütüphaneyi işlevsel hale getirmesi, daha önemlisi üniversite hastanelerinde "akademik mafya" tarafından kanundışı bir şekilde soyulan hastaları koruması, İ.Ü.'yü tam manasıyla işgal eden mafya ve çeteleri temizlemesi, onların hortumladığı üniversite gelirlerini kurtarması beklenir. Ama rektör ne yapıyor? Başörtüsünü kendine dert edinip onunla uğraşmayı yeğliyor ve alacak bir kayıt komedisini sahneye koyuyor.
   <br/>
   <br/>
   Kendi bağımsız kararları neticesinde kazandıkları ve özerk olduğuna kanaat getirdikleri üniversitenin daha kayıt işlemleri sırasında uyguladığı muamelelerin öğrencileri nasıl bir hayal kırıklığına uğrattığını tahmin etmek zor olmasa gerek. Sanki bir suç işlemişcesine özel odalara alınarak sorguya çekilmekteler.
   <br/>
   <br/>
   İki seneye yaklaşılan bir süredir İstanbul Üniversitesinde yapılanların hem komikliği, hem de insan hak ve hürriyetlerine ne denli ters olduğu hep söylendi. Belki bunlara eklenecek bir şey de kalmadı çünkü her şey ortada... Ama İstanbul Üniversitesi'nin bugün öyle sorunları, sıkıntıları var ki, üzeri başörtüsüyle örtülüp herkesten saklanmaya çalışılıyor.
   <br/>
   <br/>
   180 derecelik dönüş
   <br/>
   <br/>
   Adı başörtüsü sorunuyla ve İÜ'de artan yönetim zaafiyetiyle özdeşleşen Kemal Alemdaroğlu renkli bir geçmişe sahip. Onun öğrenciliği Türk siyasetinin en buhranlı dönemlerine denk gelmekteydi. 27 Mayıs öncesi kaos ortamında öğrenci olan Alemdaroğlu dönemin faal öğrencileri arasında yer alırken sol öğrenci örgütlenmelerinin de ateşli savucularındandı. Özgeçmişinde şöyle yazılı: "Öğrencilik yıllarından itibaren ülkenin ve üniversitenin sosyal sorunlarına yönelik pek çok uğraşı oldu. 195960'da İ.Ü. Tıp Fakültesi Öğrenci Cemiyeti Yönetim Kurulu, 196062'de İ.Ü. Öğrenci Birliği Yönetim Kurulu üyeliği yaptı. 196365 döneminde İ.Ü. Tıp Fakültesi Asistan Cemiyeti Yönetim Kurulu üyesi görevini sürdürdü. 197071 yılları arasında Cerrahpaşa Tıp Fakültesi Yönetim Kurulu'nda asistan temsilcisi olarak yer aldı."
   <br/>
   <br/>
   Öğrenci birliklerinin zaman zaman bazı siyaset üstü güçler ile dirsek temasında bulundukları hep söylenegelmiştir. Mesela 12 Mart öncesinde ordu içinde beliren bazı grupların öğrenciler ile dolaylı da olsa temasta bulunmaları gibi...
   <br/>
   <br/>
   Nazlı Ilıcak'ın 12 Mart Cuntaları isimli kitabında Şahap Atalay'ın Faik Türün'e anlattıkları bu birlikteliği gözler önüne seriyor: "Devrime katılmayan komutanlar toplanacaktı. Ben sizi yüzbaşılığınızdan itibaren tanıyorum. Bir başkası kötü davranır diye, sizi tutuklamağa ben talip oldum... erler komutanlarına karşı ayaklanmayı kabul etmeyeceği için parka, silah, bot temin edilip örgüt elemanı gençlere giydirilecek, onların yardımıyla komutanlar tutuklanacaktı..." Ilıcak, "Erlerin komutanlarını hedef almağa yanaşmadığı hususu, MİT elemanının verdiği raporla da tespit edilmişti" diyor ve buna delil olarak da Madanoğlu grubundan olan Hıfzı Kaçar'ın kendilerinden zannettiği MİT elemanına verdiği bilgileri gösteriyor: "Orduda yaptığımız etüdde, erlerin kumandanları öldürmeğe yanaşmadığını gördük. Onun için senden kırk tane militan talebe istiyoruz. Bu talebelere hareket esnasında er elbisesi giydirip her birine hedef olarak verilmiş kumandanları öldürteceğiz."
   <br/>
   <br/>
   Aynı dönemde oluşan cuntacıların sivil kesimdeki temsilcilerinin önde gelenleri arasında yer alan İlhan Selçuk'un Ziverbey Köşk'ünde verdiği el yazısı ifadelerinde de bu birliktelikten sözediliyor. Selçuk şunları anlatıyor: "Doğan Avcıoğlu'na güçlerinin, tabanlarının ne olduğu suali Adnan Arabacıoğlu tarafından soruldu. Doğan Avcıoğlu da Sosyalist Gençlik Örgütü, Fikir Federasyonu ve Orta Doğu Teknik Üniversitesi Öğrenci Birliği'nin kendilerinden olduğunu, vakit geçirilmemesi icap ettiğini, bir an evvel silahlı eyleme yani ihtilale kalkılması gerektiğini, aksi halde durumun aleyhlerine olacağını söyledi..."
   <br/>
   <br/>
   Alemdaroğlu da bir önceki dönem yani 27 Mayıs'ı hazırlayan ortamın öğrenci liderlerindendi. Acaba 27 Mayıs sonrası oluşan ve 27 Mayıs'ın eksik kalan kısımlarını tamamlamak amacı güden bu oluşumların öğrenciler ile kurdukları birliktelik 27 Mayıs öncesinde olmuş olabilir mi? Gelin bu soruya cevabı Alemdaroğlu'nun kendi sözlerinde bulmaya çalışalım. Kemal Alemdaroğlu 15 Mart 1998'de Nuriye Akman'a verdiği mülakatta bu konuya ilişkin açıklamalarda bulunmaktaydı:
   <br/>
   <br/>
   "O tarihlerde demokratik, özgür devlet ve hukuk devleti, basın ögürlüğü ve üniversite özgürlüğü sloganları atardık" diyen Alemdaroğlu'nun bugün takındığı tavrı açıklamak çok zor. Aradan geçen süre zarfındaki değişiklikleri açıklayan Alemdaroğlu en baba eylemini de şöyle anlatıyordu: "27 Nisan'da Tıp Fakültesi Cemiyeti Yönetim Kurulu olarak yaptığımız kongre ve arkasında 28 ve 29 Nisan'da üniversitede sabahlamamız, sabaha karşı askeri cemselerin bizi Davutpaşa Kışlası'na götürmesi."
   <br/>
   <br/>
   Fakat bu götürülmedeki bir nüans Alemdaroğlu'nun onlarla dirsek temasında bulunmuş olabilceğini akla getiriyor. Karga tulumba götürülen ve suç işlemiş oldukları için gözaltına alınan öğrenciler ile Alemdaroğlu'na takınılan tavır çok farklıydı. Götürüldüğü kışlada inanılmaz bir şekilde misafirperverlik gören Alemdaroğlu daha sonra bazı askerler tarafından kaçırılıyor. O ne kadar masumane bir olay olarak yorumlasa da neden diğer arkadaşları değil de kendisinin kurtarıldığı konusu açıklamaya muhtaç bir soru.
   <br/>
   <br/>
   Kendisini kaçıran askerlerin bugün önemli görevlerde bulunduğunu da belirten Alemdaroğlu isim vermekten kaçınıyor. Onca öğrenci arasında Alemdaroğlu'nun böyle bir muameleye tabi tutulması getiriyor insanın aklına. Zaten devamla Alemdaroğlu'nun anlatıkları konuya yeterince açıklık getiriyor: "Birincisi benim sınıf arkadaşım düzeyinde askeri tıbbiye öğrencileri idi. Olayların ön safhasında beni çektiler, sakladılar. Böylece olaylardan zarar görmeden kurtuldum. Bir yerde asker destekli ama özgür düşüncemle yaptığım hareketti. Davutpaşa Kışlası'ndan kaçışta bazı er düzeyindeki kişilerin desteğini gördük."
   <br/>
   <br/>
   Böylesine bir öğrencilik hayatına sahip olan Alemdaroğlu'nun öğrencilik sonrasındaki hayatı da çok renkli. Akademik hayatında bir çok sosyal aktiviteye katılmaktan geri durmadığı gibi birçok kulübe de üye olmuş. Bu kulüpler arasında şunlar var; "Karaköy Rotary Kulübü üyeliği, Kuduzla Savaş Derneği Başkanlığı, Anadolu Kulüp üyeliği, Yüzme İhtisas Kulübü."
   <br/>
   <br/>
   Üniversitede dönen dolaplar
   <br/>
   <br/>
   İstanbul Üniversite Rektörlüğüne atanır atanmaz tek bir konu üzerinde odaklandı Prof. Alemdaroğlu. Yayınladığı genelgeler ile sakala, bıyığa ve başörtüye geçit vermedi üniversite bünyesinde. Buna rağmen geçit verilen yolsuzluklar halkası almış başını gidiyordu. Oysa Alemdaroğlu oralı bilme olmadı. Üniversitenin otopark, kantin, kafeterya vs. yerlerini istila edip üniversiteyi soyduğu bilinen mafyavari oluşumların sol tandanslı olduğu iddiaları, rektörün "oralı olmayışı"nın sebebi olarak gösteriliyor.
   <br/>
   <br/>
   Rektörün özgeçmişinde yer alan şu sözler ilgi çekici: "Prof. Alemdaroğlu, yeniliklerin ülkemize getirilmesinde öncü bir rol oynadığı gibi, izlemede ve uygulamada genç bilim adamlarına da yardımcı olmuştur." Bu ibarenin neye binanen yazıldığı müphem. Zira bugünkü imajı hiç de bunları yansıtmıyor. Üniversitede dönen onca kanunsuzluklar, yolsuzluklar dururken rektörün oralı bile olmaması 'Acaba?' sorularını sordurtuyor insana.
   <br/>
   <br/>
   Bu arada, önemli bir detay; öğrencilerden alınan kayıt parası, harç gibi paraların "Öğrenci Fonu"na gitmediği, başka amaçlarla kullanıldığı yönündeki iddialar. Oysa öğrencilerden alınan paraların bu fonda toplanıp yine öğrencilerin faydasına yönelik olarak kullanılması gerekiyor. İstanbul Üniversitesi'nde en az önem ve değer verilenler öğrenciler olduğu için bu çarpıklığa da şaşmamak gerek.
   <br/>
   <br/>
   Cerrehpaşa'da
   <br/>
   <br/>
   soyguna devam
   <br/>
   <br/>
   İstanbul Üniversitesine bağlı Cerrahpaşa Tıp Fakültesi Göz Kliniği'nde yapılan yolsuzluk bunlardan bir tanesi sadece. Göz Anabilim dalında çoğu kez mesai saatleri içinde yapılan ameliyatlar hem belirlenmiş ücretin çok üstünde bir tutarla, hem de mesai saati dışında yapılmış gibi gösterilip haksız kazanç elde edilmekte.
   <br/>
   <br/>
   Tarih 12.05.1998. Devlet Memurları Kanunu'na tabi bir memur olarak Diyanet'te görev yapan Turgay Kul kızına göz ameliyatı yaptırmak için İstanbul Üniversitesi Cerrahpaşa Tıp Fakültesi'ne gelir. Gerisini kendisinden dinleyelim: "Hemen yatma işlemlerini yaptım ve benden bu işlemler için 70 milyon lira aldılar. Ayrıca öğretim üyesi farkı olarak da yüz altmış milyon lira istediler. Ameliyatın mesai saati dışında yapılacağını bana söyelemediler ama böyle olacağı yönünde bir kağıt imzalattılar tercihim dışında."
   <br/>
   <br/>
   Şimdi gelelim kanunların öngördüğüne. Resmi Gazete'nin 10 Mart 1998 tarihli sayısında yürürlüğe giren kanuna göre bir ameliyatın özel bir öğretim üyesi tarafından ve mesai saatleri dışında yapılması ancak başvuranın resmi müracatı ile mümkün. Oysa Alemdaroğlu'nun rektörü bulunduğu İstanbul Üniversi'tesine bağlı Cerrahpaşa Tıp Fakültesi Göz Kliniği'nden bırakın resmi yazı ile ameliyatların yapılmasını mesai saatleri içinde yapılan ameliyatlar bile mesai saati dışında gösteriliyor. Yine Resmi Gazete'nin aynı sayısında belirlenen fiyatlara göre en büyük ve önemli ameliyatın ücreti 125 milyon olarak belirlenmiş. Oysa Turgay Kul'dan ufak bir ameliyat için 230 milyon lira alınmış. Bu da yetmiyormuş gibi üstelik Kul'un görev yaptığı Diyanet'e de bir fatura kesilmiş. Kul'un devlet memuru olması hasebiyle ondan hiç para almamışcasına hareket eden Cerahpaşa Tıp Fakültesi, Diyanet'e gönderdiği faturada Döner Sermaye Müdürlüğü hastane masrafları adı altında 141 milyon lira talep ediyor.
   <br/>
   <br/>
   İstanbul Üniversitesi'ne bağlı Göz Kliniği'nin yolsuzlukları bununla sınırlı değil. Devletin resmi mercilerinin hazırladığı raporlarda da belgelenmiş durumda bu yolsuzluklar. Maliye Bakanlığı Bütçe ve Mali Kontrol Genel Müdürlüğü tarafından hazırlanan rapora göre üniversite yönetimi, belirlenmiş fiyatların yüzde yüz ile yüzde üç yüz fazlasını talep etmekte. Raporda devamla şöyle anlatılıyor bu usulsüzlük: "Resmi Gazete'de yayımlanan üniversite tıp fakültesi hastaneleri ile Sağlık Bakanlığı'na bağlı yataklı tedavi kurumlarında yapılacak muayene tetkiktahlil ve tedavilere ait fiyat listesine göre ortaya çıkacak muayene ve tedaviye ait fiyat farkını kendileri ödemek zorundadır denilmektedir. Yukarıdaki düzenleme ile resmi yazı ile müracaat eden hastaların öğretim üyesi profesör ve doçentlere sadece mesai saatleri dışında özel muayene olma imkanı getirilmiş olup mesai saatleri içinde özel muayene uygulamasına gidilmesi ve bu amaçla hastalardan fark talep edilmesi mümkün değildir." Oysa hastalara kendi istekleri dışında imzalatılan kağıtlar ile ameliyatlar mesai saati dışında yapılmış gibi gösteriliyor.
   <br/>
   <br/>
   Yolsuzluk diz boyu
   <br/>
   <br/>
   Sayıştay denetçileri tarafından hazırlanan Eylül 95 tarihine ait raporlara göre İstanbul Üniversitesi bünyesinde faaliyet gösteren ve gelir elde eden bir çok kuruluşun kapatılması öngörülüyordu. Rapora göre üniversiteye ait misafirhane, tatil kampı, kantin gibi 16 adet sosyal tesis, hukuki yetkisi bulunmayan bir komisyon tarafından çalıştırılmakta ve bu faaliyetler ile ilgili olarak para tahsil edilip harcama yapılmaktaydı. Üstelik bu faaliyetler neticesinde elde edilen yılsonu kârlarının hiç biri bütçe dairesi hesaplarına kaydedilmemekteydi. Ki Yüksek Öğrenim Kurumu'nun ilgili maddesine göre yönetmelikleri hazırlamak üniversite yönetimine ait. Oysa bu sosyal tesisler rapora göre ilgisi bulunmayan bir komisyon tarafından çalışıtırılmaktaydı. Denetçiye göre sosyal tesisleri işletmek ve bu doğrultuda gelir toplamak yetkisiz tasaruftur.
   <br/>
   <br/>
   Aynı rapora göre 1995 yıl sonu itibariyle buralardan elde edilen yaklaşık 21 milyar 291 milyon391 bin TL.'lik net kâr katma bütçeli hesaplara intikal etirilmemişti. Denetçi, raporda sözlerine şöyle son veriyor: "Buna göre söz konusu sosyal tesisler hem kanuna aykırı bir yönetmelik çerçevesinde yönetilmekte, hem de kanunun emredici hükümlerine aykırı olarak bu faaliyetlerden elde edilen gelirler, Ö.S.H. Birimi Fon Saymanlığının bütçesi dışında değerlendirilerek harcanmaktadır. Böylece hem yetkisiz tahsil ve tediye yapılanmakta, hem de sözkonusu faaliyetlerden elde edilen gelir ve giderler Sayıştay Denetiminden kaçırılmaktadır. Buna göre İstanbul Üniversitesi Rektörü, sözkonusu gelirleri toplamak ve sarfetmek üzere emir veren ita amiri olarak; sosyal tesisler yürütme kurulu başkanı bu tahsil ve tediyeleri yetkisiz olarak fiilen gerçekleştiren görevli olarak bütçe dairesi başkanı ise hazineye ait gelirlerin tahsil ve takibi görevi nedeniyle sorumlu olmaktadır."
   <br/>
   <br/>
   Belki yukarıda ifade edilenlerin Alemdaroğlu ile ne ilgisi var denilebilir. Ama bu yolsuzluğun tek sorumlusu Alemdaroğlu aslında. Çünkü raporda da belirtildiği gibi bu yolsuzluğun sorumlusu Sosyal Tesisler Yürütme Kurulu Başkanı. Bu görevi de o dönemler Alemdaroğlu yürütmekteydi. Sosyal Tesisler Daire Başkanı'nın bu olaylardan bihaber olması beklenemez...
   <br/>
   <br/>
   Sözkonusu yolsuzluklar bunlarla sınırlı değil tabii ki. İşte başka bir örnek: 1995 yılında dönemin Sosyal Tesisler Başkanı Alemdaroğlu İstanbul Defterdarlığı'na gönderdiği bir yazıda üniversite bünyesinde işletilen bazı kurumların vergiye tabi olup olmadıklarını soruyor. Defterdarlık ise bu kurumların kâr amacı güdecek şekilde faaliyet göstermesi yani tesislerin üçüncü kişilere kiralanması durumda vergiye tabii olacaklarını bildiriyor. Fakat bu yerlerin üçüncü şahıslara kiralanmasına rağmen herhangi bir vergi vermedikleride raporlarda yer alıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4114-en-talihsiz-universite.html), [web.archive.org (arşiv bağlantısı)](http://web.archive.org/web/20131110153705/http://www.aksiyon.com.tr:80/aksiyon/haber-4114-en-talihsiz-universite.html)
