# Akdenız'ın kaya evlı sakınlerı

*Yasin Yağcı 1999.02.06*

<font class="agenda2NewsSpot">
 Akdeniz'in şirin kıyı kenti Fethiye'de alışılmışın dışında birşeyler yaşamaya;
</font>
<font class="newsDetail">
 Ölüdeniz'i ile meşhur bu beldede, denize girip kumsalda güneşlenmek yerine tarihi yerleri gezmeye ne dersiniz? Biz de farklı olmak için mi yoksa işimiz olduğu için mi henüz kestiremediğimiz bir sebeple böyle bir yolu seçtik ve Ege'nin bu şirin kıyı kasabasında tarihi yaşamaya çalıştık. Arkamızda yeşil ve mavinin birleştiği, bütün güzelliği ve duruluğu ile Ölüdeniz, önümüzde Likyalılardan kalma Kaya Mezarları...
 <br/>
 <br/>
 Adını, Cumhuriyet döneminde, Şehit Pilot Fethi Bey'den alan Fethiye, eski çağlardaki Likya uygarlığının önemli kentlerinden biriydi ve "Telmessos" olarak anılırdı. Kuruluşu beşinci yüzyıla kadar uzandığı varsayılan Telmessos (Fethiye) kentinin tarihi kalıntıları arasında Amintas Kaya Mezarları başı çekiyor. Amintas Kaya Mezarları, Likya tarihini günümüze taşıyan önemli unsurlar da içeriyor.
 <br/>
 <br/>
 Likyalıların belki de uygarlıklarının ihtişamını göstermek kaygısıyla kayaları oyarak yaptıkları Kral Mezarları görenleri büyülü bir atmosfere sevk ediyor bugün... Çift taraflı bir duygu yoğunlaşması yaşıyor insan bu mezarları dolaşırken. Bir tarafta her şeye galip gelmenin ve ihtişamın, diğer tarafta ise çaresizliğin belirtisi çalınıyor zihnimizin derinliklerine...
 <br/>
 <br/>
 Mezarlara ulaşmak için dik bir yamaçta sıralanan yaklaşık iki yüz tane basamağı çıkmanız gerekiyor. En büyük mezar Kral Amintas'a ait olanı. Tam bir tapınma içgüdüsüyle yapılan bu mezar her iki yanında bulunan iki sütunla büyük alana açılıyor. Bu büyük tapınak mezarın yine her iki tarafında yapılan ve ona oranla daha küçük görünen diğer mezarlar da muhtemelen kraldan sonra gelen yöneticilere ait. Amintas'ın mezarına oranla daha küçük olan diğer mezarların kademece alt derecedeki yöneticilere ait oluşunun başka bir delili de bu mezarların tepenin daha alçak kısımlarına yapılmış olmaları.
 <br/>
 <br/>
 Amintas'ın mezarının girişinde bulunan taştan oyulmuş süslemeli kolonlar, mezara bir saray havası verdiği gibi mezarın içine girmeyi sağlayan kapıda da bir korunma havası uyandırıyor. Çoğunlukla lahit tipinde yapılan mezarlar oyma sütunlar, savaş ve benzeri olayları tasvir eden kabartmalarla süslenmiş.
 <br/>
 <br/>
 Kentin en yüksek yerine yapılan Kral Amintas'ın mezarı, üzerinde yükseldiği tepeye nispet eder bir büyüklükte inşa edilmiş. Sütunlar üzerindeki mezarın yüksekliği takriben on beş yirmi metre kadar. Mezarın duvarlarına oyulmuş yazılar ve resimler muhtemelen kral ve yaşadığı dönem ile ilgili bilgileri içeriyor.
 <br/>
 <br/>
 Aradan geçen uzun yıllara rağmen toprak üstünde kalan Amintas'ın ve diğer Likya ileri gelenlerinin mezarları o efsanevi havalarından hiç bir şey kaybetmemişler. Toprak üstünde kalan diyoruz; çünkü, görünenden fazla sayıda mezar, anıtların hemen önünde yer alan Telmessos Tiyatrosu ile birlikte toprak altında yatıyor.
 <br/>
 <br/>
 Ayakta kalabilmeyi başaran Kaya mezarlarından en büyüğünün iki sütunu arasında başınızı çevirip baktığınızda Fethiye tüm görkemiyle sizi selamlar gibidir. Hele mevsim yazsa Ölüdeniz'e atlama düşüncesi kemirir içinizi. Bir tarafta tarihi mezar kalıntıları öbür tarafta deniz ve kum... Sıradan görünen bu iki  kavram alıp sizi başka dünyalara götürür. İçten içe ölümün soğuk nefesini hissedersiniz bedeninizde. Tüm bünyenizi saran ve ruhunuzun en derin noktasını dahi harekete geçiren bu zevk ve acı verici iç titremeleri sizi bir muhasebe yapmaya sevkeder. Ve sorular peş peşe sıralanır beyninizin en ücra köşelerinde: Nereden? Niçin? Nereye?
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-4626-34-akdenizin-kaya-evli-sakinleri.html), [web.archive.org (arşiv bağlantısı)](http://web.archive.org/web/20101119051244/http://www.aksiyon.com.tr:80/aksiyon/haber-4626-34-akdenizin-kaya-evli-sakinleri.html)
