# Elmalarla armutları toplama tartışması

*Yasin Yağcı 1998.02.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Evet Türkçüler nihayet solda olmaları gerektiğini anlayabiliyorlar; zaten anaları babaları oradaydı. Ama solun neresinde?" Bu teşhis yazar Attilâ İlhan'a ait.
  </font>
 </div>
 <div id="newsText">
  <font class="detail-text">
   Türkçüler, sol ve bir zeminde buluşmak... İlk bakışta insanı hayrete sevk eden bu üç kelimeye birileri tarafından yeni anlamlar yükleniliyor veya kendi deyimleriyle zamanla kaybedilen eski ve gerçek değerleri...
   <br>
    <br>
     Her ne kadar Attilâ İlhan ben yirmi beş yıldır yazıyorum dese de her şey milliyetçi kesim ile sosyalist kesimden bazı radikal isimlerin bir araya gelmesiyle başladı. Aslında bundan iki ay kadar önce Aksiyon'da yayınlanan Rasih Nuri İleri'nin TKB'nin kurucuları Turancılardı değerlendirmesini de bu çerçevede değerlendirmek lazım.
     <br>
      <br>
       Her iki kesimden de marjinal isimlerin bir araya gelmesi sıradan bir bir araya geliş değildi. Sosyalizm ile milliyetçiliği sözümona ortak bir potada eriten bu görüş birlikteliğinin referans noktası ise tarihi bir şahsiyetti: Sultan Galiyev. Galiyev'in Turancı fikirlerini içeren Sosyalist Turan Cumhuriyeti tezinden hareket edip noktayı Cumhuriyetin kuruluş felsefesinde koyuyorlardı. Son dönem siyasetinin aldığı seyir ve milliyetçilerin tehdit değerlendirmesinde ön sıralara çıkması gibi olayların hemen akabinde gerçekleşen bu buluşma insanların kafalarında soru işaretleri de uyandırmadı değil.
       <br>
        <br>
         Derken bu bir araya gelişe Attilâ İlhan, Cumhuriyet'teki köşesinde katkılarda bulunmaya başladı. 1920'lerde kurulan Türkiye Komünist Fırkası'na dayanarak Rusya ve Türkiye komünizminin farklılığından dem vuran İlhan'a göre bu yıllarda Moskova'nın sattığı "Mazlum Milletler'in" sesi Galiyev komünistliği Ankara'ya daha yatkındı. Mazlum Milletlerin bu acıklı durumuna ses veren dönemin Türkiye'si aslında Galiyev ile aynı dili konuşmaktaydı İlhan'a göre. Ve işte bugün bazı marjinal isimler tarafından gerçekleştirilmek istenen ittifak arayışlarının alacağı seyir merakla bekleniyor. Bu arayışın bir hesabıkitabı bulunduğu kesin fakat onu zaman gösterecek. Şaşkın bakışlar arasında cereyan eden bu teorik bir araya gelişin pratik hayata ne kadar yansıyacağı bir o kadar merak konusu. Bu bağlamda Attilâ İlhan ile merak edilenleri konuştuk. İlhan ile konuşurken röportajın aldığı seyir bize bir gerçeği gösterdi; bugün yaşadıklarımız dünden miras kaldı veya bugünkü yorumların anahtarı yarın.
         <br/>
         <br/>
         Türkçü ve devrimci kesimden bir takım isimlerin biraraya gelmesini nasıl değerlendiriyorsunuz?
         <br/>
         <br/>
         Birleşme çabası diye bir şey yok, ancak uzlaşma çabası diyebiliriz. Benim gördüğüm şu; 70'li yıllarda birbirine düşenler, akıncılar, ülkücüler ve devrimciler aynı sosyal çevreden gelmiş çocuklardı. Bunların hepsi kökenleri itibarıyla kırsal, üst yapıları itibarıyla feodaldırlar. Büyük şehirlerde ortamı ve hayatı yadırgamış çocuklardır. Bu yadırgamayla bir tepki oluşuyor. Bu tepki de hangi çevreye düştülerse o çevreye intibak etmek şeklinde kendini gösterir. Onların bir kısmı ülkücü olur, bir kısmı akıncı, bir kısmı da devrimci olur. Ama sokakta gördüğün zaman hangisi hangisidir gösteremezsin.
         <br/>
         <br/>
         Yani gösterdikleri tepki ortaktı...
         <br/>
         <br/>
         Tepki ortaktır. Tepkiler aslında belirli çevreler tarafından yönlendirildi ve bunların hangi çevre içine düştülerse o çevrenin kaderine katıldılar.
         <br/>
         <br/>
         Yönlendirici çevreler hangileriydi?
         <br/>
         <br/>
         Gençler partilerden bir şey ummuyorlardı. Solcu olanların büyük bir ekseriyeti solculuğun tarihini bilmiyorlardı. Bu çocuklar çok ciddi ihtilaflar çıkarılarak birbirlerine düşürüldü ve bir kan gölü içinde boğuldular. Çünkü soğuk savaş bunu gerektiriyordu. Soğuk savaş bittikten sonra geldiğimiz yer Türkiye Cumhuriyeti'nin kuruluşunda düşünülen yerin tam karşıtıydı. Ve bu iş gençlerin birbirleriyle çatışmaları üzerine bina edildi.
         <br/>
         <br/>
         Bu çatışmayı kimler körükledi peki?
         <br/>
         <br/>
         Onları bulabilmek şimdi birbirleriyle uğraşan istihbarat güçlerinin işi. Asla bulamadılar. Belki onların içinden birileri de tahrik etmiş olabilir. Türkiye'yi belirli bir şekilde kullanmak isteyen güçler de olabilir. Çünkü Türkiye'de bir Sovyet tehlikesinin olmadığı meydandadır. Komünistler bitti, ülkücüler bitti; akıncılar bitti şimdi laikantilaik kavgası var. Türkiye'de mütemadiyen olay çıkarmak isteyen güçler var ve bu güçler bundan medet umuyorlar. Bana göre bunun çok basit bir sebebi var; Türkiye imkanlarını iyi kullanırsa bölgesinde ciddi bir güç olarak belirir ve onların başına Osmanlı belasının yeniden çıkması demektir bu.
         <br/>
         <br/>
         Bu güçlerin kökleri nerelere dayanıyor?
         <br/>
         <br/>
         Bunlar Türkiye'deki siyasi partilerden ziyade dışarıdan bu meseleyi örgütleyen güçlerin Türkiye'deki uzantıları. Ve duruma hakim olmaya çalışıyorlar ki son 25 sene içerisinde de hakim oldular.
         <br/>
         <br/>
         Dışarıda dediğiniz güçler şu anda ne kadar etkililer?
         <br/>
         <br/>
         Türkiye'yi hâlâ soğuk savaş döneminin politikacılarının yönettiğini söyleyebilirim. Soğuk savaş döneminin bütün günahlarını taşıyorlar. Memlekette birtakım olaylar olmuş. O dönemlerde şimdi ülkeyi yönetenlerin birçoğu kumanda merkezindeydiler. Onun için ben Türkiye'de yeni bir politik neslin gelmesini istiyorum. Soğuk savaş politikacılarını her ülke tasfiye etti.
         <br/>
         <br/>
         Direnen Türkiye
         <br/>
         <br/>
         Bu tasfiye edememezlik mi her on senede bir askeri darbeyi getiriyor?
         <br/>
         <br/>
         Ordu müdahalelerinin gerisinde aslında sistemin uygulanmasını istediği politikaların tam anlamıyla uygulanamamasının rolü var. Çünkü sistem Türkiye'yi şimdi geldiği yere 2025 sene önce getirmek istiyordu. Sistemin kendi adamlarının gelmesine rağmen Türkiye direniyor. Sovyetlerin dağılmasıyla ortaya çıkan ülkelerin hepsi özelleştirmelerini bitirdiler. Bizde 35 senedir özelleştirme bitmiyor. Çünkü Türkiye direniyor.
         <br/>
         <br/>
         Nedir bu direnmenin sebebi?
         <br/>
         <br/>
         Halk kamu mallarını Cumhuriyetin eseri olarak görüyor. Onları özelleştirmeye kalkmak aslında politikacılar için dezavantaj. Onun için cesaret edemiyorlar. Halbuki bunun bir an evvel olması lazım. Özelleştirme ve küreselleşme sürecini hızlandırmanın çaresi darbe icat etmek oluyor. Darbe icat etmenin çaresi de çocukları birbirleriyle kavga ettirmek...
         <br/>
         <br/>
         Yani darbe oluşan tıkanıklığı aşmak için yapılmıyor. Bilerek oluşturulan tıkanıklığı aşmak için yapılıyor öyle mi?
         <br/>
         <br/>
         Hayır, belirli bir yere gelmek için oluşturulan tıkanıklığı aşmış görünmek için yapılıyor. Çünkü darbe olduğu günün ertesinde terörizm diye bir şey kalmıyor. Nasıl oluyorsa bir mucize gibi.
         <br/>
         <br/>
         Türkçü devrimci diyaloğuna gelelim. Bir insan hem Türkçü hem devrimci olabilir mi?
         <br/>
         <br/>
         Olur, işte Galiyev.
         <br/>
         <br/>
         Türkçü olmak; Turan ülküsüne sahip olmak, sosyalizmin temel felsefiyle bağdaşıyor mu?
         <br/>
         <br/>
         Turan ülküsünün kötü bir tarafı yok. Kötü olan etnik bakmak. Turancılıkta etnik bakış yok. Başındaki adam Gasprinski. Yani Gaspıralı İsmail. İsmail bey dilde, kültürde birlik diyor. Ne ırk lafı var, ne din lafı. Çünkü Hıristiyan Türkler de var, Musevi Türkler de.. Bunları dışlayacak mısın?
         <br/>
         <br/>
         Siz Türkçülerin yeri soldur diyorsunuz. Şimdiye kadar yanlış yerde mi duruyorlardı?
         <br/>
         <br/>
         Evet. Türkiye'nin iki büyük Türkçüsü Yusuf Akçura ile Ziya Gökalp kimin yanındaydılar? Atatürk'ün. İşte bu kadar açık.
         <br/>
         <br/>
         Bu bir araya geliş belirli bir tıkanıklığın sonucudur dediniz. Bu belirli bir planın sonucu mudur,  yoksa tesadüf mü?
         <br/>
         <br/>
         Sanmıyorum. Kendiliğinden herhalde.
         <br/>
         <br/>
         Laik Türkçüler
         <br/>
         <br/>
         Sizin dediğiniz platformda buluşmak her iki kesim için de bazı değerlerinden taviz verme anlamına geliyor. Milliyetçi kanadın dini değerlerinden uzaklaşması sözkonusu olabilir mi?
         <br/>
         <br/>
         Bana göre Türkçülerde din diye bir şey yok. Başından itibaren Türkçülük hareketi laikti. Zamanla etnik alana da kaydırıldı. Halbuki ırkçılıkla da alakası yok. Türkİslam sentezi fikri var ki ona da şiddetle karşı çıkıyorum. Beğenmediğimden değil, Türkİslam sentezi yapılmış olduğundan. Selçuklu, Osmanlı sentezi o. Sana düşen bu sentezin içinden milli sentezi çıkarmak. Gavurdan almak değil kendi, içinden çıkanı bulmak.
         <br/>
         <br/>
         Peki son dönem milliyetçilerini nereye koyacağız?
         <br/>
         <br/>
         Ben onu ülkücü ve Türkçü diye ayırıyorum. Ondan rahatsız oldular.
         <br/>
         <br/>
         Ülkücünün Türkçüden farkı nedir?
         <br/>
         <br/>
         Ülkücü zeminde bulunanların büyük bir kısmı bir defa laiklikten uzaklaşmışlardır. Laiklikten uzak Türkçülük olmaz. İkincisi, etnik tavırlarıdır. Sen eğer etnik özellikler üzerinde durursan bu topraklar üzerinde yaşayan herkesi tahrik edersin. Kürt kendi Kürtlüğünü, Laz kendi Lazlığını çıkartır. Milliyetçilik yapıyorum diye milleti bölersin. Bu bakımdan etnik kriter de, dini kriter de geçersizdir Türkçülükte.
         <br/>
         <br/>
         Siz 68'lerde solcuların bir kısmı dönek çıktı bir kısmı ise müttefik aramaya başladılar diyorsunuz. Kim bu müttefikler?
         <br/>
         <br/>
         Henüz bulamadılar. Arıyorlar daha.
         <br/>
         <br/>
         Milliyetçiler olabilir mi?
         <br/>
         <br/>
         Hayır, henüz öyle bir şey yok. Bir defa ben solcular adına konuşamam. Çünkü ben tek başımayım. Solcu komünist partiler yalnızlık içinde olduklarını görüyorlar. Bir hareket yapmak lazım. Bana kalırsa hepsinin bir araya gelip sosyalist bir platform kurmaları lazım. Sivil toplum kuruluşları da var. Bunlar Türkiye'nin gelecek siyasi partileri.
         <br/>
         <br/>
         Tekrar uzlaşma arayışlarına gelmek istiyorum. Resmi ideolojinin dini değerlerinden uzak milliyetçi bir söylem dillendirdiği öteden beri bilenen bir gerçek. Uzlaşma arayışları bu söylemden etkilenmiş olabilirler mi?
         <br/>
         <br/>
         Devletin kuruluşunda milliyetçiliğin tarifi çok açıktır. Atatürk bunu çok güzel açıklamıştır. Bir ırk milliyetçiliği değildir. Son dönemlerde meydana gelen tıkanıklıklar tamamen soğuk savaşın rezillikleridir. Niye bunu açıklamak istemiyor diyorlar. Nasıl açıklasın, işin içinde adamın kendisi var.
         <br/>
         <br/>
         Yönetimde oligarşi hakim
         <br/>
         <br/>
         Sosyalistler kendi içlerinde bölünmüş durumdayken karşıt grupla nasıl uzlaşsın ki?
         <br/>
         <br/>
         Evvela kendi içinde bir birleşme olmalı. Bunu yapamazsa zaten otomatikman devre dışı kalır. Ama yeni şartların sosyalistleri ortaya çıkar.
         <br/>
         <br/>
         TİP de uzlaşmacıydı ama başaramadı?
         <br/>
         <br/>
         TİP devre dışı kalmadı. Dağıttılar.
         <br/>
         <br/>
         Kim devre dışı bıraktı?
         <br/>
         <br/>
         İki kesimdir devre dışı bırakan. Biri İsmet Paşa'dır. O zamana kadar çok açık bir sağcı politika izlerken TİP'in Meclis'e girdiğinin ertesinde "Biz zaten öteden beri ortanın solundaydık" dedi ve TİP'i aşırı sola itti. Aşırı sola ittiği zaman polis bunları takip etmek zorunda kaldı. İkincisi Moskova'dan geldi. TİP'in içindeki birtakım tipler isimlerini söylemeyeyim onların çizgisinde hareket etmeye başladılar ve TİP'i Türkiye'ye mahsus bir sosyalist parti olmaktan çıkarma teşebbüsüne giriştiler.
         <br/>
         <br/>
         İnönü'nün bu tavrını resmi ideolojinin o dönemki tavrıyla özdeşleştirmek mümkün. Sizce uzlaşmacı tutumlar resmi ideolojinin işine gelmiyor mu?
         <br/>
         <br/>
         Hayır. Türkiye'nin yönetimine belirli insanlar hakimler ki ben buna oligarşi diyorum. Bu oligarşiyi de şöyle tarif etmek mümkün; bürokrasi artı burjuvazi. Yönetimi ellerinden alabilecek her şeye karşı harekete geçerler. Refah'ın başına gelenleri de bu açıdan değerlendirmek lazım. Çünkü o, bürokrasi artı Anadolu burjuvazisi olarak yaptı formülü ve onu da devirdiler.
         <br/>
         <br/>
         Bu oligarşiyi biraz açar mısınız?
         <br/>
         <br/>
         İş çevreleriyle yönetim çevreleri Türkiye'de içiçe geçmiştir. Ve birbirleriyle menfaat ilişkileri vardır. Mesele Türkiye'yi yeme meselesi. Türkiye'yi yemenin iki şekli vardır. Ya İstanbul burjuvazisi ile bürokrasi yiyecektir, ya da artık dişleri çıkmış olan Anadolu burjuvazisi ile bürokrasi yiyecektir. Refah Anadolu burjuvazisi ile bürokrasiyi seçti. Baktılar ki malı götürüyor hemen harekete geçtiler. Harekete geçen güçler ekonomik güçler yani holdinglerdi.
         <br/>
         <br/>
         Siyasilere güveniyor musunuz?
         <br/>
         <br/>
         Şimdikilere güvenmiyorum, dediğim gibi hepsi soğuk savaştan kalma. Ama siyaset de bir yere kadar. Bir ülkede iktidara oynamak başka şeydir hakimiyete oynamak başka şeydir. Bir siyasi parti iktidara oynar hakimiyete oynayamaz.
         <br/>
         <br/>
         O zaman ister radikal soldan olsun ister sağdan, hakimiyete oynayan herkes karşısında siyaset dışı müdahaleler görür diyebiliriz?
         <br/>
         <br/>
         Gayet tabii. Cumhuriyetin kendi savunma refleksidir bu.
         <br/>
         <br/>
         Bu müdahaleler halkın isteklerini yansıtmıyorsa...
         <br/>
         <br/>
         Halkın istemleri müphem. Onu netleştirmek lazım. Türkiye'de Refah'ın halkın istemlerini temsil ettiği söylenebilir mi? Yüzde yirminin karşısında yüzde seksen var.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3496-elmalarla-armutlari-toplama-tartismasi.html), [web.archive.org (arşiv bağlantısı)](http://web.archive.org/web/20140722193255/http://www.aksiyon.com.tr/aksiyon/haber-3496-elmalarla-armutlari-toplama-tartismasi.html)
