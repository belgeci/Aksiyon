# Üniversitelere polissiz güvenlik

*Yasin Yağcı 1997.01.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Üniversiteye hazırlanan her yeni genç dimağ, burayı yıllardır sürdürdüğü eğitim serüveninin doruk noktası olarak algılar.
  </font>
 </div>
 <div id="newsText">
  <font class="detail-text">
   Orası onun için hayata atılmanın son noktasıdır. En azından böyle bir hayal kurar... Oysa günümüzde üniversite denince akla kavga ortamı gelmekte. Fikir düzeyinde bir türlü anlaşmaya varamayan farklı dünya görüşlerine sahip grupların çatışma meydanı haline geldi üniversite.
   <br/>
   <br/>
   Herkes kendince haklı istekler ile ortaya çıkar. Kimi demokratik bir üniversite isterken kimi de harçlara karşıdır. Periyodik hale gelen bu isteklerini her sene, eğitim yılının başında, YÖK'ün kuruluş yıldönümlerinde seslendirirler. Her seferinde de karşılarına güvenlik güçleri çıkar. Bunun sonucunda ortaya çıkan olaylar epey tartışılır. Günlerce gazetelerde, televizyonlarda polisöğrenci çatışmalarının analizleri yapılır. Her analiz sonucunda fatura genelde polise veya üniversite yönetimine çıkartılır.
   <br/>
   <br/>
   Üniversite yönetimi böylesi bir durumdan rahatsız olmuş olacak ki, buna çözüm yolları arama çabasına girdi. İlk adım olarak üniversiteler kendi güvenlik birimlerini oluşturmaya başladılar.
   <br/>
   <br/>
   Polis uzaklaştırılacak
   <br/>
   <br/>
   Özel güvenlik birimi oluşturmak arzusunda olan birçok üniversite isteklerini YÖK'e iletmiş durumda. Hatta içlerinde bu birimi oluşturanlar da var.  Atatürk ve Çukurova üniversiteleri gibi. Her iki üniversite de gerekli izinleri alıp kendi özel güvenlik birimlerini faaliyete geçirdiler.
   <br/>
   <br/>
   Atatürk Üniversitesi'ndeki özel güvenlik birimi 140 kişiden oluşuyor ve üç vardiye halinde görev yapıyor. Üniversite yönetimi "şimdiye kadar kuruluş amacı doğrultusunda hizmet vermekte olan özel güvenlik birimlerinden memnun olduklarını" belirtiyor.
   <br/>
   <br/>
   Marmara Üniversitesi'nin YÖK'ten kadro tahsisi isteği onaylanmış durumda. Diğer yandan İstanbul Üniversitesi ve Yıldız Teknik Üniversitesi'nin istekleri ise onaylanmak üzere.
   <br/>
   <br/>
   Oluşturulan bu güvenlik birimiyle, üniversitelerden polisin uzaklaştırılması amaçlanıyor. Üniversite yönetiminin kararına göre, polisler çok özel durumlar dışında ve rektörün izni olmadıkça üniversitelere giremeyecek. Zira, gerek kamuoyunda gerekse üniversite çevrelerinde, eylemleri kontrol altına alırken polis siyasi görüşünün etkisi altında hareket ediyor kanaati hakim. Dolayısıyla bu yeni yapılanmayla birlikte hem polis üniversitelerden uzaklaştırılacak, hem de bu tür spekülasyonlara son verilmiş olacak. Bunun yanısıra, bu uygulama ile ileriye, yönelik sivil, polislerin de kampus içine girmemeleri amaçlanıyor. Çevik kuvvet de polisin girişini gerektiren durumlarda yine rektörlüğün izni dahilinde içeri girebilecek.
   <br/>
   <br/>
   Bu birimler, üniversitelerin gece  gündüz giriş ve çıkışlarını kontrol altına almak ve içeride meydana gelebilecek muhtemel olayları önlemek amacıyla oluşturuluyor. Ama bu tür bir yapılanma tüm öğrencilere potansiyel suçlu gözüyle bakılması sonucunu doğurabilir. Atatürk Üniversitesi Basın Müşaviri Süreyya Çarbaş buna dikkat çekerek şunları söylüyor: "Bizim üniversitemizde güvenlik biriminin kurulması, olabilecek öğrenci olaylarına karşı bir tedbir olarak algılanmamalıdır. Atatürk Üniversitesi öğrenci olaylarının yaşanmadığı, sosyal barışın tesis edildiği nadir üniversitelerden biridir".
   <br/>
   <br/>
   Güvenlik birimi nasıl oluşturuluyor?
   <br/>
   <br/>
   Kendi bünyesinde güvenlik birimi oluşturmak isteyen üniversiteler, valilikten aldıkları formaları doldurarak YÖK'e gönderiyorlar. Aslında YÖK'ün bu noktada bir yaptırım gücü yok. Sadece istenen kadronun tahsisi ve mali konuları merkeze iletip onları takip etmek gibi bir görevi yerine getiriyor. YÖK'ün cevabi görüşüyle beraber, formlar il koordinasyon kurulunda görüşülmek için valiliğe geri gönderiliyor. Valilikte yapılan gerekli incelemelerden sonra emniyet müdürlüğüne gönderilen ve oradan olur kararı alınan formlar İçişleri Bakanlığı'nın onayına sunuluyor. İçişleri Bakanlığı'nın onayından sonra sonuç üniversitelere bilidiriliyor.
   <br/>
   <br/>
   Üniversitelere bildirilen bu karardan sonra, YÖK'ün Maliye Bakanlığı'ndan kadro tahsis etmesinden ve mali konuları hal etmesinden  sonra güvenlik elemanlarının alınmasına başlanıyor.
   <br/>
   <br/>
   Güvenlik elemanlarının alımında kanun ve yönetmeliklerde belirtilen şartlar aranıyor. Ama bu noktada bir problem ortaya çıkıyor. O da, polislere, siyasi kimlikleri işe karışıyor diye yöneltilen eleştiri. Güvenlik görevlileri de pekala siyasi kimliklerini işin içine karıştırabilirler. Olur ya, bir eylem sırasında bu tür bir hareket sergileyebilirler en azından.
   <br/>
   <br/>
   Üniversite yönetimi bu problemi, alınacak güvenlik elemanını bir ön soruşturmaya tabi tutarak aşmaya çalışıyor şimdilik. Soruşturmaya alınan adayın herhangi bir politik kimliğinin olmamasına dikkat ediliyor. Bu ön araştırmadan sonra sırayı yazılı ve sözlü sınav alıyor. Bu sınavlardan da başarıyla çıkan aday, güvenlik elemanı olarak işe başlıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BDC22B07F1549FD497056E6AD906DA9B?newsId=2146), [web.archive.org (arşiv bağlantısı)](http://web.archive.org/web/20130513102057/http://www.aksiyon.com.tr:80/aksiyon/newsDetail_getNewsById.action;jsessionid=BDC22B07F1549FD497056E6AD906DA9B?newsId=2146)
