# Loto: 6 rakamlı vergi numarası!

*Yasin Yağcı 1997.10.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir önceki ayla kıyaslandığında ne artarak yükselen enflasyon, ne Rumların S300 füzeleri ne de 163'ü hortlatmaya yönelik yeni yasal düzenleme isteği..
  </font>
 </div>
 <div id="newsText">
  <font class="detail-text">
   hiçbiri son günlerdeki loto heyacanı kadar ilgi görmedi. Son iki haftadır loto ile oturup loto ile kalktık. Trilyonlara varan ikramiye miktarı insanların akıllarını başlarından aldı. İki hafta boyunca medyada, sokakta, işte insanlar birbirlerine selam vermeden önce loto ile lafa başlar oldular.
   <br/>
   <br/>
   Türkiye'de her hafta 6 milyon kişi bu oyunu oynuyor. Bunların 3 milyonu müptela durumunda. Üstelik bu salgın sınırlarımızı da aşmış durumda. Kuzey Kıbrıs Türk Cumhuriyeti ve Bulgaristan bu olaya yakın ilgi duyan ülkelerden ikisi. KKTC'nin Cumhurbaşkanı Rauf Denktaş'ın bile oynadığı lotoyu kapı komşumuz Bulgarların da Türkiye'ye gelen otobüslerin şoförleri veya buradaki yakınları aracılığıyla, sınıra yakın olanların ise bizzat sınırı geçerek oynamaları ilginin dozu hakkında yeteri ipucu vermekte. Bazı kişilerin, özellikle otobüs şoförleri ve muavinlerinin Türkiye'de oynadıkları kuponları Bulgaristan'da değerinin üç dört misli fazla bir ücretle sattıkları belirtiliyor.
   <br/>
   <br/>
   Büyük ilgi yeni düzenlemeler getirdi
   <br/>
   <br/>
   Tüm hesaplar bir kişinin kazanacağı varsıyımı üzerine kurulmuştu. Günlerce kazanacak kişinin bu parayla neler yapabileceği tek tek hesaplandı. Repoya yatırırsa ne kadar faiz alacağı, kaç tane son model araba alabileceği vesaire. Hani derler ya zenginin malı züğürdün çenesini yorar diye. Bu defa loto zenginlerinin malı çeneden ziyade, medya ve ülke gündemiyle birlikte beyinleri yordu.
   <br/>
   <br/>
   1420283841 ve 48. Bu rakamlar bir çoğumuz için hiç birşey ifade etmeyebilir. Ama aslında bunlar birilerinin milyarder olduklarının göstergeleriydi. Ve yine bu rakamlar birilerinin (kafa olarak değil belki ama) ekonomik açıdan sınıf atlamalarının şifreleriydi. Kimbilir belki de birilerinin de akıllarını kaçırmalarının...
   <br/>
   <br/>
   Vergiden daha ballı
   <br/>
   <br/>
   Bugüne dek Türkiye gündemine giren tüm şans oyunları arasında Sayısal Loto ulaşılması güç bir rekora imza attı. Katlanarak yükselen rekor ikramiyesi akıllara durgunluk verecek boyutlara ulaşınca tüm dikkatlerin bu alana yönelmesi de kaçınılmaz oldu. Lotoya ilginin bu denli büyük olması Milli Piyango yetkililerini loto benzeri yeni oyunlar piyasaya sürmeye sevk etti. İlk dönemlerde bayi olmaktan kaçınan çoğu kişi bugünlerde bayilik alabilmek için sıra beklemekte. Devlet de kısa günün kârı hesabından bayi olmak için alınan teminat miktarını artırarak bir ek gelir elde etmek için kolları sıvadı.
   <br/>
   <br/>
   Daha önce 100 dolar olan teminat miktarı 4 bin dolara çıkmış durumda. Yasalarla vergi toplayamayan devlet, vatandaşın yastık altındakilerine lotoyla ulaşmış oluyor. Şu anda lotodan en çok kâr eden, kasasında onlarca trilyon biriken devlet.
   <br/>
   <br/>
   Son gelişmeler bağlamında yirmi beş bin kişinin bayi olabilmek için sıra beklediği sektörde bakanlık bayilik vermek için teminat miktarını artırmanın yanısıra bazı yeni düzenlemeler daha getiriyor. Bayilik alacak kişinin sabıkasız olması, loto oynanacak mekanın temizliği gibi. Zira şimdiki sistem dahilinde on sekiz yaşın altındakilerin bu oyunu oynamaları yasak. Ama bugün hangi bayiye bakarsanız bakın bu oyunu en çok oynayan bu yaş düzeyindeki insanlar. Bunun yanısıra bayilerin bir ölçü ve sınır tanımaksızın ekmek ve gazete bayilerinden büfelere, marketlerden emlakçılara kadar kontrolsüz bir şekilde yaygınlaşması sonucu her an, her yaştan ve her kesimden insan kolayca kupona ulaşabiliyor.
   <br/>
   <br/>
   Bunun yanısıra son dönem loto karmaşası başka yeni düzenlemeler de getiriyor. Mesela bundan böyle artık dördüncü haftadan sonra devir yapılmayacak. Dördüncü hafta sonunda en büyük ikramiye beş bilenlere verilecek. Böylece büyük ikramiyelerin oluşması önlenmiş olacak. Bayilerde sıra oluşmalarını önlemek için ise otomatik oynama sistemleri getirtiliyor. Dileyen kişi makinenin tek düğmesine basarak yine makinenin seçeceği numaralar ile zaman kaybetmeden oynayabilecek.
   <br/>
   <br/>
   ABD bile bizim lotodan pay alıyor
   <br/>
   <br/>
   11 Kasım 1996 tarihinde üç büyük ilde oynatılarak başlanan sayısal loto bügün on ilde oynanıyor. Bu rakam sene sonuna doğru on sekize çıkacak. Bu oyunda aslında kaybeden pek çıkmıyor. Tabii ki şanslı bir kaç iştirakçi dışında oynayanlar hariç. Milli Piyango İdaresi verilerine göre, Sayısal Loto oyununda geride kalan kırk altı hafta içinde oyundan elde edilen toplam hasılat, 8 yıllık zorunlu temel eğitime katkı payı hariç, 35 trilyon 222 milyar 532 milyon 820 bin. Hasılatın, 15 trilyon 611 milyar 266 milyon 410 bin lirası ikramiye olarak ödendi. Sayısal Loto'dan kamuya sağlanan kaynak miktarı ise söz konusu sürede 10 trilyon 895 milyar 888 milyon 733 bin lira olurken, 5 trilyon 187 milyar 303 milyon 48 bin lira ile en büyük payı Hazine elde etti.
   <br/>
   <br/>
   Öyle ki bu kazanç pastasından pay alanlar salt ülke sınırları dahilindeki kurumlar değil. Bundan Amerika bile para kazanıyor. Sayısal Loto'nun isim hakkını elinde bulunduran ABD'nin Getch Avrasya isimli firmasına isim hakkı olarak geçen kırk altı hafta için on iki milyon dolar ödenmiş. Söz konusu şirket rekor ikramiye haftasında ise 90 milyar lira aldı.
   <br/>
   <br/>
   Hükümetin sekiz yıllık yeni eğitim düzenlemesi çerçevesinde getirdiği bir dizi zam ve yeni katkılardan bundan dört hafta önce Sayısal Loto da nasibini almıştı. Ama öyle anlaşılıyor ki bu yeni zamlar bile oynayanların durumunda bir azalma meydana getirmedi. Tam tersi giderek artış gösterdi. Tekel ürünlerine zam yapıldığında bunu hayra yoran hükümet yetkilileri akıllara durgunluk veren Sayısal Loto çılgınlığı karşısında da aynı söylemi dillendiriyorlar: Nasıl olsa yatırılan paralardan sekiz yıllık kesintisiz eğitime kaynak aktarımı var. O zaman bu işte de bir hayır vardır. Bu kaynak aktarımı çerçevesinde Sayısal Loto'nun kırk üçüncü haftasında başlanılan kolon başına on bin lira sekiz yıllık zorunlu temel eğitime katkı payı miktarı ile dört haftada eğitime 1 trilyon 238 milyar lira destek sağlanmış oldu.
   <br/>
   <br/>
   Loto beraberinde sahtekarları da getirdi
   <br/>
   <br/>
   Sayısal Loto peşi sıra rekorlara imza atadursun uyanıklar da boş durmadı bu arada. Olaya bilimsel açıdan yaklaşanlar bilgisayarlar yardımıyla istatistiki analizler yaparak çıkması muhtemel sayıları içeren CDRomlar piyasaya sürerek kendilerine bir ekmek kapısı araladılar. Bu CD'ler daha önceden çıkmış sayıları bilgisayara yükleyip anlizler yaparak güya çıkabilecek sayıları yani onların tabiri ile "sıcak sayıları" içeriyor.
   <br/>
   <br/>
   Oyun şu anda Türkiye'nin her ilinde oynanamıyor. Sınırlı birkaç büyük şehirde oynanmasına rağmen, Türkiye çapında bir Sayısal Loto sektörü doğmuş durumda. Bu büyük şehirler dışında da talebin yüksek olması aynı bilgisayar sektöründe oluşan furya gibi bir ara sektör meydana getirmiş durumda. Kuponlar şehirlerarası otobüs şoför ve muavinleri tarafından büyük şehirlerden alınıp, en ücra köy ve kasabalara kadar ulaştırılıyor ve tekrar toplanıp büyük şehirlere ulaştırılarak bayilere yatırılıyor. Böyle durumlarda yatırılan her kupondan komisyon alındığı gibi parasız alınan kuponları parayla satanlar da var. Ayrıca oynadıkları kuponları yüksek fiyatlarla taşrada satanlara da rastlanmıyor değil.
   <br/>
   <br/>
   Diğer taraftan peşinden yeni sektörler meydana getiren Sayısal Loto'nun kitabını yazanlar bile var. Fiyatları 250 bin lira civarında olan bu kitaplar çeşitli kombinezonlar yardımıyla iştirakçilere şanslı sayıları tutturmanın yollarını öğretiyorlar. Bazı girişimciler ise sayıları tahmin etmekte zorlananlar için loto anahtarları ve kalemleri icat etiler. Bunlar da neredeyse kapış kapış satılıyor.
   <br/>
   <br/>
   Hepsini solladı
   <br/>
   <br/>
   Loto, Milli Piyango dahil diğer tüm şans oyunlarını sollamış durumda. Yılların oyunu Milli Piyango karşısında lotonun bu denli rağbet görmesinin sebeplerinden en önemlisi, Milli Piyango'da bölüştürülen ikramiye miktarının Sayısal Loto'da bölünmemesi, tam tersine yüksek rakamlara varan ikramiyenin tek kişi veya bir kaç kişiye çıkması. Yani kazanan tam kazanıyor. Dolayısıyla bu durum lotoya yönelmenin yüksek düzeylerde seyretmesine ortam hazırlıyor. Lotonun, son zamları karıştırmazsak, kolon ücretinin diğer oyunlara oranla düşük olması ve ikramiyenin çok az kişiye dağıtılması bu oyunu cazip hale getiriyor.
   <br/>
   <br/>
   ABD'de büyük ikramiyeler 20 yılda ödeniyor
   <br/>
   <br/>
   Talih oyunları salt bize özgü değil, en çok oynandığı ülke ise ABD. Dünya sıralamasında bu ülkeden sonra İngiltere, Almanya, Japonya ve Fransa geliyor. Dünyanın hemen hemen her yerinde oynanan bu oyunların pek eleştirilmeyen yönü işin ahlaki boyutu ve kişi üzerinde olası olumsuz etkileri. Oysa hemen hemen tüm uzmanların fikirbirliği yaptıkları bir konu var ki o da bu tür şans oyunları neticesinde yüksek oranda para kazanan bireylerin ruhsal açıdan büyük bir gerilim içine girdikleridir. Çünkü gerek sosyo ekonomik açıdan gerekse yaşam düzeyi olarak henüz hazır olmadığı bir hayata aniden adım atan bireyin yeni yaşamına ilk anda uyum sağlaması beklenemez.
   <br/>
   <br/>
   Dünyanın birçok ülkesinde oyanan bu oyunlar hem iştirak eden bireyin hem de cemiyetin zarar görmemesi için sıkı bir yasal düzenleme altında oynanıyor. Mesela bazı Avrupa ülkelerinde ve ABD'de beş yüz bin doların üzerindeki ikramiyeler kişilere hemen ödenmiyor, söz konusu ödeme belirli zaman dilimlerine dağıtılarak ödeniyor yirmi yıl gibi. Böylece kişinin, hem aile hayatında hem cemiyet hayatında bunalımlar ile karşılaşması önlenmiş oluyor.
   <br/>
   <br/>
   Vatandaşların kısa yoldan harhangi bir efor sarfetmeden zengin olma umuduyla talih oyunlarına gösterdiği ilginin kişiyi tembelliğe sevk ettiğini belirten Psikolog Prof. Dr. Musa Tosun'a göre bu durum bireyin ruh halinde travmaların oluşmasına sebebiyet verebilir. Toplum olarak her an büyük bir depresyon ile karşılaşmamızın imkan dahilinde olduğu bir dönemde bu denli yüksek düzeyde bir ikramiyenin muhtemel depresyonu yükseltebileceğini dile getiren Tosun sözlerini şöyle sürdürüyor: "Böyle büyük meblağlar insanlardaki oluşmuş motivasyonu bozar. İkramiyenin çıkacağını düşünmek kişinin iş yapma motivasyonunu da bozar, psikolojik ve zihni faaliyetlerini de; bireyleri tembelliğe iter. Üretimden kopmaya sevk eder. Çıkma beklentisi belli bir stresi ve gerilimi ortaya çıkarır. Çıkmadığı veya çıktığı zaman da bir gerilim ortaya çıkar. Hazırlıklı olmadığı bir hayatta kişinin dengeleri alt üst olabilir. Birey bu olaylar sonucunda ölçüsüz davranışlarda bulunabilir. Bazen bu şoku atlatamayarak kişilik dengesini kuramama durumu ile karşı karşıya gelebilir."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3056-34-loto-6-rakamli-vergi-numarasi.html), [web.archive.org (arşiv bağlantısı)](http://web.archive.org/web/20140415160700/http://www.aksiyon.com.tr:80/aksiyon/haber-3056-34-loto-6-rakamli-vergi-numarasi.html)
