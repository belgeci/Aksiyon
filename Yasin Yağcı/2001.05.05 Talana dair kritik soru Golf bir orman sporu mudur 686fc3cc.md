# Talana dair kritik soru: Golf bir orman sporu mudur?

*Yasin Yağcı 2001.05.05*

<div>
 <p class="spot">
  Çok masum gerekçelerle, her  yıl binlerce hektar ormanlık alan yağmalanıyor.  Bu masum gerekçelerin en  önde geleni ise golf. İş öyle  bir noktaya varmış ki  Türkiye'deki golf  sahalarının hepsi kamu  arazileri üstüne yapılmış.
 </p>
 <p class="metin">
 </p>
 <img border="0" src="/web/20010617145108im_/http://www.aksiyon.com.tr/2001/335/resimler/Golf.jpg"/>
 <p class="metin">
  Türkiye'de ortalama her yıl altı bin hektar ormanlık alan yağmalanıyor. Tüm ormanlık alanımız ise yirmi iki milyon hektar. Son otuz yıllık süre zarfında yağmalanan ormanlık alanın miktarı Marmara Bölgesi ormanlarının tümüne denk geliyor.
 </p>
 <p class="metin">
  Aslında yukarıdaki rakamlar milli servetimiz olan ormanlarımızın nasıl yağmalandığını gözler önüne çok güzel seriyor. Görünürde toplum yararına projeler bahane edilerek tahsis edilen ormanların çoğu, masum gerekçelerinin aksine bir rant alanı olarak kullanılıyor. Masum gerekçelerin başında ise spor alanları ve özellikle golf sahaları geliyor.
 </p>
 <p class="metin">
  Bu ilgi nerden kaynaklanıyor?
 </p>
 <p class="metin">
  Türkiye'de golf sporuna ilginin hangi düzeyde olduğu eleştirisi bir yana, mevcut ve yapılmak istenen golf sahalarının gerçekten yoğun talepten mi yoksa başka nedenlerden dolayı mı yapıldığı sorusu daha önemli. Şu an golf sahası yapmak için Orman Bakanlığı'na yapılan başvuruların sayısı epey kabarık. Orman Mühendisi Prof. Dr. Ertuğrul Acun'a göre  bu sayı otuz altı. Şu an halihazırda faaliyette bulunan ve proje aşamasında olan tüm golf sahaları da ya kamu arazisi üstüne yapılmış ya da ormanlık alanda.
 </p>
 <p class="metin">
  Ormanlık alanların alınmasında golf sporunun masumiyetinin kullanılmasının bir kaç nedeni var. Bir kere golf çok geniş bir alanda ve yeşilikler içinde oynanan bir spor. Dolayısıyla ormanlar bu sporun yapılması için en ideal alan. Amerika gibi golf sporunun gelişmiş olduğu ülkelerde de bu spor yeşillikler içinde yapılıyor. Ama bizdeki gibi suiistimal edilmeden tabii ki. Bizde orman alanı tahsis edilirken öncelikli amaç ilk planda golf sahası olarak belirir. Gerekli izinler alındıktan sonra gerçek niyetler ortaya çıkıyor. Ve golf sahası olarak izin alınan bölgelere villalar konulmaya başlanır. Golf sahasının bir başka cazibesi ise yapılan konutların satılmasında bir çekiciliğinin olmasından kaynaklanıyor.
 </p>
 <p class="metin">
  Özellikle İstanbul gibi hava kirliliği had safhada olan ve yeşil alanların çok düşük düzeyde olduğu büyük bir metropolde var olan sınırlı sayıdaki ormanlık alanın çok masum bazı gerekçeler ile betonlaşmaya açılmasına dair bir çok örnek var. 2000 yılının Haziran ayındaki ihalelerde yapılan tahsisler buna örnek verilebilir. Maslak'taki Fatih Ormanı ile Kanlıca'daki İstanbul'un en güzel yerlerinden biri olan Mihrabat Ormanı bu tarihlerde ihale edildi.
 </p>
 <p class="metin">
  200 bin dönüm gibi büyük bir alan üzerinde bulunan Mihrabat Ormanı yıllık elli milyar liraya kiraya verilmişti. Adı geçen bölgede golf sahası yapılacak. Golf sahasının yapılması demek yüzlerce ağacın kesilmesi anlamına geliyor. Yüzlerce ağacın kesilmesi açık alan, açık alan yapıllaşmaya müsait ortam demektir. Oysa Orman Bakanlığı 1990 yılında aldığı bir kararla söz konusu ormanlığı piknik ve yürüyüş alanı olarak halka açmıştı.
 </p>
 <p class="metin">
  Golf alanı yapılmak istenen yerler arasında Ömerli Barajı çevresi ve Fatih Ormanları bölgesinin de bulunması dikkat çekici. Bu konuda başvurular var. Golf Federasyonu Teknik İşler Komisyonu Başkanı Bülent Özgören kendilerinin de bu başvuruları duyduklarını ama bu başvurularla ilgili federasyonlarına herhangi bir bilgi verilmediğini söylüyor. Zaten bilgi vermek zorunda değiller diyen Özgören ticari bir kaygı gütmüş olabileceklerine dikkat çekiyor: "Şimdi Klasis ve Kemer Golf Kulübü için öteden beri söylenen bir iddia var. Denilir ki buraları ormanlık alandı, biz golf sahası yapacağız diye Orman Bakanlığı'ndan aldılar ama golften ziyade orada büyük yapılaşmalara gidildi. Ama dediğim gibi sadece iddia olarak söyleniyor. Bunların dışında Ömerli Barajı civarında ve Fatih Ormanları içinde de golf sahası yapılacağına dair duyumlar alıyoruz fakat bize bu konu ile ilgili yapılmış bir başvuru yok. Ayrıca her golf kulübü federasyona da bağlı olmak zorunda değildir. Bunlar Orman Bakanlığı'na başvurmuşlar, bizim haberimiz yok. Oraya yatırım yapmak isteyenler, evleri satmak için yanına golf sahası yapalım tarzında da hareket etmiş olabilirler."
 </p>
 <p class="arabaslik">
  Büyük bir boşluk olmalı
 </p>
 <p class="metin">
  Golf sahaları yaklaşık olarak minimum dört yüz dönüm, ortalama ise altı yüz dönüm büyüklüğünde inşa edilirler. Tüm dünyada olduğu gibi bu spor için en ideal yer ormanlık alan. Bu sporun oynanması için de  ormanlık alanda büyük oranda bir açıklığın oluşturulması lazım. Golf Federasyonu Teknik İşler Komisyon Başkanı Özgören'e göre bu sporun oynanması için yaklaşık beş altı bin metrekarelik bir alan gerekiyor: "Golf doğa ile iç içe bir oyundur. Ormanlık alanda oynanması idealdir. Golf oynanan saha ormanlık alanda da olabilir ama oynanacak yerde ağaçlar kesilir. Çünkü oynanacak yerin boş olması lazım. Daha sonra ağaçlar dikilebilir. Oynanması için on sekiz tane delik lazım. Her deliğin birbirinden uzaklığı üç yüz metredir. Genişliği ise yetmiş metre kadardır. Üç yüz metre aralıklı on sekiz delik uzunluğunda ve yetmiş metre genişliğindeki bir golf sahası için beş bin, altı bin metrekare genişliğindeki boş bir alana ihtiyaç vardır." Bülent Özgören, "Bu büyüklükteki alanını tedarikinde öncellikle boş alan kullanılır ama ihtiyaç duyulursa ağaçlar kesilmek suretiyle de boş alan oluşturulur" diyor. Golf sahası yapılmak için tahsis edilen bir ormanlıkta boş alanın çok düşük düzeyde olacağını veya hiç olamayacağını gözönünde bulundurursak, bu boş alanın oluşturulması için tek yolun ağaçları kesmekten geçeceği apaçık ortaya çıkmaktadır.
 </p>
 <p class="arabaslik">
  Hepsi kamu arazisi üstünde
 </p>
 <p class="metin">
  Türkiye'deki golf sahalarının tümü ya kamu arazileri üstüne yapılmış ya da orman alanları üzerine. İnsan kendine şu soruyu soramadan edemiyor: Golf sahası kamu işletmesi olmadığına göre neden kamu arazisi üzerine inşa edilir? Bu soruya Orman Mühendisleri Odası İstanbul Şube Başkanı Prof. Dr. Kadir Erdin şu cevabı veriyor: "Kamu arazileri ve orman alanları kadar ucuz başka bir alanı nerde bulabilirler ki. Neden bir tane golf sahası kişinin kendi mülkü üzerinde inşa edilmez. Tesadüf mü hepsinin kamu arazileri üstüne yapılmış olması. Hayır çünkü kendisine ait bu kadar değerli arazileri olursa onu golf sahası yapmak istemez ki."
 </p>
 <p class="metin">
  Aslında ormanlık alanlarda bir tek ağacın dahi kesilmesi kanunen yasak. Bir ağacın kesilmesi dahi yasakken nasıl oluyor da devlet önce ormanlık alanı tahsis ediyor sonra da ağaçların kesilmesine izin veriyor. Orman Mühendisi Prof. Dr. Ertuğrul Acun yıllarca bu işlerle mücadele etmesine rağmen bir sonuç alamamasına isyan ediyor: "Bilirkişiler dahi buna eyvallah dedikten sonra ne yapabilirsiniz ki? Ben üniversitede yıllarca bunun kavgasını verdim. Yanlış olduğunu bildiği halde adam onay vermiş. Devlet baba hepimizden daha çok biliyor oralarda neler yapıldığını, peki niye izin veriyor? Söylendiğinin aksine golfün turizme çok büyük bir katkısı filan da yok". Acun'a göre bizim yer yapımız da bu sporun yapılmasına engel teşkil ediyor: "Golfün yapılacağı bölgenin tatlı meyilli bir zemininin olması lazım. Oysa Türkiye'nin yer yapısı çoğunlukla çok sert yükseltilere, aşırı yüksekliklere sahip. Bu sert yükselti ise golfün oynanmasını olumsuz yönde etkiliyor."
 </p>
 <p class="arabaslik">
  Şimdi gözler Ömerli'de
 </p>
 <p class="metin">
  İstanbul'un Avrupa yakasında golf sahaları yapmak için büyük oranda ormanlık alanları ele geçirenler şimdi gözlerini Anadolu yakasına çevirmiş durumdalar. Anadolu yakasının en önemli ormanlık bölgelerinin başında ise Ömerli Barajı çevresi geliyor.
 </p>
 <p class="metin">
  Ömerli Barajı çevresinde yapılmak istenen golf sahaları için yüklü miktarda bir tahsis yapıldı. Oysa bu tahsis hem nazım plana aykırı, hem de su havzalarının korunmasına dair kanunun ilgili hükümlerine. Bunun durdurulması için başta Çevre Dostları Derneği olmak üzere, Doğal Hayatı Koruma Derneği ve Orman Mühendisleri Odası  idari işlem başlattılar. Bunun sonucunun ne olacağı belli değil. Çevre Dostları Derneği Başkanı Ülker Salman'a göre Ömerli Barajı çevresinde tahsis edilen alanda görünürde golf sahası yapılacak denilmiş ama düşünülen hiç de öyle değil: "Ömerli Anonim  Şirketi'ne, Ömerli Barajı çevresinde golf sahalarının yapılması için bir tahsis yapılmıştı. Biz buna nazım plan şartlarına aykırı olduğu ve su havzalarının koruma altına alınması gerektiği noktasından hareketle itiraz ettik. Doğal Hayatı Koruma Derneği, biz ve Orman Mühendisleri Odası Başkanlığı da dahil olmak üzere toplam seksen altı sivil toplum kuruluşu bir araya gelerek mahkemeye başvurduk. Bu konuda büyükşehir belediyesinden de destek aldık. Anladık ki burda golf sahasından ziyade betonlar yükselecek. Bu konuda büyükşehir belediyesine büyük işler düşüyor."
 </p>
 <p class="metin">
  Gerçekten Ülker Hanım'ın dediği gibi belediyelere büyük işler düşüyor. Diyelim ki bir ormanlık alan bir şekilde ilgili bakanlık tarafından bir kişiye ve kuruluşa tahsis edildi. Bu tahsis edilen bölge üzerinde herhangi bir yapılaşmaya gidilmesi yani tabiri caizse bu bölgede tek bir çivinin çakılması dahi belediyenin iznine bağlı. Çünkü burada yapılacak yapılara dair planların hepsinin belediye tarafından onaylanması lazım. Eğer belediye bakanlıktan izin alınmış dahi olsa bu yerlerle ilgili planlara olur vermezse hiç bir yapı inşa edilemiyor.
 </p>
 <p class="arabaslik">
  Dersane için ormanlık şart mı?
 </p>
 <p class="metin">
  Masum görünümler altında ormanlık alanların kimi insanlara peşkeş çekilmesi ve akciğerlerimiz dediğimiz yerlerin betonlaşmalara kurban gitmesi şimdiye değin çok görüldü. Bu yağma halen de devam ediyor. Bunlar çok masum gerekçelerle tahsis ediliyor. Mesela en son Bakırköy yakınlarında yer alan Yeni Mahalle Fidanlığı böyle masum bir gerekçe ile verildi. Yeni Mahale, Bakırköy yakınında bir yer. Buradaki yaklaşık otuz dönümlük fidanlık Ulaştırma Bakanlığı tarafından ihaleye açıldı. Ve açılan ihale sonucunda Uğur Dersaneleri sahibi burayı aylık bir buçuk milyar lira gibi az bir bedel ile kırk dokuz yıllığına kiraladı. Çevre Dostları Derneği'nin desteğiyle yöre halkı mahkemeye başvurdu. Mahkemede ne çıkar bilinmez. Ama bu fidanlık alan yeşillikten öte başka ihtiyaçlara da cevap veriyordu. Burası planda yeşil alan diye geçiyor. Bakanlık herhangi bir değişiklik yapmadan ihale ediyor. Bunun yanısıra valilik tarafından oluşturulan konsey planlarında ise olası bir doğal afette, özellikle depremde halkın sığınacağı yer diye geçiyor fidanlık. Dernek Başkanı Ülker Salman buranın çok masum görünen gerekçeler ile kiralandığını söylüyor: "Kiralama ilanında okul, hastane, dersane ve ekleri diye geçiyor. Aklına ne gelirse yapacak. Şimdi Allah aşkına hastane, pastane yapacak başka yer mi yok? Neden ormanlık alan seçiliyor. Anlamıyorum. Aslında anlıyorum ama..."
 </p>
 <p class="metin">
 </p>
 <p class="arabaslik">
  Golf sahasının kamu arazisi üzerinde olması şart mı?
 </p>
 <p class="metin">
  Türkiye'de Turizm Bakanlığı'nın da teşvik listesine aldığı golf sahalarının hemen hemen hepsi kamu arazilerinin üzerine inşa edilmiş.
 </p>
 <p class="metin">
  Bitmiş veya yatırımları planlanan ve kamu arazileri üzerinde yer alan golf sahaları şunlar:
 </p>
 <p class="metin">
  Antalya ili, Serik ilçesi ve Belek'te 	bulunanlar:
 </p>
 <p class="metin">
  İki  adet 18 delikli, 850 yataklı
 </p>
 <p class="metin">
  İki adet adet 18 delikli
 </p>
 <p class="metin">
  Bir adet 18 delikli
 </p>
 <p class="metin">
  Bir adet 36 delikli
 </p>
 <p class="metin">
  Antalya ili, Manavgat ilçesinde:
 </p>
 <p class="metin">
  Bir adet 18 delikli, 400 yataklı
 </p>
 <p class="metin">
  Antalya ili, Manavgat ilçesi, Perakende 	mevkiinde:
 </p>
 <p class="metin">
  Bir  adet 18 delikli, 400 yataklı
 </p>
 <p class="metin">
  Antalya ili, Manavgat ilçesi, 		Titreyengöl mevkiinde:
 </p>
 <p class="metin">
  Bir adet 18 delikli, 600 yataklı
 </p>
 <p class="metin">
  Muğla ili, Sarıgerme ilçesinde:
 </p>
 <p class="metin">
  Bir adet 18 delikli, 500 yataklı
 </p>
 <p class="metin">
  Orman Bakanlığı'ndan tahsis edilmiş ara	ziler üzerinde yer alanlar ise şöyle:
 </p>
 <p class="metin">
  İstanbul ili, Silivri ilçesi, Seymen köyünde:
 </p>
 <p class="metin">
  Bir adet 18 delikli, 32 yataklı
 </p>
 <p class="metin">
  İstanbul ili, Kemerburgaz Göktürk köyünde:
 </p>
 <p class="metin">
  Bir adet 18 delikli, 634 yataklı
 </p>
 <p class="metin">
  Antalya ili, Merkez ilçe, Düzlerçamı mevki	inde:
 </p>
 <p class="metin">
  Bir adet 18 delikli
 </p>
 <p class="metin">
  İzmir ili, Kemalpaşa ilçesi, Savanda mevki	inde:
 </p>
 <p class="metin">
  Bir adet 18 delikli
 </p>
 <p class="metin">
  Antalya ilçesi, Merkez ilçe, Kundu mevkiinde:
 </p>
 <p class="metin">
  Bir adet 18 delikli
 </p>
 <p class="metin">
 </p>
 <p class="arabaslik">
  Prof. Ertuğrul Acun  (Orman Mühendisi) "Yapılan peşkeştir"
 </p>
 <p class="metin">
  Golf bahanesiyle ormanlık alanların işgal edilmesine en güzel örnek Kemer Country'dir. Turizm girdisi yapacağız gerekçesiyle orman alanları tahsis ediliyor. Aslında yapılan tahsis filan değil peşkeştir. 49 yıllığına veriyorlar. Sözleşmede ise 49 yıl sonra bu sözleşme uzatılabilir deniliyor. Kiralama yöntemiyle bir yeri almak tapusunu almadan daha iyidir. Çünkü bir kere verilen kiralar çok komik, ikincisi orası istimlak filan edilse de bir kayıpları olmayacak. Devlet baba bizim hepimizin malını bu kişilere peşkeş çekiyor. Kemer Country golf alanı yapılacak diye verildi diyelim. Tahsis edilen orman alanı iki bin yedi yüz dönümlük bir yer ama golf sahası bu alanın yarısını bile kapsamıyor. Kalan yerlere villalar kondurmuşlar. Türkiye'deki tüm golf alanları kamu arazileri üstüne yapılmış. Golf sahası  yapılmasın demiyoruz ki. Ama kim yapacaksa gitsin kendi arazisi üstüne yapsın. Devletten de arazi alamaz mı? Tabii ki alır ama bedelini ödeyerek. Siz hem bedelsiz denecek kadar düşük bedelle kamu arazisini alacaksınız hem de ağaçları keseceksiniz.
 </p>
 <p class="metin">
 </p>
 <p class="arabaslik">
  Prf.  Dr. Kadir Erdin (Orman Müh. Odası İstanbul Şube Başkanı) İşin en önemli ayağı Ankara
 </p>
 <p class="metin">
  Ormanlık alanların tahsis edilmesinde kullanılan geçerli gerekçelerden bir tanesi ve en önemlisi turizm amaçlı olanıdır. Kemerburgaz örneğinde olduğu gibi buraya turizm tesisleri ve golf sahaları yapacağız denilir ve izin kopartılır. İzin alındıktan sonra ise villalar kondurulur. Turizm amaçlı verilen bu izinler tamamen amaç dışı kullanılmakta. Biz Kemer Country'deki olayı yakından takip ettik. İlgili yerlere müracaat ettik ve izni kaldırdık. Ama Orman Bakanı daha sonra bu iptal işlemini geçersiz sayarak tekrardan izin verdi. Ormanlarımızın günden güne yok olup gittiğini gördükçe kahroluyor insan. Ormanlık alanların tahsis edilmesinde golf sahalarının yapılması gerekçesinin çok kullanıldığını söylemiştik. Bunun bir çok ayağı var ama en önemli ayağı Ankara. Ankara onay vermezse bu işler yürür mü? Ama bunlar Ankara'yı da etki altına almışlar. Bir tane bürokrat karşı çıksın hemen yeri değiştirilir. Dünyanın hiç bir yerinde ormanların bu şekilde talan edilmesi yoktur.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010617145108/mailto:yasin2003@hotmail.com">
   yasin2003@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/335/haberler/2.htm), [web.archive.org (arşiv bağlantısı)](http://web.archive.org/web/20010617145108/http://www.aksiyon.com.tr:80/2001/335/haberler/2.htm)
