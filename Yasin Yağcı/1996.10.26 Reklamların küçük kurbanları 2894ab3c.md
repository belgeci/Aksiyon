# Reklamların küçük kurbanları

*Yasin Yağcı 1996.10.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çoğumuz rastlamışızdır, bir filmin en hararetli, ya da bir futbol maçının en heyecanlı yerinde görüntünün aniden kesilmesine.
  </font>
 </div>
 <div id="newsText">
  <font class="detail-text">
   İlk zamanlar bu bize garip geldiyse de zamanla alışmak zorunda kaldık. TV kanalları babalarının hayrına yayın yapmadıklarına göre, bir kazançları olmalı. İşte kazançları, aniden görüntünün kesilmesiyle birlikte ekranlara gelen bu reklamlar.
   <br>
    <br>
     Çok basit hikayelerdir; bazen geleneksel Türk hamam kültüründen örnekler verirler, bazen de bir çikolatayla milli takımı Avrupa Şampiyonası'na gönderirler. Kimi zaman da küçücük kahramanlarıyla duygu sömürüsü yaparlar: "Şirin sosis, tombul sosis, seni yerim sosis" , "On yüz milyon baloncuk",  "Babam öyle diyoo" vb... Bu sloganlar gerçekten insanların şirinliklerini arttırdığının göstergesi mi acaba, yoksa daha fazla pazar payı uğruna şirin gözükme çabası mıdır? Uzmanlara göre aslında uzman olmaya da gerek yok ya ikincisi daha ağırlıkta.
     <br>
      <br>
       KORUMASIZ KAHRAMANLAR
       <br>
        <br>
         TRT'nin tek kanal olduğu zamanlar ile günümüz çok kanallı  dönemi karşılaştırdığımızda; reklam filmlerinin son dönem kahramanları arasında çocuklar önemli bir yer almaktalar.
         <br/>
         <br/>
         Bir zamanlar küçücük yaşta çocuklara kaset doldurma furyası vardı. Çoğu aile bu uğurda plak şirketlerinin kapılarında kuyruklar oluştururlardı. Olur ya belki çocuklarının sesi beğenilir de bir kaset yapılır, hayatları kurtulurdu. Zamanla bu kaset doldurma işi gözden düştü. Ama bizim kurnaz insanımız durur mu? Hayatlarını bir çırpıda kurtaracak başka alanlara yöneldiler. Tıpkı kaset doldurma olayında olduğu gibi, şimdilerde çocukların reklamlarda oynatılması revaçta. Bir çok aile uygun bir reklamda oynatılması arzusuyla çocuklarını reklam ajanslarına kaydettiriyor. Aslında İnsan Haklarına göre; belli bir yaşın altındaki çocukların çalıştırılması yasak. Ama riayet eden kim?
         <br/>
         <br/>
         Daha fazla kazanmak arzusuyla yapılan reklamlarda yer verilen küçük çocuklar, ne gibi tehlikelerle karşı karşıya olduklarının farkında bile değiller. Sadece kendilerine zararları olsa iyi. Kendilerini izleyen yaşıtları üzerinde de olumsuz bir etkiye neden oluyorlar. Böyle bir etkinin varlığı bilimsel olarak tespit edilmemiş olsa bile uzmanların genel görüşü bu yönde.
         <br/>
         <br/>
         İstanbul Üniversitesi Çocuk Psikiyatrisi Bölümü öğretim üyelerinden Doç. Dr. Nahit Motavalli Mukaddes, çocukların kendi iradeleri dışında reklamlarda rol almaları ve çevre tarafından onlara "sen sadece sahnede önemlisin" imajının verilmesinin çok yanlış olduğunu belirtiyor ve ekliyor: "Bu durum; çocuğun, ileriki hayatını televizyon sahnesiyle özdeşleştirmesine sebep olabiliyor. Bununla birlikte eğer çocuğa gerek ailesi tarafından gerekse okul çevresinde bazı değerler atfediliyorsa, bu, çocukta olumsuz sonuçlar doğurabilir. Çünkü bu çocuk ileride akademik alanda başarılı olmak isteyebilir. Ama okulunda başkalarının matematikte ondan daha başarılı olduğunu gördüğü zaman, bu gerçeği kabullenmesi zor olacaktır. Çünkü televizyon, kendisini hep ön planda görme gibi davranış şekli kazandırmıştır ona. Böyle bir durum çocuğu ruhsal bunalıma sevkeder."
         <br/>
         <br/>
         Reklamlarda oynayan çocukların çevreleri tarafından aşırı bir ilgi ve sevgi bombardımanına tutulduğunu belirten Prof. Dr. Özcan Köknel ise, insanların, özellikle çocukluk ve gençlik yıllarında kendi yaşıtlarından, kendi çağlarının özelliklerinden farklı olarak yaşamalarının  kişiliklerinde yersiz ve gereksiz bir olgunlaşma meydana getirdiğini ifade ediyor. Köknel'e göre bunun etkileri ileriki yaşlarda ortaya çıkar: "Böyle çocuklar, alıştıkları bu ilgi ve sevgiyi ileride göremedikleri zaman çok çabuk düş kırıklığına uğrarlar. Kendilerine olan güvenleri azalır. Daima bunu bulabilmek için gereksiz davranışlarda bulunurlar. Bu ise güvensiz bir gençliğin ortaya çıkmasına neden olmakta."
         <br/>
         <br/>
         SONUÇ HÜSRAN OLABİLİR
         <br/>
         <br/>
         Şımartılan çocuk daima nüfuz sahibi olur. Bir çocuğun ailesi tarafından şımartılması ile toplumun büyük kesimi tarafından şımartılması çok farklıdır. Aile içinde, anne baba tarafından şımartılan çocuk, kendinde hissettiği bu nüfuzu sadece aile içinde kullanır. Ama toplum tarafından şımartılan çocuk, bunu  tüm çevresine yaymaya çalışır. İşte reklam filminde oynayan, ekranlarda görünen çocuklar çevreleri tarafından şımartılmakta. Çünkü; kendisine istenilmeden de olsa çeşitli vesilelerle, ekranlarda görünmenin bir fazilet olduğu imajı aşılanır.
         <br/>
         <br/>
         Çocuklarını hangi amaçla olursa olsun ekranlara çıkaran anne ve babalar aslında hiç farkında olmadan aile düzenlerini dahi kaybetme riski ile karşı karşıya gelebiliyorlar. Bunun en canlı örneğini milli takıma da uğur getirdiğine inanılan "Volkan" teşkil ediyor. Kaçakçılık suçundan dolayı yatan Tanju'yu ziyaret eden Volkan'lı reklam filmini herkes hatırlayacaktır. Volkan'ın reklam serüveni aile düzenini altüst etti. Annesi ve babası Volkan'ın aldığı parayı paylaşamayarak, anlaşmazlığa düştüler ve ayrılmak zorunda kaldılar. Üstelik televizyon ekranlarına da bunu taşıyarak... Psikayatrist Nahit Motavalli Mukaddes'e bu örneği hatırlattığımızda; "Bu kadar anlamsız maddi bir çıkar için bozulan aile düzeni zaten bozulmaya mahkumdur. Ama çocuk, bu bozulmaya neden olan anlaşmazlığın kendisiyle ilgili olduğunu anlarsa, bu onun için büyük hüsran demektir" diyor.
         <br/>
         <br/>
         Özcan Köknel ise bu durumu çocuk açısında felaket olarak nitelendiriyor.
         <br/>
         <br/>
         ÇOCUKLAR SÖMÜRÜLÜYOR MU ?
         <br/>
         <br/>
         Televizyonlarda gösterildiği zaman ilgi ile izlenen başka bir reklam filmi de; Mazhar Fuat Özkan (MFÖ) üçlüsünün "şapkasız çıkmam abi" sloganını yerleştirendi. Filmin en keyifli yerinde küçük çocuğun sakat olduğuna tanık oluyorduk. Oysa gerçek hayatta bu çocuk sapasağlamdı.
         <br/>
         <br/>
         O dönemlerde çıkan tartışmalarda genel kanaat, bu reklamın duygu sömürüsü yaptığı yönündeydi. Ama; gerek reklamı hazırlayan, gerekse reklamveren şirket bir duygu sömürüsünün olmadığını iddia ediyordu. Onlara göre reklamlarda sakat çocuğa yer verilemeyeceği düşüncesi bir tabuydu ve onlar bu tabuyu yıkmışlardı. Üstelik bu reklam ile toplumda olumlu bir etki uyandırarak özürlü çocukları toplum dışına itmenin gereksizliğini vurgulamışlardı.
         <br/>
         <br/>
         Uzmanlara göre ise; aldatıcı reklamlar çocuğun kişiliğini ve dürüstlük kavramını zedeliyor. Medina Turgul reklam şirketiyle ortaklık kuran dünyaca ünlü reklam şirketi DDB Needham'nın yöneticilerinden Keith Reinhard, böyle filmlerin çocuklar üzerindeki tehlikesini gözler önüne sermekteydi. Reinhard'a göre çocuklar reklamların etkisine en açık, açık olduğu kadar da bu etkiye karşı en korumasız varlıklardır. Reklamcıların hem oyuncu hem de seyirci olarak çocuklardan çok yararlandığını, bunu yaparken de çocukların nasıl bir tehlike ile karşı karşıya olduğuna dikkat etmeleri gerektiğini vurguluyordu Reinhard.
         <br/>
         <br/>
         Özcan Köknel ise bu reklam ile ilgili olarak şunları söylüyor:
         <br/>
         <br/>
         "Çocuk gerçekte olmayan bir sakat rolü oynadığı için, kendisi için de onu izleyenler için de bir risk. Çünkü bazı çocuklar, bu şöhrete ulaşmak için bilerek veya bilmeyerek bir sakat rolünü taklit eder bir duruma gelebilirler. Ama bu reklamın tek olumlu yanı; sakat bir çocuğa rol vererek, sakatlar cesaretlendirilmiş olabilir belki."
         <br/>
         <br/>
         EN ÇOK ETKİLENEN, YAŞITLARI
         <br/>
         <br/>
         Uzmanlara göre; ekranlarda görünen küçük kahramanlar davranışlarıyla en çok yaşıtlarını  etki altında bırakıyorlar. Reklamlar, çocukların ilgi ve beğenilerine genellikle televizyon sayesinde ulaşır. Günde ortalama 219 dakika televizyon izleyen bir çocuğun da bundan etkilenmemesi imkansız. Bu etki; çocuğu, gereksiz ve bilinçsizce tüketime sevk ediyor. Çocuk izlediği filmin etkisiyle anne ve babası üzerinde baskı kurar. Bu da ailesi ile arasındaki iletişimin bozulmasına sebebiyet veriyor. Daha çok alım gücüne yönelik reklamlar ise dar gelirli aile çocuklarında aşağılık kompleksi meydana getirmekte. Hiç bir toplumda bizdeki kadar küçük yaşta şöhretlerin çok olmadığını belirten Özcan Köknel, sözlerini şöyle sürdürüyor: "Bir aile diyebilir ki benim çocuğumun reklam filminde oynamasından dolayı göreceği zarar beni bağlar. Fakat o çocuğu kendisine model olarak alan başka bir çocuğun ruhsal bozukluğunun hesabını kim verecek? Çünkü; televizyonda gördüğü kahramanı yaşıtları her haliyle kendilerine örnek alıyorlar. Sesi ile olsun, hareketleriyle olsun..."
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-1890-reklamlarin-kucuk-kurbanlari.html), [web.archive.org (arşiv bağlantısı)](http://web.archive.org/web/20131031004016/http://www.aksiyon.com.tr/aksiyon/haber-1890-reklamlarin-kucuk-kurbanlari.html)
