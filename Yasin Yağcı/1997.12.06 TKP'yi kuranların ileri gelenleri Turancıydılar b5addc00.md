# "TKP'yi kuranların ileri gelenleri Turancıydılar"

*Yasin Yağcı 1997.12.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Siyasetin bir bilim olarak kabul gördüğü, belki de ortaya çıktığı ilk günden bu yana en çok tartışılan ve üzerinde bir türlü mutabakata varılamayan sistemlerin başında Marksizm gelmekte.
  </font>
 </div>
 <div id="newsText">
  <font class="detail-text">
   Belirli ülkelerde pratikte yaşama şansı bulmasına rağmen devamlılık çizgisi yakalamayan bu sistem günümüzde de tartışmaların merkezinde yer alıyor. Çok tartışılıyor olması ve bu tartışmaların bir türlü sonuçlandırılamamasının ardındaki sebep belki de insanların bu sistemi kendi değer ve ön yargıları ile değerlendirmelerinden kaynaklanıyor. Bunun en çarpıcı göstergesi de uygulanma şansı bulduğu ülkelerde liderlerin bu sistemi kendi düşünceleri doğrultusunda tatbike çalışmaları. Lenin, Mao gibi isimlerin Marksizmin her gündeme gelişinde hatırlanışı bunun açık örneklerinden.
   <br>
    <br>
     Türk siyasetinde ilk dönemler hariç kendine pek yer edinemeyen bu sistemin savunucuları geniş kitleler tarafından hep merak konusu olmuştur. İşte bunlardan birisi, TKP'nin beyin kadrosundan Rasih Nuri İleri. Elit bir tabakadan ve elitliği işçi örgütlemesine ön ayak olmasına engel değil. Kendi deyimiyle sosyalist hareketin ideologları ancak elit tabakadan çıkar. Zira yetişmiş insan bu çevrelerde bulunur. Sosyalizmden yaşadığı çevreye, aile bağlarından kültür hayatına kadar Rasih Nuri İleri ile bir söyleşi yaptık:
     <br>
      <br>
       Vatandaş Türkçe konuş
       <br>
        <br>
         Siz bizimle görüşüp görüşmemek arasında bir tereddüt geçirdiniz. Neydi bunun sebebi?
         <br/>
         <br/>
         Birçok dergide veya gazetede azizliğe uğradığım, bazen adeta mahkemelik duruma düştüğüm için basına karşı hep bir çekingenliğim olmuştur. Mesela, Yeniyüzyıla bir cevap yazısı yazmıştım, onlar da yazıyı öyle kırpmışlar ki adeta anlaşılmaz bir hale gelmişti. Bu sefer aynı yazıyı başka bir gazetede yayınlatmak zorunda kaldım. Ondan dolayı bende bir önyargı olmuştur hep basına karşı.
         <br/>
         <br/>
         Aksiyon ismi de çok garibinize gitti...
         <br/>
         <br/>
         Beni kelime olarak çok rahatsız etti. Çünkü, bu Türkçe bir kelime değil, Fransızca bir kelime. Eylem, harekettir bunun Türkçe karşılığı.
         <br/>
         <br/>
         Ama bu kelimeler birileri tarafından çok tüketildi..
         <br/>
         <br/>
         Esasında öyle. Ama nihayetinde Türkçe karşılığı bu. Bakın bende Aksiyon dergisi koleksiyonu var. Ama sizin dergi değil tabii bu. Fransız Komünist Partisi'nin yayın organın adı da Aksiyon'du; bendeki koleksiyon ona ait. Benim gençliğimde İstanbul'da Türkçe olmayan birçok tabela vardı. Atatürk'ün dil inkılabını yaptığı dönemlerde "Vatandaş Türkçe konuş" sloganı ortaya çıkmıştı. Çünkü o dönemde İstanbul'da, özellikle Beyoğlu'nda Türkçe konuşulmazdı. Rumca, Fransızca, İspanyolca filan daha çok konuşulurdu. O zamanda büyüyenler benim gibi ana dili kadar rahat konuşurlardı bu dilleri. İstanbul çokuluslu bir şehirdi. Beyoğlu'nda Levantenler ve azınlık tüccarlar hakimdi. Ve çok farklı diller konuşulurdu. Buna tepki olarak vatandaş Türkçe konuşurdu. Gerçekten Türk tücar da yoktu. Tüccarların hepsi gayrimüslim veya ecnebiydi. Şimdi tekrar o dönemlere geri döndük. İşte Mc'k Donıld telaffuz da edemiyorum ve benzerleri... Bu zillet televizyonlarımıza kadar uzamış durumda. Star televizyonu, benim Hababam kanalı dediğim eyç bi bi televizyonu. Yani tekrar bir yabancılaşma az daha gavurlaşma diyecektim eylemi içine girdik. Beni gerçekten tedirgin ediyor bu durum.
         <br/>
         <br/>
         O zaman Aksiyon bunca değişmenin yanında devede kulak diyebilir miyiz?
         <br/>
         <br/>
         Belki onların arasına girmiyor ama, baksanıza bu değişimden o da nasibini almış.
         <br/>
         <br/>
         Neyse Türkçeyi kurtarmayı başka bir zamana bırakalım. Sizin sülalenizin aile bağlarını içeren bir kitap yayınlandı haberiniz var mı?
         <br/>
         <br/>
         Tabii haberim var.
         <br/>
         <br/>
         Nasıl buldunuz?
         <br/>
         <br/>
         Çok eğlenceli. İlk önce çok eğlendim. Bazı insanlar ile aynı sınıfa konulmam çok tuhafıma gitti.
         <br/>
         <br/>
         Mesela kimler ile?
         <br/>
         <br/>
         Mesela Sunalp Paşa ile. Sunalp Paşa ile bir defa karşılaştım, hiç tahammül edemeğim kişilerden bir tanesidir. Bu arada kitaptan bahsediyorduk. İlgiç bir kitap. Osmanlı döneminde birçok kişinin Türk olmadığını ve dönme olduğunu yazıyor. Bizim ailemizin de böylesi bir ilişkisi olduğunu dile getiriyor.
         <br/>
         <br/>
         Aile bağlarınız oralara kadar uzanmıyor mu?
         <br/>
         <br/>
         Hayır onu demek istemiyorum. Bu elbette doğru. Örneğin büyük amcam Sırrı Paşa'nın eşi Leyla Hanımefendi'nin babası Dönme Hekim İsmail Paşa'nın oğludur. Fakat Osmanlı'da bunun çok doğal olduğu bir gerçek. Şimdi bakın Marks'ın karısı büyük Alman asilzadesinin kızı, kardeşi Prusya vekili. Torunu anlatıyor. Parasız kalmış Marks, evden bir gümüş tepsi almış satmak için. Antikacıya bırakmış, üstünde İskoçyalı Argil dükünün damgası varmış. Feodal dönemde etnik bir kavram yoktur. Burjuvada da yoktur. Bizde de bir hastalık nüksetti son zamanlarda; o da Türk ve Kürt ayrımı. Hayır Türk ve Kürt yoktur. Türk vatandaşlığı var, onların içinde Kürt olabilir, Çerkez, Arnavut olabilir. Modern devletler etnik değildirler. Bakın Atatürk çok güzel bir söz sarfediyor; "Ne mutlu Türküm diyene". Türk olana değil, diyene. Mesela birileri İsmail Cem'e, İpekçi ailesinden ve dönme olduğu için şüphe ile bakıyorsa ayıp eder. İsmal Cem bugün büyük bir devlet adamıdır. Osmanlı padişahlarını alın anneleri hep gayrimüslimdir ilk dönemler hariç.
         <br/>
         <br/>
         Bu kitabı da gözönünde bulundurursak, bir insanın aile bağlarının deşifre edilmesi onu küçültür mü?
         <br/>
         <br/>
         Hayır tabii ki eksiltmez. Ancak kitabın amacı besbelli. Örneğin önsözde çok aşağılayıcı, ayıp suçlamalar var. Bakın ben o sözünü ettiğiniz kitaba gelmek istiyorum. Bir insanın tek başına bu kadar bilgiye ulaşabilmesi çok zor. Bu kitabın yazarı ile başkaları arasında bilgi alış verişi olmuş mu diye düşünürken birden aklıma bir çağrışım geldi. En Büyük Tehlike diye bir kitap var. Turancılar hakkında 1944'te Faris Erkmen imzalı çıkan bir kitap. Turancı neşriyatta ne söylendiğini ve bunların Alman faşistler ile irtibatını ortaya çıkartan bir kitaptır. O derece önemli bir kitaptır ki çıkar çıkmaz TBMM'de bu kitabın tartışması yapılır. Ve derhal şüpheler ortaya atılır. Bu Faris Erkmen kimdir? Bu kadar çok bilgiye nasıl sahip olabilir? Mecliste bunlara cevap arandı. Daha sonra anlaşıldı ki TKP bu araştırmayı yaptırmış. Yani kolektif bir çalışmaydı ama imzayı hukuk fakültesi mezunu Erkmen atmıştı. TKP o dönemde yasaklıydı üstelik. Şimdi Boğazdaki Aşiret kitabı da aynı onun gibi hazırlanmış bana göre. Kitap bence bir MHP grup çalışmasıdır.
         <br/>
         <br/>
         Aile bağlarının etkisi inkar edilemez
         <br/>
         <br/>
         Peki bir parti niye böyle bir çaba içerisine girsin?
         <br/>
         <br/>
         MHP'nin şöyle bir düşüncesi var: Osmanlıyı Türk olmayan unsurlar yıkmıştır. İkinci saplantıları ise komünistler Türk kökenli olmayan unsurlardır. Bunlar birbirleriyle dayanışma içerisindedirler ve devletin üst kademelerinde birçok etkileri vardır. Şüphesiz bana göre de bazı etkileri vardır. Yani şu bakımdan etkiler vardır: Bir Nazım Hikmet mahkum olduğu vakit, Zeki Baştımar mahkum olduğu vakit bunlar geniş bir aileye sahipler, doğal olarak aralarında bir dayanışma olmuştur. Nazım zaten kanunsuz bir şekilde mahkum olmuştu. Merhum Fevzi Çakmak'ın ısrarı ile. Nazım ile Dr. Hikmet'in mahkumiyetlerine Atatürk karşıydı ama Fevzi Çakmak Paşa'yı kırmak istemiyordu. Ne yaptı? Nazım ile Dr. Hikmet Kıvılcımlı'yı sıhhi sebepler ile serbest bıraktırdı. Fakat Dr. Hikmet Kıvılcımlı Rusya'ya kaçmaya kalkışınca yeniden tutuklandı.
         <br/>
         <br/>
         Ali Fuat Cebesoy'un da Nazım Hikmet'in bırakılması için yoğun çalışmalarda bulunduğu söyleniyor...
         <br/>
         <br/>
         Tabii. Ali Fuat Paşa'nın yoğun çabaları olmuştur. Aynı aileye mensuplardı, neden yardım etmesin ki?
         <br/>
         <br/>
         Ailenizin Türk siyasetinin şekillenmesinde önemli etkileri var. Bunu nasıl değerlendiriyorsunuz?
         <br/>
         <br/>
         Hayır, iktidarda bulunmadılar. Dolayısıyla pek büyük bir etkileri de olmamıştır.
         <br/>
         <br/>
         Ama etkin olmak iktidarda olmayı gerektirmez ki...
         <br/>
         <br/>
         Namık Kemal, Celal Nuri gibi Türk düşünce tarihinde ve Ali Fuat Cebesoy gibi Türk siyasetinde etkin olmuş kişiler var şüphesiz. Ama topyekûn bir etki söz konusu değil.
         <br/>
         <br/>
         Ali Fuat neden Moskova'ya gönderildi? Onu sanki kızağa almak istiyorlardı.
         <br/>
         <br/>
         Evet, Ali Paşa biliyorsunuz Atatürk'ün sınıf arkadaşıydı. Zannediyorum mesele Çerkez Ethem'den dolayı ortaya çıkıyor. Ethem, eşkıya reisi, eşkıyadan bazı kimselerin Kurtuluş Savaşında katkıları olmuştur. Ethem de öyle birisi. Ailemizle de ilişkisi var. Çerkez Ethem'i tasfiye etmek zorunluluğu vardı. Ali Fuat bu tasfiyeyi yapabilecek durumda değildi. Karakter olarak bu durumda değildi. Atatürk de onun yerine İsmet Paşa'yı cephe komutanı yapıp Çerkez Ethem'i tasviye etti. İsmet Paşa'nın çok iyi becereceği işlerden bir tanesiydi bu.
         <br/>
         <br/>
         Zaman zaman yayınlanan bazı yazılarınızda TKP'nin beyin kadrosunu paşazade solcusu olmakla suçluyorsunuz. Böyle bir eleştiri sizin de içinde yer aldığınız bir hareketi töhmet altında bırakmıyor mu?
         <br/>
         <br/>
         Çoğu paşazade, Parti'nin lider kadrosunun hepsi. Nazım Hikmet, Nazım Paşa'nın torunu. Dr. Şefik Hüsnü, Hünü Paşa'nın oğlu. Reşat Fuat, Mustafa Kemal'in yeğeni. Mustafa Suphi'nin babası vali paşa...
         <br/>
         <br/>
         Sol ideoloji elit kültür ister
         <br/>
         <br/>
         Onların paşa torunları olmaları siyaset yapmalarını engeller mi?
         <br/>
         <br/>
         Hayır tam tersi. Batıda da böyledir Türkiye'de de. Sol ideolojiyi kurmak için belirli bir kültür lazım. O kültür de hangi sınıfta var? Hakim sınıfta var. Karl Marks'ın sülalesinde bir kaç tane rektör var. Engels'in hem İngiltere'de hem Almanya'da fabrikaları vardı. Lenin çağın büyük bir maarifçisinin oğlu. Sosyalist hareketi Türkiye'de de ancak asil ve kültürlü bir çevre gerçekleştirebilir.
         <br/>
         <br/>
         Bu sosyalizmin felsefesine aykırı değil mi?
         <br/>
         <br/>
         Hayır bilakis onun felsefesine uygun. İşçi sınıfı Türkiye'de çok az.
         <br/>
         <br/>
         İşçi sınıfı olmayınca ne yapacaksınız. Hangi sınıfa dayanarak yapacaksınız dönüşümü? Komünist doktrini bilen insan ancak elit tabakadan olabilir. Elitten bazı kişiler memleketin kurtuluşunu bu harekette görüyorsa neden öncülük etmesin? Komünistler çeşitli kademelerde Mustafa Kemal'e yeni sistemin inşa edilmesi aşamasında güçbirliği teklif ediyorlar ama Mustafa Kemal kabul etmiyor. Çünkü; sosyalistlerin bir gücünün olmadığını görüyor. Çok açık bir örneği var; vekiller Mustafa Kemal'le soruyorlar "Paşam nasıl olur da Eskişehir'de imalatı harbiyede Ermeni ile Rum işçiler çalışır". Atatürk zabıtlara da geçen şu yanıtı veriyor: "Ne yapayım Türk işçi yok. Başına kurmay subaylar koyduk sabotaj yapmalarına mani oluyoruz." İki önemli atölye vardı o zamanlar; Ankara imalatı harbiyesi ve Eskişehir. Eşkişehir'deki işçiler Türk değil, yani Türk işçi sınıfı yok gibi. Atatürk'ün sosyalistler ile güçbirliğine girmemesinin nedeni bu.
         <br/>
         <br/>
         Güçbirliği teklif eden TKP kadrosu muydu?
         <br/>
         <br/>
         Evet o kadroydu. Aslında daha öncelere giderseniz TKP'yi ilk kurduranın Enver Paşa olduğunu göreceksiniz. Çünkü; Enver Paşa yurtdışına çıktıktan sonra bir Moskova dönemi vardır. Azerbaycan'daki Sovyetlerden de yardım görerek savaş tutsaklarını bir ordu haline getirerek Anadolu'ya geçmek istiyordu. Bu olaylar Kurtuluş Savaşının ilk dönemlerine denk geliyor. Enver, Mustafa Suphi ile de çatışıyor o bölgede. Mustafa Suphi, Enver Paşa'yı yeniyor. Bu iki kişinin mücadelesi ta 1911 yılındaki Selanik İttihat Terakki Kongresine dayanıyordu. Daha sonra partinin yönetimi Mustafa Suphi'nin eline geçiyor. Komünist Partiyi kuranların ileri gelenleri Turancıydı. Mustafa Suphi de, Ethem Nejat da önce Turancıydılar, daha sonra kurtuluşu komünizmde gördüler.
         <br/>
         <br/>
         Peki bu tezat değil mi?
         <br/>
         <br/>
         Değil. Turancılar o dönemde Türkiye'nin yükselmesini isteyen kişiler. Mustafa Suphi, Sivap Hapishanesinden kaçtığı zaman Rusya'ya gidiyor. Birçok arkadaşı Batıya gittiği halde o, orada kalıp Kazak Türkleri için çalışıyor. Türklerin kalkınmasını isteyen insanlar kurtuluşu Turancılıkta buluyorlardı. Bir süre sonra bir kısmı komünizm hareketine katılıyor. Fakat o mücadelede ters giden birşeyler vardı. O da şudur; Türkiyede işçi sınıfı yoktu. Yani çok marjinal bir sayı vardı.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3247-tkpyi-kuranlarin-ileri-gelenleri-turanciydilar.html), [web.archive.org (arşiv bağlantısı)](http://web.archive.org/web/20140722202329/http://www.aksiyon.com.tr/aksiyon/haber-3247-tkpyi-kuranlarin-ileri-gelenleri-turanciydilar.html)
