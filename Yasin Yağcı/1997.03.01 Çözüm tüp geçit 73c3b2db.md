# Çözüm tüp geçit

*Yasin Yağcı 1997.03.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Birinci ve ikinci köprü tartışmalarını hatırlıyorum da, ne kadar yarını düşünmekten uzak kararlar aldığımız aklıma geliyor.
  </font>
 </div>
 <div id="newsText">
  <font class="detail-text">
   İkinci köprü filan yapılırken biz karşı çıkıyorduk..." İstanbul'a tüp geçit projesi konusunda görüşlerini aldığımız Mimar Yıldız Uysal'ın yukarıdaki sözleri özelde İstanbul, genelde ise Türkiye'ye yönelik yapılan yatırım projeleri hakkında güzel ip uçları veriyor.
   <br/>
   <br/>
   İstisnalar hariç, yapılan birçok yatırımın birkaç yıl geçmeden tıkandığını hepimiz gözlemlemekteyiz. Rahmetli Adnan Menderes Haliç'ten başlayıp Aksaray'a değin uzanan yolu yaparken, hemen karşısına muhalifleri dikilmişti. Oysa o günlerde yapılması gereksizdir denilip de karşı çıkılan yol bugün ihtiyaca cevap vermekten oldukça uzak.
   <br/>
   <br/>
   Boğaz'da beton yığını
   <br/>
   <br/>
   Yoğun İstanbul trafiğine çözüm olarak önce birinci köprü yapıldı. Yetmedi, ikinci yapıldı. O da yetmiyor, şimdi üçüncü köprü gündeme geldi. Üçüncüsü yapılsa, gün gelecek belki  dördüncüsü gerekecek. Fakat İstanbul Boğazı'nın etrafından sonra üstünün de beton yığınlarıyla dolmasını insan hayal bile etmek istemiyor.
   <br/>
   <br/>
   Birinci ve ikincinin bir çözüm getirmediğini, tam tersine kara trafiğini pompaladığını ve peşinden yeni köprüleri gündeme getirdiğini dile getiren uzmanlar, yıllardır tüp geçit yapılmasını savunuyorlar. Şehrin bir numaralı söz sahibi belediye de savunuyor tüp geçidi. Fakat  karşı çıkanlar da var. Bunların başında Bayındırlık Bakanlığı geliyor. Bayındırlık ve İskan Bakanlığı'nın akıl almaz tavrı karşısında sivil toplum örgütleri sonuna kadar mücadelede kararlı. Bu örgütlerin başını çeken Mimarlar Odası üçüncü bir köprüyü İstanbul'a tecavüz olarak değerlendiriyor ve bu konuda yerel yönetime sonuna kadar destek vermekte kararlı olduklarını dile getiriyorlar. Onlara göre eğer belediye diretirse tüp geçit yapılabilir. Çünkü: "Birinci ve ikinci köprü kararlarının alındığı dönemlerden farklı olarak bugün, kentin planlama yetkileri yerel yönetimlerdedir. Dolayısıyla bir kararın merkezi yönetimce yerel yönetime danışılmadan yapılması mümkün değildir."
   <br/>
   <br/>
   Başkan köprüyü istemesin
   <br/>
   <br/>
   İstanbul Boğazı'na yapılması planlanan tüp geçit projesi birinci köprünün yapıldığı dönemlerde de gündeme gelir fakat bir türlü vizesi alınamaz. Daha sonra 1992 yılında Ulaştırma Bakanlığı'nın ihale ilanlarında yer alan "İstanbul Boğazı Tüp Geçişi"nin, bilinmeyen nedenlerden dolayı önce tüp'ü silinir, sonra da kendisi.
   <br/>
   <br/>
   En son İstanbul Büyükşehir Belediyesi'nin bu projeye hayatiyet kazandırmak üzere ihale şartlarına ilişkin düzenlemeler yapması merkezi hükümeti harekete geçirdi. Ulaştırma Bakanlığı ihale yetkilerinin kendilerinde olduğunu belirtip bu işin koordinasyonunun kendileri tarafından yapılacağını ileri sürerek bakanlık kontrolünde yeni bir ihale açtı. Tam bu sıralarda Bayındırlık Bakanlığı, Karayolları Genel Müdürlüğü vastıtasıyla İstanbul Büyükşehir Belediyesi'ne köprü fikrini benimseyen şu yazıyı gönderdi: "İstanbul üçüncü karayolu tüp geçişine ait 1/500 ölçekli imar tasdik sınırlarını içeren planlar ekte gönderilmektedir. Uygun görüldüğü takdirde imar palanlarına işlenerek tarafınızdan onaylanacak planlardan iki takımının genel müdürlüğümüze iadesi hususunda gereğini arz ederim." İstanbul Büyükşehir Belediye Başkanı Yardımcısı Hüseyin Besli her ne kadar bu bürokratik bir yazışmadır deyip, görüşümüzü istemişler, göndereciğimiz cevap da bürokratik bir tarzda olacak dese de, Mimarlar Odası eski Başkanı Oktay Ekinci belediyenin halen üçüncü köprü fikrini reddedecek bir cevap vermemesini üzüntü ile karşılıyor: "Sayın Erdoğan'a bir çağrıda bulunmak istiyorum: Bayındırlık Bakanlığı tarafından Büyükşehir Belediyesi'ne teklif edilmiş, belki de dayatılmış olan üçüncü köprü projesini reddettiklerini, böyle bir projeyi asla kabul etmeyeceklerini Bayındırlık Bakanlığı'na lütfen ilan etsin."
   <br/>
   <br/>
   Bakanlık neden reddediyor?
   <br/>
   <br/>
   İstabul'u yönetmeye talip her adayın vaadleri arasına aldığı tüp geçit bundan önceki belediye döneminde de tartışma konusu olmuştu. Nurettin Sözen bu projeyi gündeme getirdiğinde karşısında Bayındırlık ve İskan Bakanlığı'nı bulmuştu. Şimdi de yerel yönetim ve merkezi hükümet aynı partiden. Ama yerel yönetimin gündeme getirdiği projeye yine karşı çıkılıyor. Ve karşı çıkan yine Bayındırlık ve İskan Bakanlığı. Bakanlığın bu konuda net bir açıklama yapmaması çeşitli iddiaların ortalıkta dolaşmasına sebep oluyor.  Mimar Yıldız Uysal'a göre bakanlığın bu ısrarının arkasında etkin güç odakları var. Türkiye'de birinci köprü fikrinin gündeme gelmesiyle birlikte otomotiv sektörünün üretime geçişinin aynı tarihe rastlamasının bir tesadüf olmadığını belirten Uysal, "Köprü projelerinin yapıldığı tarihler yerli otomotiv sanayiin üretime geçtiği tarihlere denk geliyor. O tarihlerde köprüler yerine raylı taşımacılığa hız verilseydi eminim ki böyle araba bolluğu olmazdı" diyor.
   <br/>
   <br/>
   Mimarlar Odası eski Başkanı Oktay Ekinci de aynı kanaatte. Ekinci'ye göre karayolu ağırlıklı ulaşım politikalarını dış güçler istiyor: " Tüp geçit projesi 1950'li yıllarda da gündeme geldi. O  dönemlerde düşünülen bu projenin gerçekleştirilememesinin ardında ABD'nin yaptığı Marshall yardımı vardır. Çünkü; yardım demiryolu yerine karayoluna ağırlık verilmesi koşuluyla yapıldı." Mimarlar Odası İstanbul Şube Başkanı Cengiz Eruzun ise konuya farklı bir açıdan yaklaşarak, köprü dayatmalarının arkasında rant peşinde koşanlar olduğu kanaatinde. Eruzuna'a göre rant peşinde koşan bu insanlar hükümet üzerinde etkin bir güce sahip: "Köprü demek yeni binalar demek, yeni yerleşim alanlarının oluşması demek. Yeni yerleşim yerleri arazinin değerinin yükselmesi demektir. Dolayısıyla köprü isteyenler de arazi işiyle uğraşanlardır." Büyükşehir Belediye Başkanı Yardımcısı Hüseyin Besli ise böylesi iddiaları sağlıklı bulmuyor. Besli, eğer köprü İstanbul'un kuzeyine yapılmak istenseydi bu iddia o zaman doğru olabilirdi diyor. Bayındırlık Bakanlığı'nın tavrını ise politik bir cevapla onlar sadece görüşlerini dile getirdiler diye yorumluyor.
   <br/>
   <br/>
   Amaç insanların mı taşınması, araçların mı?
   <br/>
   <br/>
   Ulaşım politikasının belirlenmesindeki temel tercih, "İnsanların mı, yoksa araçların mı taşınması?" sorusunun temelinde yatıyor. İstanbul'un yoğun trafiğinin çözümünde kriter, taşıtları hareket ettirmekten ziyade insanları hareket ettirmek olmalı. Olaylara bu gözle bakıldığında görülecektir ki, yapılan köprüler insanların taşınmasından ziyade araçların taşınmasına hizmet vermekte.
   <br/>
   <br/>
   İstanbul Boğazı'na yapılmış bulunan iki köprünün de insan taşımaya yönelik olmadığını istatistiklerde de gözlemlemek mümkün. Birinci köprünün açılışından bu yana Boğaz'ı geçen taşıt sayısı yüzde 200 oranında artış gösterirken, yolcu sayısı sadece yüzde 4 oranında artış göstermiş. İkinci köprü yapıldıktan sonra ise, yüzde 1180 oranında artış gösteren araç sayısına karşın yolcu sayısındaki artış yüzde 170 kadar olmuş. Bu sonuçlar çok net bir şekilde yapılan köprülerin yolcuları taşımaktan ziyade kara trafiğini pompaladığını gözler önüne seriyor.
   <br/>
   <br/>
   Karayolları Genel Müdürlüğü'nün otoyol proje programında olan üçüncü köprü, birincinin güneyine yapılmak isteniyor. Olası üçüncü bir köprü için yeni yolların yapılması mümkün değil. Çünkü, yapılacak yer yok. Dolayısıyla yeni köprünün yolu çıkışta birinci köprünün yolu ile kesişeceğinden İstanbul trafiğinin rahatlaması da mümkün değil. Mimarlar Odası İstanbul Şube Başkanı Cengiz Eruzun'a göre bu güzergahı önerenler, buna karşı çıkılacağını bildikleri halde öneriyorlar. Çünkü bunların amaçları köprüyü kentin kuzeyine yaptırmaktır diyen Eruzun sözlerini şöyle sürdürüyor: "Şimdi önerdikleri yere karşı çıkıldığında, o zaman kuzeye yapalım diyecekler. Kuzeye köprü yapıldığı zaman İstanbul felç olur. Kentin yeşil kalabilmiş küçücük bir alanı, su havzaları ile kentin ciğerleri oradıdır. Ama buna karşın hükümetin üzerinde etkili olup rant peşinde koşan bazı kesimlerin toprakları da var oralarda."
   <br/>
   <br/>
   On dakikalık geçiş
   <br/>
   <br/>
   İstanbul'da bugün köprülere bağımlı olarak yapılan ulaşım düzeni içerisinde kentteki tüm yolculukların yüzde 73'ü 45 dakikadan fazla sürüyor. Bunun getirdiği iş ve üretim kaybı yapılacak tüp geçidin maliyetinin kat kat üstünde. Oysa demiryolu geçişli bir tüp geçit ile bu süre dörtte biri kadar azalacak. Çift yönlü düşünülen tüp geçit ile günde yaklaşık bir milyon kişi, en çok on dakikada Boğaz'ı geçebilecek. Örneğin Pendik'ten Aksaray'a yaklaşık otuz dakikada, Taksim'e ise kırk dakikada ulaşılabilecek.
   <br/>
   <br/>
   Ulaştırma Bakanlığı'nca 1996 yılında ihale edilen proje çalışması içinde öngörülen ÜsküdarYenikapı tüp geçiş bağlantısı, Yenikapı istasyonundan başlayarak Anadolu yakasında Söğütlüçeşme istasyonundaki 12,5 kilometrelik çift hatlı demiryolu bağlantısını kapsamakta. Bu bağlantının 1,5 kilometrelik bölümü deniz altında "batırma tüp" yöntemiyle 58 metre derinliğe indirilerek gerçekleştirilecek. Ayrıca Üsküdar ve Sirkeci'de iki yer altı istasyonun da yer alması planlanıyor. 650700 milyon dolara mal olması beklenen tüp geçit, birinci köprünün bir yılda taşıdığı yolcuyu bir buçuk ay gibi kısa bir sürede taşıyabilecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=0A9C4B14C22B32EC0FE09F614F8E48DA?newsId=2322), [web.archive.org (arşiv bağlantısı)](http://web.archive.org/web/20140818173005/http://www.aksiyon.com.tr:80/aksiyon/newsDetail_getNewsById.action;jsessionid=0A9C4B14C22B32EC0FE09F614F8E48DA?newsId=2322)
