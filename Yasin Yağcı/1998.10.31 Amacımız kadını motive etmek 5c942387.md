# "Amacımız kadını motive etmek"

*Yasin Yağcı 1998.10.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kadınların toplumsal hayattaki rollerinin dağılımı üzerine eleştiriler öteden beri süregelen bir realite.
  </font>
 </div>
 <div id="newsText">
  <font class="detail-text">
   Bizde de son yıllarda trendini artırarak kendini hissettirmeye başladı. Şüphesiz onun üstlendiği geleneksel rol yaradılışıyla doğru orantılı. Ama değişen şartların ona biçtiği rol de öbür tarafta durmakta. Özellikle iş gücüne ihtiyaç duyulan Sanayi Devrimi sonrasında kadın, çoğunlukla kendini ekonominin döngüsü içinde buldu. Bu durum bir tarafta işgücü ihtiyacını giderip aileye bir ekonomik katkı sağlarken öbür tarafta da kadına yeni bir sorumluluk getirmekteydi.
   <br/>
   <br/>
   Yirminci yüzyılın işlevi de bundan farklı değil. Kadın evde anne iken aynı zamanda ailenin geçim kaynağı olabiliyor. Ve özellikle çalışan kadının, girişimci kadının kendine has sorunlarının olduğu su götürmez bir gerçek. Antropolog Nevval Sevindi hazırladığı ve STV'de yayınlanan "Aynadaki Kadınlar" programında bir anlamda bu sorunlara eğilirken ağırlıklı olarak da bu girişimciliği özendirmeye çalışıyor. Yeni yayın dönemine farklı bir logo ve farklı bir slogan ile merhaba diyen STV'nin bu programı alanındaki tek program. Nevval Sevindi ile yeni programı üzerine ve biraz da kadına bakışını konuştuk.
   <br/>
   <br/>
   Böyle bir program yapma fikri nereden çıktı? Sizden mi yoksa televizyon kanalından mı?
   <br/>
   <br/>
   Hayır, fikir benden çıktı. Yani kadınlarla ilgili böyle bir program yapmak istiyordum. Bir kere değişik bir form olduğu için ve kadın da en çok hakim olduğum konu olduğu için yapmak istedim.
   <br/>
   <br/>
   Niye STV?
   <br/>
   <br/>
   Yapmak istediklerimi rahatlıkla yapabildiğim ve işime karışılmadığı için. Daha önce yorum yapıyordum, ona da karışılmıyordu.
   <br/>
   <br/>
   Programınızın merkezinde kadın var herhalde?
   <br/>
   <br/>
   Evet özne olarak kadını, girişimci kadını seçtik.
   <br/>
   <br/>
   Neden sadece kadın?
   <br/>
   <br/>
   Birincisi, nüfusun yüzde 51'i kadın olduğu için. İkincisi, pozitif ayrımcılık nedeniyle yani kadınların teşvik görmesinin önemli olduğunu düşünüyorum. Üçüncüsü kadınların bu ülkenin kalkınmasına verebilecekleri çok şeyleri olduğunu ve büyük bir enerjileri olduğunu düşünüyorum. Bu büyük sosyal enerjiyi, ekonomik enerjiyi ülke kalkınmasında kullanmak gerekir. Ve kadın erkek bir arada olmak sosyal bir enerjiyi doğrurur, ayırdığınız zaman olmaz.
   <br/>
   <br/>
   Programın kadın merkezli olmasının sizin kadın olmanızla bir ilgisi var mı?
   <br/>
   <br/>
   Var tabii ki. Ben kadın olduğum için tabii ki sorunlarını daha iyi anlıyorum. Hayatım boyunca bu alanda çalıştım, halen kadın derneklerinde çalışmaktayım. Kadınların daha iyi bir hayat yaşamalarına hayatım boyunca önem verdim. Ayrıca bunu kızım içinde yapıyorum.
   <br/>
   <br/>
   İyi örnekleri göstermek istiyoruz
   <br/>
   <br/>
   Kadını seçerken de bir sınırlama gereği duydunuz mu?
   <br/>
   <br/>
   Evet biz girişimci kadını seçtik. Girişimci kadın olarak sınırlamamızın sebebine gelince, kadının içindeki o enerjiyi hissetmek lazım. Bu enerji her ortamda geçerli, onu maddi manevi yönden destekleyenler olmazsa bile. Kadınların kendilerine güvenleri çok az. Çoğunlukla toplum bu güveni yok edici tarzda davranıyor. Amacımız kadını motive etmek, girişimciliğe sevketmek, ekonomik bağımsızlığını kazanmasını sağlayabilmek. Bu programda iyi örnekleri gösteriyorum.
   <br/>
   <br/>
   Her kesimdeki girişimci kadın mı yoksa belirli bir tabakadaki mi?
   <br/>
   <br/>
   Hayır hiç bir ayırım yok. Bunu bir dengede tutmak için de çok çaba sarfediyoruz. Bazen kentten, bazen kırdan örnekler ile kadını girişimciliğe sevketmek istiyoruz. Daha doğrusu motive...
   <br/>
   <br/>
   Diğer kadın porgramlarını nasıl buluyorsunuz?
   <br/>
   <br/>
   Öbür programlar öğle vakitlerinde ev kadınına yönelik magazinel programlar. Bizimki öyle değil. Girişimci kadın dediğim kadınların hiç biri de aslında geleneksel taraflarını bırakmış değiller. Hepsinin de çocukları var, hepsi de yemek yapıyor. Yani diğerlerinden ayrılan yanları yok.
   <br/>
   <br/>
   Böyle programların az olması arztalep meselesinden mi kaynaklanıyor?
   <br/>
   <br/>
   Yok, arztalep değil. Bir kere böyle programların yapılmasına televizyonlar izin vermiyor çünkü reyting kaygısı var. Ve zor bir program tipi. Çünkü dere tepe koşuşturmanız lazım. Bu, entellektüel tarafı olan ve insanları anlayabilen bir program.
   <br/>
   <br/>
   Program ne kadar sürecek?
   <br/>
   <br/>
   On üç program olarak düşündük, ondan sonrası yeni yayın dönemi zaten, ondan sonra düşünürüz.
   <br/>
   <br/>
   İşlediğiniz kadınları nasıl tespit ettiniz?
   <br/>
   <br/>
   Hem gazetecilik yaparak, hem çevremizden soruşturarak, hem de gittiğimiz yörelerdeki insanların yardımlarıyla.
   <br/>
   <br/>
   Kadınların kendilerine güvenlerini artırıyor mu bu girişimcilik?
   <br/>
   <br/>
   E tabii.. Bakın mesela karşılaştığımız bir kadın hamur yoğurma bilgisini iş kadınlığı için kullanmış sekiz yıl. Şimdi de bir hamur makinesi almış ve bu arada diyor ki ben şimdi fabrikatör oldum değil mi? Müthiş bir girişimci ruhu. Kocası onun yaptığı ekmekleri satıyor. İşte elindeki tek yeteneğini girişmiciliğe dönüştüren bu tür insanlar bizim ilgi alanımıza giriyor. Kentli olmuş, köylü olmuş farketmiyor.
   <br/>
   <br/>
   Çalışan kadın kendini özgür hissediyor
   <br/>
   <br/>
   İlk program biraz kent dışı bir hava yansıtıyordu sanki...
   <br/>
   <br/>
   Hem kenttekilere, hem de kırsal kesimdekilere hitap edecek bir program olmasına dikkat ediyoruz. Çok bilinmeyen tarafları göstermek istiyoruz. Kentte genelde gösterilen çok iyi eğitim almış insanların iş adamı babaları veya iş kadını annelerinin yardımıyla oluşturulan girişimci tarafları. Ama biz girişimci olmak için böyle şeylerin olmazsa olmaz olmadığını göstermek istedik.
   <br/>
   <br/>
   Peki sizce kadın çalışmalı mı?
   <br/>
   <br/>
   Çalışmalı. Çünkü paraya hakim oluyor ve kendi parasını harcama özgürlüğünü kazanıyor. Kendine güveni artar.
   <br/>
   <br/>
   Bu bir tehlikeyi de beraberinde getirmiyor mu?
   <br/>
   <br/>
   Eğer geleneksel aile yapısının bozulması bağlamında soruyorsanız getirmiyor. Benim gittiğim ve incelediğim aileler arasında çalışan ve boşanan aileler çok azdı. Mesela Karadeniz'de tüm kadınlar çalışır ama bu tür problemler görülmüyor. Bir kadın patron bir anne ve kadın olduğu için erkek patrondan daha farklı davranır.
   <br/>
   <br/>
   Peki onca sorun dururken kadınların girişime yönlendirilmesini sorun olarak algılayıp çözümler üretmeye yönelmeniz gerçekçi mi?
   <br/>
   <br/>
   Tamam erkekler öncellikli ama bir el becerileri bile yok mesela. Ama en vasıfsız kadına baktığınız zaman bir el becerisi vardır, hamur yoğurmak dahil. Bu özellikler onu istenilen bir işgücü haline getiriyor.
   <br/>
   <br/>
   Peki kadınların büyük oranda çalıştığını varsayalım. Aile içinde işbölümünü nasıl tanzim edeceksiniz?
   <br/>
   <br/>
   İşbölümü değişmeyecek diye bir kaide yok ki. Daha önceki yüzyıllarda nasıl değiştiyse şimdi de değişebilir. Sandıklı gibi bir yerde bir kadın üç çocuğuyla birlikte eşine de bakabiliyorsa ve erkek de bundan hiç rahatsız olmuyorsa demek ki rollerin değişmesinden kimse rahatsız olmuyor.
   <br/>
   <br/>
   Kızınızla kadına bakış konusunda hemfikir misiniz?
   <br/>
   <br/>
   E tabii ki o benim kızım. Nasıl yetiştirildiğini tahmin edersiniz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4338-amacimiz-kadini-motive-etmek.html), [web.archive.org (arşiv bağlantısı)](http://web.archive.org/web/20140429131724/http://www.aksiyon.com.tr:80/aksiyon/haber-4338-amacimiz-kadini-motive-etmek.html)
