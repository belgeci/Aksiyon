# Bir mücadele adamı

*Yasin Yağcı 2001.03.03*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060201050249im_/http://www.aksiyon.com.tr/resim/326/52.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Yerleşmiş bir kanaat vardır, çoğunlukla büyük işler başaran ve bu mücadelelerinde popülist değil de samimi davrananlar hep geri planda kalırlar diye. Hepimizin çevresinde vardır böyle bir kaç insan.
 </font>
 <p>
  <font class="content">
   Adsız kahramanlar tanımlaması da bu kişileri ifade etmekte kullanılır. Kahraman adsız olunca onu bulmak ve kamuoyuna yansıtmak da biz gazeteciler için çok kolay olmuyor. Prof. Celal Erçıkan işte böylesi adsız kahramanlardan biri. Bu isim belki size bir şey ifade etmeyebilir, belki de çok tanıdık gelebilir. Ama renkli ve ilginç bir hikayesi olduğu muhakkak.
   <br>
    <br>
     Prof. Dr. Celal Erçıkan, Milli Mücadelede Atatürk’ün yakınında bulunmuş olan Erzurumlu Cafer Bey’in oğludur. Babası doğu vilayetlerinin düşmandan temizlenmesi sırasında Kâzım Karabekir Paşa ile birlikte mücadele etmiş. Milli Mücadeleden sonra geldikleri İstanbul küçük Celal için âdeta tarihi fırsatların mekanı olmuş. Çünkü aile çevreleri dönemin bir çok ünlü ismine evsahipliği yapmış: “Bize çok üst düzey isimler gelir giderlerdi. Ben şahsen hemen hemen hepsine şahitlik yaptım. Rauf Orbay, Kâzım Karabekir, Refet Bele, Cafer Tayyar, Ali Şükrü Bey gibi dönemin ünlü isimlerinin sohbet ortamlarında buldum kendimi. Şimdi dönüp baktığımda çok şanslı addediyorum kendimi. Ama o sohbetlerde dikkatimi çeken bir şey oldu, tarihi konular konuşulurken biz genellikle dışarı çıkartılırdık. Daha sonra bunun farkına vardım. Ben rahmetli Kâzım Karabekir’in yazdıklarını bizzat o dönemler okudum. Çok iyi hatırlıyorum öyle bir an geldi ki elinde ilaç alacak parası dahi kalmamıştı. Bu bende büyük bir hayal kırıklığı oluşturdu. Düşünün Milli Mücadelede önemli görevlerde bulunmuş insanlar sefil duruma düşüyorlar. Cemal Kutay ve Kandemir gibi tarihçiler de bu sohbetlere katılıyorlardı. Ve tarihi hadiseler ile ilgili geniş malumatları burada edindiler. Babam da Kutay’a bir çok belge vermiştir.”
     <br/>
     <br/>
     Böyle tarihi bir ortamda büyüme şansı bulan Erçıkan İstanbul Erkek Lisesinden sonra İstanbul Üniversitesi Tıp Fakültesi’ne kayıt olur ve aynı üniversiteden 1956 yılında mezun olur. Mezuniyetten hemen sonra yedek subay olarak askerlik görevini yerine getirir. Askerlik sonrası İstanbul Üniversitesi’ne tekrar geri döner ama tek farkla. Bu seferki görevi akademik hayatının ilk basamağı olan asistanlıktır artık. İstanbul Üniversitesi’nde asistanlık yaparken üniversite onu araştırmalar yapması ve lisansüstü eğitimini tamamlaması için Almanya’ya gönderir. Üç senelik yurtdışı macerasından sonra yurda dönen Erçıkan görevini tekrar İstanbul Üniversitesi bünyesinde sürdürür. Bu başlangıç aynı zamanda bir mücadelenin de başlangıç tarihi olacaktır onun için.
     <br/>
     <br/>
     Celal Erçıkan’ın üniversitedeki mücadelesi aslında üniversite hayatıyla eş zamanlıdır dersek hata etmiş olmayız. Onun bu kurumdaki mücadelesi buraya ilk ayak basmasıyla birlikte başlamış: “Eskiden fahri asistanlık vardı. Bu fahri asistanlar arasında hocalar istediklerini alır istediklerini almazlardı. Kimse de sesini çıkaramazdı. Sesi çıkanı kovarlardı. Ama ben fahri asistan olduktan hemen sonra bu durumun hukuka, anayasaya ve insan haklarına aykırı olduğunu dile getirip toplantılar düzenlemeye başladım. Ankara’ya gittim. Dönemin rektörü Ekrem Şerif Egeli de bizi destekledi. Ve bu yasanın düzeltilmesine ortam sağladık. Ve yasa değişti.” Bu uğurda asintanlarla bir araya gelip dernek de kuran Erçıkan, en önemli amaçlarının Anadolu çocuklarının üniversitelerde barınabilmelerini sağlamak ve onlara akademik yolu açmak olduğunu söylüyor.
     <br/>
     <br/>
     “Güneşi sağıma, ayı soluma koysalar vazgeçmem”
     <br/>
     <br/>
     Bu dönemler Erçıkan açısından hayli renkli geçecektir. Üniversitedeki aktifliğini sosyal hayatına da taşır ve Türk Milliyetçiler Derneği’nin de kuruculuğunu yapar. Dernekte de bir çok ünlü isimle yan yana mücadele verir. Bekir Berk, Sait Bilgiç, Nurettin Topçu, Mehmet Kaplan, Zeki Velidi Togan, Ali Fuat Başgil bu isimlerden bir kaçı. Ama o günkü iktidar bu derneğin çok büyüdüğünü görünce kapatmak zorunda kalır: “Bayar ve Menderes bizim büyümemizden korku ve kapatma davası açtılar. Davanın hiç bir mantığı olmamakla birlikte dernek kapatıldı. Bütün şubeleri kapatıldı. Biz de bunun üzerine bir bildiri yayınladık ve dedik ki: “Güneşi sağ elime, ayı da sol elime koysalar bu işten vazgeçmem” diyen büyük rehberimiz, Peygamber efendimizin izinden gidiyoruz, Allah’a söz verdik, millete söz verdik, dönmeyiz, eğilmeyiz, dimağımızdaki son hücre bâkî kaldıkça bu mukkades davadan vazgeçmeyiz.” Dernek kapatılır kapatılmasına ama adı geçen kadronun öyle boş duracağı yoktur. Bu karardan hemen sonra başka bir dernek kurulur: Milliyetçiler Derneği.
     <br/>
     <br/>
     Erçıkan ve arkadaşları bu işler ile meşgul olurken ülke de bir kaosa doğru sürüklenir. Derken 27 Mayıs askeri darbesi yapılır. Darbe ortamı onları da olumsuz yönde etkiler. Erçıkan bu durumu bir toplantıda darbenin önemli isimlerinden birisi olan Türkeş’e de iletir: “Kalabalık bir ortam vardı. Ben söz aldım ve Türkeş’e dedim ki: ‘Siz demokrasinin ırzına tasaddi ettiniz, bunu tarih affetmeyecektir’ dedim. O da cevaben dedi ki: ‘Erçıkan eğer biz gelmeseydik çok kan dökülecekti. Biz bunu önledik, ileride tarih bunu aydınlatacaktır’. Daha sonraki günlerde yine başka bir toplantıda 27 Mayıs’tan önceki dönemin Meclis Başkan Vekili Âgâh Erozan’ın şu sözleri beni çok derinden etkiledi: Erozan diyordu ki; ‘Bizi Yassıada’da yargılamalılar, evet bunu hakettik! Yaptıklarımızdan dolayı değil, iki saat içinde koca devleti nasıl teslim ettik diye yargılamalılar.”
     <br/>
     <br/>
     Hep mücadele
     <br/>
     <br/>
     içinde bulundu
     <br/>
     <br/>
     Yıllar içinde üniversitede etkin görevler alan Erçıkan, bu görevlerin yanı sıra öteden beri taşıdığı ve artık kişiliğinin bir parçası haline gelen mücadeleci yönünü keşfeder. Onun emekliliğine değin süren doğruluktan yana çizgisi dahilindeki muhalefeti işte tam da bu sıralar büyük bir yükseliş gösterir. Kendisini mücadele etmeye iten en önemli etken lâyık olmayan yöneticilerin iş başına gelmeleriymiş: “Layık olmayanların yönetime geçmeleri benim mücadelemde ilk basamaktır. Çünkü bana göre bu görevlere gelenler hiç bir zaman maddi menfaati düşünmemeliler. Haksızlıklar karşısında susanlar dilsiz şeytanlardır. Benim inancım böyle diyorsa ben haksızlıklar karşısında nasıl sessiz kalabilirdim ki?”
     <br/>
     <br/>
     Kimi zaman iş başına gelen rektörlerin, kimi zamansa dekanların yaptıkları işlerin amansız takipçisi olacaktır hep. Bu takip işi sadece teoride kalmayıp pratiğede dökülmüş. Bugüne değin onlarca yasadışı iş için dava açmış, onlarca kez cumhurbaşkanlarına, başbakanlara, yargı adamlarına çıkmış veya mektup yazarak bu yasadışı olaylar hakkında onları harekete geçirmiş. Mücadelesinin semeresini de almamış değil. Anayasa Mahkemesi’nde iptal ettirilen bir madde ve Danıştay’da açtırıp da kazandığı otuza yakın dava bunlardan bir kaçı sadece.
     <br/>
     <br/>
     En önemlisi de Rektör Prof. Cem’i Demiroğlu’unun düşürülmesi olayıdır: “Yasaya göre bir kişi iki dönemden fazla rektörlük yapamaz. Halbuki Demiroğlu beş altı dönem rektörlük yaptı. Ben bunun üstüne ilgili yargı organlarına başvurarak dava açtım ve açılan bu dava neticesinde kendisini rektörlükten düşürdüm. Bu tarihi bir hadisedir. İlgili hukuk kitaplarına örnek olarak da geçmiştir.”
     <br/>
     <br/>
     Fak—fuk—fon’un mucidi
     <br/>
     <br/>
     Erçıkan’ın mücadelesi sadece üniversiteyle sınırlı kalmamış. Üniversite sınırları dışında kazandığı büyük başarılardan birisi de fakirlere yönelik getirilen sosyal güvenlik sistemiydi. Kısacası Fak—fuk—fon olarak adlandırılan bu sosyal güvenlik sistemi onun eseri. Fak—fuk—fon’un yürürlüğe girmesinin ilginç hikayesini kendi ağzından dinleyelim: “Rahmetli Turgut Özal’ın da katıldığı bir toplantıda söz aldım ve Türkiye’de madi imkanı olmayanların sağlığını kazanma imkanından yoksun olduklarını, bu geriliğin mutlaka giderilmesi gerektiğini dile getirdim. Benim bu sözlerimden çok etkilendi rahmetli Özal. Aradan bir hafta geçmedi ki Fak—fuk—fon adlı sosyal güvenlik birimini kurdurdu.”
     <br/>
     <br/>
     Bu kadar hareketli yaşantısında bir kez bile olsun uyarı dahi almayan Erçıkan’ı üniversiteden uzaklaştırmak için çok uğraşanlar olmuş. Böylesi gözükara bir şekilde mücadele eden Erçıkan, aslında perde önünde yalnız başına gözükmekte. Oysa işin bir de perde arkası var. Burada onun bu hareketliliğine olanca gücüyle destek veren onlarca meslektaşı ve destekçisi var. Peki neden sadece o ön palana çıkıyor. Diğerleri neden hep geride kalıyor?: “Beni manen destekleyen çok kişi var. Maddi imkanların kısıtlanması meselesinden dolayı ve çekindikleri için ön plana çıkamıyorlar. Çekiniyorlar. Ondan dolayı ön plana çıkmıyorlar. Böyle olunca tekbaşımaymışım gibi gözüküyor. Doğru dürüst bir insan haram ve helali bilmeli.”
     <br/>
     <br/>
     “Görevlerin en ulvisi Allah indinde kazanılanıdır”
     <br/>
     <br/>
     Emekli olduğu 2000 yılına kadar İstanbul Üniversitesi’nde bir çok yeniliğe imza atar Erçıkan. 1980’li yıllarda bir grup arkadaşıyla kurduğu öğretim üyeleri sendikası ve üniversitenin medar—ı iftiharı Göz Araştırma Enstitüsü bunlardan bir kaçı sadece.
     <br/>
     <br/>
     Üniversitede işbaşına gelen yöneticilere yönelik eleştirileriyle son bir kaç yıldır sıklıkla gündeme gelen Prof. Erçıkan amacının hiç bir zaman kişisel kaygı olmadığını ısrarla vurguluyor: “Ben kesinlikle makam, pâye peşinde koşmadım. Eğer öyle olsaydı yıllar önce bana teklif edilenleri kabul ederdim. Özellikle milliyetçi dernekleri kurduğumuz dönemlerde onlarca siyasetçiden teklif aldık ama hiç birini kabul etmedik. Kaldı ki ben doktora tezimin başına bile, unvanların en ulvisi Allah indinde kazanılanıdır diye yazdım. Bu söz bir çok jüri üyesini rahatsız etti ama bu benim felsefemdi. Bunu yok sayamazdım ki! Yok saysaydım çok daha önemli görevlerde olurdum herhalde.”
     <br/>
     <br/>
     Üniversite bünyesinde bu mücadelesi özellikle son Alemdaroğlu yönetimi döneminde daha da artar ve öyle bir hal alır ki en ufak bir sorunu olan akademisyen bile hemen Celal hocaya gelir ve yardımda bulunmasını ister.
     <br/>
     <br/>
     Üniversiteye verilen elli yıllık bir hizmetten sonra emekli olur. Peki, şimdi mücadele bitti mi?; “Hayır kesinlikle, bu can bu tende durdukça sürecek mücadelem. Şimdi tek düşencem elli yıldan beri gittiğim yolu sürdürmektir. Milletimin hak ve özgürlüklere layık olduğunun bilincindeyim. Bunun için 70 milyonun haklarını korumak için onların hizmetine adayacağım kendimi. Türk milletinin maddi ve manevi değerlerinin korunması için çalışacağım. Hangi platform olur bilmem.”
     <br/>
     <br/>
     Üniversitede bilimin, hakkın, hukukun öncelik kazanması için savaşan Erçıkan’ın bu sözlerinden sanki siyaseti düşündüğü sonucu çıkıyor: “Bu pek tabii ki üniversiteden ayrıldığım için gerekirse siyasi alanda da olabilir. Bu konuda net bir karar vermiş değilim.”
     <br/>
     <br/>
     e—mail: yasin2003@hotmail.com
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13304), [web.archive.org (arşiv bağlantısı)](http://web.archive.org/web/20060201050249/http://www.aksiyon.com.tr:80/detay.php?id=13304)
