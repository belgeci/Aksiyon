# 'Müslümanları uçaklara bindirip yollamak istediler'

*Yasin Yağcı Bilinmeyen-tarih*

<div>
 <font>
  <img border="0" height="1" src="/web/20050220135530im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050220135530im_/http://www.aksiyon.com.tr/resim/520/36.jpg" vspace="5"/>
  </p>
 </font>
 <font class="content">
  LAHEY - Dünyada ‘öteki’ne gösterdiği toleransla nam salan Hollanda, bir anda hoşgörüsüzlüğün merkezi haline geldi. Bir yönetmen İslam’a hakaret ettiği gerekçesiyle öldürülünce ‘yabancı düşmanlığı’ hortladı. Düşmanlığın bütün Avrupa ülkelerine yayılmasından endişe ediliyor.
 </font>
 <br/>
 <p>
  <font class="content">
   Yazar, yönetmen, film yapımcısı gibi sıfatlar ile tanıtılan aykırı isim Theo van Gogh’un sokak ortasında bir cinayete kurban gitmesi, Hollanda’da taşları yerinden oynattı. Failin Müslüman kökenli olması, bütün tepkilerin bu kesim üzerine odaklanmasına sebep oldu. Cinayet olayını sıcağı sıcağını değerlendiren hemen herkes, bir kesimi topyekün zan altında bıraktı. Ardından da olanlar oldu; Müslümanlara ait binalar kundaklandı, okullar ateşe verildi.
   <br>
    <br>
     Ya yabancı ise
     <br>
      <br>
       İki hafta içinde yaşananları insanlar bir korku filmi seyreder gibi izledi. Dünyada, ‘öteki’ne gösterdiği toleransla meşhur olan Hollanda, bir anda hoşgörüsüzlüğün merkezi haline geldi. Peki, ne oldu da Hollanda’nın bu imajı darbe aldı? Herşey bu kadar pamuk ipliğine mi bağlı? Bu sorulara cevap aramadan önce Hollanda’daki ilk siyasi cinayet olarak tarihe geçen aşırı sağcı politikacı Pim Fortuyn olayına bakmak lazım.
       <br/>
       <br/>
       Tarih 6 Mayıs 2002. Yer, medyanın merkezi sayılan Hilversum kenti. On gün sonra yapılacak genel seçimler öncesi partisinin görüşlerini açıklamak amacıyla bir radyo programına konuk olan Pim Fortuyn, dışarı çıktığında kurşunlara hedef olur. Fortuyn, yakın mesafeden boynuna ve başına isabet eden kurşunlardan dolayı hastaneye bile yetiştirilemeden can verir. Televizyon kanalları yayınlarını keser. Olaydan birkaç saat sonra bütün sokaklar boşalır. Ülkede yaşayan her milletten “yabancı” bir şeyden endişe duyar: “Katil ya yabancı, ya Müslüman ise.”
       <br/>
       <br/>
       Neyse ki bu kaygılar birkaç saat sonra son bulur. Çünkü polis katili yakalamıştır. Yakalanan şahıs korkulduğu gibi bir yabancı değildir. Bu dakikadan sonra yabancılar ve Müslümanlar rahat bir nefes alırlar. Aşır sağcı Pim Fortuyn’in öldürülmesi hep zihinleri meşgul eden düşmanlığın gün yüzüne çıkmasına sebep olur.
       <br/>
       <br/>
       Pim Fortuyn cinayeti de korkutmuştu
       <br/>
       <br/>
       Pim Fortuyn, mensubu olduğu Yaşanılabilir Hollanda Partisi’nde dile getirdiği sert görüşlerden dolayı ayrılmak zorunda kalmış, sonra kendi adına parti kurmuştu. Temel düşüncesi, yabancıların Hollanda’yı her alanda yaşanılmaz hale getirdiği; ayrıca İslamiyet’in de kendi kültürleri için tehlike oluşturduğu yönündeydi. Bu görüşlerinden dolayı popülaritesi yükseldi. Seçimlere on gün kala cinayete kurban gitmesinin halk üzerinde meydana getirdiği etkiyle, sıfırdan kurduğu partisi beklenmedik oranda mecliste sandalye kazandı.
       <br/>
       <br/>
       Pim Fortuyn cinayeti, aslında bir bakıma Theo van Gogh’un cinayeti ile ilgiliydi; çünkü benzer fikirleri dile getiriyor ve bir bakıma yabancı düşmanlığının sesi oluyorlardı. Ölümünden önce Fortuyn ile tanışan van Gogh, ondan çok etkilendi. Yazılarında ve filmlerinde, Fortuyn’ın dile getirdiği yabancı ve Müslüman karşıtı unsurları biraz daha kışkırtıcı bir üslupla ele aldı. Hollanda’nın, her gün yaklaşık bir buçuk milyon kadar bedava dağıtılan Metro adlı gazetesinde haftalık olarak yazdığı yazılarının çoğunda, Müslüman kesime dönük sert eleştiriler dile getirdi.
       <br/>
       <br/>
       Bu düşünceleri toplumun kimi kesimlerini büyük oranda rahatsız etti. Ama ne gariptir ki, bu duruma hiç kimsede demokratik kurallar içinde herhangi bir tepki vermedi. Hakaret içeren filmin televizyonda gösterilmesi Müslümanları büyük oranda rencide etmesine rağmen, cılız bir kaç ses dışından herhangi bir demokratik tepki görmedi. Van Gogh bundan sonra da benzer düşüncelerini dile getirmeye devam etti. Hatta işi kimi zaman küfür düzeyine dahi taşıdı. Cinayeti takip eden günlerde camiler kundaklandı, okullar ateşe verildi. Bununla yetinilmedi kiliseler yakıldı.
       <br/>
       <br/>
       Yaşanan hadiseler karşısında her kafadan bir ses çıktı. Kimi, şimdiye kadar yabancılara karşı pasif davranan Hollandalı yöneticileri eleştirdi. Kimi de bir adım ileri giderek işi din savaşlarına kadar götürdü. Hollanda’da son günlerde yaşanan ve kimi kesimlerin din savaşlarının başlangıcı veya çok kültürlülüğün iflası şeklinde değerlendirdikleri olaylar, aslında bir birikimin sonucu. Bu şiddet olaylarını çok basit bir sebebe bağlayıp bu yönde görüş belirtmek biraz kolaycılığa kaçmak olur.
       <br/>
       <br/>
       Topyekün bir kesim zan altında bırakıldı
       <br/>
       <br/>
       Gerek 11 Eylül New York, gerekse 11 Mart Madrid saldırıları, bütün dünyada olduğu gibi Hollanda kamuoyunda da Müslümanlara karşı olumsuz bir hava  oluşturdu. Kimi marjinal siyasetçilerle benzer fikir sahipleri, bu havanın daha da koyulaşması için mücadele etti. Müslümanlara ait her kurumu ve her Müslümanı tehlikeymiş gibi arz edenler, geçen süre zarfında bu emellerinde kısmen başarılı da oldu. En ufak bir sorunda bütün kesim topyekün zan altında bırakıldı. Mesela caminin birinde aykırı bir düşünce mi dile getirildi? Bu, ülkedeki tüm camilere mal edildi. İmamın birisi aşırıya kaçan bir beyanat mı verdi? Bu, bütün imamlar, hatta tüm Müslümanlar böyleymiş diye topluma lanse edildi.
       <br/>
       <br/>
       Yaklaşık kırk yıldır Hollanda’da yaşayan ve bu ülkenin kalkınmasında çok büyük emekleri bulunan yabancılara dönük olumsuz bir hava oluşturuldu. Ülkenin, son birkaç senedir ekonomik krizle uğraşması, sokaktaki vatandaşın alım gücünde önemli azalmalara sebebiyet verdiği gibi yabancıları da bu konuyla ilgili tartışmaların göbeğine oturttu. Başta bazı siyasiler olmak üzere toplumun hatırı sayılır bir kesimi, bu ekonomik krizin en önemli sebepleri arasında yabancı kesimi görüyor. Bu anlayış toplumda ister istemez hem yabancılara hem de onların kültürlerine olumsuz bakma gibi bir sonucu doğuruyor.
       <br/>
       <br/>
       Hıristiyan Demokrat Parti Milletvekili Nihat Eski yaşanan olayları talihsizlik olarak değerlendirirken, her ne sebeple olursa olsun kimsenin canına kastedilemeyeceğini söylüyor. “Bu ülkede hepimizin birlikte yaşamak zorunda olduğumuz gerçeğinden hareket ederek, şiddetin her türlüsünü kınamalıyız. Sorunlarımızı, birbirimizle konuşarak çözmeye çalışmalıyız.” diyen Eski, Hollanda’da yaşayan her Müslümanın çevresindeki insanlarla diyalog kurarak Müslümanlarla ilgili önyargıları en aza indirmek için çalışması gerektiğini dile getiriyor.
       <br/>
       <br/>
       Rotterdam İslam Üniversitesi Rektörü Prof. Ahmet Akgündüz de benzer düşüncede. Yaşanılan olayları yılların birikmiş problemlerinin patlaması şeklinde değerlendiren Akgündüz, “İki türlü birikim var; birincisi Müslümanlar, 11 Eylül’den beri hep hakir görüldü, potansiyel terörist nazarıyla bakıldı. Üst üste hakaretler yapılmaya başlandı. Bu aşağılayıcı durum birtakım fanatikleri doğurdu. İkincisi, Müslümanlar, ahir zamanda İslamın bütün inananları kucaklayacağını; hatta Avrupa’nın İslam’a koşacağını, Hz. Peygamberin bunu müjdelediğini idrak edemedi; tarihte kalan haçlı zihniyeti yaklaşımıyla hareket etti.” diyor.
       <br/>
       <br/>
       Liberal değerlerden vaz mı geçiliyor?
       <br/>
       <br/>
       Liberal değerleriyle öne çıkan Hollanda, şimdi yaşanan hadiselerin de etkisiyle özgürlüklerin sınırlarını tartışıyor. Son olaylardan sonra mecliste görüşülen bazı kanun taslakları ile bu yönde dile getirilen radikal görüşlerin zamanlaması hayli dikkat çekici. Mecliste, iktidar ve muhalefet partilerin çoğu, yurtdışından imam getirilmesinin yasaklanması gerektiği yönünde görüş bildirdi.
       <br/>
       <br/>
       Bazı politikacılar ise işi daha da ileri götürdü ve Hollanda’da bulunan radikal görüşlü din adamlarının sınır dışı edilmeleri ve hizmet verdikleri camilerin kapatılmasını istedi. Bu kesime göre, şiddet olaylarına karışan çift pasaportluların, Hollanda pasaportlarının geri alınması lazım. Bu düşüncelerin salt politik arenayla sınırlı olduğunu belirtmek zor. Zira benzer düşünceler toplumun geniş kesimi tarafından da destekleniyor. Yapılan kamuoyu araştırmalarının çoğu, Theo van Gogh cinayetinden sonra ülkedeki Müslümanlara karşı daha radikal bir havanın benimsendiğini ve yabancılara yönelik hoşgörüde de azalma olduğunu ortaya koyuyor. Şimdi Hollanda’da ve tüm Avrupa’da herkes benzer soruyu soruyor: “Hollanda nereye gidiyor?”
       <br/>
       <br/>
       VEYSİ GÜNGÖR*: HOLLANDA TANIMSIZ BİR NOKTAYA DOĞRU GİDİYOR
       <br/>
       <br/>
       –Hollanda’daki olayları nasıl değerlendiriyorsunuz?
       <br/>
       <br/>
       Hollanda’da hava o kadar sertleşti ki, artık kırk yıllık komuşunuzun, iş arkadaşınızın, dostunuzun, sokaktaki Hollandalıların sizin hakkınızda ne düşündüğünü kuşkuyla merak eder hale geldik. Böyle sert ve anlamsız havanın oluşturulmasına maalesef bazı basın organları ve ırkçı gruplar öyle bir zemin hazırlıdı ki, sanki Amsterdam’daki cinayet Hollanda Müslüman topluluğu tarafından, planlı bir şekilde işlenmiş.
       <br/>
       <br/>
       –Bu olanlara karşılık Müslüman kurumların verdikleri tepkileri nasıl yorumluyorsunuz?
       <br/>
       <br/>
       Sokaklara döküldüler olayı protoste etmek için. Yürüyüşler yaptılar. Hiçbir şekilde şiddeti kabul etmediklerini; dolayısıyla Theo van Gogh cinayetini kınadıklarını seslerinin yettiği kadar bağırdılar. Ama kimse bunları dinlemedi. Hollanda Müslüman topluluğunun tüm bu çabalarına rağmen tam iki hafta süreyle saldırılar devam etti. Yapılan televizyon ve radyo tartışmalarında Müslümanlar tahrik edildi ve edilmeye devam ediliyor.
       <br/>
       <br/>
       –Ya siyasiler?
       <br/>
       <br/>
       İlk gün siyasilerin çıkışı çok sert oldu. Özellikle cinayet akşamı Amsterdam Dam meydanında düzenlenen sesli yürüyüş ve mitingde Yabancılar ve Entegrasyon Bakanı Rita Verdonk çok sert bir konuşma yaptı. Televizyonda bir bakan değil sanki bir askeri komutan vardı. Diğer taraftan bazı siyasiler ‘İslami Terör’e karşı “savaş” çağrısı yaptı. Liberal Parti Grup Başkanı Van Artsen, Amsterdam’da işlenen cinayeti ülkede İslami terörün var olduğuna delil olarak gösterdi. Söz konusu cinayetin Mayıs 1940’ta Almanların saldırılarını hatırlattığını söylemekten kendini alıkoymadı. Bu tutum bir siyasi için çok talihsiz bir açıklamaydı. İnsan kendi halkına karşı savaş çağrısı yapar mı? Gerçi oldukça fazla eleştiri aldı bu açıklamasından dolayı. Başbakan Balkenen’de cinayetin demokrasiye yapılan bir saldırı olduğunu söyledi. Çok ilginçtir ama bazıları televizyon ve radyolarda Hollanda’daki İslam okullarının, camilerin kapatılmasını ve imamların uçaklara bindirilip ülkelerine geri gönderilmesini teklif etti çözüm olarak.
       <br/>
       <br/>
       –Hollanda halkı da bu düşüncede mi?
       <br/>
       <br/>
       İşte bu hava içinde Hollanda özel televizyon kanallarından RTL bir anket yaptı ve sonuçlar tahmin edileceği gibi şöyle çıktı: Halkın yüzde 93’ü Hollanda’da yeni saldırılar beklemekte. Araştırmaya katılanların yüzde 47’si van Gogh suikastı sonrası Müslümanlara hoşgörüsünde azalma olduğunu ifade ederken, yüzde 46’lık grup ise görüşlerinde değişiklik olmadığını belirtiyordu. Belli ki halk cinayetten çok ciddi bir şekilde ürkmüştü. Böyle cinayetler, yani fikir ayrılıklarından dolayı şiddet kullanılması Hollanda usûlü değildir. Hollanda’da böyle bir gelenek yoktu. Hele hele cadde ortasında milletin gözünün önünde birilerini kurşunlayıp, sonra boğazını kesip bu da yetmiyormuş gibi kalbine bıçak saplamak anlaşılır ve kabul edilir bir olay değildir.
       <br/>
       <br/>
       –Theo van Gogh’un tahrik edici tavırlarına Hıristiyanlar’dan tepki gelmemesinin sebebi ne olabilir?
       <br/>
       <br/>
       Bilindiği gibi Theo van Gogh bir açık oturumda tartıştığı Müslüman gençlere ağza alınmayacak hakaretler etti. Bununla kalmayıp her fırsatta, fikir özgürlüğü adına, sanat adına Müslümanlara ve İslam’a saldırıyordu. En son yaptığı hakaret, Somali asıllı eski bir Müslüman olan Ayaan Hirşi Ali’yle yaptığı bir filmde çıplak kadın üzerine Kur’an ayetleri yazarak, Müslümanları rencide etmesiydi. Hollanda’da yaşayan bir milyon Müslüman bu tür düşüncelerden dolayı rahatsız olmuştu. Van Gogh bu görüşlerini rahatça açıklıyor ve kimse Müslümanları tahrik ettiğini söylemiyordu. Ya da tahrik ve düşünce ifadesinin sınırları tartışmaya açılmıyordu. Çünkü tahrik olanlar, üzülenler, kahrolanlar Müslümandı. Zayıf bir gruptu Hollanda’da. Sözleri zaten dinlenmiyordu. Onun için ‘fikir özgürlüğünün sınırları’ söz konusu değildi. Sanki Müslümanlar, bu ülkenin vatadaşları değillerdi.
       <br/>
       <br/>
       –Bu gelişmeler ışığında Hollanda nereye gidiyor?
       <br/>
       <br/>
       Kraliçe Beatrix, Amsterdam’da Fas Gençlik Merkezini ziyaret etti. Burada Faslı gençlerin hislerine tercüman oldu, onları dinledi. Yaptığı açıklamada “Hollanda’da herkesin eşit olduğunu” söyledi. Kraliçenin bu jesti Faslılarda oluşan olumsuz havayı kırmayı bir nebze olsun başardı. Faslı gençler, Beatrix bizim de kraliçemiz diyerek, kendilerinin Hollanda’ya ait olduklarını ifade etti. Kraliçe böyle bir davranış sergilerken, başbakan Balkenen de Uden’de yanan ve yerle bir olan İslam Okulu’nu ziyaret ederek, çocukların velileriyle görüştü, onları teselli etmeye çalıştı. Ziyareti esnasında duygulu anlar yaşandı. Başbakanın bir diğer jesti de Ramazan Bayramı sabahı Eindhoven Sultan Ahmet Camii’ni ziyaretiydi. İşte bu ziyaretlerle ülkede Müslüman grubu oluşturan iki büyük toplumun gönlü alındı. Bu durum bize Hollanda’da çok kültürlülüğün, entegrasyonun ne kadar naylon olduğunu gösteriyor. Her yerde ve her zaman övünerek örnekler verdiğimiz Hollanda artık bizim de anlamakta zorlandığımız bir noktaya doğru gidiyor.
       <br/>
       <br/>
       (*) Türkevi Araştırmalar Merkezi Müdürü
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18275), [web.archive.org (arşiv bağlantısı)](http://web.archive.org/web/20050220135530/http://www.aksiyon.com.tr:80/detay.php?id=18275)
