# Lüküs Hayat’ı Nazım Hikmet yazdı

*Yasin Yağcı 1997.12.20*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060130102953im_/http://aksiyon.com.tr/resim/159/8.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Televizyon, hayatın bunca sıkıntı, stres ve yorgunluğu karşısında insanların sığındıkları bir mağara gibi. Peki televizyon olmasaydı insanlar nerelere sığınacaklardı.
 </font>
 <p>
  <font class="content">
   Veya televizyon ilk bakışta neyin yerini aldı? Belki dost sohbetlerinin, belki kültürel etkinliklerin, belki de tiyatronun. Evet tiyatronun. Aslında günümüzde tiyatroya ilişkin reytinglere baktığımızda durum hiç de öyle karamsar değil. Salonlar tıklım tıklım. Biletler çoğu kez aylar öncesinden bitiyor. Ama bu reytingler küçük bir ayrıntının etkisi altında alınıyor; o ayrıntı da salonların sayı olarak asgari düzeyde olmaları. Fakat tüm olumsuzluklara rağmen tiyatromuzda Haldun Dormen’in deyimiyle klasikleşen oyunlar hiç de az değil. Mesela Lüküs Hayat.
   <br>
    <br>
     Tiyatro yönetimlerinin başı her sıkıştığında, boğulma tehlikesi geçiren birisinin can simidine sarılması gibi sarıldığı Lüküs Hayat’ın istisnasız altmış yıldır kapalı gişe oynaması tek başına ününü anlatmada yeterlidir sanırız. İlk kez Cumhuriyetin onuncu yıldönümü olan 1933 yılında sahnelenmeye başlanan oyun, uzunca bir aradan sonra 1984 yılında ikinci kez seyircinin karşısına çıkmıştı. Oyun 1930’lu yıllara ait ama gösterime girdiği ikinci döneminde on dört yıldır kapalı gişe oynuyor.
     <br/>
     <br/>
     Bak keyfine yan gel yat
     <br/>
     <br/>
     Geride bıraktığı onca yılın sevinç ve hüznüyle birlikte profesyonelliğini birleştiren Suna Pekuysal seyirciyi selamlarken, onca yılın deneyimine rağmen bir başka heyecan ve neşeyle başlıyor oyuna. Derken bıçkın bir delikanlı tiplemesiyle Atacan Arseven giriyor sahneye. Karşılıklı atışmalardan sonra Pekuysal’ın var mısın Zeynep ile Memiş’i oynamaya teklifine Arseven ilkin soğuk bakar. Fakat ısrarlar sonucunda ve Suna Pekuysal’ın ben çoktan Zeynep oldum demesiyle perde açılır. Evet Lüküs Hayat Müzikali işte böyle başlıyor.
     <br/>
     <br/>
     Lüküs hayat lüküs hayat
     <br/>
     <br/>
     Bak keyfine yan gel de yat
     <br/>
     <br/>
     Ne ömür şey, oh ne rahat
     <br/>
     <br/>
     Yoktur eşin lüküs hayat
     <br/>
     <br/>
     Dizeleri birçoğumuzun hafızasında dipdiridir. 1930’lu yıllarda yazılan ve yılların nostaljisini yaşatan Lüküs Hayat, Cumhuriyet sonrası yanlış anlaşılan Batılılaşma olgusunun, sonradan görme, özenti içinde yaşayan insanlar arasında oluşturduğu durumları anlatıyor. Yaşamını küçük hırsızlıklar ile sürdürenlerle, birbirlerini dolandırmaya çalışan, çıkar üzerine kurulu ilişkiler içindeki sosyetenin bir araya gelmesinin oluşturduğu gülünçlükler oyunun temel temasını oluşturuyor.
     <br/>
     <br/>
     Cumhuriyetin onuncu yılına yetişmeliydi
     <br/>
     <br/>
     Yıl 1930. İstanbul'un toplam nüfusu dört yüz elli bin. Gerek tiyatro izleyicisinin az olması gerekse belediye meclisinin tiyatroya ayırdığı ödeneğin o sene kısılması Şehir Tiyatroları’nda tam bir matem havasını estiriyordu. Tiyatro zarar ediyordu. Ya kendisine ayrılan ödeneği ve izleyici sayısını artırarak ayakta kalacaktı ya da kapanacaktı. Tüm olumsuzluklara rağmen izleyiciyi tiyatroya çekebilmenin yolları aranmaya başlandı. O dönemlerde yurtdışından yeni dönen Muhsin Ertuğrul yöneticilik yapmaktaydı şehir tiyatrolarında. Müzikal türü oyunlar ile seyircinin ilgisini çekebileceğini öne süren Ertuğrul, bu fikrini müzik alanında deha olarak kabul edilen Cemal ve Ekrem Reşit Rey kardeşlere açtı. Rey kardeşler de onayladılar bu teklifi. Ve hiç vakit geçirmeden iki kardeş müzikal türü oyunlar hazırlamak için kolları sıvadılar. Üç sene sonra Cumhuriyetin onuncu yılı kutlanacaktı. Dolayısıyla çalışmalara bir başka şevkle ve bir başka hızla devam ettiler. Amaç en azından oyunu Cumhuriyetin onuncu yılına yetiştirmekti.
     <br/>
     <br/>
     Fakat bir sorun çıkmıştı: Ekrem Reşit Rey bu kısa süre zarfında sözleri bitiremeyeceğini belirtiyordu. Bunun üzerine sözlerin yazılması için Nazım Hikmet’e teklif götürüldü. Tabii ki para karşılığında ve Nazım da bunu kabul etti. Sonunda Lüküs Hayat’ın sözleri yazıldı ve oyun Cumhuriyetin onuncu yıldönümünde yani 1933 yılında sahnelenmeye başlandı. Oyun sahnelenir sahnelenmez büyük ses getirdi. Hiç görülmemiş bir izleyici kitlesi tarafından izleniyordu. Oyuna yer bulmak adeta imkansızdı. Çok ses getiren müzikalin daha sonraki yıllarda tekrar sahnelenmesi çok gecikir.
     <br/>
     <br/>
     Sözlerin yazarı Nazım Hikmet
     <br/>
     <br/>
     Şehir Tiyatroları’nda ilk günden bu yana kapalı gişe oynanan oyunun yazarı hep Ekrem Reşit Rey olarak bilindi. Sanat çevrelerinde, oyunun afişlerinde hatta ansiklopedilerde bile hep böyle yazıldı. Bakın, Dünden Bugüne İstanbul ansiklopedisinin Cemal Reşit Rey bölümünde aynen şunlar yazıyor: “Rey özellikle 1930’larda İstanbul’da çok tutulan operet ve revülerin de bestecisidir. Librettolarını kardeşi Ekrem Reşit Rey’in yazdığı “Üç Saat”(1932), “Lüküs Hayat” (1933)... adlı operetleri onun geniş halk kesimince de tanınmasını sağlayan sahne eserleridir. Özellikle, zamanın tanınmış tiyatro sanatçılarının rol aldıkları “Lüküs Hayat” çok sevilmiş, bu operetin bazı şarkıları eserin ilk sahnelerinde rol alan Hazım Körmükçü tarafından plağa okunmuş.”
     <br/>
     <br/>
     Ansiklopedilerden tutun da kültür coğrafyasının değişik çevrelerine değin hakim olan kanı iki müzikalin de yani hem Lüküs Hayat’ın hem de Üç Saat’in Rey kardeşlere ait olduğudur. Oysa bazı zamanlar çeşitli mahfillerde de dile getirildiği gibi bu müzikalin gerçek yazarı Nazım Hikmet’tir. Bu tarihi gerçek kimi dönemlerde gündeme gelmesine rağmen bir türlü kabul görmedi. Kabul görmemesinin temel sebebi de ispatlanamamış olması. Biz bu tarihi gerçeği bir kez daha gözler önüne seriyoruz, hem de canlı tanıklarıyla.
     <br/>
     <br/>
     Bu gerçeğe bizzat tanıklık eden şahıs hem Nazım Hikmet’in hem de Rey kardeşlerin çok yakınında bulunmuş bir tarihçi, Rasih Nuri İleri. İleri bu tarihi gerçeği Cemal Reşit Rey’den bizzat duymuş: “Cemal ve Ekrem Reşit Rey’in hem Üç Saat hem de Lüküs Hayat operetlerinin yazarı Nazım Hikmet’tir. Nazım, Lüküs Hayat’ı hapishanedeyken yazmıştı. Tabii içeride olduğu için imzasını kullanamıyordu. O dönemde kendi imzasıyla bir tek şiiri yayınlandı. O da tesadüfen çıkmıştı. Bu şiirin kendi imzasıyla çıkmasının başka bir nedeni de şiirin Erzincan zelzelesi üzerine yazılmasıydı. Çünkü bir zelzele hakkında yazılmış şiirde slogan olmazdı. Diğer şiirleri Nurettin Eşraç imzasıyla çıkmıştı. Aynen bunun gibi Lüküs Hayat operetini yazan da Nazım Hikmet'tir. Bunun yazılı bir belgesinin olması imkansız. Ama ben bu tarihi gerçeği kendi kulaklarımla işittim. Rey kardeşlerin bu eseri Nazım'a yazdırdıklarını kendi kulaklarımla duydum.”
     <br/>
     <br/>
     Bu iddiaya Yapı Kredi Yayınları arasında çıkan Evin İlyasoğlu’nun yazdığı Cemal Reşit Rey Müzikten İbaret Bir Dünyada Gezintiler adlı eserde de rastlıyoruz. Fakat yukarıda da belirttiğimiz gibi bu husus herhangi bir belgeye dayanmaksızın sadece bir iddia olarak yer alıyor kitapta: “Bu arada Lüküs Hayat ve Üç Saat’in sözlerinin Nazım Hikmet’e ait olduğu söylenegelmiştir. Üç Saat’in sözleri de Afif Tektaş’a göre Nazım Hikmet’e aittir. Elimizde bu savı kanıtlayacak bir belge yok. Metnin aslı Nazım Hikmet’e ait olsa da operete, sahneye uyarlanması yine Ekrem Reşit Rey’e ait olacak ki her iki operetin de program metinleri, yazan: Ekrem Reşit Rey olarak basılmış.”
     <br/>
     <br/>
     Dile getirilen başka bir iddiaya göre ise; Nazım Hikmet, sözlerin hepsini yani tekstin tamamını yazmadı. Müzikal içerisinde yer alan bazı şarkıların sözlerini yazdı. Dolayısıyla imzasının kullanılmamış olması da bu açıdan doğal karşılanmalı. Evin İlyasoğlu’na göre bu türden bir iddia daha mantıklı: “Bana göre bu iddia daha tutarlı. Muhsin Ertuğrul, Nazım Hikmet’e yardım etmek için bazı şarkıların sözlerini ona yazdırtmış olabilir. Ben buna tanıklık edecek yaşta değilim tabii. Ama, eğer Rey kardeşler bu kadar yaratıcı olmamış olsalardı ondan sonra bu kadar opereti yazamazlardı. Yani Ekrem Reşit ve Cemal Reşit Rey’in başka birisinin librettosuna ya da tekstine muhtaç olması demek bir sürü insana daha muhtaç olmuşlar demektir ki bu imkansız bana göre. Bu tamamen Muhsin Ertuğrul’un o sıralarda Nazım Hikmet’i koruma altına aldığı ve ona birşeyler vermek durumunda olduğu, o da nemasını bir şekilde alsın şeklinde düşündüğü ile tarif edilebilir. Yani şarkılarından bazılarının sözleri Nazım’a ait olabilir.” Şu an Şehir Tiyatrolarında sahnelenen oyunun yönetmeni Haldun Dormen de İlyasoğlu ile aynı kanıda. Bazı şarkıların sözlerinin Muhsin Ertuğrul tarafından Nazım’a yazdırıldığının Ertuğrul tarafından kendisine defalarca anlatıldığını söyleyen Haldun Dormen’e göre tekstin tamamı okunduğunda zaten bazı bölümlerinin Nazım tarafından yazıldığı anlaşılır: “Ama buna mukabil Rey kardeşlerin üslubunu yansıtan bölümler de var. Yani bütün sözler Nazım’a ait değil. Muhsin Ertuğrul bana birgün dedi ki; ben bazı şarkı sözlerini Nazım’a yazdırdım. Çünkü Nazım Hikmet’in o zaman paraya çok ihtiyacı varmış. Muhsin Ertuğrul da Nazım Hikmet para kazansın diye böyle bir şey yapmış. İmzasını kullanmadı; zaten imzasını kullanamazdı, çünkü bir kere en başta Rey kardeşler buna izin vermezlerdi. Rey kardeşler çok yaşlı olmalarına rağmen benim yakın dostlarımdı. Belki Rey kardeşlerin haberleri bile yoktu bazı sözlerin Nazım tarafından yazıldığından. Teksti okuduğunuz zaman tipik bir Cemal Reşit Rey üslubunu görürsünüz. Çok kötü bir tekst. Ama fikir çok iyi, onu kullanmış.”
     <br/>
     <br/>
     Parayı Muhsin Ertuğrul mu verdi?
     <br/>
     <br/>
     Bir iddiaya göre Nazım’ın yazdıklarına karşılık aldığı para yetmiş beş liraydı. Rasih Nuri İleri’ye göre bu parayı veren Rey kardeşlerin kendisi. İleri bu para verme olayının da Rey kardeşler tarafından kendisine anlatıldığını dile getiriyor: “Cemal Reşit Rey ve Ekrem Reşit Rey bu eseri para karşılığında Nazım Hikmet’e yazdırdıklarını hatta parayı da bizzat kendilerinin verdiğini o sohbette bana söylediler. Nazım’ın bir şiirinde dile getirdiği ‘Ben bu kadar parayı bir arada görmedim’ diye bir dizesi var. Sohbet esnasında Cemal Reşit Rey ve Ekrem Reşit Rey bana yaklaşıp ‘Sahtekar bunu nasıl yazar. Biz Lüküs Hayat Opereti’nin sözlerinin karşılığı olarak kendisine şu kadar para verdik’ dediler. Ben bunu bizzat kulaklarımla işittim. Biz biliyorduk tabii eserin Nazım’a ait olduğunu. Rey kardeşlerin bu sözleri ise bu gerçeği teyit ediyordu. Nazım hapiste olduğu için imzasını kullanamıyordu. Rey kardeşler de onunla anlaşıp para karşılığında bu opereti alıp kendi imzalarını kullandılar. Tıpkı Harp ve Sulh’ta olduğu gibi...” Aslında Nazım Hikmet’in tutukluluk günlerindeki hayatı incelendiğinde bu iddianın mümkün olabileceği görülecektir. Nazım Hikmet özellikle hapishanedeyken maddi açıdan büyük sıkıntılar yaşar. O dönemler sırf maddi çıkmazdan kurtulabilmek için bazen başka isimler ile bazen de imzasız yazdığı eserleri mevcuttur. “Harp ve Sulh”un tercümesini o yaptı fakat Zeki Baştımar imzasıyla yayınlandı. Bursa Koza Tarım Satış Kooperatifleri Birliği tarafından imzasız yayınlanan “İpekböcekçiliğinde En Kolay Masrafsız Verimli Dut Ağacı Yetiştirmek” ve Naime Hassan imzasıyla yayınlanan “Orman Cücelerinin Sergüzeşti” adlı çocuk oyunu bunlardan bazıları...
     <br/>
     <br/>
     Başka bir iddiaya göre de eseri Nazım Hikmet yazdı ama, parayı Rey kardeşler değil de Muhsin Ertuğrul verdi. Evin İlyasoğlu’na göre bu akla daha yatkın: “Bakın Afif Tektaş’a göre de bu eserin yazarı Nazım Hikmet’tir. Afif Tektaş hem Nazım’ın hem de Rey kardeşlerin yakın dostu. Bu eser para karşılığında yazılmış. Ama büyük ihtimalle bu parayı veren Rey kardeşler değil de Muhsin Ertuğrul’du. Çünkü, o dönem tiyatronun sorumlusu kendisiydi ve eseri sipariş eden de oydu. Rey kardeşler de parayı vermiş olabilirler. Fakat Muhsin Ertuğrul’un vermesi kuvvetle muhtemeldir. Muhsin Ertuğrul’un o sıralarda Nazım Hikmet’i koruma altına alması sözkonusu. Yani bir şekilde onu nemalandırmak istemiş olabilir.” Şehir tiyatrolarında alışılmadık bir ilgiye mazhar olan ve belki de dünyada eşi benzeri görülmemiş bir şekilde on dört yıl kapalı gişe oynanan Lüküs Hayat’ın yönetmeni Haldun Dormen’e göre de parayı Muhsin Ertuğrul verdi. Bu olayı Amerika’da aktörlük yaptığı dönemlerde Ertuğrul’un kendisine anlattığını söyleyen Dormen sözlerini şöyle sürdürüyor: “Parayı Nazım Hikmet’e Muhsin Ertuğrul’un kendisi vermiş. Bu Muhsin Bey’in bana anlattığı bir hikaye. Muhsin Ertuğrul ben Amerika’da aktörlük yaparken müzikallere meraklı olduğumu görünce anlatmıştı. Nazım’ın paraya ihtiyacı vardı ve maddi açıdan kötü durumdaydı Muhsin Bey de onun durumunu düzeltmek için ve ona biraz para kazandırmak için bu sözleri yazdırmış. Ve parayı da belki Rey kardeşlerin haberi olmadan vermiş. Çünkü Ekrem Reşit Rey karşı çıkıyormuş, onu zorla ikna etmişler. Bu Nazım Hikmet olayını kaç kişi biliyor ve ne kadar gerçek onu bilmiyorum. Ama bana Muhsin Ertuğrul’un anlattıkları var. Ben bunu Cemal Reşit Rey’i tanımadan önce de duymuştum fakat bir gün cesaret edip de kendisine soramadım. Çünkü, nasıl bir tepki vereceğini tahmin edemiyordum.”
     <br/>
     <br/>
     İlyasoğlu: İmzanın kullanılmaması normal
     <br/>
     <br/>
     Fakat Evin İlyasoğlu’na göre Nazım Hikmet’in imzasının kullanılmamış olmasının müzik dünyası açısından pek yadırganacak bir tarafı yok. Nazım’ın imzasının sakıncalı olacağı düşünülerek de kullanılmamış olabileceğini dile getiren Evin İlyasoğlu bu durumu çok doğal karşılıyor. Ona göre garip olan Nazım’ın bu çevreye girebilme başarısını gösterebilmiş olması: “Çünkü, Cemal Reşit’in evinde müthiş bir aristokrasi yaşanıyordu. Rey kardeşlerin Nişantaşı’ndaki konaklarına o kadar çok giren çıkan vardı ki, genellikle sanatçı kişiliği öne çıkan insanlardı. Nazım’ın bu tabakaya girmiş olması büyük bir olay. İmza olayı da çok doğal. Şairin imzası hiç kullanılmayabilir. Çünkü libretisttir önemli olan. Müzik tarihinde bunu pek çok kişi yapmıştır. Hatta Vagner bunlardan kaçınmak için kendi yazmış her şeyini. Mesela Verdi bir librettosunda gidiyor Shakespeare’in Othello’sunu tamamen baştan aşağa kullanıyor ama imzasını kullanmıyor. Shakespeare’in adını vermiyor. Othello, Bohito’nun librettosuna dayalı Verd’inin operasıdır. Nazım Hikmet olayını da bu çerçevede değerlendirebiliriz. Çünkü, hikayeyi yazan başkası, sözü sese, müziğe uyarlayan başkasıdır. Bunu maalesef şu anda hiç doğru dürüst yapan yok. Hele ki Türk müziğinde durum içler acısıdır. Bunu yapan libretist dediğimiz yani opera tesktini yazan, metnini yazan insanlardır.”
     <br/>
     <br/>
     Televizyon macerası fiyasko oldu
     <br/>
     <br/>
     1960'lı yıllardır... Ekrem Reşit Rey vefat etmiştir. Kardeşini çok sevdiği ve üstüne çok düştüğü öteden beri bilinen Cemal Reşit, bu ölümle kahrolmuştur. O yıllarda Haldun Dormen ve Erol Günaydın ile birlikte bir oyunun hazırlıkları içerisindedir. İkilinin gönlü oyunun müziklerini Cemal Reşit Rey'in yapmasından yana. Fakat kardeş acısından dolayı bir küskünlük hali yaşayan Cemal Bey'e bu plan bir türlü anlatılamaz. Derken dostların araya girmesiyle teklifi kabul eder Cemal Bey. Bu birliktelikten "Yaygara 70 ve Uyy Balon Dünya" gibi Avrupa'da bile ses getiren müzikaller çıkar ortaya.
     <br/>
     <br/>
     Cemal Reşit Rey ile yakınlık kuran Dormen’in amacı Lüküs Hayat’ı sahnelemektir. 1963 yılında o zamanlar radyonun genel müdürü Turgut Özakman’ın ısrarları ile radyoya uyarlanan oyun bir türlü istenen randımanı yakalayamaz. Yıl 1973. Oyunun tekrar sahnelenmesi gündemdedir. Bu sefer televizyon için uyarlanacaktır. Münir Özkul, Altan Karındaş, Pekcan Koşar, Güzin Özipek, Ali Poyrazoğlu, İsmet Ay, Füsun Önal, Hadi Çaman, Suna Selen gibi usta oyuculardan oluşan kadroya rağmen ortaya çıkan teknik yetersizliklerden dolayı Lüküs Hayat’ın televizyon macerası da fiyasko ile sonuçlanır.
     <br/>
     <br/>
     14 yıllık kesintisiz başarı
     <br/>
     <br/>
     1933 yılından 1946 yılına kadar büyük bir seyirci kitlesi tarafından izlenen oyun daha sonra 1963 yılında bu sefer Muammer Karaca tarafından sahneye konulur. Ama ilk dönemlerdeki başarısını bir türlü yakalayamaz. Oyun daha sonra 1984 yılında Haldun Dormen tarafından Şehir Tiyatroları'nda sahnelenir.
     <br/>
     <br/>
     O yıllarda Büyükşehir Belediye Başkanlığı seçimleri henüz yeni yapılmış, başkanlığı seçimin galibi Anavatan Partisi’nin adayı Bedrettin Dalan kazanmıştır. Dalan’ın icraatleri arasında tiyatrolar da vardır. İlk olarak Şehir Tiyatrolarının yönetimini değiştirmekle işe başlar. Tiyatroya olan ilgiyi artırmanın yolları aranırken “Lüküs Hayat” bir kez daha imdada yetişir. Oyunu sahneye koyan Dormen ilk gecenin heyecanını bugün bile yaşıyor o anı hatırlayınca. Çünkü o gece daha sonraki günler için bir başlangıçtır. Ya başarılı olunacaktır ya da fiyasko ile sonuçlanacaktır. Ama oyun o gece büyük ilgi toplar. Derken günümüze değin oynanır.
     <br/>
     <br/>
     Lüküs Hayat, 1930’lu yıllara ilişkin bir içeriğe sahip. Oysa günümüze göndermeler yapamadan da edemiyor oyuncular. Oynandığı dönemin siyasi, sosyal, kültürel ve sanat alanlarıyla bağlantılı bir içerik ve espri mönüsüyle çıkıyor izleyicinin karşısına. Mesela doksanlı yılların başında sahnelenirken Özal’la birlikte ivme kazanan değişime göndermeler yapıp çağ atlama türü değişime ilişkin kavramlar espri konusuyken günümüzde ise dillere pelesenk olan Susurluk’tan bahsediyor.
     <br/>
     <br/>
     Özellikle Zihni Göktay’ın günümüz olaylarını hicvetmesi başka bir keyiflendiriyor seyirciyi. Mesela arasıra Susurluk’tan bahsetmesi, mucuk mucukla Tarkan’ı hatırlatması ve sokak aralarının kazılmasını mizahileştirmesi bunlardan bazıları. Dormen böylesi bir değişime karşı. Çünkü ona göre 1930’lu yıllarda bir köşkü soymaya giderken soyulan hırsızı anlatan oyunun o günün konularına ilişkin bir içeriğe sahip olması gerekir. Dolayısıyla o yıllara ilişkin bir oyunda Susurluk’tan, Tarkan’dan dem vurmanın bir anlamı yok diyor ve ekliyor: “Gerek Gencay Gürün gerekse özellikle ben defalarca Zihni’ye söyledik günümüze ilişkin espriler yapma diye. Fakat tüm ısrarlarımıza rağmen o bildiği yolda devam ediyor. Bana göre bunun anlamlı hiç bir yanı yok. Çünkü oyun otuzlu yıllarda yazılmış. Sen tutup o yıllarda yazılmış bu oyunun içine doksan yedinin Susurluk’unu veya Tarkan’ını nasıl koyabilirsin? Ama Zihni yapıyor. Ben ona espri yapma demiyorum. O yıllara ilişkin espri yap diyorum. Gencay oyunun daha gerçekçi olması için o yıllara has kül tablaları filan bile buldu. Ben zaten beş yıldır oyunu izlemiyorum. İzlesem çok sinirlenirim herhalde.” Buna rağmen oyunun finalinden bahsederken Dormen müthiş keyifleniyor: “Bana göre en güzel tarafı finali. Sanatçıların izleyicilerin arasına karışmaları ve oyunda yer alan şarkıları izleyici ile birlikte söylemeleri harika bir sahne oluşturuyor.”
     <br/>
     <br/>
     Türk tiyatrosunda belki bir elin parmak sayısını geçmeyecek kadar az olan klasikler arasında baş sıralarda yer alan Lüküs Hayat’taki değişiklikler sadece içeriğinin günümüze uyarlanmasıyla ilgili değil. Oynandığı ilk dönemlerden itibaren oyuncu kadrosunda da bazı değişiklikler oldu. Zihni Göktay ile birlikte mahallenin kabadayısı rolünü oynayan Sezai Altekin emekli olunca yerini Ali Berge aldı. Delikanlı rollerindeki Yalçın Dümer ve Eray Özhal, Şehir Tiyatrolarından istifa ettikleri için ayrıldılar. Böyle isteğe bağlı ayrılmaların yanı sıra zorunlu ayrılıklar da yok değil. Nüveyra rolündeki şarkıcı ve dublaj sanatçısı Fatoş Balkır ancak bir sene kadar oynayabildi. Zira ikinci yılında vefat edince yerini Vildan Gülerman aldı. Başka zorunlu bir ayrılık da İrfan rolündeki Ersun Kazançel’in ölümü ile gerçekleşti. Kazançel’in yerini Demiray Erül aldı. Bunun yanı sıra Suna Pekuysal’ın ameliyat olmasından dolayı bir kaç oyunda Zeynep rolünü Funda Postacı oynamak zorunda kaldı.
     <br/>
     <br/>
     * Rey kardeşlerle ilgili resimler Evin İlyasoğlu’nun kitabından alınmıştır.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=17566), [web.archive.org (arşiv bağlantısı)](http://web.archive.org/web/20060130102953/http://aksiyon.com.tr:80/detay.php?id=17566)
