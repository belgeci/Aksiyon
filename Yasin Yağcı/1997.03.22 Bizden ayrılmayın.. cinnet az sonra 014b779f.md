# Bizden ayrılmayın.. cinnet az sonra

*Yasin Yağcı 1997.03.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Karakolun kapısından nefes nefese içeri giren genç, "Teslim olmaya geldim, ben suçluyum" diye bağırmaya başladı.
  </font>
 </div>
 <div id="newsText">
  <font class="detail-text">
   Başkomiser dahil oradaki polislerin hepsi şaşkın gözlerle olayı anlamaya çalışıyorlardı. Bir suçlu ayaklarına kadar gelmişti. Kendine hakim olamayıp aile bireylerini gece uykularında bıçakla delik deşik ettiğini, başka kimselere zarar vermemek için teslim olmaya geldiğini beyan ediyordu.
   <br/>
   <br/>
   Gencin ailesine haber verildi. Alelacele gelen babası, oğlunun sık sık böyle bunalımlara girdiğini belirterek krizin nedenini de açıkladı: "Oğlum televizyonu, özellikle reality şovları çok izliyor. Dolayısıyla televizyonlardaki olaylarda yer alan bireylerle kendini özdeşleştiriyor." Babanın ağzından dökülen bu sözler aslında yeni bir problemin başlangıcını gösteriyordu.
   <br/>
   <br/>
   Eğer bu olayın size hiç yabancı gelmediğini söyleyip "Bir yerlerden hatırlıyoruz" diyorsanız büyük ihtimalle yanılmıyorsunuzdur. Çünkü benzer olaylara rastlamak son derece kolay. Nerede mi? Belki TV'lerin reality şovlarında belki de gişe rekorları kıran bir filmde
   <br/>
   <br/>
   Bir iletişim biçimi olarak şiddet
   <br/>
   <br/>
   İletişim sektörü çağımızda altın dönemini yaşarken, beraberinde eleştirileri de getirdi. Uzmanlar kitle iletişim araçlarının insanlar üzerinde olumsuz etkilerinin de olabileceğini söylemeye başladılar. Bu olumsuzlukların başında ise, böylesi bir etkiye ortam hazırlayan şiddet görüntülerinin son zamanlarda giderek çoğalması geliyor. Haluk Şahin'in bir iletişim biçimi diye nitelediği şiddet, sokaklardan oturma odalarımıza, hatta yatak odalarımıza bile girdi. İletişim biçimi olan şiddeti, iletişim kuralları gereği iletecek bir iletene gerek var. Bu görevi günümüzde televizyonun yaptığı bir çok kişinin hemfikir olduğu bir konu.
   <br/>
   <br/>
   Günün dörtte biri televizyon kaşısında geçiyor
   <br/>
   <br/>
   Yapılan araştırmalar sonucunda bir insanın günde 219 dakika televizyon seyrettiği tespit edilmiş. Bu kadar yüksek bir zaman dilimini televizyon karşısında geçiren birinin, ister çocuk olsun isterse yetişkin, izlediği görüntüden etkilenmemesi imkansız. Aslında televizyon karşısında ziyan olan zamanın çokluğundan ziyade, izlenen görüntülerin muhtevası daha önemli. Reklamverenler Derneği'nin yaptığı araştırma bu konuda ilginç sonuçlar ortaya çıkardı: 35 yaşları arasında okul öncesi dönemdeki bir çocuğun, günün 6 saatini karşısında geçirdiği televizyonda, haftada 107.5, yılda toplam 5590 dolayında cinayet, ölüm, intihar ve silahla ya da döverek yaralama görüntüsü izlediği tespit edilmiş. İlkokul çağında bir çocuğun ise, bu türden görüntülerle haftada 88.9, yılda ise 4623 civarında karşılaştığı belirlenmiş. Bu sonuçlara göre bir çocuk 3 yaşından 17 yaşına kadar toplam 59534 cinayet, yaralama ve ölüm görüntüsü izlemekte.
   <br/>
   <br/>
   Beş yaşındaki bir çocuğun on beş yaşına kadar izlediği görüntülerin etkisiyle on sekiz bin çeşit cinsel taciz, kavga, saldırı, işkence yolu öğrendiği, İstanbul'da genç bir kızın, sekiz ve dokuz yaşında iki çocuğun izledikleri filmin etkisiyle intihar etmeleri, İngiltere de ise Simpson adlı çizgi filmi izleyen iki çocuğun bundan etkilenerek başka bir çocuğun kafasını ezmeleri bu konuda düşündürücü örnekler.
   <br/>
   <br/>
   Şiddet, bir gücün, bir kozun sorumsuzca karşı tarafın çıkarlarını hiçe sayarak, onurunu hesaba katmadan kullanılması şeklinde tanımlanabilir. Dolayısıyla şiddet içeren görüntüler denildiği zaman içerisinde vurdulu kırdılı sahneler yer alan görüntüler akla gelmemeli. Bunun yanı sıra toplumsal kuralları hiçe sayan görüntüler de şiddete girmekte.
   <br/>
   <br/>
   Reklamlardan tutun da haber programlarına kadar her yerde bu tür görüntülere rastlamak mümkün. Televizyon camından evlere giren bu mesajlar bireylere direkt verilmemekte. Eğer direkt bir mesaj aktarımı olsaydı bireylerin bunlara karşı kendilerini korumaları daha kolay olurdu. Gazeteci yazar Refik Erduran da bu görüşe katıldığını belirtiyor. Televizyondaki mesaj aktarımını "satır arası aktarım" şeklinde tarif eden Erduran'a göre bu mesajların zararlı etkileri ilk etapta görünmeyebilir: "Hiç kimse, kızlarının başıboş bir hayat yaşamasını istemez. Bu tarzda verilecek bir mesaja hedef kitle ilk elde tepkilerini dile getirir. Ama öyle filmler, öyle programlar var ki, oradaki kızlar herşeyi yapıyor. Bırakın tepkiyi, bu kızlar kahraman ilan edilmekteler. İşte televizyonun böyle gizli bir etkisi vardır."
   <br/>
   <br/>
   Yapılan gözlemler sonucunda şiddet unsuru içeren sahnelerden en çok etkilenen kesimin çocuklar olduğu ortaya çıkmakta. Ekranda masumca olup bitenleri seyreden bireyler gördüklerini eğlendirici ve heyecan verici bulurlar. Bu bireylerin arasında yer alan çocuklar,  iyikötü gibi kavramları özümseyemedikleri ve yanlış bir mesajı başka bir kaynaktan doğrulama imkanına sahip olamadıkları için bu görüntülerden en çok etkilenen kesimi oluşturuyorlar. Çocuğun olumsuz görüntüleri izlemesinde ailenin de büyük etkisinin olduğunu belirten Doktor Emir Turam sözlerini şöyle sürdürüyor: "Biz ataerkil bir toplumuz. Çocuklarımızı oldukça sert bir ortamda yetiştiriyoruz. Bu sert ortamın oluşmasında şüphesiz televizyonun etkisi var ama tek değil. Ailesinde sevgi ortamında büyüyen, okulda iyi arkadaş ortamı olan çocuk şiddet görüntüsü seyretti diye şiddete yönelmez. Ama aile içinde şiddete maruz kalan biri için şiddet görüntüleri pekiştirici bir görev görür."
   <br/>
   <br/>
   Şiddetle büyüyen çocuğun şiddet içeren programları izleyip onlardan etkilenmesinin yanında çok önemli bir konu daha var ki o da özellikle çocukların bu tür programları seçmesi. İngiltere'nin bağımsız televizyon kuruluşunun yaptığı bir araştırmanın sonuçlarına göre, şiddet eğilimi olan çocuklar özellikle şiddet içerikli programlar izlemekteler.
   <br/>
   <br/>
   Sıcağı sıcağına ölümler
   <br/>
   <br/>
   Çoğunluğu kitap, hatta gazete bile okumayan insanların oluşturduğu, büyük kültür boşluklarının olduğu toplumlarda televizyonun rolünün ne kadar hayati olduğu tartışma gerektirmez bir gerçek. "Sıcağı sıcağına" ölümlerden, çizgi filmlerde dünyanın tehdit altında oluşuna, robotların birbirlerini öldürmelerine şahit olup rüyalarında "Don Kişotluk" yapan çocuklar için parlak bir gelecek hayal etmek gerçekçi olmasa gerek. Tüm dünyanın bu yaraya çözümler aradığı bir dönemde bizim bu problem karşısında rahatsız dahi olmamamız düşündürücü.
   <br/>
   <br/>
   Amerikan televizyonlarında çocuk programlarındaki saat başına düşen şiddet görüntüsü, 1992 yılında yüzde 32 olarak belirlenmiş. Bu tarihten sonra gelen tepkiler sonucunda gidilen yasal düzenlemeler ile bu oran yüzde 22'ye kadar düşürülmüş. Reklamverenler derneğinin yaptığı araştırmaya göre bizde ise, şiddet görüntüleri yüzde 32 olarak tespit edilmiş. Bu şiddet görüntüleri daha çok çizgi film ve çocuk programlarında yer almakta. 1996 yılının Türkiye'sindeki bu şiddet görüntülerinin 1992 yılı Amerika'sına denk olması bu konuda acil çözüm yolları almamız gerektiği düşüncesini ortaya çıkarıyor.
   <br/>
   <br/>
   Televizyonlarda şiddetin varlığı birer ticari kuruluş olan özel kanalların ürettiklerini satmak istemeleriyle açıklanmakta. Bunun yanı sıra insanların şiddetten hoşlanıyor olmaları, biriken streslerini bu tür görüntüleri izleyerek atmaları ve bunun psikolojik bir gereksinim olduğu şeklinde açıklamalar da yok değil. Aslında medya, dolayısıyla televizyon her yerde aynı dinamikleri farklı değil. Ama gelişmiş ülkeler medyanın bu dinamiklerini yaptıkları yasal düzenlemeler ile kontrol altına almasını biliyorlar. Bizde ise özel televizyon kanalları boş buldukları meydanda alabildiğince at koşturmaktalar. Bizim bu konuda gerekli düzenlemeleri yapamamamızın bir başka nedeni ise, özel televizyon kanallarının çok kısa sürede peşi sıra açılmaları.
   <br/>
   <br/>
   En büyük sorumluluk ailenin
   <br/>
   <br/>
   Türkiye'de şu anda 16'sı ulusal olmak üzere toplam 260 televizyon kanalı yayın yapmakta. Bunların denetimi son derece zor. Bu konuda en büyük sorumluluk aileye düşüyor. Televizyondaki görüntüyü izleyen çocuğun anne baba veya diğer bireylerin tepkilerine göre kendi tepkisini oluşturduğunu belirten Emir Turam şöyle diyor: "Kalkıp o an televizyonu kapatmakla sorunu çözemezsiniz. Çocuğun bilgilendirilmesi gerekir ki ileride tek başına bu yayınlar ile karşılaştığı zaman kendi ayakları üstünde durabilsin."
   <br/>
   <br/>
   Ailenin yönlendirmesinin yanı sıra teknolojinin nimetlerinden yararlanarak da bu soruna çözüm getirmek mümkün. Amerika'da uygulanmakta olan bir sistem buna misal verilebilir: Decoderlere benzeyen kutular vasıtasıyla anne ve baba istediği zaman, istediği programı şifreleme şansına sahip. Elektronik olarak yapılan önlemlerden bir tanesi de yayın içinde konulan kodlar. Programlar şiddet ölçülerine göre belirli sınıflara ayrılmakta. Diyelim ki siz şiddet ölçülerine göre ilk dört programı izlemek isteyip, son altısını izlemek istemiyorsunuz. Televizyonunuzu buna göre ayarlıyorsunuz. Ve programdaki şiddet ölçüsü ilk dört sınırını geçtiği zaman ekran direkt olarak kararıyor. Bunun yanı sıra ailelerin de bu tür düzenlemeleri beklemeksizin yapabilecekleri çok şey var. Mesela İngiltere'de olduğu gibi çocuklara belirli oranlarda televizyon izleme kredisi verilebilir. Haftada sekiz saat gibi. Çocuk bunu akşam saat dokuzdan sonra olmamak üzere istediği gibi kullanma hakkına sahip. Çocuklar bu sayede sorumluluk duygusunu da kazanmış oluyor.
   <br/>
   <br/>
   Fakat tüm iş gelip yine ekonomik çıkarlarda kilitleniyor. Bu noktada ise en büyük sorumluluk reklamverenlere düşüyor. Reklamverenler eğer şiddet öğeleri içeren programlara sırf fazla izleniyor diye reklam vermekten vazgeçip bu tür görüntüleri içermeyen programları desteklemeye başlarlarsa bu sorunun çözülmesinin hızlanacağı herkesin ortak fikri.
   <br/>
   <br/>
   Olumsuz mesaj biçimleri
   <br/>
   <br/>
   Sözel saldırı: Kötü söz, küfür, hakaret, laf atma, aşağılama, küçük düşürme, yalan, tehdit, sözlü münakaşa, beddua, bağırıp çağırma ve korkutma.
   <br/>
   <br/>
   Bedensel saldırı: Tepkici davranış, dayak, karşılıklı dövüş, taşlısopalı vb. dövüşerek yaralama, öldürme, su içinde boğma...
   <br/>
   <br/>
   Devam eden şiddet görüntüleri: Dayak yemiş, ölmüş, yaralı insan görüntüleri, kaçmakovalama sahneleri, korku efektlerinin kullanımı, cinsel şiddet içeren sahneler...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2388-bizden-ayrilmayin-cinnet-az-sonra.html), [web.archive.org (arşiv bağlantısı)](http://web.archive.org/web/20120323181305/http://www.aksiyon.com.tr:80/aksiyon/haber-2388-bizden-ayrilmayin-cinnet-az-sonra.html)
