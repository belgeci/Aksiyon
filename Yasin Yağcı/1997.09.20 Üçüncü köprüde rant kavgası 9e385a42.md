# Üçüncü köprüde rant kavgası

*Yasin Yağcı 1997.09.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gündemimizden hiç inmese de son günlerde daha fazla hissetmeye başladık trafik kazalarının acılarını. Otobüslerin peşi peşine yaptığı kazalar...
  </font>
 </div>
 <div id="newsText">
  <font class="detail-text">
   Ölümler, yaralanmalar... Kısa sürede olayların faillerini de bulup yargıladık: Otobüs şirketleri ve sorumsuz şoförlerdeydi bütün kabahat. Günlerce gazetelerde, televizyonlarda bu konu işlendi, hatta dozu biraz da kaçırılarak hakaretvari eleştiriler yapıldı. Kimse ülkenin ulaşım politikalarını eleştirmedi. Oysa kazaların temelinde ulaşım politikalarının büyük etkisi var.
   <br/>
   <br/>
   Bu sıralarda İstanbul ulaşımına yönelik tartışmalar dikkatlerin bu alana yönelmesini sağladı. İstanbul Boğazı'nın üçüncü kez geçişi konusu aslında Türkiye'nin genelinde ulaşımın nasıl olması gerektiğini de içermekte. Ne de olsa İstanbul "Küçük Türkiye." Hükümetin üçüncü köprü konusunda net tavır almasının doğurduğu tartışma ortamı üçüncü köprücüler ile tüp geçitçileri karşı karşıya getirdi.
   <br/>
   <br/>
   Tartışmalar eskilere dayanıyor
   <br/>
   <br/>
   Üçüncü köprü ve tüp geçit tartışmaları günümüze özgü bir karşı karşıya geliş değil. Dönemin Ulaştırma Bakanlığının 1985'te başlayıp 3.5 yıl süren etüd çalışmaları o döneme kadarki en kapsamlı çalışmaydı. Buna göre İstanbul'un ulaşım sorununa çözüm olarak metro ve hafif raylı sistem teklif edilmişti. 1988 yılında köprü fikri tekrar gündeme geldiğinde DTP tüp geçişin daha avantajlı olduğunu ileri sürerek karşı çıkmıştı. 1992 yılında ihaleye çıkan Boğaza geçiş projesi tüp geçit olarak kararlaştırıldı. Zamanla tüpü silinip köprü olarak kaldı. Bu kısacık zamanda tüp geçitten vazgeçilip köprüde karar kılınmasında lobilerin etkili olduğu söyleniyor. Bu iddiaya Mimarlar Odası İstanbul Şubesi Genel Sekreteri Yıldız Uysal da dikkat çekiyor: "Geçişin tüp geçit ile olacağına dair ilanın on iki gün sonra değişikliğe uğramasında lobi faaliyetlerinin etkisini gözardı etmek imkansız. O günlerde Demirel'in Japonya gezisi vardı, ona dikkat etmek lazım. Geziden sonra köprü dillendirilmeye başlandı. Bu aşamada Bayındırlık Bakanı ve Demirel de köprü yapılacak demeye başladılar."
   <br/>
   <br/>
   Boğaz'ın üçüncü kez geçilmesi konusunda herkes hemfikir, ama fikir birliği şekil konusu gündeme gelince yerini karşı çıkışlara bırakıyor. Yüksek Planlama Kurulu'nun onayladığı projeye göre köprünün güzergahı birçok tarihi eserin üzerinden geçmekte. Yeni köprünün güzergahı şu şekilde olacak; PiyalepaşaDolmabahçeHaydarpaşa Otoyolu, Kasımpaşa'da Piyalepaşa Kavşağında başlayacak, Dolapdere, Elmadağ, Taşkışla, Dolmabahçe, Ihlamur Vadisi ve Yıldız Parkı'ndan geçerek köprüye bağlanacak ve Kuzguncuk sırtlarında Anadolu yakasıyla buluşacak. Çamlıca, Kısıklı ve Bağlarbaşı'nda yer altına girip Karacaahmet mezarlığı yakınlarında yukarıya çıkacak. Otoyolun varış noktası ise Haydarpaşa'daki Eyüp Aksoy Caddesi. Projeye göre toplam 1.5 kilometre uzunluğunda 5 viyadük, 5.7 kilometre uzunluğunda 7 tünel yapılırken yüzeyde ise 2 kilometrelik otoyol inşa edilecek. Otoyol 3 geliş, 3 gidiş olmak üzere 6 hattan oluşturulucak.
   <br/>
   <br/>
   Menfaat çevreleri etkili (mi?)
   <br/>
   <br/>
   İlk iki köprüyü gözönünde bulundurursak köprünün maliyeti tüp geçitten daha az. Fakat bu durum üçüncü köprü için geçerli değil. 200 km'den fazla çevre yolu ve bağlantı yolları gerektiği için otoyollar ile birlikte tüp geçidin 2, 2.5 katına malolacağı belirtiliyor. Tüp geçidin avantajı sadece inşaat maliyetinden kaynaklanmıyor. Tüp geçitle birlikte raylı sisteme geçilecek olması asıl avantajı oluşturuyor. Her İstanbullu bir gününün ortalama 2.5 saatini yolda geçiriyor. Bunun ekonomik açıdan karşılığı ise yılda 300 trilyon lira. Boğaz'ın iki yakası arasındaki yolculukların yüzde 34'ü özel araçlar ile, yüzde 6'sı servis araçlarıyla, yüzde 60'ı ise toplu taşıma araçları ile yapılmakta. Köprü geçişlerinde yüzde 60'lık dilimi kapan özel otolar yolcuların ancak yüzde 30'nu taşıyor.
   <br/>
   <br/>
   Köprü güzergahına bakıldığında kentin tarihi dokusunun hiç dikkate alınmadığı hemen göze çarpmakta. 11 bin 200 metrelik köprü ve bağlantı yoları Karacaahmet mezarlığının üzerinden viyadükle geçip Burhan Felek tesislerinin yanında tünele giriyor. Boğaz kenarında köprüyle buluşup, önce Yıldız Parkı'nı daha sonra Fulya vadisini çiğneyip viyadükle geçiyor. Ardından Dolapdere vadisini viyadükle geçiyor. Diğer kesimleri de tünellerle geçiyor. Avrupa yakasında Yıldız Parkı'nın, Fulya vadisinin, Anadolu yakasında ise Karacaahmet mezarlığının üzerinden geçecek üç boyutlu beton yığınının bu alanları nasıl tahrip edeceğini hayal etmek bile ürkütücü. İnşaat Mühendisleri Odası Genel Sekreteri Mutlu Öztürk'e göre bu üzerinde düşünülmeden aceleye getirilmiş bir proje: "Sadece harita üzerine işlenmiş bir proje. Bir kere başlangıç ve sonuç noktaları açısandan taşıdığı trafiği dağıtacak alt yapı yok. Söğütlüçeşme'de başlıyor. Ne orada var, ne de Piyalepaşa'da var. Bu noktalar zaten trafik açısından kilitli. Köprüde raylı sistemi de düşündüklerini söylüyorlar. Buradan geçirmek istedikleri raylı sistem ile Anadolu yakasındaki sistem birbirleriyle uyumlu değil."
   <br/>
   <br/>
   Öte yandan hükümetin tavrını köprüden yana kullanmasının etkin lobi faaliyetlerinin sonucu olduğu belirtiliyor. Bu bağlamda ortalıkta dolaşan iddiaların haddi hesabı yok. En etkili çevrelerin otomotiv saniyicileri olduğu noktasında hemen hemen herkes hemfikir. Öztürk'e göre bu etkin çevrelerin, özellikle otomotivcilerin rant kavgası yeni değil: "Dünyada nüfusu bir milyonu aşmış tüm mega kentler ulaşım problemlerini raylı tüp geçit ile çözmüşken İstanbul'a karayolunu reva görenler hangi akla hizmet ediyorlar bilinmez. Aslında İstanbul özeline ilişkin bu tartışma Türkiye genelindeki ulaşım sorunlarının çözümlerini veya çözümsüzlüklerini de içerisinde barındırmakta. 1950'li yıllardan sonra geri bıraktırılan demiryollarının yerini alan karayollarının bir politika halini almasında etkin odakların söylemlerinin olduğu gün gibi ortada. " Her ne kadar büyükelçilikleri tarafından yalanlanmış olsa da Japonlar hakkında ortaya atılan yeni bir köprü için fizibilite çalışmalarını ücretsiz yapmak ve düşük faizli kredi vermek istiyorlar iddiası yukarıdaki tezi doğrular nitelikte. Otomotivcilerin yanısıra etkin başka bir kesimin de petrol şirketleri olduğu söyleniyor. Öyle ya yeni karayolları yeni araçlar demek, o da yeni petrol tüketimi.
   <br/>
   <br/>
   Fakat ortalıkta dolaşan iddialar arasında en ilgi çekeni hükümete yakın bazı isimlerin köprü ihalesini çoktan aldıkları yönünde. 9 Eylül Salı günkü Zaman gazetesinde Taha Kıvanç köşesinde bu olaya ilişkin şu satırları kaleme alıyordu: "Mesela Boğaza üçüncü köprü yapılacak. Bu işlerden anlayanlar, şirket adı da vererek, hatta alınacak komisyon miktarını da ortaya atarak üçüncü köprünün aslında bir kapkaçla ilgili proje olduğunu ileri sürüyorlar. Bursa'daki fotoğrafta en neşeli görünen devletlunun yanındaki çok yakın bir akrabası ile onun iş ortağı bir holding patronu işi çoktan bitirmiş söylenenlere göre."
   <br/>
   <br/>
   Yeni bir köprü ve bağlantı yolları yapılması yeni yerleşim alanları demek ki bu da peşinden rant alanlarını getirir. Sözkonusu güzergaha yakın yerlerde emlakçılara göre arsa fiyatları daha köprü yapılmadan yüzde elli oranında artmış durumda. Bir de köprü yapıldıktan sonra ne olur varın siz düşünün. Mutlu Öztürk bu bağlamda şu iddiayı da anlatamadan edemiyor: "Dalan döneminde Piyalepaşa Bulvarı'nın her iki tarafından yüksek katlı ticaret merkezleri ve iş merkezleri yapılması konusunda bir plan değişikliği söz konusuydu. O kabul edilmedi. Maalesef bu belediye döneminde kendileri de bunun hatalı olduğunu kabul ediyorlar böyle bir plan yani Dolapdere planları kabul edildi. İşte bu köprü sadece ve sadece oradaki gelecek bir kaç yıl içindeki yapılaşmaya hizmet etmek için yapılıyor".
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2986-ucuncu-koprude-rant-kavgasi.html), [web.archive.org (arşiv bağlantısı)](http://web.archive.org/web/20120413065113/http://www.aksiyon.com.tr:80/aksiyon/haber-2986-ucuncu-koprude-rant-kavgasi.html)
