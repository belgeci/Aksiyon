# "Çabam: mevcudu İslâmîleştırmek"

*Ercan Yavuz 1997.10.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçtiğimiz ay Amerika'da yeni bir Kahveci'nin adı yükseldi. Amerikan Biyografi Enstitüsü, adını İnternet aracılığıyla dünyaya duyuran Niyazi Kahveci'yi yılın bilim adamı seçti.
  </font>
 </div>
 <div id="newsText">
  <font class="detail-text">
   Kahveci ismi Türkiye'de yenilik ve araştırma ile özdeş hale geldi. Bu hükmün oluşması, 1993 yılında elim bir trafik kazasında Hakk'ın rahmetine kavuşan Adnan Kahveci sayesinde oldu şüphesiz.
   <br/>
   <br/>
   Adnan Kahveci'nin amcasının oğlu Dr. Niyazi Kahveci sesini duyurabilmek için büyük riskleri göze almış bir bilim adamı.
   <br/>
   <br/>
   1956'da Trabzon Köprübaşı'nda dünyaya geldi. 1980'de Marmara Üniversitesi İlahiyat Fakültesi'nden mezun oldu. 19851991 arasında Diyanet adına İngiltere'de İslam Hukuku dalında master ve doktora yaptı; siyaset bilimi, hukuk felsefesi, ekonomi ve yöneticilik dersleri aldı. Demokrasi ve İslam, İnsan Hakları ve İslam, Gümrük Birliği ve İslam, İslam Siyaset Düşüncesi, Kur'anı Kerim'in İngilizce Tercümesi ve Kur'an'da Normlar adlı eserleri mevcut. Rahmetli Adnan Kahveci'yle birlikte İslam ekonomisi ve vergi konularında ortak çalışmalar yaptı.
   <br/>
   <br/>
   Yaptığı araştırmalarla Amerikan Biyografi Enstitüsü tarafından her 15 yılda bir hazırlanan ve dünyanın en büyük 500 bilim adamının çalışmalarının yer aldığı Biyografya'ya girmeyi başaran ilk İslami araştırmacı olan Dr. Niyazi Kahveci, "Demokrasi ve İslam" üzerindeki düşünceleriyle Amerika bilim çevrelerinin takdirini kazanmış. Biyografi Enstitüsü'nün desteği ile Amerika'ya gidip ödülünü alan Kahveci'nin bütün kitapları anında İngilizceye çevrilmiş. Dr. Niyazi Kahveci'nin çalışmalarından kısa bir kesit sunmaya çalıştık:
   <br/>
   <br/>
   Sizin çalışmalarınızın temelini El Mısri oluşturuyor. El Mısri sizi nasıl etkiledi?
   <br/>
   <br/>
   El Mısri'nin metodu etkiledi. İslam hukukunun karakteri nedir sorusuyla işe başladım. Yani fıkıhta gördüğümüz her şey hakikaten Kur'an'la, hadisle aynı mıdır? Zamanla ve mekanla bağlantısı var mıdır? Yoksa formu ve normuyla hiç değişmeden mi gelmiştir? Ebu Yusuf, örflerin sosyolojik bir hadise ve insanların ürünü olduğu fikrini verdi bana. Faiz üzerinde duruyor mesela. Bir yumurta ile iki yumurtayı adetle değiştirmek olabilir, faiz kilo ile ve kapla ölçülen şeylerde geçerlidir diyor. Birçok alimde buna benzer fikirler var ama Ebu Yusuf'ta daha net. El Mısri, benim gördüğüm kadarıyla mevcut duruma İslami argumanlarla meşruiyet arıyor.
   <br/>
   <br/>
   Siz de bunu mu yapıyorsunuz.?
   <br/>
   <br/>
   Benim böyle bir kaygım yok. Onun yaptığı bu. Amaç gayrimeşru yaşamamak. Gazali'de de var bu kaygı, diyor ki; mevcut idareyi gayrimeşru ilan etmekle evliliklerinizi, bütün akitlerinizi gayrimeşru mu ilan etmek istiyorsunuz? Çözüm, tezi ve antitezi iyi kavramakla olur. Ne vardı, ne tepkimeye girdi, ne çıkacak? Bunları kavrayamayınca geçmişte mevcut olan çözümlemeleri alıp bugüne taşıyoruz. Gelenekçiyiz. Ehli Sünnet'in adını gelenekçilik koymadık mı? Amaç kaybolmuş sembolleri korumak oldu. Ama ne yaşantımız, ne düşüncemiz İslam'a uyuyor.
   <br/>
   <br/>
    Mevcut durumu kabul ettirebilme çabanızı, neden başkaları gibi yeniden yapılanma veya öze dönüş olarak nitelemekten kaçınıyorsunuz?
   <br/>
   <br/>
   Bunun için renormasyon terimini kullanıyorum ve bunu mevcut durumu İslamileştirme olarak benimsiyorum. Mesela çağın gelişimi ile birlikte yeni ticaret şekilleri ortaya çıktı. Şimdi bu ticareti yapacak mıyız? Benim çalışmam bir teoriden ibaret.
   <br/>
   <br/>
    Renormasyon terimiyle İslami olanla şer'i olanı birbirinden ayırıyorsunuz. Bu İslam'da var olan bir çok kavramın yeniden tanımlanması anlamına gelmiyor mu?
   <br/>
   <br/>
   İslam normlar bütünüdür. Şeriat ise bu normların zaman ve mekan içinde formlaşmış halidir. Normlar ilahi olduğu için felsefi ve kelami olarak cevherdir, yani asıldır. Sonradan yaratılmış değildir. Ama formlar beşeri ürünler olduklarından, arazdırlar ve yaratılmıştırlar. Dolayısıyla değişebilirler. Arazların varolmaları, cevhere bağlıdır. Dolayısıyla İslam cevher, şeriat ise arazdır. Şeriat, İslam normlarının biçime dökülmesidir. Onun için birçok mezhep, birçok tarikat var.
   <br/>
   <br/>
   Buradan şeriat kelimesinin günümüzde bilinçsiz kullanıldığını mı anlayalım?
   <br/>
   <br/>
   Şeriat, tarihsel ve sosyolojik bir hadise. Bu yüzden sokağa dökülen ve "Şeriat isteriz!" diye bağıran insanlar, şeriatın tarihteki uygulanış biçimini istiyorlar aslında. Aynı kişiler İslami normlardan bihaber. Mesela boşanmayı ele alalım. Boşanma İslam'da var. Yani bir norm. Peki nasıl boşanılır? Kuranı Kerim "ne" sorusunun cevabıyla meşguldur. Ne olsun?: Adil olsun. Nasıl olsun? İşte onu insana bırakmış. İslam'ın akla ve gelişmelere verdiği önem burada yatıyor. Faizde de aynı şey geçerli. Faizi haram kılmış ama hangi ticaret biçiminin faizi doğurduğunu insanlara bırakmış. Ölçü kul hakkının yenmemesi. İslam global bir din. Eğer İslam'ı lokal yapmak istiyorsanız onu bir kültüre hapsedersiniz.
   <br/>
   <br/>
   Mezhepleri nasıl değerlendiriyorsunuz?
   <br/>
   <br/>
   Mezhepler benim teorimde çok fazla önem arz etmiyor. Kur'an'da mezheplerden bahsedilmiyor bile. Çok fazla mezhep de olabilirdi. Ki öyleydi ilk başta; 400 mezhep vardı. Ama sonra çeşitli sebeplerden dörde indi. Dört mezhebin alimleri, fikirleri, delilleri galip çıktı ve öbürlerinin anlamı kalmadı. Dikkat ederseniz mezheplerin son halini alması düşüncenin durmasıyla da ilgili. Ondan sonra doğru dürüst düşünce adamı yetişmedi.
   <br/>
   <br/>
    Amerikalılar size neden ödül verdi?
   <br/>
   <br/>
   Bana ödül veren mantık, geçmişi de bir tarafa atmadan yaptığım çalışmalarımı dikkate alıyor. Eskiyi irdelerken eski alimlerin ne dediklerine değil de nasıl dediklerine kafa yordum. Bugünkü metodojiyle olaya yaklaştım.
   <br/>
   <br/>
   Ödülün sebebi sadece metodoloji farkı mı?
   <br/>
   <br/>
   İslam'ın, Batının aydınlanma çağını doğurduğunu artık onlar da kabul ediyorlar. Mesela Huntington, Medeniyetler Çatışması adlı kitabında bunu dile getiriyor. Bu aydınlanmayı doğuran etki  İslam'ın normel düşünce ve felsefesi idi; fıkhi düzenlemeler değil. Nitekim bu etkiyi doğuran kelamın ileri safhası olan ve felsefeye dönüşen merhalesinin alimleri El Kindi, Farabi, İbni Sina ve İbni Rüşd gibi alimlerdir. Bunlar İslam'ın tüm dallarını biliyorlardı. Zaten felsefe, ilmi malzemenin işlenmesi demektir. Tüm elementleri kimyasal tepkimeye sokmak demektir. Bizde tek ilim dalında ilim yapmaya devam edildikçe filozof yetişmeyecektir.
   <br/>
   <br/>
   Batı size ödül verirken İslam dinini global bir din olarak kabul edebiliyor mu? İslamı anlamaya mı başladılar?
   <br/>
   <br/>
   Biz  hataya düştüğümüz gibi onlar da düşüyorlar. İslam'ı normlarıyla değil, tarihle, sosyolojiyle ele alıyorlar. Biz İslam'ı kendi yaşayış ve algılayış kalıplarımıza indirgedik. Bu yüzden Kur'an'ı daha iyi anlamak için bu 'Ram' ve 'Byt' kapasitemizi yükseltmemiz gerekiyor. Adaleti, güzel olmayı, ahlaklı olmayı vb. şeyleri yeniden tanımlayalım diyorum.
   <br/>
   <br/>
    Bir de siz "İslam'ı övmek veya yermek benim görevim değil" diyorsunuz. Bunu söylerken İslam'ın tebliğ emrini nereye koyuyorsunuz?
   <br/>
   <br/>
   İslam'ın ihtiyacı olmadığını düşünüyorum. Herkesi aciz bırakacak yücelikte bir din. Karşı tarafın ekranı siyahbeyaz, benim de renkli vericilerim varsa; anlatsam ne olacak.
   <br/>
   <br/>
   Burada İslam'ın dünyevi yönünün güçlülüğü ortaya çıkıyor.
   <br/>
   <br/>
   İslam, dünyevi bir dindir, pozitiftir, empriktir. Ama biz İslam'ı ahiret hayat sigortasının birer taksidi gibi görüyoruz. Batılılarla aramızdaki fark da bu. Onlar bu dünyadaki işlerini görsün diye dine ihtiyaç duyuyorlar. Sizin dünyada cennet standartlarına ulaşmanız lazım. İslam'da ahiret inancı büyük yer tutar. Eğitimi iyi verilmediği için  duble menfaatçı Müslümanlar çıktı ama  dindar olamadılar. Dış görünüm Müslümanlığı öne geçti.
   <br/>
   <br/>
   Demokrasi ve İslam konusundaki çalışmanız Amerikalıları bayağı etkilemişe benziyor. İslam ve demokrasi birbiriyle bağdaşan kavramlar mı?
   <br/>
   <br/>
   İslam'ın formelleşip şeriat haline geldiği sistemle bugünkü demokrasi kavramlarını yan yana getirerek bir çözüm bulamıyoruz. İslam ve demokrasinin bağdaştığını söyleyenlere 'Hangi İslam? İnsanların düzenlediği ve şeriat olarak kabul edilen formel İslam mı, yoksa normatif İslam mı?' diye sormak lazım.
   <br/>
   <br/>
   Mesela şeriata göre hukuku ele alalım, Şeriatta yasanın kaynak bellidir: Kur'an. Ama bugünkü demokraside kaynağı kasabadan gelen kabzımaldır. Ekonomik açıdan Müslüman ülkede, Allah'ın haram kıldığı şeylerin satılmasına ruhsat veremezsiniz. Sosyolojik açıdan Müslüman ülkede, bir kadın başı açık gezemez. Bunlar form. Buradaki şer'i form İslam olmuş. Ben doğru mu yanlış mı demiyorum. Böyle anlaşılıyorsa sonucu budur. Bu şekilde örneklendirirseniz İslam ve demokrasinin çatıştığını anlarsınız. Ama normları örnek alacaksanız, farklı sonuçlara ulaşırsınız.
   <br/>
   <br/>
   Bir çok alanda benzer problem yok mu?
   <br/>
   <br/>
   Müslümanlar burada büyük bir çıkmazda. Hem geçmişte tesis edilen şer'i anlayışı muhafaza etmek istiyor, hem de modern nimetlerden yararlanmak. Bazı formları İslam alimlerinin toplanıp yeniden düzenlemesi gerekiyor. Bu tek kişinin yapacağı şey değil.
   <br/>
   <br/>
    Yani dünyanın dört bir yanındaki alimlerin toplanıp bazı konularda yeni formlar oluşturması mı gerekiyor?
   <br/>
   <br/>
   Alimler toplanabilir, öncülük edebilir. Sosyolojide bin yıl aslında hiç bir şey. Biz bin yıl önce indirilmiş kitaplarla amel etmiyor muyuz? Bugün tartıştığımız sorunlar 300400 yıl önce çözülmesi gereken sorunlar. Ama bugün çözmezsek, 500 yıl sonra da var olacak. Halk değişti, başka şeyler yaşıyor. Halka büyük bir hizmet gerekiyor. İşte alimler burada işin kolayına kaçıyor. İhtiyaten hemen her şeye haram diyorlar.
   <br/>
   <br/>
   Türkİslam sentezi, Osmanlıcılık, cumhuriyet ve laiklikle ilgili görüşleriniz neler?
   <br/>
   <br/>
   Türkİslam sentezi diye bir görüş var. Yani Türklük tez, İslam antitez... İkisinin karışımından Osmanlıcılık doğdu. Sonra Osmanlıcılık tez oldu Cumhuriyet antitez. Bu ikisinin karışımından ne oluştu onun da adı konmadı. İki maddeyi tepkimeye soktuk, 70 sene geçti ama hâlâ bu iki maddenin birbirine karışmadığını iddia ediyoruz. Aslında bütün bu tepkimelere İslam'dan uzaklaşma, sulanma da denebilir.
   <br/>
   <br/>
   Anlattıklarınızdan modern bir Müslüman tipi ortaya çıkıyor.
   <br/>
   <br/>
   İçinde bulunduğumuz seviyenin Müslümanı olmak zorundayız. Bugün ne medenine de tam anlamıyla Müslümanız.
   <br/>
   <br/>
   Bugün gelinen noktada şeriat ve laiklik tepkimeye sokulmaya çalışılıyor. Çatışma biraz da burada değil mi?
   <br/>
   <br/>
   Şeriat da laiklik de antitez. Antitezler muhatap olamaz. Laiklik normdur, cumhuriyet ise form. Biçimdir, sistemdir. Onun muhatabı İslamdır. Nitekim ikisinin tepkimeye girmesiyle bir problem olmadı. Laiklik ile şeriat tepkimeye sokulursa, problem çıkmaya devam edecektir. Laiklik ve İslam tepkimeye sokulursa bağdaşma olacaktır. Ama laiklikle şeriat tepkimeye sokuldu ve İslam şeriat olarak görülmeye başlandı. Bunların yer değiştirmesi toplumsal karakterin sonucudur.
   <br/>
   <br/>
   Son yıllarda dünyada dinin yükselişini, sorunların giderek ağırlaşmasına bağlayanlar var?
   <br/>
   <br/>
   Müslümanlar, bu dünyayı yaşamak için dünyaya geldiklerine inanmıyorlar, çile çekmeye, imtihana geldiklerini düşünüyorlar. Bu nedenle ekonomik yönden başarıya ulaşıp ulaşmamak onlar için önemli değil. Çünkü İslam'da ahiret vurgusu çok. Ama ayarı iyi tutturamadığı için insan, dünyadan yeterince istifade edemiyor. Olgunlaşmadan, ahiretin standartlarına ulaşamadan ölüp gidiyor. Dindarlaşmanın en büyük sebebi yapılan bilimsel keşifler. Batıda da Hıristiyanlık hızlı bir şekilde yayılıyor. Bence fundamentalizm asıl Batıda yayılıyor. Oradaki dindarlaşma, insanları zorla Hıristiyan yapma yarışından ibaret. Oysa bizde hiç kimse birilerini Müslüman yapmak için dindarlaşmıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3031-cabam-mevcudu-isl%C3%A2m%C3%AElestirmek.html), [web.archive.org (arşiv bağlantısı)](http://web.archive.org/web/20120204062226/http://www.aksiyon.com.tr:80/aksiyon/haber-3031-cabam-mevcudu-isl%C3%A2m%C3%AElestirmek.html)
