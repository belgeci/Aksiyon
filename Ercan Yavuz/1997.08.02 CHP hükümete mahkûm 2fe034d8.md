# CHP hükümete mahkûm

*Ercan Yavuz 1997.08.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ANASOLD hükümetinin kurulduğu saatlerde CHP Genel Başkan Yardımcıları Adnan Keskin ve Ali Topuz, yeni hükümete ağır eleştiriler yöneltiyordu.
  </font>
 </div>
 <div id="newsText">
  <font class="detail-text">
   Anamuhalefet partisi gibi davranan CHP, güvenoylamasında hükümete  'evet' oyu vereceğini açıkladığında Başbakan Mesut Yılmaz rahat bir nefes aldı. Ancak CHP, hükümete verilen "evet"in aslında REFAHYOL hükümetine verilmiş "hayır" anlamına geldiğinin altını çizerek tehditlerini sürdürdü.  Baykal, dolaylı da olsa verdikleri güvenoyu desteğinin ucu açık çek olmadığının altını her fırsatta çiziyordu. Bu destek karşılığında elbette CHP'nin de hükümetten beklentileri vardı. 4 ana başlıkta toplanan bu isteklerin başında 1997 yılı içinde seçim yapılması geliyordu. 28 Ocak'ta Milli  Güvenlik Kurulu'nda kararlaştırılan 8 yıllık kesintisiz zorunlu temel eğitime geçilmesi, seçmen kütüklerinin güncelleştirilip nüfus tespitinin yapılması ve son olarak dokunulmazlık dosyalarının bir an önce Meclis'e getirilmesi...
   <br/>
   <br/>
   Ancak CHP'nin birinci talebi olan seçim tarihinin saptanması konusunda hükümet oldukça isteksizdi. Başbakan Yılmaz ve yardımcısı Bülent Ecevit'in hükümetin 2000 yılına kadar devam edecek bir çözüm hükümeti olduğunu sık sık dile getirmeleriyle birlikte, CHP'nin eleştirilerinin dozu artmaya başladı. Sert eleştiriler,  hükümetin ömrünü CHP'nin tutumuna bağlayanların tahminlerini güçlendirmeye başlamıştı. Hükümet ortakları bile , CHP ile yola çıkmanın zor olduğu, verilen güvenoyu desteğinin bir gensoru ile geri çekileceği endişesini taşıyordu. Yılmaz ve Ecevit, CHP lideri Deniz Baykal'ı 1997 yılında seçim yapılmasının imkansız olduğuna ikna etmeye çalıştı. İkna malzemeleri ise seçmen kütüklerinin yenilenmesi  ve nüfus tespitinin 1997 sonuna kadar yetiştirilmesinin imkansızlığıydı. Baykal ikna olmadığını CHP grubunda yaptığı sert çıkışı ile ortaya koydu.
   <br/>
   <br/>
   Ona göre;  Yılmaz hükümetinin REFAHYOL ortaklarından kalan kötü mirası temizlemesi mümkün  görünmüyordu: "Türkiye'de askersivil ilişkilerinin olması gereken noktaya çekilmesi lazım. Bu hükümetin bunu yapmadığını ve bundan sonra yapamayacağını görüyoruz. Çünkü Türkiye normalleşmiyor. Anlaşılan geçiş döneminin noktalanması, parti dengelerinin kaydırılması ile oluşturulan bir hükümetle değil, milli iradeyi yansıtan yeni bir parlamentonun oluşturulmasıyla aşılabilir." Baykal'ın bu açıklaması siyasi kulislere bomba gibi düştü ve CHP'nin hükümetten erken ümit kestiği konuşulmaya başlandı. Aynı  Baykal'ın daha bir ay önce Refahyol hükümetinin düşürülmesi aşamasında ordunun bir sivil toplum örgütü gibi hareket ettiğine dair övgü dolu sözleri geldi akıllara. Bir hükümetin işbaşından uzaklaştırılması için sivil toplum örgütü gibi davranan ordu, Baykal'ın gözünde bir anda Türkiye'nin normalleşmesinin önündeki engellerden biri oluvermişti.
   <br/>
   <br/>
   Mecburen destekleyecek
   <br/>
   <br/>
   Baykal'ın hükümetten umut kestiğine dair sözlerini sarfettiği saatlerde  Ankara caddeleri 8 yıllık zorunlu kesintisiz temel eğitime karşı yapılan mitingle çalkalanıyordu. Bu gelişmeler üzerine CHP milletvekilleri grupta genel görüşme isteğinde bulunarak, hükümete verilen desteği tartışmaya başladı. Hükümetin bir gensoru ile düşürülmesi  dile getirilmesine rağmen bu görüş rağbet görmedi. Çıkan sonuç, CHP'yi hükümeti düşürecek tek parti diye görenlerin tahminlerini çürütür nitelikteydi. Ancak bu sonuç sır gibi saklanıyordu.  CHP, hükümete verdiği desteği geri çekmeyecekti, çekemeyecekti. Aslında bir başka gerçek daha vardı; Avrupa'da yükselen soldan "tabii nasiplenmeyle" pek birşey kazanamayan CHP, umudunu ülkede yükselecek "irtica" tansiyonuna bağlamış, tavrını da laiklik üzerine kurmuştu. REFAHYOL döneminin sonlarında bu şekilde birkaç puan kazandığı hesab edilen parti, 8 yıl tartışmalarında tuttuğu taraf içinde birşeyler daha bulabilmenin hesapları içindeydi...  CHP bir anlamda hükümete mahkumdu. Sonucun sır gibi saklanmasının altında hükümetin CHP'nin bu zayıf yönünü öğrenmemesi yatıyordu. CHP'nin bu zayıf yönünün hükümet  kanadında sezilmesi üzerine CHP, hükümetin düşürülmesi için  verilebilecek bir gensoruya destek olmasalar bile tek tek bakanlar hakkında verilecek gensorulara destek olabilecekleri tehdidini savurdu.
   <br/>
   <br/>
   Güvenoyu desteğini geri çekmeyeceğini, çekemeyeceğini düşünen CHP, neden bir anamuhalefet partisi gibi hareket ediyordu? Herkes bu sorunun cevabını ararken birden CHP'nin üslubunu yumuşattığı gözlendi. CHP grubu, sert eleştirilerin yumuşatılmasını da karara bağlamıştı. Sertlik olacaktı ama bu tatlısert bir düzeyde tutulacaktı. 8 yıllık  kesintisiz zorunlu temel eğitim konusunda hükümetin samimi tutumundan sonra  CHP, 1997 yılında yapılmasını istediği seçim konusunda hükümete  daha uzun kredi tanıdı. 8 yıllık zorunlu kesintisiz temel eğitime geçilmesinde samimi olan CHP'nin bu kanunun bu hükümet tarafından çıkarılmasına sıcak bakmadığı iddia ediliyor. Çünkü bu koz CHP'nin seçimlerde bir hayli işine yarayacak nitelikte.  Artık, Baykal baskın bir seçim istemiyordu. Yılmaz ve Ecevit'in ikna turlarıyla Baykal seçmen kütüklerinin yenilenmesi ve nüfus tespitinin 6 aydan önce  tamamlanamayacağını anladı ve seçimin 1998 yılında yapılmasına razı oldu.
   <br/>
   <br/>
   CHP, DYP olmak istemiyor
   <br/>
   <br/>
   CHP'nin sert tutumunu yumuşatıp, hükümete mahkum olmasının temel nedeni, hükümetin alternatifinin RP'li bir hükümet olmasından başka bir şey değil. Hükümeti sallamanın veya düşürmenin RP'nin ekmeğine yağ süreceğini anlayan CHP, tatlı sert muhalefetini sürdürerek hükümete isteklerini yaptırmanın hesabında. Hükümete verilen güvenoyu desteğiyle Türkiye'yi RP'den kurtardıklarını düşünen CHP'liler, hükümeti düşürmeleri halinde RP'yi iktidara taşıyan DYP'den farklı olmayacaklarını düşünüyorlar. Bu düşünce bile CHP'yi hükümete mahkum etmeye yetiyor. Hükümete mahkum olduklarına dair bir görüntü vermeleri halinde hükümetin kendilerine karşı koyacağının veya görüşlerini kaale bile almayacağının farkındalar.
   <br/>
   <br/>
   CHP'nin hükümete mahkum olduğunu çekinmeden  itiraf edenlerin  başında Sivas Milletvekili Muhmut Işık geliyor. Işık, "Biz bu hükümete mahkumuz. Hem de öyle bir mahkumuz ki, RP'siz bir hükümet alternatifi bulununcaya kadar desteklemek zorundayız. Desteğimizi geri çekmemiz söz konusu bile olamaz. RP'siz bir hükümet olmadığına göre, seçime kadar beklemekten başka çaremiz yok." Hükümete yönelik ağır eleştirilere ilişkin Işık'ın yorumu ise 'vebale ortak olmamaktan' ibaret. Zaten CHP'nin hükümete girmemesinin nedeni de burada yatıyor. CHP, başarılı olacağına inanmadığı bir hükümet modeli içinde yer alarak REFAHYOL iktidarı döneminde  laikantilaik tartışmalarıyla arkasına aldığı rüzgarı kesmek istemediği için hükümet dışında kalmayı benimsedi.
   <br/>
   <br/>
   CHP Genel Başkan Yardımcısı Ali Topuz da Mahmut Işık kadar net konuşanlardan: "Biz hükümeti düşürmeyiz. Hükümet düşürmeye hevesli değiliz. Bunu aklımızdan geçirmedik bile. Yani hükümeti düşürelim de RP'yi mi getirelim? RP varolduğu sürece bunu yapmayız, yapmayacağız."
   <br/>
   <br/>
   İstanbul Milletvekili Ercan Karakaş, grupta yaptıkları toplantıdan sonra erken seçime kadar hükümetin alternatifinin kalmadığını, bu nedenle sert muhalefetin yumuşatılması konusunda karar alındığını söylüyor: "1997 yılında seçim istemekle, hem de bunu ısrarlı bir şekilde istemekle hata yaptık. 1997'de seçim  isteyip, seçmen kütüklerinin yenilenmesinde ısrarcı olmak çelişkiydi. Yetişmesi mümkün değildi. Bu yüzden seçimi 1998'e bıraktık. Seçime kadar da hükümet alternatifi kalmadı.  Bu hükümetten çok iyi şeyler yapmasını beklemiyoruz. Bir yandan birtakım işleri yaparken bir yandan da ülkeyi sağlıklı bir seçime götürsün istiyoruz."
   <br/>
   <br/>
   Hükümet kanadı da CHP'nin kendileriyle göbek bağı bulunduğunu anlamaya başladı. DSP Milletvekili ve TBMM Başkan Yardımcısı Uluç Gürkan, CHP'nin isteklerini  yaptırması için sert bir muhalefet  stratejisi benimsediğini, ancak hükümet ve CHP'nin birbirine muhtaç olduğunu düşünüyor: "Şimdilik hükümetin CHP'ye, CHP'nin de hükümete ihtiyacı var.  Alternatif RP olduğu sürece bu karşılıklı aşk sürecek. Ama isteklerinin yerine getirilmemesi halinde ne yapar onu bilemem." Şimdi hükümet kanadında  hem CHP'nin kızdırılmaması hem de her istediğinin yapılmaması için bir ara formül arayışı var.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2817-chp-hukumete-mahk%C3%BBm.html), [web.archive.org (arşiv bağlantısı)](http://web.archive.org/web/20120204062212/http://www.aksiyon.com.tr:80/aksiyon/haber-2817-chp-hukumete-mahk%C3%BBm.html)
