# Doktor, mucit ve kurtarıcı...

*Ercan Yavuz 1998.04.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye onun ismini Yüksek İhtisas Hastanesi'ndeki trilyonluk yolsuzluğu ortaya çıkaran doktor olarak duydu.
  </font>
 </div>
 <div id="newsText">
  <font class="detail-text">
   Yolsuzluğu yapanlardan çok, ortaya çıkaranların hor görüldüğü ülkelerin karakteristik özelliği olsa gerek, o da horgörülenler listesine alındı. Arı kovanına çomak soktuğundan Türkiye'de iş bulamamak gibi bir doktor için oldukça pahalı bir bedel ödemek zorunda kaldı. Ancak bu zorunluluk onu saygın bir kalp cerrahı yapacak sürecin başlangıcıydı.
   <br/>
   <br/>
   Opr. Dr. Mesut Özcan, 1966 yılında Alanya'da dünyaya geldi. Yetenekli bir çocuk olmanın avantajı ile ilkokula altı yaşında direkt ikinci sınıftan başladı. Gazi Üniversitesi'nden mezun olduktan sonra dünyaca ünlü kalp cerrahlarından Prof. Dr. Marko Turina'nın başında bulunduğu Zürih Üniversitesi Hastanesi'nde çalışmalar yaptı. 1989 yılında Türkiye'ye döndükten sonra İstanbul Üniversitesi Cerrahpaşa Tıp Fakültesi'nde görev yapan Dr. Mesut Özcan, 19901995 yılları arasında Ankara Yüksek İhtisas Hastanesi'nde çalıştı. Onun hayatındaki dönüm noktası Yüksek İhtisas Hastanesi'nde yaptığı çalışmalarla başladı. Kalp ameliyatlarında kullanılan "Clamp" adlı bir buluş gerçekleştiren Özcan, buluşuna el koymak isteyenlerin gazabına uğradı.Türk Patent Enstitüsü'nde aldığı patente rağmen "MeslC" ismini verdiği buluşunu Türkiye Kardiyoloji Kongresi'nde tıp dünyasına açıklamasıyla birlikte, Türkiye'de mesleğini icra edemeyecek duruma geldi. Ancak o artık dünya çapında bir üne kavuşmuş mucit bir doktordu.
   <br/>
   <br/>
   Patentini aldığı buluşunu ele geçiremeyenlerin çabaları sonucu çaldığı tüm kapılar yüzüne kapatılınca, tekrer İsviçre'ye giden Mesut Özcan, burada hocası Prof Dr. Marko Turina'nın yanında tıp dünyasının "Aort Diccestion(Diseksiyon)" dedikleri "Aort yırtılması" olarak bilinen hayati bir kalp ameliyatı ve kalp nakli konusunda uzmanlaştı. 1.5 yıllık bu zorunlu çalışmadan sonra Türkiye'ye dönüp SSK Ankara İhtisas Hastanesi'nde çalışmalara başlayan Opr. Dr. Mesut Özcan, burada yeni bir ilke imza atarak dünyanın ilk "Aort Diccestion" ameliyatını gerçekleştirdi. Türkiye'de mortalite (ölüm) oranı yüzde 98'leri bulan Aort Dicestion ameliyatından başarılı çıkmasının ardından Özcan, bu kez gözünü kalp nakli ile ekranda baypass ameliyatına dikti. Önümüzdeki ay bu ameliyatları gerçekleştirmeyi düşünüyor. Hastaların göğsünü kesip biçmeden, sadece göğüs boşluğunda 5 santimlik bir kesikle bypass ameliyatı gerçekleştiren ilk Türk doktoru olmaya hazırlanan Dr. Mesut Özcan'ın, adı hep ilklerle anılmış hayatı boyunca. Özcan'ın ilklerinden biri de Türkiye'nin sertifikalı tek Kardiyo Patolojisti olması... Türkiye'de kalp naklinde büyük bir çığır açılmasına rağmen, kalp nakli yapıldıktan sonra, hastaların çok basit kontrollerden geçirildiğini belirten Dr. Mesut Özcan: "Doktor, nakli gerçekleştirdikten sonra hastasını çok basit kontrollerden geçiriyor o kadar.. Oysa böbrek hastalarında olduğu gibi nakledilen kalbin takibi çok önemli. Verilen ilaçların dozunun ayarlanması gerekiyor. Türkiye'de bu alanda benim dışımda sertifikalı uzman yok" diyor.
   <br/>
   <br/>
   Adı ilklerle, buluşlarla anılan Opr. Dr. Mesut Özcan, Türkiye'de bilimsel çalışmaların dürüstlükten yoksun olduğunu söylüyor: "Türkiye'de bilimsellikte dürüstlük yok. Bilim paylaşılır, teknoloji paylaşılmaz, satılır. Türkiye'de bu ikisi birbirine karıştırılıyor."
   <br/>
   <br/>
   Cerrahlıkla, mucitliği birarada nasıl götürdüğünü ilginç gerekçelerle açıklıyor Mesut Özcan. Ancak bunu açıklarken megaloman olarak algılanmaktan da korkuyor: "Benim mizacım varolanı sürdürmeyi kabul etmiyor. Çünkü taklit her zaman kötüdür. Şeytan ayrıntıda gizlidir. Bu yüzden benim için yapılmışı yapmak hoş değil. Ortada bir sorun varsa, o soruna yeni çözüm önerileri getirmediğim zaman rahat edemiyorum. Clamp adlı buluşumu, ameliyatlarda rastladığım güçlükler sonucunda buldum. Ben bir ameliyatta elde ettiğim başarının zevkini milyarlara değişmiyorum."
   <br/>
   <br/>
   8 ayda SSK'yı kurtarırım
   <br/>
   <br/>
   Oldukça başarılı bir doktor olmasına rağmen SSK gibi kötü bir imajı bulunan bir kurumda çalışmaya başlaması her ne kadar onu çekemeyenlerin çabalarından kaynaklanıyor olsa da; o, SSK'nın sorunlarını çözmek için de boş durmayıp kafa yormuş. 8 ayda SSK'yı kurtaracağını iddia eden Opr. Dr. Mesut Özcan, bu iddiasına karşılık tüm geleceğini ortaya koyarak, "Eğer 8 ayda kurtuluş sağlayamazsam verebileceğim zararın tamamını karşılamaya noter tastikli bir anlaşma ile razıyım. Bir ömür boyunca devlete parasız çalışmaya razıyım" diyor. SSK hastanelerini 8 ayda Özel Bayındır Hastanesi standardına ulaştıracağını iddia ederken, kurumun batışı ile ilgili de bir rapor hazırlayan Dr. Mesut Özcan, bu raporunu önümüzdeki günlerde SSK Genel Müdürü Kemal Kılıçtaroğlu ile Çalışma ve Sosyal Güvenlik Bakanı Nami Çağan'a sunmayı düşünüyor.
   <br/>
   <br/>
   SSK'nın batışını iki ana başlığa indirgeyen Dr. Özcan, bunları "ucuz politika" ve "rant" olarak adlandırmış durumda. Çalıştığı SSK Ankara Etlik İhtisas Hastanesi'nden örnekler vererek SSK'nın içinde bulunduğu çıkmaza çözüm önerileri getiren Özcan, "Mesela burası kurulurken kalp cerrahi merkezi olarak düşünülmüş. Ancak bir süre sonra her branş faaliyet veren ihtisas hastanesine çevrilmiş. Oysa en fazla kalp hastası potansiyeline sahip olan kurum SSK'dır. Şu anda hasta sevkinden dolayı müthiş bir rant savaşı veriliyor burada. Taşradan gelen hastalar hemen özel hastanelere sevkediliyor. Birtakım insanların bundan menfaati var. Ben iddia ediyorum SSK'da her türlü kalp ameliyatı yapılabilir. Buradaki rant yüzünden SSK hiç bir ameliyatın yapılmadığı bir kurum olarak lanse ediliyor."
   <br/>
   <br/>
   SSK acilen özerkleştirilmeli
   <br/>
   <br/>
   SSK'nın hem sağlık, hem sigorta, hem de ilaç sektöründe faaliyet göstermesinin yanlış olduğunu anlatan Op. Dr. Mesut Özcan, kurumun bu alanlardaki faaliyetlerinin birbirinden ayrılarak bağımsız hale getirilmesi gerektiğini söylüyor:
   <br/>
   <br/>
   "SSK'nın kurtuluşu, ilk önce özerkleşmesi, ikinci aşamada da özelleştirilmesi ile mümkündür. SSK bir yandan sağlık hizmetlerini yürütüyor. Bir yandan ilaç üretiyor. Bir yandan da yatırımlar yaparak finans kurumu gibi çalışıyor. Böyle bir kurumun arpalık olmaması mümkün mü? Burası özerk olacak. SSK iyi bir kararlılıkla 78 ayda çiçek gibi olur. Ben hür teşebbüsün içinden geldim. Tuvalet bekçiliği yaptım, amelelik yaptım. Buranın dışarıya olan giderlerini kıs. Ameliyat kapasitesini artır. İyi bir ekip oluştur, kurtuluşu hazırlarsın. En önemlisi politikanın kuruma elini sokmasına müsaade etme. SSK'nın sigorta ve sağlık birimlerinin birbirinden ayrılması lazım. SSK, komünist rejimlerde olduğu gibi bu devirde her işi kendi yapmaya çalışıyor. SSK ilaç üretiyor. SSK ilaç üretmek zorunda değil. Büyük firmaların oluşturduğu fason firmaların ürettiği ilaçların bir çoğu gerçek dozunda değil. SSK ilaç sektöründen elini eteğini çeksin, eczanelere 'bana yüzde 40 indirimle ilaç vereceksin' desin, herkes havada kapar. Devlet herşeyi yapamaz ki. İsviçre'de, ABD'de devletin varlığını hissedemiyorsun bile. SSK'da maalesef herkes kendi cumhuriyetini ilan etmiş durumda. SSK yedi kocalı hürmüz değil, 77 kocalı hürmüz olmuş durumda. Bir kişi SSK'lı oluyor, onun annesi, babası, ablası neyi varsa aynı kapsam içine giriyor."
   <br/>
   <br/>
   Opr. Dr. Mesut Özcan, SSK'lı hastalardan kendi kurumlarına güvenmelerini istiyor. Kamuoyundaki bir çok olumsuz propagandaya rağmen SSK'nın kendi hastanesi için bir çok özel hastaneden daha başarılı işler yapabileceğini ispat etmeye çalışıyor. Özel hastanelerin yapmaya cesaret edemediği ameliyatları üstlenmek onun en büyük hobisi.
   <br/>
  </font>
 </div>
 <div>
 </div>
 <div>
 </div>
</div>


## Yorumlar

### ayfer ertokuş, 16 May 2012, 17:26
> Mesut Hocam Türkiye'mizin değerlerinden biridir.Türkiye'mizin onun gibi değerlere ihtiyacı vardır.Başarılarınızın devamını diliyorum sevgili hocam.

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5E2EA78A0F8CB2C203928F8E9964F8FA?newsId=3611), [web.archive.org (arşiv bağlantısı)](http://web.archive.org/web/20140930193438/http://www.aksiyon.com.tr:80/aksiyon/newsDetail_getNewsById.action;jsessionid=5E2EA78A0F8CB2C203928F8E9964F8FA?newsId=3611)
