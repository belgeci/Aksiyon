# 'Filistin toprakları beni ağlattı'

*Ercan Yavuz 1996.03.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cumhurbaşkanı Süleyman Demirel'in Israil, Mısır  ve Filistin gezilerini yakından takip eden dış politika uzmanı Fikret Ertan,  işgal altındaki topraklarda yaşayan insanların dramını yakından gördü.  l957 yılına kadar Mısır ve l967 yılından sonra Israil işgali altında yaşayan Filistin halkının çektiği ıstırabı dile getirmekte zorlanan Ertan, bundan sonraki gelişmelerden umutlu olduğunu söylüyor.
  </font>
 </div>
 <div id="newsText">
  <font class="detail-text">
   Filistin devletinin yeniden kurulması yönünde başlatılan sürecin Hamas tarafından  bilinçli veya bilinçsizce uzatılmak istendiğini vurgulayan Ertan, "Ben Filistin devletinin eninde sonunda kurulacağına inanıyorum. Artık dünya şartları Israil'in orada daha fazla kalmasına müsaade etmeyecek. Bu noktaya kadar gelmiş barış sürecini kimse durduramaz.  Barış sürecinin devam etmesi ve Filistin devletinin tam olarak teşekkül edebilmesi için Hamas'ın  eylemlerini durdurması lazım" diyor.  Ertan, gerekçesini ise şöyle açıklıyor: "Israil bu kadar özerklik verdikten sonra  bu toprakları yeniden işgal edip kontrol edemeyeceğini biliyor. Israil buraları zaten bilerek terk etti. Çünkü bu topraklar Israil'i de bıktırdı. Israil'in içini yozlaştırdı. Bir daha başına böyle bir bela almak istemez. Filistin devletinin kurulmasını  Israilliler de kabul ettiler.  Ancak bu patlayan bombalar Filistin devletine giden süreci uzatıyor. Bu anlamda Hamas'a büyük görev düşüyor. Zaten şimdi Yaser Arafat Hamas'ı ikna etmeye çalışıyor".
   <br/>
   <br/>
   29 devletin biraraya geldiği  Terör Zirvesi'inden beklenen sonuç alınamadı. Böyle bir zirvenin yapılmasını kimler istemişti  ve  zirveden ne sonuç bekliyorlardı?  Gazeteci Ertan'a göre tüm ülkelerin  zirveden beklentisi farklıydı: "Zirve bütün ülkelere göre değişik amaçlara göre planlanmıştı. Mesela Türkiye; PKK, Iran ve Suriye kaynaklı terör eylemleri için oradaydı. Terör zirvesi olarak zikredildi, çünkü Israil böyle olmasını istiyordu, ABD böyle olmasını istiyordu. Hatta Arafat bile  böyle olmasını istiyordu. Ama ne tuhaftır ki terörden çok barış konuşuldu ve zirvenin  adı "Barış Yapanlar Zirvesi" olarak anıldı. Çünkü barış zirvesi vurgusu terör zirvesinden daha  ön plana çıktı.  Sonra nihai bildiriden de somut bir şey çıkmadı; Çalışma Grubu kurulmasından başka."
   <br/>
   <br/>
   Ertan'a göre  terörden başı ağrıyan  ülkelerin zirveden beklentileri faklı olunca memnuniyetleri de farklı oldu: "ABD bir  seslenişle 29 ülkeyi biraraya getirdiği için memnun oldu. Belki zirveden  en fazla memnun olan ülke  ABD'deydi. Clinton'ın seçim  şansına katkıda bulundu. Israil istediği kadar olmasa bile memnun kaldı. Israil'in memnuniyetsizliği terör zirvesi beklerken barış zirvesi ile yetinmek zorunda kaldığındandır. Terörist olarak gördüğü Iran, Suriye ve Hamas'ın adının bile zikredilmemesi Israil'in canını sıktı."
   <br/>
   <br/>
   <br/>
   <br/>
   " FILISTIN TOPRAKLARINDA AĞLADIM"
   <br/>
   <br/>
   <br/>
   <br/>
   Filistin topraklarında insanların çektiği sıkıntılar karşısında duygulanan Zaman Gazetesi Dış Politika Yazarı Ertan, hislerini şöyle ifade ediyor: "Filistin topraklarını görünce ağlamaklı oldum. Bu topraklar l967'de işgal edildi. Işgalde doğan çocuklar şimdi 30 yaşında. Çoğu kamp dışına çıkmamış. Buralara yıllarca işgal ekonomisi egemen olmuş. Daha önce 1957'ye kadar Mısır tarafından işgal altında tutulmuş. Dünya ile bağlantıları yok.  Bence Israil ile yapılan  barış görüşmelerinde bu insanların dünya ile bağlantısının nasıl tesis edileceği de düşünülmeli. Bu şartlarda yaşayan insanların militan olmaktan başka çareleri yok. Bu insanların çok barışsever ve uslu insanlar olmasını beklemek insafsızlık olur."
   <br/>
   <br/>
   Peki Ortadoğu'da yapılan barış zirvesine bazı Arap ülkeleri neden katılmamıştı veya davet edilmemişti? Fikret Ertan'a göre zirveye katılmayan ülkelerin bazıları, zirveye katılan bazı  ülkeler tarafından resmi ağızdan terörist olarak görüldükleri için böyle bir zirveye katılmaya gerek duymamışlardı.  Israil'in terörist olarak lanse ettiği ve adını bombalama eylemleri ile duyuran Hamas'ın, dünya ve Türk kamuoyunda yanlış  tanındığını özellikle dile getiriyor Ertan: "Hamas her yönü ile bir terörist örgüt değil.  Işgalden sonra fakir fukarayı  doyurmak amacı ile kurulmuş bir teşkilat. Zaten caddelerde, sokaklarda ofisleri var. Bu örgüt içinde bazı adamlar bombalamayı yaptı diye tüm örgütü sorumlu tutmak yanlış olur. Tıpkı IRA gibi Hamas'ın da askeri, siyasi kanatları var. Hamas üzerinde mutlak bir kontrol yok. Şimdi Yaser Arafat'ın en büyük  görevi,  Hamas'ı eylemlerini bırakmaya ikna etmesi olacak. Eğer Hamas eylemlerini durdurursa Filistin devletine  giden süreç hızlanmış olacak".
   <br/>
   <br/>
   <br/>
   <br/>
   ARAFAT VATAN HAINI DEĞIL
   <br/>
   <br/>
   <br/>
   <br/>
   Fanatik Filistinliler tarafından  hainlikle itham edilen Yaser Arafat'la ilgili iddiaları ortaya atanların insaflı olmadığını belirtiyor Ertan: "Arafat, Filistin davasını savunma yolunda  büyük adımlar attı. Ama hata yaptığı dönemler içinde bunları yapmasını doğal  karşılamak lazım. Asla bir hain olarak görmüyorum. Bu iddiayı ortaya atanlar kendilerini Arafat yerine koyarsa işlerinin ne kadar zor olduğunu anlayabilirler. Bir yanda Israil ve ABD baskısı, diğer yanda ise halkının çektiği acılar. Arafat'ın yaptığı bazı işleri beğenerek, isteyerek yaptığını  zannetmiyorum. Kerhen yapmak zorunda olduğu işler de var. Mesela Hamas olayı da öyle. Hamas'ın üzerine gitmemek için direndikçe direniyor. Çünkü Hamas zaten onun halkı. Ama öyle büyük bir baskı ile karşı karşıya ki,  istemeyerek de olsa bazı tedbirler almak zorunda kalıyor.
   <br/>
   <br/>
   Filistin devletine  giden süreçle ilgili yorumunda ise Fikret Ertan: "Israil bu toprakları yıllarca  işgal altında tuttuktan sonra bu bölgelerden çekilerek özerklik verdi.  Bir daha buralara giremez. Belki ancak şimdi yaptığı gibi giriş çıkışı kontrol edebilir. Ama  Amerika'da Israil'den fazla Israilci davrananlar var. Israil ise böyle bir maceraya bir daha sürüklenmek istemiyor. Israil zaten elde edeceğini etmiş durumda. Bu toprakları yıllarca işgal altında tutuktan sonra varlığını güçlendirdi. Israil artık burada kök salmıştır. Kimse Israil'i bu topraklardan söküp atmayı düşünmüyor. Zaten Israil'in istediği de buydu" tesbitinde bulunuyor.
   <br/>
   <br/>
   <br/>
   <br/>
   ARAPLAR, TÜRKIYE'YE YANLIŞ                YAPIYORLAR
   <br/>
   <br/>
   <br/>
   <br/>
   Zirveye en üst düzeyde katılan Türkiye'nin  Ortadoğu'daki barış sürecinden ne beklediği konusunda ise Ertan şöyle diyor: "Türkiye'nin özellikle terör konusunda bazı komşu  Arap ülkeleri ile problemi var. Ama bunu zirvede dile getirebilecek güce sahip değil.  Suriye'de  Türkiye düşmanlığı üzerine yaşayan bir rejim var. Hatay ve su meselesini sürekli gündemde tutarak iç politika malzemesi yapıyorlar. Ama Suriye halkı öyle düşünmüyor. Türkiye ile Israil arasında askeri alanda başlayan işbirliği bu tür ülkeleri rahatsız edebilir. Araplar  su konusunu biraz daha  abartarak Türkiye'ye karşı büyük bir cephe oluştururlarsa Türkiye'yi ABD'nin kucağına itmiş olurlar ki; bu durumda yeni bir Israil (Türkiye) ortaya çıkmış olur. Türkiye'nin de Arap ülkeleri ile ilişkilerini kesmemesi lazım.  Araplar'ın  cephe aldığı Türkiye, ABD ile ilişkilerini güçlendirip daha da geliştirecektir. Zaten  Türkiye'deki bazı kesimler Araplar'a sırtımızı dönmemiz gerektiğini savunmuyor mu? Araplar bu şekilde davrandıkça bu adamların eline  büyük bir koz vermiş olurlar. Araplar'ın GAP'ın durdurulması fikri ise  saçmalıktan başka bir şey değil."
   <br/>
   <br/>
   Cumhurbaşkanı Süleyman Demirel'in Mısır'ı ziyaretini Terör Zirvesi'inden sonra  oluşturulan  Çalışma Grubu'nda aktif görev almaya yönelik bir girişim olarak değerlendiriyor Fikret Ertan. Mısır'ın  su  ihtiyacını Nil Nehri'nden karşıladığını,  su sıkıntısı bulunmamasına rağmen  tıpkı Suriye ve Irak gibi sınırı aşan sularla bu ihtiyacını karşıladığını  söylüyor. Gazeteci Ertan: "Mısır,  diğer Arap ülkelerine nazaran Türkiye'ye daha yakın bir ülke. Bundan sonra   Ortadoğu'daki liderlik yarışı daha da hız kazanacak. Ve Türkiye  bundan sonra daha dikkatli olmak zorundadır" diye belirtiyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-80-filistin-topraklari-beni-aglatti.html), [web.archive.org (arşiv bağlantısı)](http://web.archive.org/web/20120826084537/http://www.aksiyon.com.tr:80/aksiyon/haber-80-filistin-topraklari-beni-aglatti.html)
