# Dönecekleri günü iple çekiyorlar

*Ercan Yavuz 1996.07.27*

<div>
 <p>
  <font>
   Turgut Özal ve Adnan Menderes yıllar sonra Topkapı'daki aynı kabristanda biraraya geldi. İkisi de Türk siyasetine damgasını vurmuş liderlerdi. Şimdi onların iki yadigarı ise Amerika'da şifa bulmak için biraraya geldi. Rahmetli Turgut Özal'ın kardeşi Yusuf Bozkurt Özal, beynindeki tümör sebebi ile 8 ay önce Amerika'ya götürüldü.
   <br/>
   <br/>
   Rahmetli Adnan Menderes'in oğlu Aydın Menderes ise üç buçuk ay önce geçirdiği trafik kazasında felç olduğu için. Birbirlerinden habersiz Amerika'nın iki farklı şehrinde tedavi görüyorlar. Ama biz onları unutmadık. Arayıp, hal ve hatırlarını sorduk. Problemleri, kaygıları, tasaları, sevinçleri ve beklentileri aşağı yukarı aynı.
   <br>
    <br>
     MENDERES: "AĞUSTOSTA GELİYORUM"
     <br>
      <br>
       Tarih, 15 Mart 1996. Yer, Afyon Sandıklı karayolu. Baharın geliş lerini yaşayan Türkiye, Sandıklı'dan gelen bir haberle adeta yasa boğuldu. Adnan Menderes'in son yadigarı Aydın Menderes ağır bir kaza geçirmişti. Hayatı tehlikeyi atlatıp atlatmadığı netlik kazanmamıştı. Büyüğü küçüğü, genci ihtiyarı, erkeği kadını, sağcısı sokusu, herkes ama herkes Sandıklı'dan yükselen acı haberle donup kaldı. Çünkü o, adı trajedi ile özdeş olan Menderes ailesinin hayatta kalan son çocuğuydu. Siyasetin içinde yoğrulmuş biriydi Aydın Bey. 12 Eylül İhtilali'nden sonra siyaset yasağı getirilenler arasında o da vardı. Yasaklar kalktıktan sonra önce Süley'man Demirel'den, ardından Turgut Ozal'dan davet aldı. Fakat bu iki teklifi de kabul etmeyerek bu kez kendi kendine yasak koydu. Merkez sağı derleyip toparlamayı düşünüyordu ve bunu iki partiden birinin başına geçerek başaramayacağınıda biliyordu. Bu yüzden mücadelesine farklı bir kulvarda başladı. 1O yıllık aradan sonra Büyük Değişim Partisi ile başladığı ikinci siyaset hayatını Demokrat Parti'de masterini tamamlayıncaya
       <br>
        <br>
         kadar sürdürdü. 24 Aralık seçimleri öncesi Refah Partisi'ne katılmaya karar verdiği gün yaptığı konuşma herkesi hayrete düşürdü.Menderes'le en az ANAP ve DYP kadar Demokrat Parti'nin devamı olduğunu iddia edebilir duruma gelen Refah Partisi, 24 Aralık seçimlerinden galip çıktı. Artık Menderes Refah Partisi'nin yeni prensiydi. Hatta RP lideri Erbakan, Aydın Bey'in kendilerine rah	metli Adnan Menderes'ten emanet kaldığını belirterek ona kol ka nat gerdi. Parlak hitabet yeteneği babasını aratmayacak nitelikteydi. Nitekim Meclis Genel Kurulu'ndaki ilk konuşması sağ sol tüm partilileri etkilemişti. Artık Menderes için siyasetin zirvesine çıkmak o kadar güç değildi. Meclis Başkanlığı'nı az farkla kaybetmişti ama onu daha üst makamlara layık görenler de vardı. Derken Sandıklı'dan o acı haber geldi.
         <br/>
         <br/>
         Refah Partisi'nin Antalya'da yapacağı istişare toplantısı için iki milletvekili arkadaşı ile birlikte yola koyulmuştu. Özel otomobili ile seyahat etmeyi çok seviyordu. Ama Sandıklı'da karşı yönden gelmekte olan bir araca çarpmamak için şarampole yuvarlandılar. Milletvekili arkadaşları Gürcan Dağdaş ve Metin Işık kazayı hafif yaralarla atlatırken Menderes'in durumu ağırdı. Dağdaş ve Işık onu arabadan çıkarırken hayret içindeydi. Hiç bir tarafı tutmayan Menderes'in metaneti onları bile şaşırtmıştı. Helikopterle Ankara'ya getirilirken elini uzatıp eşi Ümran Hanım'ın elini tutmak istedi. Başaramayınca seslendi: "Hanım elimi tut. Benim için dua et!" Ümran Hanım da öyle yaptı. Ama Menderes'e dua eden sadece Umran Hanım değildi. Tüm Türkiye onun için el açıp, şifa diledi. Bayındır Tıp Merkez'indeki kısa tedavi döneminden sonra kendine geldiğinde düzenlediği basın toplantısında Menderes, yaptığı açıklamalarla herkesi gözyaşına boğdu. Acıya, hüzne ve ölüme karşı gösterilen sabır ve metanet, ders niteliğindeydi.
         <br/>
         <br/>
         UMUDA YOLCULUK...
         <br/>
         <br/>
         Menderes, Ankara'daki kısa tedavi döneminde net bir sonuç alamadı. Onun için yurtdışında bulunan en iyi klinikler, doktorlar arandı. O, şifa verecek olanın, temelde Allah olduğunu biliyordu. Ona düşen şifayı aramaktı. Amerika'ya gitmeye ikna edildiğinde ambülans içinde .. "Şifa Allah 'tandır. Ben şifayı Allah 'tan bekliyorum" derken bu gerçeği ifade ediyordu.
         <br/>
         <br/>
         Üç buçuk ayda n beri Amerika'da tedavi gören Menderes iyileşme istikametinde büyük bir yol katetti. Sol kolunda Türkiye'de başlayan düzelme diğer kolunda ve bacaklarında da görülmeye başladı. Şimdi bir zamanlar uzanıp tutamadığı eşinin elini rahatlıkla tutabiliyor. Kimbilir belki bir gün onu koluna takıp akşam gezintisine bile çıkacak. Buna öylesine inanmış ki: "İnanmış insanların bu gibi durumlarda ne yapması gerekiyorsa ben de öyle yapıyorum. Allah'a şükür şimdi çok çok iyiyim. Moralim iyi. Her şeyle ilgilenebiliyorum. Kendi çalıştırdığım tekerlekli sandalyemle çıkıp dolaşabiliyorum.. Ben şifayı hep Allah 'tan bekledim. Çok şükür Allah 'ım
         <br/>
         <br/>
         bizi mahcup etmiyor. "
         <br/>
         <br/>
         Ziyaretçileri Menderes'in en büyük destekçisi. Hele biri var ki onun minnetarlığını hiç unutmuyor: "Eşim Ümran Hanım, büyük bir sabır örneği sergiledi. Her zaman destekçim oldu. Allah ondan razı olsun. Hiç ziyaretçim eksik olmadı. Geçenlerde Fethullah Gülen Hocaefendi teşrif buyurdular. Allah razı olsun. Kendileri büyük moral kaynağı oldu. Allah 'ın izni ile ağustos sonunda Amerika'ya veda edeceğim. Memleketimi çok özledim. "
         <br/>
         <br/>
         Amerika günlerinde Türkiye'deki gelişmeleri yakından takip eden Aydın Menderes, internet aracılığı ile Zaman gazetesi ve Aksiyon dergisine ulaşarak siyasetin nabzını tuttuğunu söylüyor: "Türkiye'ye" döner dönmez siyasete kaldığım yerden devam edeceğim. Milletim beni bekliyor. Allah daha ömür nasip ederse yapacaklarımız bitmedi. "
         <br/>
         <br/>
         "Yakaza olmasaydı?" diye soracak gibi oluyoruz; ''Allah 'ın dediği olur. Kaza kaderimizde varmış öyle oldu. Bu dünyanın makam ve mevkileri gelip geçicidir. Allah'ım Ruz-i Mahşerde mahcup etmesin" diye cevap veriyor.
         <br/>
         <br/>
         SABRI ÖĞRETEN İLLET...
         <br/>
         <br/>
         ANAP'ın Turgut Özal misyonunu sürdüremeyeceğini anlayan Yusuf Bozkurt Özal, ağabeyinin izinden gitmeye karar verdiginde Yeni Parti'yi kurdu. Rahmetli Özal'ın "Ikinci Değişim Programı"nın uygulamaya konmadan rafa kaldırılması onu üzüyordu. Yeni Parti bu anlamda büyük bir misyonu hedef seçmişti kendine. Ancak Yusuf Bozkurt Özal'ın yakasına bu kez zor kurtulacağı bir illet yapışıverdi. Beyninde tümör vardı. Doktorlar ilk etapta tümörün sebebini Özallar'ın evde besledikleri hayvanlara bağladı. Onlara göre bir kö pek tüyü bilinmeyen bir yolla beyne ulaşmış ve tahribata yolaçmıştı. Özal, hastalığın ilerlemesini durduramayınca Amerika'nın yolunu tuttu. Kısa süren tedavi programından sonra Türkiye'ye döndü.
         <br/>
         <br/>
         Doktor gözetiminde evine kapanan Özal 1995 Kasımı'nda ağırlaşınca tekrar Amerika'ya götürüldü. 8 aydan beri burada tedavisini sürdüren Özal kendi deyimi ile "gıdım gıdım" iyileşiyor. Tıpkı Menderes gibi onun da içinde yapmayı planladığı çok şey vardı. Özal misyonunu devam ettirmeyi öyle çok arzuluyor, öyle sabırsızca istiyor ki. Ve Özal başlıyor anlatmaya: "Üç kardeş içinde en sabırsızı bendim. Bu hastalık benim için büyük bir ders oldu. Allah 'ım beni büyük bir imtihana tabi tuttu. Esasında ben burada sabrı öğrendim. Bu hastalığın tedavisi çok sabır ve zaman istiyor. Etrafima bakıyorum benden daha kötü durumda insanlar var. Sonra diyorum ki Allah 'ım sana şükürler olsun ki .bize taşındbilir bir hastalığı reva görmüşsün. "
         <br/>
         <br/>
         "MEĞER ÇARE TÜRKİYE'DEYMİŞ.."
         <br/>
         <br/>
         Aydın Menderes kadar hızlı olmasa bile Özal'ın tedavisinde de önemli gelişme kaydedildi. Doktorlar artık hastalığın kesin olarak geçtiğini, ama tam olarak düzelmenin zaman gerektirdiğini belirtiyorlar. Kendisi de artık sağlığına kavuşacağından emin konuşuyor: "Hastalığın geçeceği inşaalah kesin. Uzun bir süre hastalığın iyileşmesiyönünde bir yol alamadık. Dr. Ziya Özel'in zakkum ilacım kullanarak beynimdeki kanserin ilerlemesini durdurduk. Bu ilaç vücudun müdafaa sistemini harekete geçirdi. Şükür epey bir yol aldık. Benim hastalığımın beynimde değil, vucüdun bir başka bölümünde başlayıp daha sonra beyne sıçradığı tespit edildi. Zakkum kullanılınca çok başarılı sonuçlar aldık. Hastalık zaten beynimde başlamış olsaydı bizi çoktan götürürdü. Tabii ki Allah 'ın verdiği ömrü Allah 'tan başka kimse alamaz. "
         <br/>
         <br/>
         Fazla ziyaretçisinin olmaması Özal'ın en büyük sıkıntısı. Arada sırada da olsa çalan telefonlar ona büyük moraloluyor. Tıpkı Aydın Menderes gibi onun da en büyük destekçisi Alman kökenli eşi Heidi:."Eşimden Allah razı olsun. O, bana Allah 'ın verdiği en büyük lütuftur. 8 aydır buradayım bir gün olsun.yanımdan ayrılmadı" diyor.
         <br/>
         <br/>
         Ozal, Menderes kadar hızlı olmasa bile Türkiye'ye dönmeyi sabırsızlıkla bekliyor: "Türkiye'yi çok özledim. Dönüş tarihimi net olarak bilemiyorum. Biz de inşaallah en kısa zamanda döneriz. "
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 345 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22327), [web.archive.org (arşiv bağlantısı)](http://web.archive.org/web/20060526070601/http://www.aksiyon.com.tr:80/yazdir.php?id=22327)
