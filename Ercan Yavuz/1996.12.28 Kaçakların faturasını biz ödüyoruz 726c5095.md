# Kaçakların faturasını biz ödüyoruz

*Ercan Yavuz 1996.12.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Enerji ve Tabii Kaynaklar eski Bakanı Hüsnü Doğan, "l997'de elektrik kesintisi olabilir" açıklamasını yaptığında hiç kimse bu uyarıyı dikkate almamıştı.
  </font>
 </div>
 <div id="newsText">
  <font class="detail-text">
   Dikkate alınan tek nokta elektrik açığını kapatmak için gelişmiş ülkelerin son çare olarak gördüğü nükleer enerji ile çalışan santrallerin yapımına başlanacak olmasıydı. Hüsnü Doğan haklı çıktı ve 1997'ye adım attığımız şu günlerde ülkemizde yer yer elektrik kesintileri yaşanmaya başlandı. Aslında adı açıklanmamış bir kesinti çoktandır yürürlüğe konmuştu bile.
   <br/>
   <br/>
   Bir zamanlar yurtdışına elektrik satan Türkiye, hızlı sanayileşmenin etkisi ile bugün enerji sıkıntısı çeken ülkeler klasmanına girmiş durumda. Hızlı sanayileşme ve elektronik aletlerin yaygınlaşması elektrik ihtiyacımızın her yıl 10 milyar KW artmasına sebep oluyor. l995 yılında 96 milyar KW elektrik üretimi yapan Türkiye'nin 2000 yılında ihtiyaç duyacağı elektrik miktarı tahminen 150 milyar KW. Kısacası Türkiye elektrik kesintisi ile karşı karşıya kalmaması için her yıl iki tane Keban Barajı yapmak zorunda.
   <br/>
   <br/>
   Başbakan Erbakan'ın doğalgazla çalışan santrallerin yapımına hız verilmesi talimatı üzerine Ovaakça Doğalgaz Kombine Çevirim Santrali'nin temeli atıldı. Enerji darboğazı ile karşı karşıya bulunan ülkemizin uzun vadede ciddi tedbirler alması, elektrik üretim gücünü artırması gerekiyor. Uzun vadede alınması gereken tedbirlerden öte, Türkiye'nin 2000 yılına kadar kısa vadeli tedbirlerle kesinti ihtimalini yok etmesi gerekiyor.
   <br/>
   <br/>
   Kayıp ve kaçak elektrik tüketiminin Avrupa ülkeleri ile aynı veya yakın seviyeye indirilmesi kısa vadede alınacak tedbirlerin başında geliyor. Ancak mevcut yapısı ile TEDAŞ'ın kayıp ve kaçakları değil Avrupa ülkeleri ile aynı seviyeye, iki üç basamak aşağı çekmesi bile zor görünüyor.
   <br/>
   <br/>
   Şehirler itibarıyla TEDAŞ tarafından TEAŞ'tan alınan enerji toplamı 37 milyar 276 milyon 888 bin 176 KW. Satılan enerji (diğer bir deyişle parası tahsil edilebilen enerji) 31 milyar 48 milyon 755 bin 854 KW. Şu ana kadar özelleştirilmesi yapılan İstanbul Anadolu yakası, Körfez, Konya, Trakya, Ankara, Zonguldak, Kayseri vb. bölgeler dışında kaçak kullanılan enerji 6 milyar 228 milyon 132 bin 322 KW. Park, bahçe, caddesokak, anıt aydınlatması 1 milyar 712 milyon 34 bin 431 KW. Kısacası Enerji ve Tabii Kaynaklar eski Bakanı Hüsnü Doğan'ın tabiri ile her yıl Keban Barajı'nın üretiminin bir buçuk katı elektriğimiz kaçak kullanılıyor.
   <br/>
   <br/>
   TRT'yi biz besliyoruz
   <br/>
   <br/>
   Ödediği elektrik parasının sadece yüzde 72'sinin TEDAŞ'ın kasasına gittiğini birçok vatandaşımız bilmiyor. Oysa elektrik faturasından yüzde 3.5 TRT fonu kesiliyor. Bu para yılda 1415 trilyon tutuyor. KİT'lerin teşvik kuruluşu kapsamından çıkarılması halinde elektrik faturasına yansıyan bu rakam aşağı çekilmiş olacak. Yetkililer TRT'nin de diğer özel televizyonlar gibi kendi yağı ile kavrulması gerektiğini belirterek bu paranın kesilmemesi için girişimlerini sürdürüyor. Buna ilaveten yüzde 15 KDV fonuna, yüzde 1 enerji fonuna, yüzde 8 işçi destekleme fonuna da kesinti yapılınca toplam kesinti yüzde 28'i buluyor. Böylece yatırımlarının tamamını kendi öz kaynakları ile yapan TEK'in eline sadece yüzde 72'lik bir rakam kalıyor.
   <br/>
   <br/>
   Ancak işin belki de en vahim tarafı ülkenin neresinde olursa olsun kaçak kullanılan elektriğin hesabını yine vatandaşın ödüyor olması. TEDAŞ Genel Müdürlüğü ülke çapında verdiği enerjiyi tahsil edebildiği kadarına bölüyor. Yani kaçak kullanılan elektriğin parası tüm vatandaşların faturasına yansıyor. Faturasının kabarık gelmesinden şikayet eden vatandaşların, çevresindeki kayıp ve kaçakları ihbar etmesi gerekiyor. Zaten ihbarda bulunan vatandaşlara ödül bile veriliyor.
   <br/>
   <br/>
   Terör kaçakları azdırıyor
   <br/>
   <br/>
   Toplumsal ahlak açısından büyük değişim geçiren ülkemizde kaçak elektrik tüketimi konusunda da büyük bir rekabet yaşanıyor.  Güneydoğu ve Doğu Anadolu Bölgesi'nde ise kayıp ve kaçakların oranı terör sebebiyle yüzde 6070'lere ulaşmış durumda. Çok yakın bir gelecekte bu oranın yüzde yüzlere ulaşması işten bile değil. TEDAŞ Genel Müdürü Müstafa Öztürk, Doğu ve Güneydoğu Anadolu Bölgesi'ndeki kayıp ve kaçakları şu şekilde açıklıyor: "Bu bölgede büyük kayıplarımız var. Bölgenin sosyal şartları sebebiyle oluşan kayıplar bunlar. Gerekli yatırımlar zamanında yapılamamış, hatlar terör sebebiyle yenilenememiş. Güvenlik sorunları sebebiyle hâlâ da yapılamıyor. Kayıpların önemli bir nedeni de abonelerin sayacına yine aynı gerekçe ile ulaşamamış olmamızdan kaynaklanıyor. Fatura çıkaramıyoruz, hiç para alamıyoruz. Hiç para alamıyoruz demek oradaki masrafları cebimizden karşılıyoruz demek oluyor."
   <br/>
   <br/>
   Bu bölgelerimizdeki bedeli ödenmeyen elektrik kullanımı yüzde 6070'lere ulaşmış görünse bile  büyük şehirlerimizde de yabana atılmayacak derece kaçak tüketim mevcut. Büyükşehirlerdeki yüzde 1520'lik kaçak miktarı, kaçak kullanılan elektriğin çok büyük bir bölümünü oluşturuyor. Önceki Bakan Hüsnü Doğan'a göre İstanbul'daki yüzde 1015'lik kaçak bile Güneydoğu Anadolu Bölgesi'ndeki tüm illerin kaçak kullanımından fazla. Mesela en yüksek kaçak ve kayıp elektrik kullanımına sahip Mardin'e toplam 588 milyon 539 bin KW elektrik veriliyor. Bu elektriğin 356 milyon 801 bin KW'ı kaçak kullanılıyor. Oysa büyükşehir olarak en az kayıp ve kaçak oranına sahip İzmir'de yüzde 5'lik kaçağın KW olarak miktarı 360 milyon 241 bin. Sanayileşmenin yoğun şekilde hissedildiği İstanbul ve Körfez dikkate alındığında asıl vurgunun büyükşehirlerde yaşandığı gerçeği ortaya çıkıyor. Güneydoğu Anadolu Bölgesi'ndeki diğer şehirlere nazaran terörden en az nasibini alan Urfa'ya verilen elektrik miktarı 734 milyon KW iken, bu elektriğin tam 548 milyar KW'ı kaçak kullanılıyor. TEDAŞ Genel Müdürü Mustafa Öztürk kayıp ve kaçakların önüne geçilmesinin veya asgariye indirilmesinin tek çaresini özelleştirmede görüyor: "Dağıtımın özelleştirilmesi hem ekonomik açıdan hem de hizmet açısından önemli. Özel sektörün vatandaşa daha iyi hizmet götüreceği kesin. Kamu yönetiminde masraf ve israfları kısmak son derece zor. Buna bir çok engel var. Bu nedenle ne kadar dikkatli yönetirsen yönet, ideal bir işletmeciliği sağlamak mümkün olmuyor. Yatırımlar açısından finans açısından zorluğu var. Özelleştirme bütün bu olumsuzlukları halletmenin tek çaresi."
   <br/>
   <br/>
   Kayıplarımızın önüne geçemiyoruz
   <br/>
   <br/>
   Türkiye, ürettiği elektriğin çok önemli bir bölümünü ise üretimden dağıtıma uzanan süreç içinde kaybediyor. Gelişmiş ülkelerde de bu kayıplar mevcut. Ancak bu oran uluslararası alanda yüzde 12'yi bulmuyor bile. Türkiye'de ise durum vahim. Üretilen elektriğin yüzde 34'ü santrallerde kayba uğruyor. Yüzde 23'ü indirici merkezlerden dağıtıma kadar geçen sürede yok oluyor. Yani toplam kaybımız üretilen elektriğin yüzde 57'sine tekabül ediyor. Tel uzunluğu arttıkça kayıp da artıyor.
   <br/>
   <br/>
   Kayıp ve kaçakların nedenleri
   <br/>
   <br/>
   Kayıp ve kaçakların bu derece yüksek olmasının birçok sebebi var. Öncelikle Doğu ve Güneydoğu Anadolu Bölgesi'nde, terör nedeniyle abonelerin önemli bir kısmının kullandığı elektrik miktarı okunamıyor. Okunarak faturaya bağlananlar tahsil edilemiyor. Kaçak kullanımlar tespit ediliyor ancak önüne geçilemiyor.
   <br/>
   <br/>
   İmarı bulunmayan gecekondu bölgelerinde de kullanıcılar abone olmak isteseler bile İmar Kanunu'na göre elektrik verilmiyor. Burada yaşayan vatandaşlar da kaçak olarak elektrik kullanıyorlar.
   <br/>
   <br/>
   Abonelerin kullandığı elektrik ölçüm cihazları sağlıklı çalışmıyor. Sayaçları yanlış bağlanan, akım trafosu çarpanı bilerek veya bilmeyerek yanlış kaydedilen abonelerin kullandığı enerji eksik ölçülüyor. Bu yanlışın düzeltilmesi için kontrol ekiplerinin nitelikli ve sayı bakımından yeterli duruma getirilmesi lazım. Bazı aboneler de üçüncü şahıslarla temas kurarak sayaç endekslerinin düşürülmesini, sayacın ters çalışmasını sağlıyorlar.
   <br/>
   <br/>
   Sayaçtan geçmeyen hatlar çekiliyor. Kaçak elektriğin büyük bir bölümünü bunlar oluşturuyor. Enerji tüketmesine rağmen kaydı silinen veya bilinçli olarak sildiren abonelere fatura çıkarılamıyor.
   <br/>
   <br/>
   Kapasitesinin üstünde yüklenen trafo ve iletkenler enerji kaybının artmasına neden oluyor.
   <br/>
   <br/>
   MUSTAFA GÜNGÖR (TEDAŞ Genel Müdürü) :Özelleştirme tek çözüm
   <br/>
   <br/>
   Kamu yönetiminde birçok zorluklar var. Özelleştirme bunların tek çaresi. Biz Türkiye'yi 29 bölgeye ayırdık. İstanbul Anadolu yakası (Aktaş), Ankara, Zonguldak, Kayseri, Konya, Trakya daha önce özelleştirilmişti. Şimdi tümünü birden 30 yıllığına ihale edeceğiz.
   <br/>
   <br/>
   Şu an kesinti sözkonusu değil. Göreve geldiğimizde böyle bir konu vardı ancak girişimler sonucu şimdi ortadan kalkmış görünüyor. Özel teşebbüsün kendi elektriğini karşılayacak santral ve tesisleri yapmasını teşvik edeceğiz.
   <br/>
   <br/>
   Elektrik faturasına yansıyan yüzde 28'lik fon kesintilerinin azaltılması sözkonusu olabilir. Ama hepsinin ortadan kaldırılması mümkün görünmüyor. Yatırımları finanse eden fonlar var.
   <br/>
   <br/>
   Tarım üreticisi elektrik borçlarını ödemekte zorlandı. Ana paralarını 31 Mart l997'ye kadar ödemeleri durumunda, geçmiş yıllardan kalan borçlarının geçikme cezalarının toplamını affedeceğimizi bildirdik. Zaman zaman belediyeler için de yapıyoruz. Bir kısım belediyelerimiz faturalarını ödemiyor. Elektriğini de kesemiyoruz. Kanuni hakkımız var ama, halkı cezalandırmışız gibi anlaşılır. Belediyeler de, nasıl olsa kesemezler diye düşündükleri için borçalarını ödemiyorlar. Özelleştirmenin bir faydası da bu olacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2092-34-kacaklarin-faturasini-biz-oduyoruz.html), [web.archive.org (arşiv bağlantısı)](http://web.archive.org/web/20140309053151/http://www.aksiyon.com.tr:80/aksiyon/haber-2092-34-kacaklarin-faturasini-biz-oduyoruz.html)
