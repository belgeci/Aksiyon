# DYP’nin birbirini tanımayan ikizleri

*Ercan Yavuz 1996.02.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Birbirinin tıpatıp aynısı insanlar için "Allah çift yaratmış" deyimi kullanılır. Kendi ikiziyle karşı karşıya gelmenin bahtiyarlığı ve şaşkınlığını çok az kişi hayatı boyunca yaşayabiliyor.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   24 Aralık seçimlerinden sonra oluşan Parlamento'da bu şaşkınlığı iki kişi yaşadı. Bunlardan biri Afyon Milletvekili seçilen Merkez Bankası eski Başkanı Yaman Törüner, diğeri ise DYP İstanbul eski İl BaşkanıHasan Tekin Enerem. Çiller'e yakınlıklanyla tanınan bu iki isim, birbirlerine ne kadar benzediklerinin farkına TBMM çatısı altında buluşup yanyana gelince varabildiler.
   <br>
    <br>
     Törüner ve Enerem'i, ancak yakinen tanıyanlar küçük detaylardan yola çıkarak birbirinden ayırdedebiliyor. İkisi ile de fazla diyaloğu olmayıp yakından tanıma imkanından mahrum olanları ise büyük bir şaşkınlık bekliyor. 'Hayal kırıklığı ile sonuçlanan' karşılaşmalar şu günlerde Meclis'te sıkça yaşanıyor. Vekillerini tebrik için dolaşanlar, karşılarına çıkan bu ikizlerin en tanıdığını ismiyle hitap ederek 'ya tutarsa' diye sonucunu bekliyor. 'ihtiyatı elden bırakmak istemeyenler' ise "Sayın milletvekilim tebrik ederim" deyip isim zikretmekten kaçınıyorlar.
     <br>
      <br/>
      İki milletvekili de bir yandan tebriği kabul ederken bir yandan da kendisini 'ikizi' ile karıştıran kişileri kırmamaya özen gösteriyor. 'Beni bir başkasıile karıştırıyorsunuz' açıklamasını dinlemeden yoluna devam edenler, diğeri ile karşılaşınca pot kırdığını farkediyor. Az önce gördüğü kişinin kim olabileceğini sorguluyor. Dönüp arkasına bakıp, ikisi üzerinde iyi bir kıyaslama yaptıktan sonra küçük detayları gözünün önüne getiriyor ve son karşılaştığıkişinin kim olduğunu anlayabiliyor.
      <br/>
      <br/>
      Böylesi bir benzerliği ayırdedebilmek her babayiğidin harcı değiL. Aralarındaki fark ancak yanyana gelince anlaşılabiliyor. Birbirine bu kadar çok benzemelerinin yanında ikisinin de DYP'den milletvekili olması parti içinde de karışıklığa sebep oluyor. Aralarındaki farkı 'fark edemeyen' milletvekili arkadaşlarıbile hangisinin Yaman Törüner, hangisinin H. Tekin Enerem olduğuna hemen karar veremiyor.
      <br/>
      <br/>
      Yaman Törüner, Merkez Bankası Başkanlığı görevinden istifa ederek memleketi Afyon'dan siyasete soyunan bürokratlardan. Diğer bir deyişle Tansu Çiller'in' Milli Takım' olarak adlandırdığı ekipten. H. Tekin Enerem ise köken olarak Törüner'e oranla siyasete daha yakın ve içinden gelen biri. DYP'nin Istanbul il Başkanlığı'nı yapmış. Birbirlerine benzediklerini yeni farkeden iki milletvekili ile benzer ve farklı yönleri üzerine konuşuyoruz. Yaman Törüner bu benzerlik yüzünden biraz şaşkın. Enerem ise daha önceki tecrübelerine dayanarak benzetmelere alışık artık.
      <br/>
      <br/>
      ENEREM RAHATSIZ DEĞİL
      <br/>
      <br/>
      Sokakta dolaşırken bile kimi vatandaşların kendisini zaman zaman Yaman Törüner'le karıştırdığını söyleyen Hasan Tekin Enerem; bu benzerlikten ra hatsız olmadığını hatta bazı yerlerde şaka yollu da olsa Yaman Törüner ismini kullanarak bazı işleri yapabileceğini de itiraf ediyor.
      <br/>
      <br/>
      Kendisine benzeyenin sadece Yaman Törüner olmadığını dile getiriyor H. Tekin Enerem. "Başbakan Tansu Çiller'in Özel Kalem Müdürü Akın İstanbullu Bey'le de beni karıştıran çok oluyor.
      <br/>
      <br/>
      Yaman Bey'le de karıştıran çıktı ama milletvekili seçildikten sonra karıştıranlann sayısı artmaya başladı. Kendisi ile bir gün oturup belki benzerliğimizle ilgili bir sohbet yapabiliriz. Daha fırsat bulup doğru dürüst konuşamadık. Aslında benzerliklerimiz her üçümüzün de kalın gözlük kullanmamızdan, alnı açık ve saçımızın biraz dökülmüş olmasından ibaret. Dikkatli baktığınızda aramızda farklılıklar bulunduğunu görebilirsiniz. Belki sima olarak birbirimize çok benziyoruz ama mizaç olarak benzeyip benzemediğimizi oturup karşılıklı konuşup, iyice samimi olduktan sonra anlayabiliriz. Bizi karıştıranlara da yapacak bir şeyimiz yok. Buna katlanacağız artık" diyor.
      <br/>
      <br/>
      Alman Lisesi ve İstanbul Teknik Üniversitesi İnşaat Mühendisliği bölümünden mezun olduktan sonra DYP il teşkilatında çeşitli görevlerde bulunan Tekin Enerem, eski İl Başkanı Rasim Cinisli ile girdiği olaylı mücadelelerden sonra il başkanlığı koltuğuna oturmuş azimli bir siyasetçi. Cinisli ile girdiği yarışın demokratik teamüller içinde gerçekleştiğini anlatan Enerem aynı hırs ve inancını milletvekili olarak da sürdüreceğini vurguluyor: "Politikanın içinden gelen biriyim. Meclis'e girişimin amacı daha aktif olarak politikaya ve halka hizmet edebilmek. İnşaallah bunu başannm. Önümüzdeki günleri iyi değerlendireceğim. Tabii çalışmalanm Yaman Bey'e mal edilmezse(/)"
      <br/>
      <br/>
      TORONER YENI FARKINA VARDI
      <br/>
      <br/>
      Tekin Enerem'e benzetildiğini Meclis'e ayak bastıktan sonra farkeden Yaman Törüner, ikizi gibi bu benzerlikten rahatsız görünmüyor: "Tekin Bey'le tanışıklığımız yok. Bugüne kadar hiç bir yerde ve hiç bir şekilde tanışmadık. Akrabalık ilişkimiz de yok. İkimiz de DYP'den milletvekili seçildikten sonra birkaç kişi beni onunla karıştırdı. Ankara'da beni daha iyi tanıyorlar. Tekin Bey'i ise İstan bul'da. Ankaraya yeni geldiği için daha çok onu bana benzeten çıkıyor. Belki ben İstanbul'a gitsem orada da beni ona benzeten çıkacaktır. Bu çok doğal. "
      <br/>
      <br/>
      Bazı gazetecilerin DYP grubunda fotoğraf çekerken hangisinin Yaman Törüner olduğu konusunda çevresine danışması ile Enerem'in kendisine benzeyip benzemediği konusunda şüpheye düştüğünü ve gözucuyla da olsa Enerem'i takip ettiğini itiraf eden Yaman Törüner, "İnsanlar ikiz yaratılmıştır diye bir söz var ya. Belki benim ikizim de Sayın Enerem 'dir" diyerek şaşkın şaşkın gülümsüyor.
      <br/>
      <br/>
      1994 yılında Başbakan Tansu Çiller'in isteği üzerine S Nisan Ekonomik Önlemler Paketi'nin mimarlarıarasında yer alarak, 24 Aralık seçimlerinde Çiller'in" Milli Takım" diye anılan bürokrat ekibine dahilolan Yaman Törüner, bu dönem DYP'den milletvekili seçilen bütün arkadaşlarının sima olarak olmasa bile kafa yapısıolarak birbirine çok benzediğini ve 2l. yüzyıl Türkiye'sinin mimarları olabilecek vasıflara sahip benzerlikleri bulunduğunu söylüyor.
      <br/>
      <br/>
      IKIZLERE BIR KARDEŞ DAHA
      <br/>
      <br/>
      DYP sıralarında oturan Yaman Törüner ve H. Tekin Enerem'in birbirlerine olan benzerlikleri diğer pani milletvekillerinin de dikkatini çekiyor. Ancak Tekin Enerem kendisini daha çok Başbakanlık Özel Kalem Müdürü Akın İstanbullu ile karıştırdıklarını beIirtince DYP'deki ikizlerin aslında üçüz oldukları onaya çıkıyor.
      <br/>
      <br/>
      Törüner ve Enerem sadece sima 0larak birbirine benzemekle kalmıyor esprileri ile de 'ikizliklerini' ispat ediyorlar. Enerem'in kendisine benzetildiğini hatırlattığımızda Yaman Törüner "Yok canım, beni ona benzetiyorlardır. Ben o kadar meşhur biri değilim. 0nun siyasi tanınmışlığı benden fazladır" diye konuşuyor. Törüner'in kendisine benzetilmesine neredeyse aynı sözcükleri kullanarak cevap veriyor Tekin Enerem: " Daha çok beni ona benzetiyorlar. Yaman Bey'i tanımayan mıvar. Özellikle ekonomi dünyası onu yakından tanıyor."
      <br/>
      <br/>
      Bundan sonra Meclis'te milletvekili ziyaretine gelecek vatandaşlara bizden tavsiye; TBMM bahçesinde, kulislerde veya başka bir yerde Törüner ya da Enerem'e benzeyen biriyle karşılaşırsanız sakın ola acele karar vermeyin. Gerekirse bir daha düşünün. .
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20051), [web.archive.org (arşiv bağlantısı)](http://web.archive.org/web/20060503221029/http://www.aksiyon.com.tr:80/detay.php?id=20051)
