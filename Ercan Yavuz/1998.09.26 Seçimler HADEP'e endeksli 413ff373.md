# Seçimler HADEP'e endeksli

*Ercan Yavuz 1998.09.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ABiz Kürdüz. Türkiye'de en fazla ezilen halkın hakkını almaya geldik. Biz Kürtlerin partisiyiz."
  </font>
 </div>
 <div id="newsText">
  <font class="detail-text">
   Bu açıklama 1991 yılının mayıs ayında HEP Milletvekili İbrahim Aksoy'dan geldi. Ancak, Aksoy, gelecek tepkileri ölçmemiş olacaktı ki, ertesi gün açıklamasının çarpıtıldığını iddia ederek tepkilere göğüs germeye çalıştı. Siyasi Partiler Kanununa göre ırk ve mezhep ayrımına dayalı parti kurulamıyordu. Elbetteki HEP de kuruluşunda bir Kürt partisi olduğunu deklare etmiyordu ancak genel kanaat bu yöndeydi. 9 Haziran 1991 yılında yapılan 1. HEP Olağan Kurultayı, İstiklal Marşımız okunmadan açıldı. Aslında bu; HEP, DEP, ÖZEP ve HADEP kurultaylarına özgü bir geleneğin örneğiydi.
   <br/>
   <br/>
   HEP'liler sisteme kafa tutmaya devam ettikçe gerilim tırmanıyor, bazı il başkanlarının terör örgütü PKK'ya açık destek verdiği bile tespit ediliyordu. Seçimler yaklaşırken HEP ile SHP arasında ortak seçime girme görüşmeleri başladı. Ecevit, SHP'ye verilen her oyun HEP'e yarayacağını belirterek seçmenleri uyarırken; Perinçek kendine has şüpheciliği ile, HEP'in SHP'ye yapıştırılmasının devlet operasyonu olduğunu iddia ediyordu. Bu açıklama HEP'lilerle başlayıp bugünkü HADEP'e kadar uzanan bir gizli düşmanlığın ilk adımıydı.
   <br/>
   <br/>
   20 Ekim 1991 Genel Seçimlerinde HEP; Doğu ve Güneydoğu Anadolu Bölgesinde SHP ile yaptığı ittifak sonucu 22 milletvekilliği kazandı. Ancak bu milletvekilleri seçilir seçilmez Meclis'i birbirine kattı. Yemin edip etmeyecekleri bile günlerce gazetelerde birinci haber olarak yeraldı. İlk HEP kongresinde Abdullah Öcalan'ın annesine gösterilen ilgi ve atılan sloganlardan sonra Devlet Güvenlik Mahkemesi Başsavcısı Nüsret Demiral harekete geçerek 22 HEP milletvekili hakkında idam istemiyle dava açtı. HEP'in kapatılacağının anlaşılması üzerine parti 16 milletvekilini ihraç etti.
   <br/>
   <br/>
   13 Temmuz'da ikisi bağımsız olmak üzere 18 milletvekili DEP'e geçti. Ancak HEP'lilerin başına ne geldiyse DEP'e geçtikten sonra geldi. Polis DEP'li Orhan Doğan ve Naif Güneş'in illegal örgüt PKK komutanlarından Abdulkerim kod adlı bir teröristi Meclis lojmanlarında sakladığını açıkladığında yer yerinden oynadı.
   <br/>
   <br/>
   DEP'in 27 Mart'taki yerel seçimlere katılması durumunda 56 belediye başkanlığı kazanacağına kesin gözüyle bakılıyordu.
   <br/>
   <br/>
   Seçimlere 4 gün kala Anayasa Mahkemesi DEP'li milletvekillerinin dokunulmazlıklarını kaldırdı. Genel Başkan Hatip Dicle ve Orhan Doğan evlerinin önünde tutuklanırken; Leyla Zana, Ahmet Türk, Sırrı Sakık, Mahmut Alınak Meclis'e kapanarak arkadaşları serbest bırakılıncaya kadar protesto yapacaklarını açıkladılar. Ancak polis bir operasyon düzenleyerek DEP'li milletvekillerini Meclis'te gözaltına aldı. HADEP kuruluşundan bir yıl sonra yapılan 24 Aralık 1995 Genel Seçimlerine katılmasına rağmen barajı aşamadığı için parlamentoya giremedi.
   <br/>
   <br/>
   Peki şimdi ne olacak?
   <br/>
   <br/>
   Genel ve yerel seçimlerin 18 Nisan 1999'da birarada yapılmasına dair kararın alınmasından sonra üst düzey bir askeri yetkili, Doğu ve Güneydoğu Anadolu Bölgesi'ndeki son duruma ilişkin enterasan bir açıklama yaptı. Yetkili bölgedeki HADEP faktörüne dikkat çekiyordu. Genelkurmay İkinci Başkanı Orgeneral Çevik Bir ise değerlendirmesinde, bölgede RP'nin hâlâ birinci parti olduğuna, ancak oylarını yükselten yegane partinin HADEP olduğuna dikkat çekiyordu. HADEP'in 24 Aralık Genel Seçimlerindeki performansı dikkate alındığında olası bir yerel seçimde sandık, Pandora'nın kutusundan başka bir anlam taşımıyor. Bazı kesimlerin iddia ettiği gibi siyasi istikrar açısından bu seçimlerin dengeleri fazla değiştirmesi mümkün değil. 24 Aralık Genel Seçimlerinden yola çıkarak çok isabetli tahminlerde bulunulabilir. Çünkü HADEP bu seçimlerde 4 ilde oyların yarıdan fazlasını alıp birinci parti çıkmıştı. Diyarbakır genelinde oyları yüzde 46.3 iken merkezde yüzde 67.4'tü. Hakkari'de yüzde 54.2, Van'da yüzde 28, Batman'da yüzde 37.2 oyla birinci parti olmuştu.
   <br/>
   <br/>
   Fazilet bile HADEP'ten çekiniyor
   <br/>
   <br/>
   FP'nin yaptığı ankette 27 Mart Yerel Seçimlerinde Doğu ve Güneydoğu illerinde oldukça yüksek bir oy almasına rağmen 24 Aralık 1995 Genel Seçimlerinde, RP'nin en fazla oy kaybettiği yerlerin Doğu ve Güneydoğu'daki iller olduğu gözlerden kaçmıyor. 24 Aralık seçimlerinden sonra RP'nin barajı geçemeyen HADEP'in oyları ile milletvekili sayısını artırdığı yönündeki tez büyük oranda geçerli olsa da, 27 Mart Yerel Seçimleriyle kıyaslandığında bölge seçmeninin 27 Mart'ta RP'ye verdiği büyük oranda desteği 24 Aralık genel seçimlerinde belirgin şekilde çektiği gözlerden kaçmıyor. RP'nin 27 Mart'ta aldığı oyların 24 Aralık Genel Seçimleriyle kıyaslanması sonucu yapılan istatistiki çalışmada RP'nin en fazla oy kaybına bu illerde ulaştığı gözleniyor. RP'nin oy kaybettiği illerin başında Diyarbakır geliyor.
   <br/>
   <br/>
   HADEP: "Sistem için hâlâ sorunuz"
   <br/>
   <br/>
   Meclis'in genel seçimlerle yerel seçimlerin birleştirilerek 18 Nisan'da yapılmasına ilişkin kararına rağmen Türkiye'nin hâlâ seçimi tartışmasının nedenlerinden biri de HADEP faktörü. Belki en önemli faktörlerden biri. Üstelik HADEP'liler de bunun farkında. HADEP Genel Başkan Yardımcısı Bahattin Günel, seçimin HADEP'e kilitlenmiş olduğunu belirterek, "Seçim yasaları, barajlar, seçim tarihi kısmen HADEP'e bağlı olarak belirlenecek. Sistemin genel seçimlerde barajlarla bizi engelleme şansı var ama yerel seçimlerde bu şansı yok. Çünkü biz sistem için hâlâ sorunuz. Devletin bize bakışının değişmediğini biliyoruz. Seçim kararı alındıktan sonra bir parti hakkında kapatma davası açılamıyor. Bu aşamadan sonra bizi kapatamazlar. Seçimin kaderini biz belirleyeceğiz. Bu yüzden sistem için sorun gibi gözüksek de çözüme katkı yapabiliriz" diyor. Günel; Diyarbakır, Batman, Tunceli, Hakkari, Van, Ağrı, Iğdır ve Mardin belediyelerini kazanmalarının kesin olduğunu, Mersin'de ise bir sol parti ile çekişeceklerini iddia ediyor. Günel'e göre; KESK Genel Kurulu'nun HADEP'in desteklenmesine dönük kararı Mersin ve Adana seçimlerinin kaderini değiştirmiş durumda.
   <br/>
   <br/>
   Apo'dan halka HADEP'e destek çağrısı..
   <br/>
   <br/>
   24 Aralık 1995 Genel Seçimlerinden sonra Devlet İstatistik Enstitüsü seçim istatistiklerini yayınlayınca HADEP'in bölgedeki gücü çok daha net bir şekilde ortaya kondu. HADEP'in gücüne Çevik Bir'in 'Bölgede RP hâlâ birinci parti ama oylarını artıran tek parti HADEP' değerlendirmesiyle baktığınız zaman ortaya çıkacak tabloyu kestirmek o kadar güç değil. HADEP için parlamentoya girip girmemek artık o kadar önemli değil, ilk denemede (SHP ile ittifak) yaşananları kimse unutmuş değil. Ancak bu, HADEP'in seçimlere asılmayacağı anlamına gelmiyor. Hele yerel seçimler, ki HADEP için hayati bir önem taşıyor. Üstelik 27 Mart 1994 Yerel Seçimlerinde olduğu gibi bu kez seçimi protesto edip seçimden kaçmak gibi bir stratejileri de yok. PKK lideri Öcalan'ın HADEP'in bu kez seçimlere katılmasını istediği biliniyor. Çünkü APO'nun bundan sonraki stratejisi siyasi arenaya kaymak. Genel Başkan Yardımcısı Bahattin Günel, APO'nun bu seçimdeki stratejisini "Mücadele alanlarımızın çakışması aynı organizasyon içinde olduğumuz anlamına gelmez. Çocuğu dağda gerilla, babası ve annesi HADEP'li. Böyle olması doğaldır. APO Türkiye'de siyaset yapmayı düşünüyor. Ama bunu nasıl yapacağını, bizi destekleyip desteklemeyeceğini de bilemiyoruz. MED TV'den halka yaptığı çağrıda HADEP'in de içinde yer aldığı Emek, Barış ve Özgürlük blokuna oy vermelerini istiyor. Bu kadarını biliyoruz" şeklinde ortaya koyuyor. Ancak APO'nun bu açıklaması bile direkt olmasa bile dolaylı olarak HADEP'in desteklenmesi anlamına geliyor.
   <br/>
   <br/>
   Hedef: 70 belediye başkanlığı..
   <br/>
   <br/>
   HADEP'liler, 11'i il, 58'i ilçe olmak üzere 69 yerde belediye başkanlıklarını kazanacaklarına kesin gözüyle bakıyor. Abartılı bir tahmin olmasına rağmen 1995 Genel Seçim sonuçları dikkate alındığında HADEP'in 56 yerleşim biriminde seçimlerde birinci çıktığı gözlerden kaçmıyor. 16 belediyede ise bir iki puan farkla ikinci durumda.
   <br/>
   <br/>
   HADEP şu anda 120 dava ile mahkeme mahkeme dolaşıyor. Gerçi bu davaların hiçbiri direkt partiye dönük değil, çoğu şahsi. Ancak Genel Başkan Yardımcısı Günel'in altını çizdiği önemli bir nokta var ki, o da seçim kararı alındıktan sonra partinin kapatılmasına dönük dava açılamayacağı. Seçimin ertelenmesine veya iki seçimin ayrılmasına dönük bütün planların altında bu gerçek yatıyor. HADEP'liler iki seçimin birarada yapılmasında ısrar eden ve bunu başaran CHP Genel Başkanı Deniz Baykal'a bu anlamda çok şey borçlu olduklarının farkındalar. Genel seçimleri fazla önemsemeyen HADEP'liler tüm hedefi artık yerel yönetimleri ele geçirmek. HADEP'in ilk kez kendi kimliği ve söylemi ile seçime gideceğini söyleyen Genel Başkan Yardımcısı Bahattin Günel, "SHP ile ittifak yaptığımız zaman kendi düşüncelerimizi söyleyememiştik. İlk kez partimizin söylemi ve düşünceleriyle oy isteyeceğiz. Kürt sorununun artık bir realite olduğunu ve bunun ancak barışla çözülebileceğini söyleyeceğiz. Tek taraflı ilan edilen bu ateşkesin önemli bir fırsat olduğunu düşünüyoruz" diyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4163-33-secimler-hadepe-endeksli.html), [web.archive.org (arşiv bağlantısı)](http://web.archive.org/web/20120620173536/http://www.aksiyon.com.tr:80/aksiyon/haber-4163-33-secimler-hadepe-endeksli.html)
