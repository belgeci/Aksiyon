# İnanmışlar ordusu: Şekerspor

*Ercan Yavuz 1997.06.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Antalya'ya giderken 1. Lig aklımdan bile geçmiyordu. En azından bir tur geçip, çeyrek final oynamak istiyorduk. Ne olduysa Buca maçından sonra oldu.
  </font>
 </div>
 <div id="newsText">
  <font class="detail-text">
   Her maç bitiminde odama çekilir, bir saat kendimi dinlerim. Kazansam da kaybetsem de yanıma kimseyi almadan yaptıklarımı sorgularım. Bucaspor'u 40 yendikten sonra da odama gittim. Gözlerimi kapatıp düşünüyordum. Birden yatakta yumruklarımı sıkıp, havaya fırladım. Neden olmasın dedim. Allah var; o ana kadar 1. Lig aklımın ucundan bile geçmiyordu."
   <br>
    <br>
     Şekerspor Teknik Direktörü Celal Kıbrızlı, sürpriz 1. Lig serüvenlerini bu samimi sözlerle itiraf ediyor. Ama işin belki de en ilginç yanı, Kıbrızlı'nın Bucaspor maçından sonra aklına takılan 'Neden olmasın?" sorusunu Şekerspor yönetiminin aklından bile geçirmemesi. Öyle ki, terfi maçları başladığında takımı Antalya'ya göndermek bile istemeyen yönetim, futbolcuların transfer taksitlerini ödemeyince takım 2 gün sonra Antalya'ya gidebildi. Futbolcuların tranfser taksitlerinin ödenmezse Antalya'ya gitmeyecekleri tehdidi üzerine iki gün sonra 150'şer milyonluk taksitlerini ödeyen yönetim, 'Nasıl olsa ilk maçta elenip döneriz' diye otellerde bir günlük rezervasyon yapmayı bile düşündü. Ancak her ihtimale karşılık futbolcuların alacaklarından 30'ar milyon kesilip Antalya'da zorunlu misafir olarak kalmaları durumunda otel masrafları garantiye alındı. Antalya seyahati işte böyle problemli ve bozuk bir moralle başladı.
     <br>
      <br>
       "Bizimle alay ettiler"
       <br>
        <br>
         Antalya'ya vardıklarında, üç yıldızlı bir otele yerleşti Şekerspor. Rakip takımlar 5 yıldızlı otellerde lüks içinde, havuzbaşı sohbet ve eğlenceleriyle hazırlandılar maça. Hele bir de kendileriyle dalga geçilmesi, boğazlarında bir yumruk gibi dizilip kahrediyordu onları. Zaten daha terfi maçları başlamadan Şekerspor'a sıralamada hep sekizincilik düşüyordu. Rakip takımlar ve spor otoriteleri; sağdan sayıp, soldan sayıp Şekerspor'un Antalya'dan sekizincilikle döneceğine kanaat getirmişti. Bucaspor galibiyeti onlara göre bir tesadüftü. Adıyamanspor'un saf dışı edilmesi bile Şekerspor'un 1. lige çıkacağına dair bir işaret değildi. Hele final maçı onlara hiç şans tanınmıyordu. Her türlü maddi imkana sahip, 1. Lig tecrübeli futbolculardan kurulu Adanaspor'la kıyaslandığında, bir yıl için 300 milyona razı olmuş futbolculardan kurulu Şekerspor'un şansı ne olabilirdi ki? Adanaspor karşısına yönetimin vaadettiği 150 milyonluk pirimle çıktılar sahaya. Devre arasında bu prim, Sanayi Bakanı Ali Rıza Gönül'ün talimatıyla 1 milyara çıkarılmıştı. Uzatma dakikalarından sonra penaltı atışlarına geçildiğinde yine aynı talimatla prim 3 milyar oldu. En pahalı futbolcusu (Serdar) 1 milyar 750 milyona oynayan Şekerspor için 3 milyar akla hayale gelmeyecek bir paraydı. Celal Hoca'nın deyimiyle 'İnanmışlar ordusu'; paradan öte alay edilip, hor görülmenin hesabını sormaya karar vermişti. Ve sordu da. Finalde Adanaspor'u penaltılarla safdışı edince medyanın, spor otoritelerinin gözü bir anda onlara çevrildi. Adanaspor l. Lige çıksaydı belki bu kadar büyük ses getirmeyecekti. 1. Lig sarhoşu ekip Antalya'dan Ankara'ya havayolu ile gelme imkanına bile sahip değildi. Şekerspor, AntalyaAnkara yolunu bir gün gecikmeyle alabildi. Burdur ve Afyon şeker fabrikalarından gelen özel istek üzerine buralarda mola verdiler. Yollara dökülen Ankaralılar ancak bir gün sonra Şekersporlu futbolcuların boynuna sarılabildiler. Ankara'ya vardıklarında daha önce Antalya'ya gitmelerine bile razı olmayan bir çok kişinin, başarıyı sahiplenmeleri onları şaşkına çevirdi.
         <br/>
         <br/>
         İlginç prim sistemi
         <br/>
         <br/>
         1947 yılında kurulan Şekerspor, 1973 yılında 1. Lige hüzünlü bir şekilde veda etmiş bir ekip. 24 yıllık bir aradan sonra yeniden 1. Lige merhaba diyen Şekerspor, belki dünyada ender rastlanır bir mücadeleden sonra terfi maçlarına kalabildi. Klasman grubundaki ilk 7 maçı kazandıktan sonra liderlik koltuğuna oturan yeşilbeyazlılar, ikinci 7 maçlık serüvende hiç galibiyet yüzü görmeden terfi maçlarına kaldı. Şekerspor'un liderliği bir anlamda en yakın rakibi Yozgatspor'un seri mağlubiyetleriyle oldu adeta. Çünkü Şekerspor berabere kaldıkça, Yozgatspor mağlup oluyordu. Son maçta ise Erzincanspor karşısında hükmen galip gelerek Antalya'ya gitmeye hak kazandı. Son 7 maçlık etapta galibiyet yüzü görmemelerinin sebebini Teknik Direktör Celal Kıbrızlı, yönetimin uyguladığı prim sistemine bağlıyor. İlk yarıda içerideki maçlarda alınacak mağlubiyetler için 20, beraberlik için 10 milyonluk ceza uygulayan Şekerspor yönetimi, ikinci yarıda içerideki galibiyetlere 20 milyon prim, beraberliklere 20 milyon, mağlubiyetlere 30 milyon ceza uyguladı. Dünyada benzeri olmayacak şekilde deplasmandaki mağlubiyetlere de 20 milyon ceza kesen yönetimin, bu tutumunun futbolcuları çok kötü etkilediğini belirten Teknik Direktör Celal Kıbrızlı, "Bu uygulamayı futbolcularımıza anlatmamız çok zor oldu. Çok etkilendiler. İkinci yarı galibiyet yüzü göremiyorduk. Yapmayın etmeyin, dediysek de dinletemedik" şeklinde konuşuyor.
         <br/>
         <br/>
         Her yerden teklif yağıyor
         <br/>
         <br/>
         Antalya'daki başarıdan sonra Şekerspor'un Teknik adam ve futbolcularına, her kesimden teklif yağmaya başladı bile. Maçlar biter bitmez 6 futbolcusunu 1. Lig takımlarına kaptıran Şekerspor kadrodan daha fazla fire vermemeye çalışıyor. Klasman grubunda oynarken hiçbir kulüpten teklif almadıklarını belirten futbolcular, başarıdan sonra gelen tekliflerden oldukça keyif duyuyorlar. Teknik Direktör Celal Kıbrızlı'ya Van ve Karabükspor ve bir kaç 2. Lig takımı teklif getirmiş. Yönetimle yaptığı ilk görüşmede anlaşma sağlayamayan Kıbrızlı, yönetimin 1. Ligde kendisi ile çalışmak istemez tutumuna oldukça ilginç bir cevap veriyor: "Benimle çalışmak istemiyorlarsa çalışmazlar. Onlar yolcu ben hancıyım. Bir gün yine dibi vurduklarında bu hana uğrarlar elbet. Ben bu takımın başarısı için gecemi gündüzüme katmış bir adamım. Öyle zor günlerden geçtik ki, kimse o dönemde ne derdiniz var diye sormadı. Ama ben futbolcularıma güvendim. Bir tek onlara güvendim. Şimdi herkes başarıya ortak olmak istiyor."
         <br/>
         <br/>
         Sezon başında Ankaragücü'nden transfer edilen kaptan Erhan, bir iki maçta oynadıktan sonra kaptan menejer olarak takımda teknik direktör ile futbolcular arasında köprü görevi yapmış biri. Erhan, başarının sırrını şu şekilde açıklıyor: "Arkadaşlarımız çok genç. Onlar başarıya susamış ve inanmış, kendini gösterme sevdalıları. Bunun için en iyi vitrin de terfi maçlarıydı. Çok zor günlerden geçtik, ama inancımızı hiç yitirmedik. Yönetimle olan bir çok problemimizi arkadaşlarımıza yansıtmadık bile. İnanmak zaten başarı için ilk adım, gerisi çalışmaya bağlı..."
         <br/>
         <br/>
         Celal Kıbrızlı: "11 yıldır yalnızım"
         <br/>
         <br/>
         Şekerspor'un 1. Lige adım atmasında en büyük pay Teknik Direktör Celal Kıbrızlı'ya ait. Kıbrızlı Gazi Üniversitesi Beden Eğitimi ve Fizik Kimya Bölümü olmak üzere çifte diplomalı bir hoca. Rahmetli Sabri Kiraz'ın teşviki ile futbola başlayıp, Ankara Karması ve Gençlerbirliği genç takımında oynamış. Genç Milli Takım'a seçilmiş ama omuzunun çıkması sebebiyle burada oynayamamış. Gençlerbirliği takımında profesyonel futbolculuğa başlamış ama 1. Ligde tek bir maç bile oynamak ona nasip olmamış. Derken 2. Lig takımlarından Rize'nin yolu görünmüş Celal Kıbrızlı'ya. Ardından çeşitle takımlarda teknik adam olarak görev yapmış. Hayatının en sıkıntılı döneminde Şekerspor'dan teklif almış. Pazarlık bile etmeden kabul etmiş bu teklifi. Topu topu 1 milyar almış kulüpten.
         <br/>
         <br/>
         Şekerspor'la yakaladığı başarı Celal Hoca'nın hayatını değiştirmiş adeta. "Daha önce beni görüp, ama bir şey ister diye uzaktan selam verip kaçanlar şimdi, bana doğru geliyorlar" diyen Kıbrızlı, 11 yıllık teknik direktörlük yaşamı boyunca hiç kimsenin kendisine yardımcı olmadığını gözleri dolarak itiraf ediyor.
         <br/>
         <br/>
         Celal Hoca ilginç inançları da olan bir teknik adam. Antalya'daki final maçının uzatma dakikalarında bir eliyle kalbini tutup, yaklaşık 15 dakika aynı şekilde durmasının perde arkasını ilginç bir inancıyla açıklıyor: "Boynumda, dua, Türk bayrağı, göz boncuğu ve nazar boncuklarının bulunduğu bir takı taşıyorum. Sıkıldığım zaman onları avuçlar dua ederim. Nereye gidersem sağ ayağımla adım atarım. Otobüse en son ben binerim, en erken ben inerim."
         <br/>
         <br/>
         Celal Hoca Şekerspor'u 1. Ligde de çalıştırmak istiyor. Ancak ilk görüşmede yönetimle anlaşma sağlayamadı. Takımın başında kalması halinde yakaladığı çizgisinden taviz vermeyeceğini söyleyen Kıbrızlı, 1. Ligde top koşturma kendini gösterme sevdalısı futbolcularla takviye yapacaklarını ve ligde 7 ile 14.'lük arasında bulunmayı düşünüyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2682-inanmislar-ordusu-sekerspor.html), [web.archive.org (arşiv bağlantısı)](http://web.archive.org/web/20140413205805/http://www.aksiyon.com.tr/aksiyon/haber-2682-inanmislar-ordusu-sekerspor.html)
