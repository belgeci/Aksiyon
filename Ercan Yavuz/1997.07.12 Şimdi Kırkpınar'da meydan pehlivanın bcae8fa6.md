# Şimdi Kırkpınar'da meydan pehlivanın

*Ercan Yavuz 1997.07.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kırkpınar sadece sportif bir organizasyon değildir. Kırkpınar'ı her yıl tekrarlanan yağlı güreş organizasyonu diye ele almak;
  </font>
 </div>
 <div id="newsText">
  <font class="detail-text">
   bir milletin, gelenek, görenek ve örflerine yapılacak en büyük hakarettir." Ömrünü güreşe, özellikle spor kültürüne adamış bir bilim adamının sözleri bunlar. Konuşmasına devam edip Kırkpınar'la ilgili tarihi ve kültürel yanlışları sıraladığında, üzülüyor hatta kahroluyorsunuz. 700 yıllık geçmişe sahip bir kültürün, ciddi bir tahlile tabi tutulmadan, araştırılmadan, sıradan bir güreş organizasyonu gibi yapılmasına üzülmemek imkansız zaten.
   <br>
    <br>
     Gazi Üniversitesi Beden Eğitimi ve Spor Yüksek Okulu öğretim üyesi Doç. Dr. Özbay Güven, spor tarihi alanındaki akademik çalışmalarıyla tanınıyor. Doç. Güven'in bütün çabası; milli bir kültürü, maddi ve manevi yönleriyle doğru kodlayıp geleceğe doğru aktarmaktan ibaret. Tarihçiler ve resmi kurumlar Kırkpınar'ı Edirne'nin fethi ile başlatsa da o, bu teoriyi çoktan çürütmüş durumda. İddiasına göre, Kırkpınar güreşleri Türklerin Rumeli'ye geçişinden çok çok önce yapılıyordu. Peçenek ve Avar Türkleri Osmanlı İmparatorluğu'ndan önce Rumeli'ye geçerek, bölgedeki Rum panayırlarına at ve yaya koşuları ekleyerek panayırları Türkleştirmişlerdi.
     <br>
      <br>
       Sarı Saltuk'tan beri meydanlardayız
       <br>
        <br>
         Kırkpınar'ın tarihinden bahsederken bir hikaye anlatılır hep. Türklerin Rumeli'ye ilk geçişlerini gerçekleştiren ve salla Gelibolu'ya ulaştıktan sonra ilerlemeye devam eden Süleyman Paşa komutasındaki kırk yiğit mola verdikleri yerlerde kendi aralarında güreşler tertip etmektedirler. Yine bir pınar başında verilen mola esnasında kırklardan iki yiğit güreşe tutuşur. Ama bu sefer meydane çıkan iki yiğit tam da cazgırların dualarındaki gibi birbirinden merdanedirler. Saatler süren güreş boyunca ikisi de yekdiğerine üstünlük kuramaz. Ama yenişmeden meydanı terketmek de yiğitliğin şanından değildir. Sonunda akşamın karanlığı ile birlikte yorgunluktan cansız düşen vücutları da serilir zemine. Pınarın yanıbaşına iki kabir kazılır. Geride kalan otuz sekiz arkadaşının gözyaşlarıyla iki yiğit yerleştirilir. Halk arasında o bölgenin adı ilk önceleri Kırklarpınarı, daha sonraları da Kırkpınar diye anılmaya başlanır. Ve her yıl hatıraları yadedilmek için güreşler tertip edilir.
         <br/>
         <br/>
         Süleyman Paşa ve kırk yiğidine ait hikayenin de gerçek olmadığını vurguluyor Doç. Dr. Güven. Sarı Saltuk'un 1264 yılında Edirne'yi Rumlar'dan aldığını, Osmanlılardan yaklaşık 100 yıl önce panayırda güreşleri başlattığını ve bu güreşleri 40 yıl boyunca devam ettirdiğini saptamış. Sarı Saltuk'un devrilmesinden sonra 56 yıl boyunca güreşlerin yapılamadığını, Osmanlıların Rumeli'ye geçişi ile yeniden başlayan güreşlere OsmanlıRus Savaşı boyunca 4 yıl, Balkan Savaşı'ında 2 yıl, I. Dünya Savaşı'ında 4 yıl ve Kurtuluş Savaşı'ında 4 yıl ara verildiğini belirten Doç. Güven, "Kırkpınar'ın 663 yıllık bir geçmişi var. Bu nedenle bu yılki güreşleri 636. diye belirlemek yanlıştır" diyor.
         <br/>
         <br/>
         Kırkpınar'ın her yerine İslam sinmiş
         <br/>
         <br/>
         Doç. Dr. Özbay Güven anlattıkça Kırkpınar'daki her nesne ve sembolün dini ve kültürel bir anlamı olduğunu anlıyoruz. Güreşlerin başlamasında meydana çıkışa, pehlivanların kıyafetine, hatta kispetin bağcıklarına kadar hiçbir şey rastgele değil, bir şeylere işaret ediyor. Günümüzde bunların sıradan hareket veya nesneler gibi algılanması Kırkpınar'la ilgili tanıtım eksikliğinin aynı zamanda kültürümüzden ne derece uzaklaştığımızın boyutunu ele veriyor.
         <br/>
         <br/>
         İslam dininin bütün dinlerden üstün olduğunun vurgulanması Kırkpınar'ın temel felsefesini oluşturmuş ve asırlar boyunca Kırkpınar'ın herşeyine İslam sinmiş. Mesela güreşler cuma günü başlıyor, toplu halde cuma namazı kılınıyor, hutbede güreşten bahsediliyor.
         <br/>
         <br/>
         Pehlivanların kıyafetlerindeki en ince ayrıntının bile dinî bir anlam taşıdığını belirtiyor Doç. Dr. Özbay Güven: "Kispet, dini inançların ve edebin sembolü. Abdestsiz güreşe çıkılmıyor. İki rekat namaz kılmadan kispet giyilmiyor. Ezan okunurken güreşlere ara veriliyor. Kispette bulunan üç düğümün birincisi Allah için, ikincisi Peygamber Efendimiz (s.a.v) için, üçüncüsü ise Hz Ali içindir. Bel kısmındaki iplerin sağı uzun tutulursa Hz. Hasan'a, sol Hz. Hüseyin'e işarettir. Çoğunlukla sol uzun tutulur ki bu Hz. Hüseyin'in galip geldiğine işarettir. Peşrev atarken topluca Kıble'ye doğru ileri giderler ve geri geri üç adım gelerek dururlar. Birinci adım Allah adına, ikinci adım Cebrail adına ve üçüncü adım da Hz. Muhammet (s.a.v) adına atılır. Pehlivanlar dizaltına paça benti üç kat sararlar. Bu şeriat, tarikat ve hakikate işarettir. Yani şeriatte (gideceğin yolda) üstüvar ol, tarikatte payidar ol, hakikatten haberdar ol anlamına geliyor."
         <br/>
         <br/>
         Kırkpınar'ın en önemli özelliğinden biri de güreşlere farklı dinden insanların katılmaması. Ancak bu Müslüman olan herkesin güreşe katılabileceği anlamına da gelmiyor. Çünkü tarih boyunca güreşlere Osmanlı tebası içinde yer almalarına rağmen Araplar çok nadir iştirak etmişler. Güreşlere katılmak için insanların milliyetinin, renginin hiç bir önemi bulunmuyor. Fakat Müslüman olmayanın meydana çıkmasına izin verilmiyor.
         <br/>
         <br/>
         Kırkpınar'da çalınan Cengi Harbi usulündeki müzikler tam anlamıyla kahramanlık türkülerinden oluşuyor. Osmanlı dönemi boyunca savaşlarda marşlar çalan mehteran takımı güreşlerin müdavimi. Bu müziğin pehlivanların duygusal tarafını etkileyerek güç verdiği ve coşturduğu biliniyor. Kırkpınar havalarının, pehlivanlar ve izleyiciler üzerindeki etkisi, müziğin bu yönünde yatıyor. Kırkpınar'ı Edirne'nin fethi ile ilişkilendirenler, sınırda çalınan bu müziğin Avrupa'ya korku saldığını iddia ediyorlar.
         <br/>
         <br/>
         Kırkpınar'ın insanlara dinini anlatma işlevinin yanısıra ekonomik ve sosyal işlevinin de bulunduğunu saptayan Doç. Dr. Özbay Güven, yağlı güreş pehlivanlığının profesyonel bir iş olduğunu, Japonya ve Kore'de olduğu gibi devletin sadece yağlı güreşçilere mahsus bir federasyon kurması gerektiğini söylüyor. Güven, yaptığı araştırmada Kırkpınar'ın, insanların toplumsallaşmasında, kendi toplumunu yakından tanımasında önemli bir görevi yerine getirdiğini tesbit etmiş. "Her renkten insan oraya gelebiliyor. Ancak gelenlerin buranın örfüne saygılı olması şartı var. Moral dinamizmi veriyor. Kısaca Türk'ün maddi ve manevi gücünü anlatıyor insanlara. İnsanlar burada milletinin kahramanlarını tanıma fırsatı buluyor" diyor. Gerçekten de her yıl Kırkpınar'a gelen binlerce güreş meraklısının oluşturduğu ve kendilerini geçmişleriyle de bütünleştiren dostluk ortamını ortaya çıkarmak kolay değil.
         <br/>
         <br/>
         Devlet büyüklerinin yüzyıllar boyunca Kırkpınar'ı ihmal etmemelerinin otoritenin üstünlüğüne işaret ettiğini söyleyen Güven, Osmanlı padişahlarının güreşlere büyük önem verdiğini kaydediyor.
         <br/>
         <br/>
         Doç. Dr. Özbay Güven, "Asıl pehlivan, güreşlerde karşısındakini yenen değildir. Asıl pehlivan, öfkelendiği zaman, gazaplandığı zaman, sinirlendiği zaman, sinirini yenebilen, gazabına sahip olabilen, öfkesini yenebilendir"  Hadisi Şerifi'yle de burada kazandırılmak istenen ahlak yapısına dikkat çekiyor. Cazgırların güreş öncesi yaptıkları dualardaki 'Alta düştüm diye yerinme, üste çıktım diye sevinme' tarzındaki ifadeler de bunun bir başka delili.
         <br/>
         <br/>
         Kırkpınar'a siyaset sokulmamalı
         <br/>
         <br/>
         Böylesine önemli bir geleneğin bozulmadan, gelecek kuşaklara doğru anlatılması gerektiğini belirten Doç. Dr. Özbay Güven, medyanın Kırkpınar'a ilgisinin artırılmasının, Edirne'de yağlı güreş müzesi, Ankara'da ise arşiv ve dokümantasyon merkezi kurulmasının kaçınılmaz hale geldiği görüşünde. Bu konuda "Kırkpınar'a gelen seyircinin bıraktığı hasılat, Kırkpınar için harcanmalı. Kırkpınar'ı hiç kimse şahsileştirmeye veya özelleştirmeye kalkmamalı. Siyasiler milli bir kültürü kendi çıkarlarına alet etmemeliler. Çünkü bu tarih milletin tarihidir" diyor Güven.
         <br/>
         <br/>
         Kurtuluş Savaşı'na kadar güreşler bugün Yunanistan sınırları içinde kalan Sımavina'da (OrtaköySarıhızır köyleri arasında) yapılıyordu. Kurtuluş Savaşı'ndan sonra bu köyler Yunanistan sınırları içinde kaldığından Kırkpınar müsabakaları Edirne Sarayiçi'nde yapılmaya başlanarak yüzlerce yıllık gelenek bozulmadı. Doç. Dr. Özbay Güven, Kırkpınar'ın gerçek yerinde yapılması için devletin Yunan Hükümetiyle temasa geçmesi gerektiğini söylüyor.
         <br/>
         <br/>
         Doç. Güven, Kırkpınar'da her yıl tekrarlanan protokol probleminin bir yönetmelikle çözülmesi gerektiğini belirtmeden de edemiyor. Güreş ağası ve federasyon başkanının protokolde yer bulamadığı bir Kırkpınar'ın özüne aykırı olacağını dile getiriyor. Plaket enflasyonu, uluslararası tanıtım eksiklikleri de ikinci planda çözülmesi gereken konular olarak belirtiyor. Bugüne kadar böylesine önemli bir geleneğin doğru ve objektif bir şekilde gelecek nesillere aktarılması için belgesel yapılmadığını belirten Güven, Balkanlar'dan güreşlere katılmak isteyen Müslüman pehlivanlara izin verilmesini istiyor ve "Kırkpınar güreşlerindeki adetlere itaat, fizyolojik arzu ve fonksiyonların asilleşmesi, fizyolojik enerjinin ruha galip gelmemesi çin ruhun yüceltilmesi, ruhi tezahürlerin frenlenmesi, ruhun his ve arzularına insan olma bakımından hürmet edilmesi Kırkpınar'ın genel ilkesi olmalıdır. Çünkü Kırkpınar milli birlik ve beraberliğin sembolüdür" diye uyarıda bulunuyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2773-simdi-kirkpinarda-meydan-pehlivanin.html), [web.archive.org (arşiv bağlantısı)](http://web.archive.org/web/20140413155414/http://www.aksiyon.com.tr/aksiyon/haber-2773-simdi-kirkpinarda-meydan-pehlivanin.html)
