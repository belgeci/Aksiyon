# Biz oyuna geldik siz gelmeyin

*Ercan Yavuz 1996.03.09*

<font class="agenda2NewsSpot">
 1968 öğrenci olayları içinde yer alan o dönemin hızlı eylemcileri, masum öğrenci hareketlerinin kendi platformundan çıkmamasına dikkat çekerken, devleti de öğrencileri terör örgütlerinin eline bırakmayacak tedbirler almaya davet ediyorlar
</font>
<font class="newsDetail">
 Amerikalı Sosyal Bilimci Harbert Murcus'a göre komünist devrimi, ne işçi kesimi ne de köylüler yapabilirler. Devrimi yapacaklar, toplumda hem aydın hem de parasız tek sınıf olan öğrencilerdir. Bu yüzden devrimi öğrenciler yapmalı, işçiler ve ardından köylüler onlara destek vermelidir. Harbert Marcus'un Maoist kesitler taşıyan bu görüşleri 1960'ların Amerika'sında bir hayli tutmuştu. Çünkü Amerika, her geçen gün güçlenen komünist Sovyetler Birliği yükselişini ikinci bir komünist cephe açarak durdurabileceğini düşünüyordu. Bu yüzden el altından da olsa Çin'de başlayan öğrenci hareketlerine destek çıktı. 196365 yılları arasında Amerika'nın öğrenci hareketlerine desteği devam etti. O yıllarda patlak veren Vietnam Savaşı'na karşıolan Amerikalı öğrenciler askere alınmayıprotesto etmek için sokağa dökülünce de, kendisine Çin'den sirayet eden bu olayları paket halinde Avrupa'ya ihraç etti. Fransa o dönemde "Avrupa'nın lideri" olma sevdasına kapılmıştı ve gücü her geçen gün biraz daha artıyordu. Ve Fransa Anglo-Sakson İngiltere'nin Avrupa Ortak Pazarı'na girişini veto ediyordu. Amerika kendisi gibi Anglo-Sakson olan İngiltere'nin biraz daha nefes alabilmesi için her geçen gün yükselen Fransa'yı dizginlemenin yolunu bulmuş ve öğrenci hareketlerini Fransa'ya postalamıştı. Amerika'da rejime karşı olmayan öğrenci olayları Fransa'da Marksist bir görünüm kazanmış ve direkt olarak rejimi hedef almıştı. Olaylar öylesine büyümüştü ki her yönü ile Avrupa'nın en güçlü ülkesi olan Fransa, perişan bir duruma gelmişti.
 <br/>
 <br/>
 Prof Dr. Hasan Köni'ye göre 1968 öğrenci olaylarından en karlı çıkan ülkeler Amerika, İngiltere ve Sovyetler Birliği'ydi: "Amerika, Sovyetler Birliği'nin karşısına yeni bir komünist ideoloji ile çıktı ve komünizmi ikiye bölerek zaman kazandı. Öğrenci olayları yüzünden perişan hale gelen Fransa veto eckmeyince Ingiltere Ortak Pazar'a girdi ve çok kısa bir süre sonra Sovyetler Birliği ise Çekoslovakya'yı işgal etti."
 <br/>
 <br/>
 Fransa'daki öğrenci olaylarının Türkiye'deki uzantısı ise Antiamerikanist temele dayanıyordu. Amerika'nın 6., Filosu'nun Türkiye'ye gelişini protesto etmek için yola çıkan öğrenciler, işi 6 Ocak 1969 yılında ODTÜ Rektörü Prof. Kemal Kurdaş'ın misafiri olan Amerikan Büyükelçisi Komer'in arabasının yakılmasına kadar vardırdılar. i 968 öğrenci olaylarında iki öğrenci hayatınıkaybetti. 1969 yılında bu sayı ıo'a yükseldi. Yüzlerce öğrenci ve binlerce mesum halk yaralandı.
 <br/>
 <br/>
 Ders geçme notunun 70'in altına düşürülmesi gibi çok masum gerekçelerle başlayan öğrenci hareketleri terör tarihimizin temellerinin atılışına neden oldt~rı Bugünkü terör örgütlerinin beyin takımını ve vurucu güçlerini öğrenci kökenli kişiler oluşturmuyor mu? Fikir Kulüpleri Federasyonu'ndan Dev-Genç ortaya çıkarken bu uzantılar sonunda Türkiye Halk Kurtuluş Ordusu (THKO), Türkiye İhtilalci İşçi Köylü Partisi (TİİKP), Türkiye Halk Kurtuluş Partisi Cephesi (THKP-C), Türkiye İşçi Köylü Kurtuluş Ordusu (TİKKO) gibi örgütlerle toplumun dört bir yanı ağ gibi sarıldı. Onların karşısında yer alan Milli Türk Talebe Birliği ve uzantılarıysa öğrencileri ve toplumu sağ ve sol diye ikiye ayırmıştı.
 <br/>
 <br/>
 YİNE Mİ BAŞLIYOR
 <br/>
 <br/>
 Takvimler 1996'yı gösterirken Türkiye bir kez daha öğrenci olayları ile karşı karşıya. Her kesimin nefesini tu tarak izlediği olayların 1968'de olduğu gibi ithal edilmemiş olması kimilerine "Olur böyle şeyler" dedirtirken, acı hatıralarla dolu 68 mağduru insanları"Yine mi başlıyor?" korkusu ile karşıkarşıya bırakıyor. Öğrencilerin istekleri, tıpkı 1968 olaylarında olduğu gibi oldukça masum: HARç... Daha önce de sergilenen oyun içinde herkes rolünü oynamaya hazır. Ancak bu oyunun en kazananı hiç bir zaman bulunamıyor.
 <br/>
 <br/>
 Öğrenci olayları ile teröre bulaşan insanlar ele alındığında, terör çetelerinin başlıca besin kaynağının öğrenciler olduğu gerçeği ortaya çıkıyor.
 <br/>
 <br/>
 Harç diye yola çıkan öğrencilerin bu masum isteklerinin birtakım odaklar tarafından farklı platfonnlara çekilmemesi hemen hemen imkansız gibi bir şey. MİT eski Uzmanı Mahir Kaynak'a göre son öğrenci olayları 'Sol partilerin müşteri bulma çabalarından başka bir şey değiL. Kaynak'a göre özelleştirme yüzünden işçi kesimini harekete geçiremeyen, işçi hareketi için ekonomik bir slogan üretemeyen sol partiler öğrenciler sayesinde müşteri bulmaya çalışıyorlar. 1968 öğrenci hareketi içinde aktif bir şekilde yer alan sağ ve sol öğrenci liderlerinin ortak görüşü de zaten aynı itirafa dayanıyor:
 <br/>
 <br/>
 "Öğrenci hareketleri masum hareketlerdir. Ama sonradan işin rengi değişir. Saf duygu ve düşüncelerle yola çıkan öğrencileri birtakım odaklar kullanır. Bizim düşdüğümüz bu yanlışa harç için sokağa dökülenler kulak versin. "
 <br/>
 <br/>
 İstanbul Üniversitesi'nde başlayan olayların harçla ilgisinin olmadığı, bu üniversitede okuyan 60 bin öğrenciden 59 bininin harcını yatırdığına sadece 900 öğrencinin harcını ödemediğine dikkat çekiliyor. Harç için sokağa dökülen eylemcilerin büyük bir kısmının öğrenci olmaması olayların vehametini ortaya koyuyor. Terör örgütü PKK ve kanlı eylemlerinin en sonuncusu Sabancı Centre'de gerçekleştiren Türkiye Devrimci Halkın Kurtuluş Partisi Cephesi (TDHKP-C)'nin pankartları ile sloganlarının atıldığı son olayların harçla ilgili olmadığını belirten uzmanlar, 1968'de gösterilen filmin tekrar edildiğine dikkat çekiyorlar. İstanbul Üniversitesi'nde başlatılan harç eylemlerinin Trakya, Çukurova ve 19 Mayıs Ü niversiteleri'ne yayılmak istendiği yönünde bilgi aldıklarını belirten Emniyet çevreleri, 12 Mart, Gazi Olaylarıve Nevruz Bayramı'nın arefesinde terör örgütlerinin öğrencileri rahatlıkla kullanabileceklerini belirtiyorlar. Bu tarihi olayların yıldönümlerinde özellikle İstanbul'da sıkı güvenlik önlemleri alan Emniyet çevreleri, olayların Özgürlük ve Demokrasi Partisi(ODP)'nin kuruluşu ile artışının rastlantı olamayacağına inanıyor. 1968'in "Make Love, not war" sloganından yola çıkarak kendisini "Aşkın ve devrimin partisi" olarak ilan eden Özgürlük ve Demokrasi Partisi kurucularının 68 oğrenci olaylarının başaktörleri arasında yer aldıkları ve şu anki öğrenci olaylarını bu parti üyelerinin örgütleyebilecekleri endişesini taşıyan Emniyet çevreleri, öğrencileri sağduyulu olmaya davet ediyor.
 <br/>
 <br/>
 1968 öğrenci olayları içinde yer alan o dönemin öğrenci derneği temsilcilerinin, harç eylemleri ile ilgili görüşlerini aldık. Birbirinden ilginç görüşler açıklayan bir dönemin hızlı eylemcileri, masum öğrenci hareketlerinin kendi platformundan çıkmamasına dikkat çekerken, devleti de öğrencileri terör örgütlerinin eline bırakmayacak tedbirler almaya davet ettiler. Onlara göre devletin öğrencilere sahip çıkmaması durumunda bu potansiyeli kullanmak isteyen odaklar her dönemde mevcut olacaktır.
 <br/>
 <br/>
 KAVAK: ZARAR EDEN TÜRKIYE
 <br/>
 <br/>
 1968 olaylarında İstanbul Üniversitesi Hukuk Fakültesi işgalinde, daha sonra Dev-Genç adını alacak olan sol görüşlü Fikir Kulüpleri Federasyonu liderlerinden olan Cavit Kavak, bu gün harç eylemi yapan öğrencilerin örgütlerin eline düşmeyeceğine inanıyor. ANAP İstanbul Milletvekili Kavak o günleri şöyle hatırlıyor:
 <br/>
 <br/>
 ''[968 olayları spontane olaylardır. Kendiliğinden oluştu. Fransa'da, Almanya'da, İngiltere'deki olaylarla karşılaştırılabilirse de onlar gibi bitmedi ve hala o uzantı devam ediyor. Bence olayların kökeninde sevgi ve ilgi yatıyor. Öğrenciler kendi hallerine bırakılmışsa onlara sahip çıkacak birtakım güçler de ortaya çıkar. Bunlar istemediğimiz gruplar ve odaklar olmayabilir. Ama sonunda zarar eden Türkiye'dir. Devletin zararı her zaman en büyüktür. Devlet, millet için vardır. 1968 olaylarından sonra bir jenerasyon boşluk olmuştur
 <br/>
 <br/>
 Türkiye 'de. Bunun en büyük suçlusu o günkü yönetimdir.
 <br/>
 <br/>
 Ben istanbul Üniversitesi işgalinden sonra Danıştay 12.dairesine başvurdum. 40 bin Milletvekili Cavit Kavak öğrencinin okuduğu İstanbul Üniversitesi yönetimi benim çabalarımla 24 saat içinde öğretime açıldı. Bu saatten sonra da öğrenci temsilcisi seçildim ve yönetime katılan ilk öğrenci temsilcisi oldum. Benim dönemimde rektörlükle çok iyi ilişki kurdum. Daha sonra rahmetli Özal zamamanında ben bu konuyu gündeme getirdim. Özal bir hamlede 45 bin yatak ilavesi ile öğrencilerin en büyük sorununa çözüm getirdi. Bütün öğrencilere kredi imkanı sağlandı. Hepsinden önemlisi öğrencileri, gençleri seviyoruz mesajını verdi. "
 <br/>
 <br/>
 Cavit Kavak, öğrencilerin eğitim masraflarına katkıda bulunmasının nonnal olduğunu fakat, bunun onların gelirlerine göre olması gerektiğini, harcın hiçbir zaman asgari ücretin üzerine çıkamayacağını belirtiyor. Her zaman Türkiye'nin ilerlemesi için çalıştıklarını fakat geçmişte yanlışlar da yaptıklarını vurgulayan Kavak "Bu gün harç eylemi yapan öğrenciler hepimizden akıllıdır. Onların örgütlerin eline düşmeyeceğine inanıyorum" diyor
 <br/>
 <br/>
 KARAYALÇİN: ÖRGÜRERIN KARLŞABILECEGI KAYGISINI TAŞIYORUM
 <br/>
 <br/>
 Öğrencilik yıllarında Siyasal Bilgiler Fakültesi'nde sağ faaliyetler gösteren Hür Düşünce Derneği'nin başkanlığını yürüten SHP eski Genel Başkanı Murat Karayaıçın başbakan yardımcısı iken harçların belirlenmesinde memur maaşlarındaki artışın esas alınması sistemini getirdiklerini, bugünkü artışlara tepki gösterilmesini saygıyla karşıladığını belirterek endişelerini de şöyle dile getiriyor: " Harçlara duyulan tepki doğrudur, bu tepkinin sergilenmesi gereklidir. Ama yasaların dışına çıkmadan, tahrikçilerin tahriklerine kapılmadan... Kimi örgütlerin öğrencilerin bu tepkilerini örgütlemek istedikleri ve örgütleyebilecekleri kaygısını taşıyorum. Mevcut kurallar dışına çıkmadan tepkilerini ortaya koymalarının yanında olduğumu belirtiyorum."
 <br/>
 <br/>
 KEÇECILER: SOKAGA DÖKÜLMELERINI TASVlp ETMiYORUM
 <br/>
 <br/>
 ANAYOL Koalisyon Hükümeti'nde Bayındırlık Bakanlığı'na getirilen ANAP Konya Milletvekili Mehmet Keçeciler de bir dönemin öğrenci liderlerinden. Keçeciler,.
 <br/>
 <br/>
 Siyasal Bilgiler Fakültesi'nde kurdukları ve kendisinin başkan yardımcılığıfil yürüttüğü Hür Düşünce Derneği vasıtasıyla Abdülkadir Aksu, Hasan Celal Güzel,Murat Karayalçın'la birlikte sağ öğrencilerin örgütlenmesiyle ilgilendiklerini anlatırken o günleri şöyle hatırlıyor:
 <br/>
 <br/>
 "Biz inançlarımızın mücadelesini veriyorduk. O dönemde Türkiye'yi komünizmden koruma ve kollama düşünceleri hakimdi. Sovyetler Birliği'nin o dönemde Türkiye üzerinde emell~ri vardı. Şimdi o olayları düşündüğümde öğrencilerin sağcı olsun, solcu olsun sokağa dökülmesini tasvip etmiyorum.
 <br/>
 <br/>
 Biz daha 68'deki olaylar yaşanmadan önce okulda çok demokratik bir ortam oluşturmuştuk. Mesela sağ kesimden Aydın Yalçın 'ı getirip konferans verdirirdik. Solcular ise Sadun Aren'i. Ama 1968'den sonra işin rengi değişti. Şiddet ve kaba kuvvete dönüştü. Ve bu kaba kuvvet ülkeye çok zarar verdi. "
 <br/>
 <br/>
 Keçeciler, bugün sokağa dökülen öğrencilerin meselelerinin harç olduğuna inanmadığını belirterek "Geçmişte bu hatalar yapıldı, biz bu filmi daha önce de görmüştük. Dikkatli olsunlar" uyarısında bulunuyor.
 <br/>
 <br/>
 ERBAŞ: ACI HATIRALAR VE GÖZYAŞI KALDI
 <br/>
 <br/>
 RP Van Milletvekili Fethullah Erbaş ise o gün yaptıklarını düşündüğünde şimdi güldüğünü söylüyor. 1968 olaylarında Deniz Gezmiş'in en yakınında yer alan ve Hukuk Fakültesi'ni ilk biz işgal eden öğrencilerden olan Erbaş, "O zaman ben soldaydım. Bir çok anlamsız şeylerle uğraştık. 68'den elimizde acıkaldı, kötü hatıralar kaldı. Başka hiç bir şey kalmadı. Çok arkadaşımızı kaybettik. O zamanlar dersler zor, sınıf geçme zor diye eylem başlatmıştık. Vedat Demircioğlu diye bir arkadaşımız öldürülmüştü. Onun resmini beyaz bir bayrağa dikip Beyazıt Kulesi 'ne çektik. O zaman yapılan bir çok şeyi öğrenciler bilerek yapmıyordu. Bazı pmvokatörler vesilesi ile yapıyordu. Öğrencilerin art niyeti yoktur. Kemal Güngör diye bir arkadaşımız vardı. Sonra duyduk ki Demirel, ona biraz para vermiş. Son model bir Wolksvagen araba aldı. Bir de fakültenin en güzel kızını alip çekip gitti. Taylan Özgür' ü , ABD'lilerin arabasını yaktı diye gözlerimizin önünde vurdular. O zaman gösterilen hedef birşey tkğildi. Toplumun o günkü çarpık düzenine karşı mücadele ediyorduk. O gün mücadele içinde bulunanlar bu gün kapitalist oldular. Geçtiğimiz dönem Van Milletvekilliği yapan Nadir Kartal da yanımızdaydı, CHP'nin Şişli eylemlerini örgütlüyordu. Bir gün babası geldi Nadir'in kulağından tuttu. 'Oğlum talebe iken komünist olmamak eşekliktir. Talebelik bittikten sonra komünist olmak ise eşekoğlu eşekliktir' deyişini hiç unutmuyorum. Biz o dönemden geçtik. O dönemde yaptıklarımızın hiç birisini şimdi savunan yok. Hepsi bu çarkın içinde eriyip gitti. 1969 yılında DevGenç'in hızlı bir militanı iken Necmettin Erbakan'ın bir konferansını dinledikten sonra değiştim. Şimdi o yolda olsaydım, bir Deniz de ben olmuştum. Ama görüyorsunuz o şimdi yok. 1968'de herkes silaha özenirdi. Kitapların içini oyarak okula silah sokardık. Camlara ateş ederdik, cam kırılır4 silah kötüydü bize göre, kurşun camı delip geçmişse iyi. Gerçi benim hiç silahım olmadı. Ve halii silahlardan hep nefret ettim. Zavallı polisler okula giremezlerdi. O gün masum bir gerekçe ile yola çıkmıştık. Bu gün de harçlar üzerinde oynanan oyun yine öylesine masum.. Ama birtakım örgütler harç işini kullanıyorlar. Genç arkadaşlarımız bizim düştüğümüz hatalara düşmesinler" diyor
 <br/>
 <br/>
 KAHRAMAN: HARÇ GEREKÇE OLAMAZ
 <br/>
 <br/>
 1963-64 yıllarında Türkiye Talebe Cemiyeti Başkanlığı'nı, 19671968 arasında da Milli Türk Talebe Birliği Genel Başkanlığı'nı yürüten İsmail Kahraman, geçmişte "Meşru haklara evet, anarşiye hayır" sloganıyla o günkü mevzuatın öğrenci isteklerine uydurulması için gerçek bir talebe hareketi olarak mücadele ettiklerini anlatıyor. RP Grup Başkanvekili Kahraman bugünkü hareketlerin aynımasumiyette olmadığı kanaatinde:
 <br/>
 <br/>
 "O gün de bunu fırsat bilerek Türkiye'deki rejimi değiştirmek isteyenler çıktı. Dünkü yoldan çıkarmalar istisnaydı, çünkü herkes çok tecrübesizdi. Ama bugün kaide haline getirilmeye çalışılıyor. Bunlar masum istek olamaz. Bugünkü olayları 68 olaylarına benzetmek mümkün değildir. Bunu yaptıkları pankartlardan, kullandıkları sloganlardan anlıyoruz. Ortaya koydukları gerekçenin tutarsızlığı da öyle.
 <br/>
 <br/>
 Harç, problemin çok küçük bir parçası. Eksiklerin yerine getirilmesi konsensusla olur, tahrikle olmaz. Ve en ufak bir yanlışlık bu tür olaylara bulaşırsa haklılığınız ortadan kalkmış olur. Bu gemi su alırsa bu yarayı onlar büyüdüklerinde zor kapaıırlar. Öğrencilerin bunlara pirim vermemesi lazım. Bence çözüm olarak Dernekler Kanunu değiştirilmelidir. Öğrencilerin üniversite sendikalarında söz hakkı olması ve meşru hakların meşru zeminlerde aranması gerekir. Devletin de bir şeyler yapması lazım. Sorunun tamamını çözemiyorsa bile çözme yolunda herkeste olumlu bir kanaat uyandırabilir. Türkiye'nin bölünmesi için çalışan adaklar var. Katiyen bu odakların oyunlarına düşmemek lazım. "
 <br/>
 <br/>
 BARUTÇU: HARÇLARI DEVLET SOBVANSE ETSiN
 <br/>
 <br/>
 DYP Zonguldak Milletvekili, Ulaştırma Bakanı Ömer Barutçu da bugünkü olaylarla '68 0layları arasında ilişki olmadığı görüşünde. 1968 Milli Türk Talebe Federasyonu Başkanı olan Ömer Barutçu, ''1968 olayları masum öğrenci hareketi gibi gösterildi. Çok haklı isteklerimiz vardı. Ama sonradan işin içine başka hadiseler girdi ve üzücü şeyler oldu. Bugünkü durum ona benzemiyor" diyor.
 <br/>
 <br/>
 Barutçu, bu tür eylemlerin içine terör odaklarının sızmamasının mümkün olmadığını, çünkü bu işten en büyük faydayı çıkarı onların sağladığını belirlerken çözümü şöyle gösteriyor: "H arcın kaldırılıp kaldırılmaması çok başka bir konu. Buna bir çare bulmak lazım. Eğitime katkı payı alınması zorunlu. Ama devletimiz sosyal bir devleııir. Bu yüzden bu tür şeyleri görev olarak kabul edip sübvanse edebilir. Öğrencilerin üzerine devlet yumuşak gitmediği takdirde terör odaklarının eline koz verirler. Yoksa öğrencileri tamamen kaybederiz. 68 olaylarından ders alınması lazım. "
 <br/>
 <br/>
 GÜRKAN: YALNIZLAŞMA VE TERÖR IŞIN IÇİNE GİRDİ
 <br/>
 <br/>
 DSP Ankara Milletvekili, TBMM Başkanvekili, 1968 Siyasal Bilgiler Fakültesi Öğrenci Derneği Başkanı UluçGürkan ise haksız ve sınırı aşan eylemlerin destek yerine dekteksizliğe netice vereceğine dikkat çekiyor. Gürkan, "Bir eylem yalnızlaşmak için değil, çoğalmak için yapılır. Bu eylem öğrenci eylemi ise harçla sınırlı kalmalıdır. Eğer harçla sınırlı kalırsa yüzbinleri arkanıza alabilirsiniz Ama birtakım terör odaklarını bu işin içine kattığınız zaman, yalnızlaşırsınız. Arkanızdan gelmesi gerekenler bile size inanmazlar. 68 olayları bağımsızlıkçı, kitlesel bir harekeııir. Kökeninde Kıbrıs ve emperyalizme karşı olma fikri yatar.
 <br/>
 <br/>
 Öğrenci hareketleri Türkiye'de Fransa 'dan önce başlamıştır. Biz daha 1966-67'lerde eylemler yapmıştık. Toplumun her katmanının duygu ve düşüncelerini dışa vurduğu eylemlerdi bunlar. Ama ondan sonra işin içine başka şeyler girdi. Yalnızlaşma ve terör başladı. Bugünkü harç eylemleri de çok masum bir gerekçeye dayanıyor. Ama eylem lwyan öğrencilerin hataları eylemin nerede nasıl ve kiminle konulacağını bilememesidir" şeklinde konuşuyor
 <br/>
 <br/>
 Teoman ÜNÜSAN (İçişleri Bakanı): Bahane harçsa velileri eylem yapması lazım
 <br/>
 <br/>
 Aralık seçimleri. Öncesinde bağımsız olarak Içişleri Başkanlığı koltuğuna oturan Teaman Ünüsan, görevi bırakmadan önce şon demeçierinden birini öğrenci olayları dolayısıylaverdi:
 <br/>
 <br/>
 "Öğrenci eylemlerine ben de katıldım. Biz de o zaman kullanılıyorduk.Fakat bi;ı;i kullanan şer kuvvetler değildi. Çünkü ben 1968 olaylarının zemininin hazırlandığı bir dönemde öğrenciydim, Halkçı Barti'nin gençlik kolları gibi öğrenci dernekleriydi. Şimdi ise öğrencileri kullananlar yasa dışı örgütlerdir. Şimdi ku.llanılan slogaıılar, bayraklar tamamen yasadışı örgüdere ait. Arada bir harçkelimesi kullanılıyor.
 <br/>
 <br/>
 Bence harç gerçek problem değiL. Çünkü harcı ödeyen analar ve babalardır. Bu durumda velilerin sokağa dökülmesi lazım. Ben eğitime katkı payına taraftarım. Eğitimin özelleştirilmesini de istiyorum. Zengin çocuğu özel okullara giderse, orta halli ve fakirçocuklar devletin imkanlarından daha fazla yararlanır. Velilerinin ekonomik durumuna göre para alınması lazım. Öğrencilerin üniversite senatosuna alınması lazım. Ama bu öğrencilerin not ortalaması 90 olmasıdır. ÇünkünPt ortalaınası.90 olan bir öğrencinin bu olaylarla ilgili olması çok zordur.
 <br/>
 <br/>
 Benim içimden gelen bir şüphe var. 1968 eylemcileri geçtiğimiz günlerde bir parti kurdular. Onlar iyi birer örgü tleyicidirler. Onların biraraya gelmesi ileöğrenci oflaylarının ar tışının tesadüf olması çok zor gibi geliyorbami. O partinin kurulmasından sonra bu olaylar başladı. Öğrencilerin aklı başında olduğuna inanıyprum,
 <br/>
 <br/>
 Tedbirin alınması için bir genelge yayınladık. Özellikle bu mart aymda eylemlerini anıracaklarını duyum aldık. Üniversitelerde tutunamazlarsa liselere kaydırabilirler. Bizim dönemimizde öğrenci derneği başkanı olanlarhep bir yerlerin adamı oldular ve şu anda sistemin en üst noktasında yer alıyorlar. Benim çocuğum bu tür olaylara karışsa kulağından tutar oturturum. Bağıracak biri varsa o da benim derim. Çünkü Parayı veren benim. Avrupa'da, Amerika'da öğrencilerin bir çoğu gece çalışmak zorunda kalıyor. Bizim üniversite gençliğimiz onlara göre daha az çalışıyor."
 <br/>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-1395-34-biz-oyuna-geldik-siz-gelmeyin.html), [web.archive.org (arşiv bağlantısı)](http://web.archive.org/web/20101211105511/http://aksiyon.com.tr:80/aksiyon/haber-1395-34-biz-oyuna-geldik-siz-gelmeyin.html)
