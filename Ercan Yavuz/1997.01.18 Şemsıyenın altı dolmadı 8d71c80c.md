# Şemsıyenın altı dolmadı

*Ercan Yavuz 1997.01.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Unutmayınız ki bu parti iktidar olacak. Çünkü, bizim kurduğumuz her parti iktidar olmuştur" sözleriyle ıslık seslerine boğulan Mesnevi Sokak bir anda Belgrad caddelerine dönüşüverdi
  </font>
 </div>
 <div id="newsText">
  <font class="detail-text">
   "Bizim düdüklere ihtiyacımız yok. Düdüklere yol vermeye ihtiyacımız var. Biz sizi çağırmadık, siz geldiniz" sözleri ile bir hayli organize olmuş kalabalığın kendiliğinden oraya toplandığını anlatmaya çalışıyordu Hüsamettin Cindoruk.
   <br/>
   <br/>
   Oysa aylardan beri Yeni Oluşumcular'ın bir parti hazırlığı içinde oldukları ve Demokrat Parti'nin kuruluş yıldönümünde bu partiyi vizyona sokacaklarını herkes biliyordu. Bunu bilenler veya bilmesi gerekenler sadece DYP'den çeşitli nedenlerle kopanlar değildi. Meclis'teki dengeleri değiştireceğini iddia eden bu hareketin startını sağdan soldan tüm partiler ve partililer merak ediyordu.
   <br/>
   <br/>
   Üstelik oraya toplanan kalabalık DYP'den kopan 12 milletvekilinin yeni bir parti kurduğunu zannediyordu. Siyaset sahnesine DPAPDYP karışımı ve belki uzantısı bir parti zor da olsa çıkıvermişti. Herkesi aynı çatı altında toplamayı hedeflediği için amblem olarak şemsiye seçilmişti. Sloganı ise DP'nin "Yeter Söz Milletin"den pek parklı değildi aslında: Artık bekleme!
   <br/>
   <br/>
   Beklenen fırtına kopmadı
   <br/>
   <br/>
   Cindoruk, Demirelvari selamıyla konuşmasını tamamlayıp parti binasının balkonundan uzaklaşınca, Mesnevi Sokak'ta biriken kalabalık şok oldu. Beklenenin aksine DYP'den atılan, kovulan veya istifa eden birçok isim, Demokratik Türkiye Partisi'nde kurucu bile olamamıştı. Cavit Çağlar ve Köksal Toptan beklendiği gibi Cindoruk'la yollarını ayırmışlardı.
   <br/>
   <br/>
   Toptan'la birlikte ortak hareket etmesi beklenen Refaiddin Şahin ve Çağlar'dan ayrılmaması gereken Necdet Menzir sürpriz bir şekilde DTP'ye kurucu olmuştu. İkinci şoksa Mehmet Köstepen'di. Köstepen Yeni Oluşum'un Türk siyasi hayatında yeni bir oluşuma neden olmadığını ileri sürerek, bir müddet köşesine çekilme kararı aldığını açıkladı.
   <br/>
   <br/>
   Ayseli Göksoy ve Gencay Gürün'ün partide yer almaması da hayli ilginçti. Partinin mi grubun mu daha önce kurulması gerektiği konusunda Yeni Oluşumcular'ın her birinden ayrı ses çıkıyordu artık. Parti kurulmuş ancak grup kurulamamıştı. Dışarda kalmayı, biraz daha beklemeyi düşünen isimler Cindoruk'un ısrarlı davetine "Grup için 19. ismi bulun 20. ben olayım" diyordu.
   <br/>
   <br/>
   Demokrat Parti'nin kuruluş yıldönümüne denk getirilen açılıştan sonra Meclis kulislerine zıpkın gibi düşen Yeni Oluşumcular'ı, herkes tereddütle tebrik ediyordu. Partileri ile ufak tefek problemi bulunan millekvekilleri ise yanlış anlaşılmasına mahal vermemek için kutlama cüretini bile gösteremiyordu.
   <br/>
   <br/>
   Çünkü, aylardan beri Yeni Oluşumcular'ın, Meclis'teki tüm partilerden milletvekili kopararak grup kuracakları iddia ediliyordu. ANAP'lılar, yeni kurulan partiyi ölü doğmuş bir çocuğa benzettiler. DYP'den kopan muhaliflerin yarısının yeni partide yer almadığını gören DYP'liler ise çok memnundu.
   <br/>
   <br/>
   Grup şubata kaldı
   <br/>
   <br/>
   Cindoruk ve ekibinin altı milletvekili ile kurdukları DTP'de Köksal Toptan'ın yer almaması parti için büyük bir dezavantaj olarak değerlendirildi. Cindoruk'la arasının iyi olmadığı bilinen Menzir'in Çağlar'la ortak hareket etmeden DTP'nin kurucaları arasında yer alması herkesi şaşkına çevirmişti. Menzir'in Cindoruk'un yanında yer alması' Çağlar sağ kolunu içerde bıraktı' yorumlarını beraberinde getirdi.
   <br/>
   <br/>
   DTP'nin DYP'den ayrılan 12 milletvekili yerine 6 milletvekili ile kurulmasını partinin önde gelen isimlerinden İsmet Sezgin şu şekilde değerlendirdi:" Şubat ayı çok şeye gebe. Teşkilatlanmamızı tamamladıktan sonra grup kurmaya karar verdik. Sadece dışarda kalan arkadaşlarımız değil, Meclis çatısı altında bizim gibi düşünen değişik partilerden bir çok arkadaşımız şubat ayında bize katılacaklar. Meclis'in dengelerini o zaman değiştireceğiz. Grup kurunca komisyonlardaki dengeler değişecek. Şubat ayı bir hükümet krizine gebe."
   <br/>
   <br/>
   Toptan ve Çağlar'ın kendileri ile ortak hareket etmemesini ise nazik bir üslupla değerlendirdi Sezgin; "Bakın çok görkemli bir açılış yaptık. O insanlar biz çağırmadan peşimize düştüler. Onlar katılsaydı bundan daha görkemli bir açılış mı olacaktı?"
   <br/>
   <br/>
   Toptan, DYP'ye dönüyor
   <br/>
   <br/>
   Cindoruk faktörü sebebiyle DTP'de yer almayan Toptan, yıpranmış isimlerle yola çıkmamaya özen gösteriyor. DYP'den koparılması düşünülen bazı isimlerin de Toptan gibi düşüneceğini varsayan Hüsamettin Cindoruk ise "Artık yepyeni bir Cindoruk göreceksiniz" sözleri ile kararsızları yanına çekmeye çalışıyor.
   <br/>
   <br/>
   DYP'den ayrıldıktan sonra  merkez sağda 'yeni bir parti' düşleri kurmaya başlayan Köksal Toptan, bu hazırlıkları yaparken Hüsamettin Cindoruk'un ağır eleştirileri ile karşılaşmıştı. İsmet Sezgin'in araya girmesi ile Cindoruk'la aralarındaki buzdağını bir nebze olsun eriten Toptan, DTP kuruluncaya kadar Cindoruk'un yanındaymış görüntüsü veriyordu.
   <br/>
   <br/>
   Toptan'ın altyapısını oluşturduğu partinin dümenine geçen Cindoruk, 7 Ocak gününe kadar Toptan'ın kendisi ile birlikte olduğunu zannediyordu. DYP'den istifa ettiği günden beri "DYP ve Çiller düşmanlığı üzerine siyaset yapmam, parti kurmam" diyen Toptan, Cindoruk ve ekibinin Yeni Oluşum'u şekillendirmeye başlaması üzerine eski arkadaşları ile görüşmelerini askıya aldı.
   <br/>
   <br/>
   Toptan'ın DTP içinde yer almadığını öğrenen DYP, ANAP, RP ve Meclis dışındaki tüm sağ partilerden teklif üstüne teklif yağdı Toptan'a. Ancak o seçmenlerinin imzalı baskısının da etkisiyle; "Yüzüm, DYP'ye dönük" açıklamasını yaptı. Toptan bu açıklaması ile bir yandan DYP'den gelen tekliflerin mahiyetini değiştirirken, bir yandan da Hüsamettin Cindoruk ve arkadaşlarının ağır eleştirilerine hedef oldu.
   <br/>
   <br/>
   DTP'nin, düşlerindeki Türkiye'yi gerçekleştiremeyeceğine inanan Toptan, Türkiye'nin dünyanın yükselen değerleri olarak kabul ettiği demokrasi, değişim, milliyetçilik ve muhafazakarlığı birarada barındırabilecek yepyeni bir oluşuma ihtiyacı olduğu görüşünde.
   <br/>
   <br/>
   DTP'de bu değişim gücünü bulamadığı için 'Yüzünün DYP'ye dönük' olduğunu belirten Toptan bunun gerekçesini şu şekilde açıklıyor: "Gönlümdeki Türkiye'yi kurabilmem için ya yeni bir hareket başlatmam gerekiyor, ya da mevcut politika içinde bu mücadeleyi sürdürmem."
   <br/>
   <br/>
   Çağlar ve Köstepen artık zor
   <br/>
   <br/>
   DTP'ye katılmamasını tekrar DYP'ye dönebileceğine bağlayan iddialara bildik uslübuyla cevap veriyor Cavit Çağlar: "Ben ayrıldığım yerdeyim. Bir yere gitmeye niyetim yok. Bu yüzden DTP'nin kurucuları arasında yer almadım." Çağlar'ın DYP'ye tekrar döneceğine dair senaryonun özü ise yeni kurduğu TV kanalına kredi bulamaması ile açıklanıyordu. 'Yuvaya dönme hazırlığınız var mı?' sorusuna ilginç bir cevap verdi Çağlar; "DYP'den ayrılma gerekçelerim ortadan kaldırılırsa neden olmasın? Ama şu an bu sebepler ortadan kaldırılmış görünmüyor."
   <br/>
   <br/>
   Ancak, DTP ileri gelenlerinin en kısa zamanda kendilerine katılacaklarını iddia ettikleri milletvekillerinin onlar gibi düşünmediği yüzlerinden anlaşılabiliyor. RP ile hükümet ortaklığını gerekçe göstererek istifa eden Gencay Gürün'ün şimdilik DTP'ye geçmesi zor görünüyor. Partinin kurucuları arasında yer alması için yapılan tüm baskılara rağmen Gürün, "Bana biraz süre tanıyın"demekle yetiniyor.
   <br/>
   <br/>
   DPT'ye katılıp katılmayacağı veya DYP'ye dönüp dönmeyeceği konusunda iki arada bir derede kalan Gürün, tıpkı Çağlar gibi partisinden istifa etmesine sebep olan gerekçelerin ortadan kaldırılması durumunda yuvaya dönebileceğini söylüyor. DTP'nin teklifine ise "Süre istedim. Bu konuda fazla konuşmak istemiyorum" şeklinde cevap veriyor.
   <br/>
   <br/>
   Çağlar ve Toptan'ın, Cindoruk ve ekibi ile ortak hareket etmemesinin DTP'yi ağır yaraladığı da bir gerçek. Çünkü, yeni oluşumcuların tek yumruk halinde çıkışı diğer partilerdeki kopmaları hızlandırabilecekti. Ancak, şu anki görüntüsü ile DTP'nin değil, diğer partilerden, DYP içinden bile yeni isimler kazanması zor görünüyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2169-33-semsiyenin-alti-dolmadi.html), [web.archive.org (arşiv bağlantısı)](http://web.archive.org/web/20140930234447/http://www.aksiyon.com.tr:80/aksiyon/haber-2169-33-semsiyenin-alti-dolmadi.html)
