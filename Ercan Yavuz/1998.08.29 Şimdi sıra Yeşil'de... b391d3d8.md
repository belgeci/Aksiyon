# Şimdi sıra Yeşil'de...

*Ercan Yavuz 1998.08.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yeşil'in emriyle İnsan Hakları Derneği Genel Başkanı Akın Birdal'a suikast düzenleyen çetenin elebaşısı sayılan Cengiz Ersever'in yakalanması, çetelerle mücadelenin ilk kıvılcımı oldu.
  </font>
 </div>
 <div id="newsText">
  <font class="detail-text">
   Ardından Kasım Gençyılmaz ele geçirildi. Kürşat Yılmaz'ın Burgaristan'da yakalanması ile devletin mafya ve çetelere karşı ciddi bir operasyon başlattığını anladık. Tıpkı Kürşat Yılmaz operasyonunda olduğu gibi Alaattin Çakıcı'nın sevgilisi Aslı Ural'ı takip eden Türk polisi Fransa'nın Nice kentinde Çakıcı'yı bir otel odasında kıstırıp ele geçirdi. Devlet mafyaya, çetelere karşı bir savaş mı açmıştı; Susurluk madalyonunun ikinci yüzü mü ortaya seriliyordu? Mafya babalarının peşi sıra yakalanması bir tesadüf müydü yoksa? Aslında Hüseyin Baybaşin, Kürşat Yılmaz, Kasım Gençyılmaz, Cengiz Ersever, Alaattin Çakıcı'nın seri bir şekilde yakalanması kim ne derse desin Türk polisinin başarısı. Cevap aranması gereken soru; Türk polisi benzer operasyonları neden çok önce yapmıyor veya yapamıyordu?
   <br>
    <br>
     Son günlerde mafyaya dönük operasyonlarda elde edilen başarıda MİT içinde çeteleri koruyan ekibin dağıtılmış olmasının önemli etkileri var. Bu konuda hazırlanan raporlar MİT içindeki bu ekibin başında Mehmet Eymür'ün bulunduğunu ortaya koyuyordu. Başbakanlık Teftiş Kurulu Başkanı Kutlu Savaş'ın hazırladığı 'Susurluk Raporu'nda devlet içindeki çetelerin MİT'in gölgesinde yaşadığının yer alması bu iddianın ciddiyetini anlatmaya yetiyordu. Savaş'ın Başbakan Mesut Yılmaz'la yaptığı özel görüşmelerde devlet içindeki çetelerin çökertilebilmesi için Emniyet'in güçlendirilmesi yönünde tavsiyelerde bulunduğu biliniyor. Bazı istihbarat uzmanlarına göre Yılmaz, Kutlu Savaş'a hazırlattığı raporu okuduktan sonra asker, polis ve MİT arasında en kirlenmiş kuruluşun MİT olduğuna karar verdi. Susurluk kazası bunun en çarpıcı örneğini oluşturuyordu. Başbakan Yılmaz, raporu okuduktan sonra ciddi bir şekilde çetelerle mücadeleyi başlattı, bunun için Emniyet Teşkilatına operasyonlar için 100 milyar ödenek sağladı. Emniyet çevrelerinin 100 milyarlık ödeneği yalanlamaması da bu bilgiyi destekler doğrultuda. Ancak, örtülü ödenekten verilen paranın 100 değil, 250 milyar olduğu iddia ediliyor.
     <br>
      <br>
       Operasyonun ilk ayağı atamalar
       <br>
        <br>
         Kutlu Savaş'ın hazırladığı Susurluk raporunda devlet içinde yuvalanmış çetelerin MİT içindeki bazı isimler tarafından korunduğunun ortaya çıkmasıyla başlatılan operasyon çerçevesinde önce Mehmet Eymür görevinden alınıp Washington Büyükelçiliği Hukuk Danışmanlığına atandı. Eymür'le aynı kefeye konulan Yavuz Ataç da Çin'e gönderildi. Devlet içindeki çetelere yönelik operasyonların bu iki atamadan sonra başlatılmış olması dikkat çekiciydi. Ancak, çetelere yönelik operasyonların sürdüğü bir anda Mehmet Eymür'ün tekrar merkeze çağrılması oldukça ilginçti. Çok geçmeden Yavuz Ataç da merkeze çağrıldı. Alaattin Çakıcı'nın yakalanması ilk bakışta bir 'antiSusurluk' olarak yorumlanabilir. Alaattin Çakıcı'nın yakalanmasından sonra elinde bulundurduğu ve Fransız polisine teslim ettiği konuşma bantları içinde Yavuz Ataç'ın ismi Devlet Bakanı Eyüp Aşık ile Çakıcı arasındaki telefon görüşmesinde de geçiyordu. Çakıcı'nın siyasi bağlantılarının araştırılmaya başlandığı günlerde Bakan Aşık'ın bir açıklama yaparak 'Çakıcı ile tek yönlü bir görüşme' yaptığını açıklaması akıllarda soru işaretleri bıraktı.
         <br/>
         <br/>
         Aslında mafyaya yönelik operasyonlar temmuz ayının başında eski bakanların döneminde başlatılmıştı fakat, sonuç almak bakımından bağımsız bakanların görev başında olduğu bir döneme rastlaması olaya ilginçlik katıyor. Bu durumu değerlendiren uzmanlar, mafya ve çetelerin siyasi partilerde uzantılarının bulunduğunu ve bu yüzden parti bağlantısı olan bakanların çok rahat hareket edememelerinin operasyonları geciktirdiğini ileri sürüyorlar.
         <br/>
         <br/>
         Mafya affa mı koşuyor?
         <br/>
         <br/>
         Alaattin Çakıcı, Kürşat Yılmaz gibi mafya babalarının yakalanması, Sedat Peker'in kendiliğinden teslim olması bazı hukukçuları ciddi şekilde kuşkuya düşürdü. DSP tarafından gündeme getirilen kısmi af önerisiyle birlikte ağır suçları bulunmayan küçük suç örgütlerinin, aftan yararlanmak için teslim oldukları veya teslim olmaya çalıştıkları da ilginç bir iddia olarak karşımıza çıkıyor. Mafya'nın affı duyar duymaz, sicil temizlemek için hapishanelere koştuğunu belirten iddia sahipleri, bugüne kadar çıkarılan tüm aflar öncesi mafyanın ve çetelerin hapishaneleri doldurarak bir sicil temizleme operasyonuna gittiğine dikkat çekiyorlar. Ancak DSP'nin önerdiği bugünkü af yasasının mafya ve çeteleri kapsayıp kapsamadığı önümüzdeki günlerde belli olacak
         <br/>
         <br/>
         Sıra Yeşil'de...
         <br/>
         <br/>
         Susurluk kazasında ortaya çıkan mafyasiyasetçipolis ilişkisi, Abdullah Çatlı'nın Emniyet tarafından kullanıldığını ortaya koydu ve bu durum polisin büyük bir itibar kaybetmesine sebep oldu. Susurluk polisin üzerinde kambur gibi dururken Alaattin Çakıcı'nın yakalanmasıyla MİT'in kirli çamaşırları ortaya serilmeye başlandı. MİT'ten Yurtdışı Operasyonları eski Başkan Yardımcısı Yavuz Ataç'ın Çakıcı'ya kırmızı pasaport verdiği ortaya çıktı. Aslında Çakıcı'nın üzerinden iki kırmızı, bir yeşil ve bir de mavi olmak üzere toplam 4 pasaport çıktı. Çakıcı'nın MİT tarafından resmen kullanıldığı anlaşılmış oldu. Şimdi istihbarat çevrelerinde JİTEM'e ait kamburların ortaya çıkarılması konuşuluyor. Bu kamburların başında ise Yeşil kod adlı Mahmut Yıldırım geliyor. Yeşil'in yakalanması halinde son istihbarat birimimizin ne tür karmaşık ve kirli ilişkiler içinde olduğu ortaya çıkacak. Aslında Susurluk kazasından sonra başlatılan operasyonlarda bu kirli bağlantıların önemli bir kısmı ortaya konmuştu. Ancak, Yeşil'in yakalanıp konuşturulması, bugüne kadarki operasyonların belki sonuncusu ve en önemlisi olacak. İstihbarat kaynakları JİTEM'in kamburu sayılan Mahmut Yıldırım'ın önümüzdeki günlerde yakalanacağını belirtirken, bazı kesimler Yeşil'in askerlere dayanan ilişkilerinin hiç bir zaman ortaya çıkmayacağını iddia ediyorlar.
         <br/>
         <br/>
         Ancak Susurluk'ta tesadüf eseri ortaya çıkan mafyasiyasetçipolis işbirliği nasıl ki polisin kirli çamaşırlarını ortaya serdiyse, Çakıcı'nın yakalanması da MİT'in içyüzünü ortaya koydu. Ancak, bazı istihbarat uzmanları Çakıcı'nın yakalanmasını polisin MİT'e yönelik feci intikamı olarak değerlendirmekten geri durmuyorlar. Çünkü Çakıcı'nın Fransa'da ele geçirilmesinde tamamen Emniyet İstihbarat biriminin kullanılması bunu gösteriyor. Üstelik Emniyet son yapılanmasıyla, operasyonları yaparken eskisi gibi tüm birimlerini haberdar edip harekete geçirmek yerine kısıtlı sayıda personelle bu operasyonları gerçekleştiriyor. Bu, operasyonun güvenliği açısından çok büyük önem taşıyor. Emniyet teşkilatındaki bu kararlılıktan sonra Yeşil'in yakalanması çok sürpriz sayılmayacak.
         <br/>
         <br/>
         Elkatmış: Çakıcı yakalanmadı
         <br/>
         <br/>
         Susurluk Komisyonu Başkanı FP Nevşehir Milletvekili Mehmet Elkatmış, Fransa'da ele geçirilen Alaattin Çakıcı'nın yakalanmayıp yapılan pazarlık sonucu teslim olduğunu söylüyor. Elkatmış, Başbakan Mesut Yılmaz'a Budapeşte'de yumruk atan Veysel Özerdem'in de uzun pazarlıklar ve iki ANAP milletvekilinin aracılığı sonucu Türkiye getirilmesine ve Mesut Yılmaz'ın Özerdem'i affetmesine dikkat çekerek, aynı yöntemin Alaattin Çakıcı olayında da kullanıldığını iddia ediyor. "MİT, bazı adamlarını artık savunamaz hale gelmişti. Bunun için Çakıcı ile bir pazarlığa girişildi ve yakalanmış gibi gösterildi. Af söylentilerinin birden bire ortaya atılmasıyla bu olayların ilgisi var. Mesut Yılmaz'ın, seçimlerde kullanacak kozu kalmamıştı. Seçimlerde kendisine malzeme buldu ve kendisini mafya ve çetelere karşı savaşan başbakan olarak tanıtabilir" diyen Elkatmış, Çakıcı'nın iadesinin çok zor olduğunu belirterek, kırmızı bültenle çete bağlantılarından dolayı değil, adam öldürmeye tam teşebbüsten aranmasına dikkat çekiyor.
         <br/>
         <br/>
         Susurluk Komisyonu'nda bilgilerine başvurulan Emniyet İstihbarat Daire eski Başkanı Hanefi Avcı'nın Çakıcı MİT ilişkisini komisyona anlattığını hatırlatan Elkatmış, bu gelişme üzerine MİT'in kendilerinden Avcı'nın ifadesinin tam metnini isteyerek, iddiaların ciddiyetini araştırmak yerine Avcı'ya karşı dava açma girişimleri başlatmasına anlam veremiyor: "Avcı'nın söylediklerinin doğru olup olmadığından öte hemen Avcı hakkında dava açmaya karar vermeleri ilginçti. Asıl ilginç olan; 10 Ocak 1997 tarihinde MİT'e bir yazı yazarak Türkiye'deki çete ve mafya ile ilgili bilgi istedik. 24 Ocak'ta bize gönderilen yazıda Alaattin Çakıcı'nın ismi çete ve mafya listesinde yoktu. Zaten Avcı da ifadesinde Alaattin Çakıcı'ya pasaportu verenin de, öldürülen Tevfik Ağansoy'u yurtdışına çıkaranın da MİT'teki Yavuz Ataç olduğunu söylemişti. Buradan anlaşılıyor ki Çakıcı daha üç ay öncesine kadar MİT'in adamıydı. Bu yüzden bu yakalanma olayı bana samimi gelmiyor."
         <br/>
         <br/>
         İncetahtacı: "Daha işin başındayız"
         <br/>
         <br/>
         İstihbarat birimlerimizde patlak veren kirlilik yarışının şu anda MİT'i etkisi altına aldığını belirten Susurluk Komisyonu üyelerinden Bedri İncetahtacı, Susurluk olayı ile başlayan çözülmenin daha başında olduğumuza dikkat çekiyor: "Susurluk bütün kirli ilişkilerin çorap söküğü gibi ortaya çıkmasına vesile oldu. Ancak daha işin başındayız. Daha çok mesafeler alınacak. Susurluk olayını, Çakıcı'nın yakalanmasını ulusal bazda ele almamak lazım. Bu olayların uluslararası bağlantıları var. Bunları iyi tespit etmek lazım. Ama asıl üzerinde durmamız gereken bir hukuk devletinde bu tür oluşumların nasıl meydana getirildiği. Devlet içinde bu tür oluşumlara gitmek bir ihtiyaç mıdır? Çatlı öldü, Çakıcı yakalandı, Yeşil de yakalandıktan sonra bu tür kurumsal oluşumlar sürecek mi? Hukuk devleti olarak bunları konuşmamız lazım."
         <br/>
         <br/>
         İncetahtacı, devletin çetelere karşı savaş açtığına kuşku ile bakıyor. MGK'da tavsiye edilen mafya ve çetelere karşı savaşta kararlı ve inandırıcı olunması gerektiğini belirten İncetahtacı, mafya ve çetelerin ortaya çıkarılması için 80 öncesi Türkiye'yi 12 Eylül'e sürükleyen terör olaylarının çözülmesinin önemini vurguluyor. Bedri İncetahtacı, Mehmet Eymür ve Yavuz Ataç'ın görevden alınmasının MİT içindeki çetenin ortaya çıkarılması anlamına gelmeyeceğini belirterek, 1990 yılında meşhur MİT raporunu hazırladıktan sonra da Mehmet Eymür'ün görevden alındığı, ancak kurum içinde kaldığı için bu bağlantılarının devam ettiği uyarısında bulunuyor.
         <br/>
         <br/>
         Yeniden yapılanma süreci mi?
         <br/>
         <br/>
         İstihbarat birimlerimizde ardı ardına patlayan çete bombaları, bu kurumlarda yeniden yapılanma sürecinin başladığını ortaya koyuyor aslında. Susurluk'ta, Yeşil ve Çakıcı olayları istihbarat birimlerimizdeki çıkar çatışmalarının had safhaya ulaştığını ve bu şekilde ayakta kalmalarının mümkün olmadığını ortaya koydu. Bazı istihbaratçılara göre yeniden yapılanma süreci sadece istihbarat birimleriyle sınırlı kalmayacak. Bu süreç siyasi arenaya kadar yansıyacak.
         <br/>
         <br/>
         Geçtiğimiz hafta İstanbul Büyük Klüp'te yapılan Mehmet Ağar'ın oğlunun düğün törenine nikah şahidi olarak katılacağını açıklayan Cumhurbaşkanı Süleyman Demirel'in ani bir kararla düğüne katılmaması da Alaattin Çakıcı olayı ile doğrudan paralellik gösteriyor. Demirel'in, tam düğüne katılacakken Çakıcı'nın yakalandığı haberini aldığı ve düğüne katılmasının yanlış anlaşılabileceğinden kortuğu için nikah şahitliğinden vazgeçtiği belirtiliyor.
         <br/>
         <br/>
         Çakıcı'nın iadesi zor
         <br/>
         <br/>
         Adalet Bakanlığı Dış İlişkiler ve Uluslararası Hukuk Genel Müdürlüğü yetkilileri Çakıcı'nın iadesiyle Fransa'nın karar verme hakkına sahip olduğunu ve Çakıcı'nın 5 ayrı idamla yargılanması sebebiyle iadesinin zor olduğunu belirtirken, bazı hukukçular idam kararlarının fiilen uygulanmaması sebebiyle iadesinin sağlanabileceği görüşündeler.
         <br/>
         <br/>
         İstihbarat ve terör uzmanı Melih Aktaş da Alaattin Çakıcı'nın iadesinin zor olabileceğini söylüyor. Çakıcı'nın iadesi için Türkiye'nin 'idam etmeyeceğiz' garantisi vermesi gerektiğini ifade eden Aktaş, "Çakıcı'nın iadesi mümkün olmayabilir. Fakat Türkiye prensip olarak hiçbir zaman 'idam etmeyeceğiz' gibi bir garanti vermez. Çünkü ortada halen geçerli yasalar var. İadesi zor görünüyor. Çakıcı'yı ancak sınırdışı ederler"diyor. Emniyet Genel Müdürü Necati Bilican, Çakıcı'nın hakkındaki idam talepli davalar sebebiyle iade edilmeme ihtimaliyle ilgili olarak, "Önemli olan yakalanması. Karıştığı olaylarla ilgili bilgiler iade dosyasında mevcut. Kısa sürede iade edileceğine inanıyorum" açıklamasını yaptı.
         <br/>
         <br/>
         Mafya babalarının (veya kabadayıların) bir bir yakalanması "o alemde" de değişik hareketlenmelere yolaçtı. M.S. o alemden biri. Adını açıklamak istemiyor. Vaziyeti şöyle değrelendiriyor: "Bu operasyonlarda hükümetin en ufak bir dahli yoktur. Tamamen devlet içindek bazı dengelerin korunması ve geleceğe dönük planlar var. Çakıcı yakalanmadı, anlaşma sonucu kendini yakalattı. Göreceksiniz o bahsedilen kasetlerden falan da hiç bir şey çıkmayacak. Piyasa biraz bulandıktan sonra her şey unutulacak."
         <br/>
         <br/>
         <br/>
         <br/>
         KATKIDA  BULUNANLAR: İrfan Kılıç,
         <br/>
         <br/>
         Murat Aydın, Mehmet Baransu
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-4067-simdi-sira-yesilde.html), [web.archive.org (arşiv bağlantısı)](http://web.archive.org/web/20140224053626/http://www.aksiyon.com.tr/aksiyon/haber-4067-simdi-sira-yesilde.html)
