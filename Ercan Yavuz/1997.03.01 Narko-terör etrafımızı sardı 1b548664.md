# Narko-terör etrafımızı sardı

*Ercan Yavuz 1997.03.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   BM'nin yaptığı bir araştırmaya göre dünya üzerinde dönen uyuşturucu parasının miktarı 400 milyar dolar. Bu para, BM üyesi 207 devletin GSMH'sinden kat kat fazla.
  </font>
 </div>
 <div id="newsText">
  <font class="detail-text">
   OECD'nin hazırladığı raporlarda ise ABD ve Avrupa'da bir yıl içinde dönen uyuşturucu parası 122 milyar. Bu paranın 85 milyar dolarının dünyanın çeşitli yerlerinde aklandığı da aynı raporlarda dile getiriliyor. Rakamlar, uyuşturucu ticaretinde dönen paranın ülke ekonomileri ve hükümetlerin ekonomi politikaları üzerinde belirleyici bir etkiye sahip olduğunu gösteriyor. Sektör haline gelen uyuşturucu ticaretinde, ilaç ve kimya sanayiinden fazla para dönüyor.
   <br/>
   <br/>
   Uyuşturucu günümüzde, sadece toplumsal çöküşü hazırlayan bir musibet olmakla kalmıyor. En kanlı terör örgütlerinin uyuşturucu parasıyla finansman bulduğu dikkate alındığında işin vehameti daha da artıyor. Narkoterörizm olarak adlandırılan uyuşturucunun bu yeni boyutu yüzünden bir çok ülke teröre karşı verdiği mücadelede mesafe bile alamıyor. Yıllarca Türkiye'nin başına bela olan ASALA'nın, PKK'nın besin kaynakları da uyuşturucuya dayanıyor.
   <br/>
   <br/>
   ABD, uyuşturucu ticaretinden en fazla mağdur olan ülkelerden biri. Amerika, "Arka Bahçem" dediği  Orta Amerika'dan gelen uyuşturucuyla ne kadar mücadale ederse etsin başarılı olamıyor. Avrupa ise Altın Hilal olarak adlandırılan Hindistan, Pakistan, Afganistan ve Bekaa'dan gelen uyuşturucunun önüne geçemiyor. Altın Hilal ülkeleri ve Ortadoğu'dan Avrupa'ya ulaşan uyuşturucunun takip ettiği en önemli güzergah ise Türkiye. Türkiye üzerinden dönen uyuşturucu parası resmi rakamlara göre 1617 milyon dolar olarak açıklansa da, bu rakamın 2530 milyon doları bulduğu tahmin ediliyor. Birçok Avrupa ülkesine göre bu rakam 4045 milyon dolar. Bu yönüyle Türkiye, uyuşturucu ticaretinde transit bir ülke. Ancak son zamanlarda özellikle Marmara Bölgesi'nde ortaya çıkarılan eroin çiftlikleri ve laboratuarları sebebiyle, transit ülke olmaktan öte görevler de üstlenmişe benziyor. İngiltere, Almanya, Hollanda ve Fransa'ya göre Türkiye artık, Ortadoğu ve Altın Hilal ülkelerinden gelen uyuşturucunun işlendiği bir merkez. Tıpkı Frankfurt Eyalet Mahkemesi Yargıcı Rolf Schwalbe gibi düşünen kimi ülkelere göre ise, Türkiye üzerinden dönen uyuşturucu trafiği devletin üst düzeyindeki yetkililerce himaye bile ediliyor. Şimdi, her ülke kendine göre Türkiye   üzerinden dönen uyuşturucu ile ilgili raporlar hazırlıyor, kararlar alıyor. Bu raporlara göre Avrupa'da ele geçirilen eroinin yüzde 75'i; ABD'de yakalananların ise 25'i Altın Hilal ülkelerinden geliyor. Tabii ki güzergah Türkiye.
   <br/>
   <br/>
   INCB: "Türkiye transit ülke"
   <br/>
   <br/>
   Uluslurarası Narkotik Kontrol Kurulu'nun (INCB) hazırladığı raporda, Türkiye'de yasadışı haşhaş ekimi ve bu haşhaştan elde edilen eroinin bulunmadığı net bir şekilde dile getiriliyor. Türkiye'nin ürettiği haşhaşın ilaç sanayiin dışına çıkmadığının kabul edilmesi Türkiye'ye göre devletin bu işin içinde olmadığının kanıtı. Ancak INCB, Asya'dan gelen eroinin Türkiye üzerinden Avrupa'ya ulaştığını iddia ediyor.
   <br/>
   <br/>
   Amerikan Narkotik Örgütü'ne (DEA) göre  ll milyondan fazla nüfusa sahip İstanbul, uyuşturucu transitinde anahtar ve işlem merkezi. Buraya gelen uyuşturucunun büyük bölümü Avrupa'ya, bir miktarı ise ABD'ye gidiyor. Raporda: "Türk, İranlı ve diğer uluslararası kaçakçılar, Avrupa'daki ve Kuzey Amerika'daki dağıtıcılarla, Pakistan, Afganistan, İran, Doğu Türkiye ve Orta Asya'daki yeni bağımsız ülkelerdeki üretim merkezleri ve kaynak bölgelerle ilişkilerini sürdürerek İstanbul'da faaliyet göstermektedirler. Terörist Örgüt PKK (Kürdistan İşçi Partisi) Türk hükümetine karşı terör hareketini desteklemek için eroin üretim ve kaçakçılığını kullanmaktadır. Geleneksel uyuşturucu kaçakçısı aileleri ve kaçakçı organizasyonları da aktiftirler" ifadelerine yer veriliyor.
   <br/>
   <br/>
   Emniyet Genel Müdürlüğü Kaçakçılık ve Organize Suçlarla Mücadele Daire Başkanlığı ve Interpol raporlarına göre Türkiye uyuşturucu ile mücadelede en başarılı ülke. Türk polisinin başarılı operasyonları sayesinde Avrupa'yı zehirlediği iddia edilen eroinin büyük bir kısmı yakalanıyor. Balkan rotası olarak adlandırılan güzergahtan geçen uyuşturucunun yüzde 75'i Türk polisi tarafından yakalanırken, sadece yüzde 25'ini Avrupa devletleri yakalayabiliyor. Öyle ki, tüm Avrupa devletlerinin yakaladığı uyuşturucu bile Türk polisinin yakaladığı kadar bile değil. Uluslararası Narkotik Kontrol Kurulu'nun (INCB) Türkiye ile ilgili hazırladığı raporlarda yer alan ifadeler Avrupa ve Amerika'nın üzerimize gelmesinin altında başka nedenlerin olduğunu ortaya koyuyor: "l995'te Türk mücadele faaliyetleri çok başarılıydı. Türk görevlileri, 3 tondan fazla eroin, 56 kg kokain, 53 ton asid anhidrit yakalamıştır. Ayrıca 16 tondan fazla esrar ve dikkat çekecek miktarda afyon ve baz morfin ele geçirmişlerdir. Türkiye, ABD ve diğer kullanıcı ülkelerle yakın işbirliği yaptı. Türk yetkilileri, ABD hükümetinin çoğu araştırmalar için ihtiyaç duyduğu doküman ve deliller konusunda çok yardımcı oldu ve bu işbirliği, ABD'yi çoğu olayda başarıya yönlendirdi. Bu araştırmanın sonucu olarak, Amerika ve diğer ülkelerde, finansal fayda sağlayacak milyonlarca dolar ele geçirildi."
   <br/>
   <br/>
   Raporda yer alan bir ifade ABD'nin Türkiye'yi niye bu kadar sıkıştırdığını ele veriyor: "Bazı uyuşturucu paralarının Türkiye'ye gelerek yasaya uygun işlemlerde kullanılması ve banka kontrollerinin eksikliği sebebiyle, Türkiye, ABD'nin antikara para aklama çabalarında büyük bir öncelik taşımaktadır."
   <br/>
   <br/>
   Prof Dr. Hasan Koni, Avrupa ve ABD'nin Türkiye'ye yönelik iddialarının gerçeklik payının mevcut olduğunu ancak, tıpkı l971'deki haşhaş ekim sahalarının kısıtlanmasında olduğu gibi Avrupa ve Amerika'nın, Gümrük Birliği, Avrupa Topluluğu arefesindeki Türkiye'ye istediklerini kabul ettirmek için uyuşturucuyu koz olarak kullandıklarını söylüyor: "Türkiye'nin 35 milyar dolar ihracatı var, 45 milyar civarında da ithalatı. Onlara göre Türkiye aradaki bu farkı uyuşturucudan kapatıyor. Bu para Türkiye'deki piyasayı canlı tutuyor onlara göre. Eğer bu paranın önünü kesersek Türkiye'ye istediklerimizi yaptırabiliriz diye düşünüyorlar. Halbuki bu kadar büyük para olduğunu ben tahmin etmiyorum. Eğer Türkiye böyle bir şey yapıyorsa bile bunları Avrupa ve Amerikalılardan öğrenmiştir."
   <br/>
   <br/>
   Aytek: "Onlar da bizim kadar suçlu"
   <br/>
   <br/>
   İddialar bir tarafa, gerçekte Türkiye, dünya uyuşturucu ticaretinin neresinde? Dünya üzerinde dönen 400 milyar dolarlık uyuşturucu parasının ne kadarı Türkiye üzerinden geçiyor? Şu ana kadar dünyanın hiç bir yerinde Türk menşeli uyuşturucu yakalanmadığına göre, Avrupa neden Türkiye'yi uyuşturucu kaçakçılığı ile suçluyor? Düne kadar uyuşturucu ile mücadelede örnek ülke gösterilen Türkiye, nasıl oluyor da birden bire hedef tahtası haline geliyor? Hepsinden önemlisi Batı'nın aynı anda üzerimize gelmesinin başka bir sebebi var mı? Terör örgütü PKK'nın bu intiba üzerindeki etkisi gözönüne alınıyor mu? Alınıyorsa özellikle Türkiye'ye iade edilmesi gereken Hüseyin Baybaşin gibi PKK'lı uyuşturucu kaçakçılarına neden kol kanat geriliyor?
   <br/>
   <br/>
   Türkiye'nin bugün yüzyüze kaldığı uyuşturucu problemini l966 yılında görerek Emniyet Genel Müdürlüğü bünyesinde önce Kaçakçılık Daire Başkanlığı'nı ardından ona bağlı olarak Narkotik Şubeleri hizmete sokan Atilla Aytek'le, Avrupa'nın üzerimize gelme nedenlerini ve Türkiye'nin uyuşturucu ticaretindeki yerini konuştuk.
   <br/>
   <br/>
   Tenkitler haksız
   <br/>
   <br/>
    Türkiye, uyuşturucudan ne kazanıyor? Gerçekten iddia edildiği gibi devlet bu işin içinde mi?
   <br/>
   <br/>
   Türkiye üzerinden döndüğü iddia edilen 25 milyar dolar uyuşturucu parası bana göre birtakım çevrelerin kendi çıkarları için uydurdukları bir rakam. Batının bugün Türkiye'nin üzerine gelmesini, böyle bir para döndüğünü iddia etmesini anlayabilmek için Türkiye'nin son zaman dilimindeki konumuna bakmak lazım. Uyuşturucudan ülkemize giren para yılda 16 17 milyar dolar. Biz bu paranın 6 milyar dolarını Güneydoğu'daki terör mücadelesine veriyoruz. Avrupalı bizi tenkit ederken iyi düşünmesi lazım. Ortada büyük ve anlamsız yanlışlıklar var. Ne diyor adamlar? Güya Türk devleti uyuşturucu işine bulaşmış. Avrupa'nın bunu diyebilmesi için, dünyadaki yasal üretici 4 devletten biri olarak bizim kendi afyonumuzdan yaptığımız eroini devlet namına satmış olmamız lazım. Satarsak o zaman Türk devleti uyuşturucu işine bulaşmış diyebilirler. Türkiye üzerinden yapılan transit kaçakçılık arttı veya Türkiye'de eroin laboratuarlarının sayısı arttı diyebilirler. Öyle afaki konuşmalarla Türkiye'yi kolay kolay karalayamazlar. Geçişlerde artış vardır; bu kabul. Biz bunu l980'den evvel de söyledik, hâlâ da söylüyoruz. Terörün finansmanı uyuşturucudur dedik. Ama dinletemedik. Şu anda bizi, Türkiye'de eroin laboratuarları sayısında başladı diye suçlayabilirler. Diyebilirler ki, yurtdışında Türkiye üzerinden geçen veya Türkiye'deki laboratuarlarda yakalanmış mal miktarı artmıştır. Ya bu iki şekilde suçlayabilir veyahut gelin işbirliği yapalım diyebilir. Ben onlara işbirliği yapmalarını öneririm.
   <br/>
   <br/>
    Bu iddiaları ortaya atan birtakım çevrelerden kastınız nedir?
   <br/>
   <br/>
   Her şeyden önce Türkiye, Ortadoğu'da çok kritik bir noktada. Devletlerin gelişmesini etkileyen üç önemli faktör var. Birincisi petrol, ikincisi doğum veya nufüs artışı, üçüncüsü ise savunma sanayii.
   <br/>
   <br/>
   Şu anda yaşanan savaş, boğazlar ve petrol boruları savaşıdır. Bu bölgede dünyanın üç süper gücü çarpışıyor. Birincisi Amerika, ikincisi Almanya'nın başını çektiği Avrupa, üçüncüsü de Rusya. Rusya Yunanistan, Bulgaristan, Romanya ve Ermenistan ile Türkiye'yi tepeden sarmak istiyor. Ortodoks Birliği'ni kurmak için her yolu deniyor. Avrupa, özellikle Almanya, büyük petrol ihtiyacı olan bir devlet. Hemen altımızda Kürtler üzerinde planlar yapıyor. Orada bir şeyler yapıyor, oyunlar oynuyor. Çünkü kurulacak zayıf bir Kürt devletinin sınırları içinde, Musul ve Kerkük'te yer alacak da ondan. Kürt kozunu iyi kullanmaya çalışıyorlar. Türkiye, bulunduğu nokta itibarı ile petrol savaşlarının ortasında bir yerde. Çünkü başta da belirttiğim gibi devletlerin gelişmesini etkileyen üç faktör var. Bu üç kriteri Türkiye üzerine şablonladığımız zaman petrol savaşlarının ortasındaki Türkiye'nin yerinin çok önemli olduğunu anlıyorsunuz. Bir başka nokta ise Türk cumhuriyetlerindeki ikinci derece petrol kaynakları. Hazar petrolü niye özellikle Ermenistan üzerinden götürülmeye çalışılıyor? Uyuşturucu konusuna değinirken Türkiye'nin bu genel durumunu dikkate alarak değerlendirme yapmamız lazım.
   <br/>
   <br/>
    Uyuşturucu ile Türkiye nasıl tanıştı, bugüne nasıl geldi?
   <br/>
   <br/>
   Uyuşturucunun iki boyutu var. Biz dünyada yasal olarak Afyon yetiştiren 4 ülkeden biriyiz. Bu birinci boyutu. İkinci boyutu ise Türkiye'nin uyuşturucu üreten ülkelerle tüketen ülkeler arasında bir noktada bulunuyor olması. Türkiye uyuşturucu konusunda en büyük hatayı 29 Haziran l97l yılındaki afyon ekim sahalarının kısıtlanmasını kabul etmekle yaptı. Bana göre en büyük hata bu. Bizim ürettiğimiz ham afyonu Avrupalılar gelip alıyordu. l Temmuz l974 yılında yasak kaldırıldı ancak bu kez üreticinin kapsül çizmesi yasaklandı. Bunun üzerine Avrupalılar işlenmiş afyon için bir fabrika kurmamızı istediler. Bunun üzerine ham afyon ihracatını durdurduk, sanayiini kurduk. Afyon'da kurulan fabrika morfin hidrat üretmeye başladı. Ancak bizden mal almadılar. 250 bin ton ham afyon çiftçinin elinde kalıp çürüdü. Bizim devreden çıkmamızla birlikte dünya ilaç sanayiinin ihtiyacı olan 250 tonluk morfin hidratı karşılayacak birilerinin ortaya çıkması gerekiyordu. Türkiye devreden çıkınca yasal afyon üreticisi Pakistan, Afganistan ve Hindistan kafalarına göre Türkiye'nin ihracatı kadar üretimi artırma yolunu seçtiler. Türkiye'nin payını sadece bir ülke üretseydi neyse? Üçü birden üretimlerini artırınca ihtiyaç fazlası oluştu. Bu üretim fazlası nereye gitti? Yasa dışı yollara gitti.
   <br/>
   <br/>
   Teröruyuşturucu ilişkisi
   <br/>
   <br/>
   Altın Hilal ülkelerinde üretilen eroin nasıl oldu da güzergah olarak Türkiye'yi seçti?
   <br/>
   <br/>
   l97576 Beyrut Harbi çıktı. O tarihe kadar Beyrut sadece altıngümüş işletmeciliği ve döviz kaçakçılığını yapan bir şehir. Savaş çıkınca buradaki insanların bir kısmı Avrupa'daki yakınlarının yanına kaçmaya başladılar. Bir kısmı, yani Avrupa'ya gitme imkanı bulamayanlar da l980 yıllarında Türkiye'ye geldiler. Nereye geldiklerine dikkat edin. Van Akdamar, Bingöl, Diyarbakır. G. Antep, Mardin (Deriseferyan), Urfa, Hatay ve İstanbul. Lice bu dönemde uyuşturucunun merkezi olmuştu. Niye buraya geldiler, çünkü burada kiliseler birliği var. ASALA'nın ortaya çıkış tarihine dikkat ederseniz tam bu savaşın çıkması ile eşzamanlı. ASALA'nın anlamı ne peki? Kiliseler birliği desteği altında terör örgütü demek. Bu arada ilginç bir gelişme daha oldu. Bingol, Varto ve (Lice) Diyarbakır depremleri oldu. Devletimiz bunlara dedi ki 'Madem siz bu depremden mağdur oldunuz, Almanya bizden işçi istiyor o zaman size öncelik tanıyoruz'. Nereli bu adamlar, Türkiyeli. Bu adamların hepsi zaten kaçakçı. Yıllar sonra aynı adamlar PKK'lı diye karşımıza çıktılar.
   <br/>
   <br/>
    ASALA uyuşturucu görevini PKK'ya mı devretti?
   <br/>
   <br/>
   l98485 senesinde Bekaa Vadisi'nde Abdullah Öcalan ve grubu sahneye çıktı. Bekaa Vadisi 275 kilometre. Bu vadide bin yıldır esrar üretilir ama biz buranın özelliğini Abdullah Öcalan ile öğrendik. Dünyanın "kırmızı esrar"ının çıktığı tek yerdir. Narkotikçilerin ve Interpol'un uyuşturucuyu terör kelimesi ile birleştirmesi bizim sayemizde olmuştur. Burada üretilen esrarı gemiye yükler Akdeniz boyunca araba lastiklerinin içine koyarak suya salarlardı. Alıcıya da telefon ederlerdi, 'Malını attım, sudan al' diye. Cebeli Tarık Boğazı'na kadar bu iş yürütülür.
   <br/>
   <br/>
   l98586 senesinde Öcalan ve arkadaşları buradaki çiftçilerle anlaşarak arazilerini kiraladılar. 60 tona yakın eroin aldılar. Bu eroinin ilk güzergahı Türkiye değildi. 60 ton eroini gemi ile Akdeniz'den İspanya'ya ulaştırdılar. Orada şarap tankerleriyle Avrupa'ya çıkardılar. İtalya'da, Almanya'da PKK mensupları yakalandı. Ama hiçbirini Türkiye'ye iade etmek istemediler. 1987'de de Abdullah Öcalan çıktı dedi ki "Ben Hawk füzesi alacağım." Hiç kimse de çıkıp hangi parayla alacaksın demedi. İşte o uyuşturucunun parasıyla aldılar.
   <br/>
   <br/>
   Narkoterörizmle mücadele başlattık
   <br/>
   <br/>
    Avrupa'nın Türkiye'yi uyuşturucu ile suçlamasının altında ne tür hesaplar var?
   <br/>
   <br/>
   Uyuşturucu konusuna sadece uyuşturucu gözlüğü ile bakmak yanlış olur. Her şeyden önce Türkiye'nin siyasi konumuna ve bulunduğumuz bölgede ABD'nin, Avrupa'nın düşüncelerine, planlarına bakmamız lazım. Uyuşturucu konusunda da bizim yaptıklarımıza bakmak lazım. 1966 yılında Türkiye'de narkotik şubeleri kurduk, l980'de de Kaçakçılık Dairesi'ni. Avrupa'da, ABD'de eğitim görmüş 5 bin kişilik bir ekip oluşturduk. l980'den sonra da Avrupa'ya dedik ki, bakın uyuşturucu tek kelime ile narkoterörizmdir. Bunun üzerine Almanya'ya, Fransa'ya, Hollanda'ya ve daha bilmem kaç devlete gelin uyuşturucuya karşı birlikte mücadele edelim, işbirliği yapalım dedik. O tarihlerde Türkiye artık bütün dünyada takdir edilen bir ülkeydi.
   <br/>
   <br/>
    Uluslararası çalışmaların yanısıra ulusal çalışmalar da yaptınız...
   <br/>
   <br/>
   O zaman Türkiye'de uyuşturucu tüketimi yok. Ama biz diyoruz ki Türkiye'de tüketim başlayabilir, kendi çocuklarımızı bu illetten korumamız lazım. Dışişlerine dedik ki siz bir komisyon oluşturun, uyuşturucuya karşı ne tür tedbirler alacağına karar versin ve uygulamaya başlayalım. Oturduk her hafta eğitim tedbirleri, adli tedbirleri, idari tedbirleri iki buçuk saat tartıştık. Baktım ki her gün toplanıp tartışıyoruz, ama aktivite yok. O zaman dedim ki gelin mesela sağlıklı yaşam koşuları düzenleyelim, gençleri spora teşvik edelim. Sağlıklı yaşam koşularının fikir babası ben oldum. Fikrim beğenildi ve koşular düzenlenmeye başlandı. Avrasya Maratonu da bunlardan biriydi. İlk başlarda bazmorfin, İran'dan Türkiye'ye giriyor ve Lice ve yakınlarındaki dağlık bölgelerde yapılıyordu. Oralarda çok eroin yakaladım. Ama oradaki tedbirler artınca uyuşturucu faaliyetleri Kocaeli, Sapanca, İstanbul, Bursa, Tekirdağ bölgelerine kaydı. Doğu'daki göç de bunu sağladı. Basın da buralarda ele geçirilen iki gram esrar için bile eroin laboratuarı ortaya çıkarıldı yaza yaza bütün gözleri Türkiye üzerine çevirmeyi başardı. Aslında yakalanmıyor değil. Ama bunu bu kadar şişirmenin anlamı var mıydı?
   <br/>
   <br/>
   Bazmorfini eroin haline getirmek için asid asetilen anhidrite ihtiyaç var. Anhidrit, eroinin tek hammaddesidir. Hadi bazmorfin Doğu'dan geliyor, peki anhidrit nereden geliyor? Bazmorfini üreten kadar anhidriti üretip kontrol etmeyen de suçludur. Asit nerede var? Almanya, Hollanda, Fransa ve İsviçre'de. İlk başlarda bazmorfin İran'dan giriyordu ve Lice'de anhidritle buluşuyordu. Ama oradaki tedbirler artınca Marmara Bölgesi'ne kaydı. Çünkü anhidrit sanayide kullanılan bir madde.
   <br/>
   <br/>
    Avrupa'yı anlıyoruz ama ABD niye Türkiye'yi suçluyor?
   <br/>
   <br/>
   Ben Amerika'ya gittim. Kürsüde konuşurken Türkiye'deki uyuşturucu sorunuyla ilgili bir soru sordular bana. Güya Türkiye üzerinden gelen uyuşturucu Amerika'yı zehirliyormuş. Öyle raporlar da gitmiş Amerika'ya. Orada bir adam vardı 'Al kağıt kalemi eline, ABD'nin yıllık tüketimini yaz. Bizim üretimimizi de yaz. Bizim ürettiğimiz Afyon'un tamamı kaçağa gitse Amerika'nın kaç günlük ihtiyacını karşılıyor?' dedim. 21 gün dedi. 'Yılın geri kalan kısmında eroini nereden alıyorsunuz?' dedim.
   <br/>
   <br/>
   Söylenecek söz çok
   <br/>
   <br/>
   Kurduğunuz Kaçakçılık Dairesi l988'de dağıtıldı, siz de sürgün edildiniz. Neden?
   <br/>
   <br/>
   Ben 25 ülkede polislik yaptım. Sadece Türkiye'de değil, Birleşmiş Milletler'de, Interpol'de de Atilla Aytek'im. Beni iyi tanırlar hepsi. Türkiye'yi suçlarken iyi düşünsünler. Ağzımı bir açarsam, sesleri nasıl kesiliyor görürsünüz. Kaçakçılık Daire Başkanlığı bünyesinde Narkotik Şube kurup, 5 bin kişiye bu konuda ihtisas yaptırdık. O zaman dediler ki "Efendim Atilla Aytek'in personeli fazla. Bu kadar adamı, olmayan bir şey için tutuyor?" Etmeyin eylemeyin, bu işin üstesinden bir süre sonra gelemezsiniz dedik. Ama dinlemediler. Dünyada üç önemli sekreterlik var: BM Genel Sekreterliği, NATO Genel Sekreterliği ve Interpol Genel Sekreterliği. l977 senesinde uyuşturucu artı silah, artı altın, eşittir terör formülünü BM'de ben ortaya attım. BM'ye her sene bir ay giderek konferans verdim. Daha sonra uyuşturucu eşittir terör formülüm sayesinde Interpol Genel Sekreterliği verildi.
   <br/>
   <br/>
    Ekibinizi niye dağıttılar?
   <br/>
   <br/>
   l988'de Atilla Aytek, Hiram Abas ve Mehmet Eymür MİT raporu hazırladı dediler. Ben MİT'çi değilim. Rapor falan yazmam, yazmadım da. Bu rapor basına sızdı.  Beni göndermeye karar verdiler. Gidip dönemin Emniyet Genel Müdürü'ne dedim ki: 'Bakın beni göndermeyin. Beni gönderiyorsanız bu personeli dağıtmayın.'
   <br/>
   <br/>
   5 bin kişinin 2 bin tanesi tamamen narkotik uzmanı. Bir çoğunu yurtdışına göndermiş, eğitmişiz. O yıllarda Türkiye artık tenkit edilyen ülke olmaktan çıkıp takdir edilen ülke haline gelmişti. Ekibin tamamı dağıtılmadı gerçi ama, Kaçakçılık Dairesi aksiyonlarını yitirip yazışma yeri haline geldi. Biz Polis Selahiyet Kanunu'nda önemli değişiklik yapmaya başlamıştık. Federal Polis örgütünü kuracaktık.
   <br/>
   <br/>
    Bu ekip dağıtılmasaydı, PKK ortaya çıkmayacaktı diyebilir miyiz?
   <br/>
   <br/>
   Parasal olarak evet. Terörizmde en önemli hedef örgütün parasal desteğini, ekonomik desteğini kesmektir. Bu destek kesilince lojistik desteği, dolayısıyla da insan unsuru kesilir. Paran olmazsa mermi alamazsın, mermi alamayınca adam bulamazsın.
   <br/>
   <br/>
   Türkiye üzerine düşeni yapıyor
   <br/>
   <br/>
   Uyuşturucuyla mücadelede Türkiye üzerine düşeni yapıyor mu?
   <br/>
   <br/>
   Türkiye üzerinden geçen eroin miktarı senede 130 tondur. Polis dünyanın neresinde olursa olsun bu eroinin sadece yüzde 20'sini yakalayabilir. Her ülke üzerine düşeni yakalayabilse Avrupa bugün bu kadar bağırmaz. Türkiye üzerine düşeni yapıyor. Ancak Avrupa ülkeleri yapıyor mu ona bir bakın? Ben Türkiye'ye hem dışarıdan hem içeriden bakmış biriyim.
   <br/>
   <br/>
    Peki niye suçlamaya başladılar?
   <br/>
   <br/>
   Bu hesabı bilmem için Türkiye'nin bana 5 tane uçak bileti alması lazım. Uçak bileti alırsa gidip öğrenip gelirim.
   <br/>
   <br/>
    Bilet alamıyoruz ama tahmininiz yok mu?
   <br/>
   <br/>
   Türkiye'nin AET, Avrupa Birliği ve Gümrük Birliği'ne girişleri gündemde. Biz bu uyuşturucu konusunda açık vermişiz bir kere. Biz bu açığı vermişiz vermesine ama Türkiye'yi bu duruma düşürmek için bunu zaten PKK yapıyor. Benim anlatamadığım bu. ASALA bunu yaptı, ASALA'nın bunu yaptığını, bir terör örgütü olmadığını, suç örgütü olduğunu anlatmaya çalıştık. Kimse inanmadı. Esasında altın, döviz ve uyuşturucu kaçakçısı olduğunu çok sonra anladılar. Avrupalı PKK'yı koruyor.
   <br/>
   <br/>
    Kendinizi spora verdiniz. Devlete küstünüz mü veya korkuyor musunuz?
   <br/>
   <br/>
   Ben sadece kafamdaki fikirleri atıp sokaktaki insan olmak için sporla uğraşıyorum. 45 milyar adam içinde çok az adam benim bildiklerimi bilebilir. 11 kurşun, iki bomba yedim. Kimseden korkmuyorum. Devlete de küsmedim. Sadece yapılan işleri gülerek seyrediyorum. Türkiye iki ileri bir geri gidiyor. Türkiye'nin en büyük sıkıntısı, sistemlerin yeniden yapılandırılması. Ben bunları çok anlattım ama ne anlayan var ne dinleyen. Üzülüyorum sadece.
   <br/>
   <br/>
   Kendini kurtarmak için suçu devlete yüklüyor
   <br/>
   <br/>
   Bir de Avrupa'da yakalanan uyuşturucu kaçakçısı PKK'lıların bize iade edilmemesi konusu var? Neden iade etmiyorlar?
   <br/>
   <br/>
   Biz Avrupa'ya yaranabilmek için herşeyi yapıyoruz. Dünya üzerindeki uyuşturucu konusunda en ağır ceza bir tek bizde var. Hüseyin Baybaşin diye bir adam Avrupa'da uyuşturucu ile yakalanmış. Hapis yatmış. Bu adamın amcası Mehmet Şerif Baybaşin l985 senesinde 42 kilo eroinle yakalandı. Almanya bize faks çekti. Faksta diyorlar ki bu adam Türk olmadığını, Kürt ordusunda subay olduğunu söylüyor. Sizden de bir ekip gelirse bir tane de Kürt tercüman getirin. Böyle saçmalık olur mu? Şimdi, Avrupa iki yüzlülüğünün cezasını çekiyor. Hüseyin Başbaşin Hollanda'da 5 kilo eroinle yakalandı. Hollanda'da en fazla 6 yıl yatar. Orada yattıktan sonra Türkiye'ye iade edilmesi gerekiyor. Türkiye'ye iade edildiği zaman Türkiye'nin dışına uyuşturucu çıkarma suçundan 36 yıl daha yatacak. Adam Türkiye'ye iade edilmemek için başlıyor oradan Türkiye'yi suçlamaya. Zaten istatistikler de Türkiye üzerinden tarnsit geçen uyuşturucunun arttığını gösteriyor. O zaman vur abalıya. l978 senesinde Türkiye'yi NATO'dan koparmak için ASALA yaptı bu işi; şimdi aynı konuyu Gümrük Birliği arefesinde PKK yapıyor. Türkiye'deki otorite zaaflarını bildikleri için Avrupa'da yakalanan herkes direkt Türk devletini hedef gösteriyor.
   <br/>
   <br/>
   Şimdi hep birlikte abalıya vuruyorlar mı?
   <br/>
   <br/>
   Yok öyle kolay abalıya vuramazlar. Ben buradayım. Devletin bilet almasına gerek yok. Gerekirse kendim gider konuşurum.
   <br/>
   <br/>
   Devlet görev verirse kabul eder misiniz?
   <br/>
   <br/>
   Görevle beraber yetki verirse kabul ederim.
   <br/>
   <br/>
   Avrupa'nın çıkarttığı  uyuşturucu karnemiz
   <br/>
   <br/>
    İngiltere İçişleri Bakan Yardımcısı Tom Sackvılle, The Times gazetesine verdiği demeçte İngiltere'de yakalanan eroinin yüzde 80'inin Türkiye üzerinden geldiğini söyledi. Habere göre Sackwılle, Türkiye'ye yaptığı ziyaret sırasında konuyu Türk hükümet yetkililerine de anlatmıştı.
   <br/>
   <br/>
    Almanya'da, Frankfurt Eyalet Mahkemesi 17. Ağır Ceza Dairesi Yargıcı Rolf Schwalbe, Türkiye üzerinden yapılan uyuşturucu kaçakçılığının hükümet içindeki üst düzey yetkililerce himaye edildiğine dair bir karar aldı. Alman hükümeti kararın siyasi yönü bulunmadığını ancak yargının işine de karışmayacaklarını bildirdi.
   <br/>
   <br/>
    Almanya'nın ardından Hollanda Organize Uyuşturucu Eylemleri, Yabancı Kökenli Suç Organizasyonları Araştırma Komisyonu'ndan Frank Bovenkerk ve Cyrılle Funout'a, PKK'nın Hollanda'yı uyuşturucu ticaretinin merkezi yapması üzerine bir rapor hazırlattı. Raporun tamamlanmasından sonra Hollanda'nın ülkemize bir uyarı göndereceği iddia edildi.
   <br/>
   <br/>
    Avrupa'da dalga dalga yayılan Türkiye'nin uyuşturucu kaçakçılığı konusundaki kötü karnesi Amerika'dan da duyuldu. Amerikan Temsilciler Meclisi Dış İlişkiler Komitesi, Amerika Narkotik Örgütü(DEA) ve CIA, Türkiye'deki uyuşturucu kaçakçlığı üzerine ortak toplantılar yapmaya başladılar. Amerika'nın endişesi Türkiye'nin yavaş yavaş Ortadoğu'nun Kolombiyası olduğu yolundaki iddaların artmasıydı. Amerika'nın Uyuşturucu İle Mücadele Örgütü (Drug Enforcement Agency)'ne göre Türkiye üzerinden 2530 milyar dolarlık uyuşturucu ve silah ticareti yapılıyordu. Aynı örgüt raporlarına göre dünya genelinde 700800 milyar dolarlık kara para dolaştığı ve bu paranın 400 milyarının uyuşturucu ticaretinden sağlandığı yer alıyordu.
   <br/>
   <br/>
    Türkiye üzerinden geçen uyuşturucunun Türk hükümeti içinden üst düzey yetkililerce himaye edildiğine dair en ilginç kararı Kanada aldı. 31 Ekim l995 tarihinde Kanada Hükümeti, Emniyet Genel Müdürlüğü'ne yazdığı yazı ile kafaları iyice karıştırmıştı. Yazıda Kanada'da uyuşturucu satmaktan yakalanan David Dıngwall'ın Türkiye'de 312 417 04 76 nolu telefonla sık sık görüştüğünü ve telefonun kime ait olduğu soruluyordu. Bu numaranın Başbakanlık Özel Kalem Müdürlüğü'ne ait bir faks çıkması, Türkiye üzerinden transit geçen uyuşturucunun hükümet içinden üst düzey yetkililerce himaye edildiğine dair iddiaların ciddiyetini ortaya koyuyordu.
   <br/>
   <br/>
   İDDİALAR
   <br/>
   <br/>
   Avrupa ve Amerika'nın aynı anda ve birden bire Türkiye'nin üzerine gelmesinin nedenleri şu şekilde sıralanıyor:
   <br/>
   <br/>
   1 Türkiye üzerinden Avrupa'ya ulaşan uyuşturucu transferinde artışlar oldu. Bu artış Avrupa'daki bağımlılığı körüklüyor. Avrupa uyuşturucudan mağdur olmaya başladı.
   <br/>
   <br/>
   2 Avrupa'daki uyuşturucu sektörünün en kârlı ünitesi olan dağıtım yavaş yavaş PKK'nın ve bazı Türklerin eline geçti. Avrupa'daki uyuşturucu tacirleri devlet aracılığı ile Türkiye'ye baskı yaptırmaya başladılar.
   <br/>
   <br/>
   3 PKK'ya para veren  Avrupa ve İstanbul'da yaşayan  Kürt mafya babaları birer birer devreden çıkarılmaya başlandı. l992 yılından itibaren PKK'ya giden uyuşturucu paralarının büyük bölümü l995'ten itibaren Kilis mafyası olarak adlandırılan Türk mafyasının eline geçti. Öldürülen Kumarhaneler Kralı Ömer Lütfü Topal'ın Havaş ihalesine sokulmaması ve bir kaç ay sonra öldürülmesi bu gerekçe ile açıklanıyor. Türkiye üzerinden yapılan uyuşturucu ticareti daha çok karayolu ile gerçekleştiriliyor. Ülkemize günde 20 bin TIR giriş çıkış yapıyor.
   <br/>
   <br/>
   4 Gümrük Birliği ve Avrupa Birliği'ne girme aşamasındaki Türkiye'ye karşı artan uyuşturucu trafiğini koz olarak kullanıp, bu girişi alabildiğince geciktirmek istiyorlar.
   <br/>
   <br/>
   5 Başbakan Yardımcısı Tansu Çiller hakkında Türk basınında yer alan iddialar Avrupa'da yankı yapıyor. PKK, bu kozu kullanarak Avrupa'ya Türk hükümetinin işin içinde olduğunu göstermeye çalışıyor.
   <br/>
   <br/>
   6 IMF ve Avrupa iç piyasaya canlılık ve hareket kazandıran uyuşturucuyla dönen kara para sebebiyle Türkiye'ye ekonomik ve siyasi yaptırım uygulamakta zorlanıyor.
   <br/>
   <br/>
   7 Almanya, Kuzey Irak'taki uzun vadeli planları sebebiyle PKK'nın ülke içinde barınmasını sağlarken bir yandan da uyuşturucu ticaretine göz yumuyor. Eroin yapımında kullanılan asid anhidritlerin birçoğunun Almanya kökenli olması bu işteki art niyet kuşkularını artırıyor. Çünkü Türk polisi anhidrite yönelik başarılı operasyonlar yapmaya başladı ve bu durum PKK'yı rahatsız ediyor.
   <br/>
   <br/>
   TÜRKİYE'NİN AFYON GEÇMİŞİ
   <br/>
   <br/>
   Türkiye, Birleşmiş Milletler tarafından ilaç sanayiinde kullanılmak üzere dünya üzerinde yasal olarak afyon üreten 4 ülkeden biri. Diğer yasal üreciti ülkeler ise Afganistan, Pakistan ve Hindistan. 29 Ekim l971 yılında Türkiye'deki afyon sahalarının kısıtlanmasıyla, Türkiye'nin üretim hakkı olan 250 bin ton ham afyonun yasal üretici diğer 3 ülke tarafından karşılanmasına karar verildi. Ancak, 250 bin tonluk açığı ortak karşılamak yerine her ülke üretimini 250 bin ton artırınca dünya genelinde üretim fazlalığı ortaya çıkmış oldu. Birleşmiş Milletler yasağı kaldırdı, ancak bu kez afyon kapsüllerinin çizilmesi yasaklandı. Bunun üzerine Türkiye, Afyon Bolvadin'de bir fabrika kurdu. Türkiye, bu alanda dünya pazarlarında fiyat belirleyen bir ülke.
   <br/>
   <br/>
   Afyon, yetiştirilmesi çok kolay bir bitki. Ülkemizde; Afyon, Isparta, Çorum, Kütahya, Tokat, Uşak, Denizli, Burdur ve Konya'nın değişik yerlerinde BM'nin belirlediği şartlarda üretilen haşhaş, tamamen ilaç sanayiinde kullanılıyor. Ayrıca Amasya, Çorum, Burdur, Antalya, İzmir, Uşak, Urfa, Yozgat, Zonguldak, Sinop illerinde yine aynı şartlarda kenevir ekimi yapılıyor. Afyon kafalarında iki türlü alkoloitler var. Birincisi sinir sistemini etkileyen ve uyuşturucu bağımlılığı oluşturan morfin, kodein ve tebain içeriyor. İkincisi ise daha çok kasları gevşetici papaverin, noskopin(narkotin) içeren alkoloitler. Yetiştirilen 10 kilo afyondan bir kilo bazmorfin elde ediliyor. Afyon çök kötü koktuğu ve hacimli olduğu için kazanlarda kaynatıldıktan sonra bazmorfin haline getiriliyor. Bazmorfinin eroin haline getirilmesi için asid asetilen anhidritle birleşmesi gerekiyor. Anhidrit ise sadece Almanya, Fransa, Hollanda ve İsviçre gibi az sayıda Avrupa ülkesi tarafından üretiliyor. Yurtdışına çıkarılması ise ülkelerin sağlık bakanlığının iznine bağlı. Anhidrit daha çok ilaç, kimya, tekstil, boya vb. sanayiinde kullanılıyor.
   <br/>
   <br/>
   Prof. Dr.HASAN KÖNİ:Bahane arıyorlar
   <br/>
   <br/>
   Avrupa bizi bugüne kadar, G. Doğu, nüfus artışı ve enflasyon sorunlarıyla sıkıştırmaya çalışıyordu. Ağustos ayından itibaren konular Kıbrıs, Türkiye'nin Avrupa Birliği'ne katılma sorunu ve Yunanistan'la ilişkilerimizin düzeltilmesi üçgenine dönüverdi. Peşinden S300 füzeleri konusunda bize baskı yapmaya çalıştılar. Aman barışa gidin yoksa Kıbrıs bu füzeleri alacak dendi. O da yetmeyince uyuşturucu konusunda Türkiye'ye yüklenmeye başladılar.196070 yıllarında buna benzer bir baskı daha olmuştu. Türkiye'nin ürettiği tüm afyon Amerika'ya gitse bile onlara bir kaç gün yeteceği Jandarma Genel Komutanlığı tarafından açıklandı. Erim Hükümeti buna uydu. Ekim sahalarının kısıtlanması şartı ile Türkiye'ye 500 bin dolar vereceklerine dair söz verdiler ama 50 bin dolar verdiler. Bunun üzerine Ecevit Hükümeti, ABD'ye kafa tutarak ekim sahalarındaki yasağı kaldırdı.ABD ile sorun patladı. 1973'te Petrol krizini Türkiye'nin üzerine bela ettiler, 1974'te Kıbrıs sorunu patlak verdi. 1975'te de Türk Milleti sağ sol diye ikiye bölünerek birbirini kesmeye başladı. Bu spiral gibi bir sorun, yükarı doğru tırmandırılıyor. Türkiye'nin kayıtdışı ticaretinin tamamı uyuşturucu diye gösterilip bu konuda Türkiye'ye yaptırım uygulanmaya çalışılıyor olabilir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2318-narko-teror-etrafimizi-sardi.html), [web.archive.org (arşiv bağlantısı)](http://web.archive.org/web/20121229214723/http://www.aksiyon.com.tr:80/aksiyon/haber-2318-narko-teror-etrafimizi-sardi.html)
