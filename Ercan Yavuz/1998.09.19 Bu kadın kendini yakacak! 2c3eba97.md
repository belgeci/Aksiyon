# Bu kadın kendini yakacak!

*Ercan Yavuz 1998.09.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Herhangi bir kadın değil o; bir doçent. Çok değil, iki hafta sabredin. Bugünlerde
  </font>
 </div>
 <div id="newsText">
  <font class="detail-text">
   Bugünlerde ratingi kan ve ölüm olan televizyonlarda alevler içinde bir kadın görürseniz bilin ki o, Doç. Dr. Halime Küçükyılmaz olacak. Bir doçent Kızılay Meydanı'nda kendini yakacak. Hem bu öyle bir yanma olacak ki, onun hikayesini duyan herkesin, ülkesinden, ülkesindeki hukuktan daha doğrusu hukuksuzluktan yüzü kızaracak; utanıp yerin dibine batacak. Bekleyin. Bu hukuksuzluk devam ettikçe kendini ateşe atan insanların sayısı her geçen gün daha da artacak. Sabredin, Türkiye uluslararası arenada bir kez daha mahcup olup, bu anlamda bir ilke daha imza atacak.
   <br/>
   <br/>
   Doç. Dr. Halime Küçükyılmaz'ın hukuk mücadelesi öyle üçbeş yılla anlatılacak cinsten değil. 20 yıllık bir mazinin eseri. Onun mücadelesi 1978 yılından başlıyor aslında. Sağsol çatışmalarının, yokluğun ve karaborsanın yaşandığı yıllarda. 1971 yılında Ankara Üniversitesi Tıp Fakültesi'nden mezun olur olmaz, fakültenin Kardiyoloji Anabilim Dalına öğretim üyesi olarak giriyor. Karaborsanın alıp başını gittiği, Türkiye'nin 70 cente muhtaç olduğu yıllarda ilaçlar mumla aranırken Ankara Üniversitesi Tıp Fakültesi'nde bazı uyanık doktorların, devletin milyarlar ödeyerek yurt dışından getirdiği ilaçları 'hastalara verildi' göstererek hastaneden çıkardığını öğrendiğinde her dürüst vatandaş gibi, bu yolsuzluğu amirlerine bildiriyor. Gerekli tahkikatın yapılmadığını anlayınca, adli makamlara suç duyurusunda bulunuyor. Devleti soyan çetenin fakülte üst yönetimine kadar sızmış olması onu kendisini yakmaya götüren sürecin başlangıcı aslında. Ancak, 12 Eylül İhtilali ile Halime Hanım'la okul yönetimi arasındaki kavga zorunlu bir kesintiye uğruyor.
   <br/>
   <br/>
   Hizmete ihtiyaç yokmuş...
   <br/>
   <br/>
   YÖK Kanunu'nun çıkmasıyla 6 Kasım'da diğer öğretim üyeleri gibi onun da görevine son veriliyor. Uzun süre Türk Hava Yolları'nda, branşı ile ilgili olmayan işlerde çalışıyor. 1990 yılında 1402'likler diye bilinen öğretim üyeleri gibi 12 Eylül'de üniversitelerdeki görevine son verilen hocaların hiç bir şart aranmaksızın eski görevlerine dönebilmelerini sağlayan kanun çıkınca Halime Küçükyılmaz da eski okuluna müracaat ediyor. Ancak okul yönetiminin, yolsuzluklara çomak sokan birini tekrar göreve başlatmaya niyeti yoktur. Halime Hanım bütün ısrarına rağmen okula tekrar dönemeyince 1992 yılında Ankara 7. İdare Mahkemesi'nden 'görevine iade..' kararı alıyor. Okul yönetiminin mahkeme kararını uygulamamadaki ısrarı üzerine Danıştay 5. Dairesi, mahkeme kararını onaylayarak Halime Hanım'ın göreve dönmesi yönünde yeni bir karar daha alıyor. Ankara Üniversitesi Rektörü Prof. Dr. Günay Akbal, Danıştay'ın bu kararı üzerine Halime Hanım'ın görevine başlatılmasını istiyor. Ancak Tıp Fakültesi Dekanı Semih Baskan, Halime Hanım'ın döneceği Kardiyoloji Anabilim Dalı'nda 25 öğrenci ve 20 öğretim üyesi bulunduğunu gerekçe göstererek, hizmete ihtiyaç bulunmadığını bildiriyor. Oysa YÖK Kanununun 60. maddesi, 12 Eylül döneminde okuldan ayrılan tüm öğretim üyeleri geri dönmeye karar verirse, kadro şartı aranmaksızın ataması yapılır hükmünü içermektedir.
   <br/>
   <br/>
   Cumhurbaşkanı
   <br/>
   <br/>
   olayı çözemedi..
   <br/>
   <br/>
   Bu durum karşısında Halime Hanım'a yeniden mahkemelerin yolu görünüyor. Rektör Günay Akbal ve Tıp Fakültesi Dekanı Semih Baskan hakkında da yüklüce bir tazminat davası ile Ankara 4. İdare Mahkemesi'ne başvuruyor ve rektörlüğün kararını iptal ettiriyor. Çünkü, rektörlük hizmete ihtiyaç yoktur dediği bir aşamada ilanla okula öğretim elemanı alıyor. Rektörlük üst üste gelen mahkeme kararlarından kurtulamayacağını anlayınca, Halime Hanım'dan bilimsel eserlerini rektörlüğe teslim etmesini istiyor. Rektörlüğün bu U dönüşünde Cumhurbaşkanı Süleyman Demirel'e yazılan şikayet mektubunun etkili olduğu gözlerden kaçmıyor. Bilimsel çalışmalarını rektörlüğe teslim eden Küçükyılmaz, atamasının yapılmadığını görünce Ankara 15. Asliye Hukuk Mahkemesi'ne başvurarak rektör Günay Akbal ve Semih Baskan hakkında 500 milyonluk tazminat davası açıyor ve kazanıyor. Yasal faizleriyle birlikte 750 milyonu bulan bu parayı almasına rağmen haklarından vazgeçmeyerek hukuk mücadelesini sürdürüyor. Rektörlük hukuki dayanağı tükenince bu kez, Derviş Oral ve Çetin Erol imzalı iki öğretim üyesine bir rapor düzenleterek Halime Küçükyılmaz'ın kişisel niteliklerinin olumsuz olması sebebiyle atamasının yapılmadığını bildiriyor. Küçükyılmaz, bu gelişme üzerine iki öğretim üyesi hakkında da tazminat davası açıyor. Bu arada Rektörlük boş durmayarak Danıştay 8. Dairesi'ne yürütmeyi dururdurma kararı aldırıyor. Ancak Üniversite,"her ne kadar hizmete ihtiyaç olmadığını bildirmiş isek de, vazgeçtik" diyor. Doç. Dr. Küçükyılmaz, Adli tatilin araya girmesi sebebiyle Danıştay'ın verdiği yürütmeyi durdurma kararını nöbetçi mahkemeye bozduruyor. Nöbetçi mahkemenin verdiği karara karşı çıkan Danıştay 8. Dairesi kararını değiştirmeyince dava dosyası Danıştay İdari Dava Daireleri Kurulu'na gidiyor. Buradan da yürütmenin durdurulması kararı çıkıyor. Bu arada rektörlük Halime Küçükyılmaz'ın çalıştığı SSK Ankara Sigorta Hastanesi'ne bir yazı yazarak Küçükyılmaz'ın muvafakatını istiyor. SSK bu talebi olumlu bulup, muvafakatı veriyor. Bu gelişmeyi umut verici bulan Küçükyılmaz şaşkınlık içinde rektörlüğün tutumunu izlerken, gelen bir yazı her şeyi değiştiriyor. Çünkü rektörlük yazısında, atamadan vazgeçtiğini bildiriyor.
   <br/>
   <br/>
   Bakan Türk de sonuç alamadı...
   <br/>
   <br/>
   Halime Hanım'ın hukuk mücadelesi burada bitmiyor tabii. Rektör Akbal ve Dekan Semih Baskan'ın tavrında değişiklik olmaması üzerine cumhuriyet savcılığına başvuran Halime Küçükyılmaz 6 tane suç duyurusunda bulunuyor. Cumhuriyet savcılarının hazırladıkları iddianamede Rektör Akbal ve Dekan Baskan'ın görevini kötüye kullandıkları, memuriyeti ve mevki nufüzunu suistimal ettiklerini belirterek suçun sabit olduğunu vurgulamalarına rağmen Yüksek Öğretim Kanunu'nun 53. maddesi gereği dava açamayacaklarını itiraf ediyorlar. YÖK'ün 53. maddesine göre, öğretim üyeleri hakkında dava açılabilmesi için ilk soruşturmanın YÖK tarafından yapılması öngörülüyor. YÖK'ün kararı ister olumlu ister olumsuz olsun kararın Danıştay 2. Dairesi'ne bildirilmesi mecburiyeti de var. YÖK'ten karar çıkmayınca insan haklarından sorumlu Devlet Bakanı Hikmet Sami Türk'e başvuran Halime Küçükyılmaz, bir süre sonra YÖK'ten bir cevap alıyor. Cevabi yazıda Rektör Akbal ve Dekan Baskan hakkında soruşturma açılmasına mahâl bulunmadığı belirtiliyor.
   <br/>
   <br/>
   Gürüz'e dava...
   <br/>
   <br/>
   Halime Küçükyılmaz YÖK'ün konuyu ele alma gereği bile duymaması üzerine YÖK Başkanı Kemal Gürüz hakkında da Cumhuriyet Savcılığına suç duyurusunda bulunuyor. Dava Milli Eğitim Bakanlığı'na gidiyor. Gürüz hakkında 1 milyarlık tazminat davası ise hâlâ görüşülüyor. Halime Hanım'a göre, cumhuriyet savcılarının görevsizlik kararı vererek, ilk soruşturmanın yapılması için YÖK'e gönderdiği şikayet dosyaları YÖK Başkanı Kemal Gürüz tarafından savsaklanıyor. YÖK'ün kendilerine gelen dosyalar hakkında ister soruşturma açsın ister açmasın, sonucu Danıştay'a bildirme zorunluluğunun bulunduğunu söyleyen Küçükyılmaz, "YÖK eline geçen dosyaları çöpe atıyor. Danıştay'a gönderirse benim yeni bir dava açma hakkım olacak. Bunu ortadan kaldırmak için kafalarına göre hareket ediyorlar" şeklinde konuşuyor.
   <br/>
   <br/>
   Avrupa İnsan Hakları Mahkemesi...
   <br/>
   <br/>
   Doç. Dr. Halime Küçükyılmaz'ın hukuk mücadelesi Türk yargı sistemiyle de sınırlı değil. Cumhurbaşkanını, insan haklarından sorumlu devlet bakanlığını, TBMM'yi devreye sokmasına rağmen sonuç alamadığını anlayınca oturup Avrupa İnsan Hakları Mehkemesi'ne ilginç bir yazı yazıyor: "Ankara 7. İdare Mehkemesi'nden aldığım göreve iade kararım 3 yıldır uygulanmıyor. Anayasa'sında hukuk devleti olduğu yazılı bir ülkede mahkeme kararlarını uygulatacak bir mevki bulamadım. Hiç istemedim ama mahkemenize başvurarak ülkemi dava ediyorum."
   <br/>
   <br/>
   Avrupa İnsan Hakları Mehkemesi Doç. Dr. Halime Küçükyılmaz'a ait dosyayı incelemeye devam ediyor. Hukukçular bu dosyanın insan hakları karnesi zayıflarla dolu Türkiye için hiç de iyi sonuçlanmayacağını söylüyorlar. Ancak verilecek kararın yaptırım gücü olmadığı biliniyor. Halime Küçükyılmaz'ı asıl çileden çıkaran da bu: "İki kişinin yaptığı hukuksuzluğa Türkiye Cumhuriyeti, binlerce İsviçre Frangı ceza ödeyecek. Türkiye Cumhuriyeti'nin böyle bir lüksü olamaz. Bu kişileri bu kadar koruyamaz" diyerek isyan ediyor.
   <br/>
   <br/>
   Yakmaktan başka çaresi yok
   <br/>
   <br/>
   Halime Küçükyılmaz, hukuksuzluğun giderilmesinin imkansız olduğunu anlayınca yeni adli yıl başlangıcı olan 7 Eylül'de Danıştay'ın önünde açlık grevine başlamaya karar veriyor. Açlık grevinden sonuç alamadığı takdirde ise üzerine benzin döküp kendisini yakacak. Kendini yakmaya hazırlanan Halime Küçükyılmaz, son dakikada Yargıtay 4. Hukuk Dairesi'nden gelen bir yazı ile bu kararını şimdilik erteledi. Kararda; YÖK Kanunu'nun 60. maddesinin üniversite öğretim görevlisi olup kendi isteği ile ayrılanların yeniden dönme taleplerinin hiç bir koşul aranmadan yerine getirilmesini gerektirdiği bildiriliyor. Yargıtay'ın bu kararı Küçükyılmaz'ın kendisini yakma planının kısa süreli rötarına sebep oldu. Ancak, bu kararın işe yaramayacağını biliyor. Onun yaptığı bir süre daha bekleyip bütün yolları kullanmış olmak. Yani olmazı göstermek. Sonrası alevler içinde bir kadından tüm dünyaya yansıyan görüntüler... Mevkii, makamı ne olursa olsun hiç kimsenin bu ülkeye bu görüntüleri yaşatmaya hakkı yok. Ama birilerinin hiç kimsenin böyle bir lüksü olmayacağını göstermesi lazım. Bunun için yoksa çete mi kurmak gerekiyor?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4140-bu-kadin-kendini-yakacak.html), [web.archive.org (arşiv bağlantısı)](http://web.archive.org/web/20131110164102/http://www.aksiyon.com.tr:80/aksiyon/haber-4140-bu-kadin-kendini-yakacak.html)
