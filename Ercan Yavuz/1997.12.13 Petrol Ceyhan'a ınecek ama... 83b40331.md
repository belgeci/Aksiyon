# Petrol Ceyhan'a ınecek ama...

*Ercan Yavuz 1997.12.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Azerbaycan Devlet Başkanı Haydar Aliyev ile ABD Enerji Bakanı Pena, yaptıkları ortak açıklamada Azeri petrolünün Ceyhan'a ulaşmasını istediklerini üstüne basa basa vurguladığında,
  </font>
 </div>
 <div id="newsText">
  <font class="detail-text">
   petrolü Akdeniz'e indirme iddiasındaki Türk tezinin zafer kazandığını düşünenler oldu. Bu açıklamaların yapıldığı günlerde Rusya'nın Novorssiski Limanı'na erken petrol çoktan ulaşmıştı bile. Türkiye'nin tezi, petrolün Gürcistan ve Ermenistan üzerinden Ceyhan'a taşınmasıydı. Boğazların güvenliğinden ve petrol trafiğinden rahatsız olduğunu her fırsatta dile getiren Türkiye'nin erken petrol için BaküSüpsa hattına destek vermesi kimilerine göre büyük bir çelişkiden ibaretti.
   <br>
    <br>
     Aynı şekilde Türkmen doğalgazı için düşünülen boru hattı konusunda da Türkiye ne yapacağını şaşırmış durumdaydı. Doğalgazın Hazar Denizi'nin altından Gürcistan'a, oradan Türkiye'ye gelmesi, Hazar Denizi'nin sorunlu yapısı nedeniyle mümkün değildi. Doğalgazın İran üzerinden Türkiye'ye gelmesine ise ABD, müsaade etmiyordu. Ve iddialara göre 2010 yılından önce Türkiye'nin, arz güvenliğini sağlayacak yeni doğalgaz bulması mümkün görünmüyor. Boru hatları konusunda fikir babalığı yapan ve BOTAŞ eski Genel Müdürü ANAP Kocaeli Milletvekili Hayrettin Uzun'un bu konuda söyleyeceği çok şey var. DYPCHP Koalisyonları sırasında boru hatları konusunun iç politika malzemesi yapıldığını gerekçe göstererek BOTAŞ Genel Müdürlüğü'nden istifa eden Uzun, Aksiyon'un sorularını cevapladı.
     <br>
      <br>
        Aliyev ve Pena'nın son açıklamaları BaküCeyhan boru hattının gerçekleşeceği anlamına mı geliyor?
       <br>
        <br>
         Petrolün sahibi şirketler ve Azerbaycan devleti. Nihai kararda şirketlerin de, Azerbaycan'ın da birer oyu var. Ancak ticari yönü sebebiyle elbette şirketlerin tercihi öncelik kazanacaktır. ABD'nin fikri de genelde şirketlerin tavrından oluşur. Bu açıdan bakıldığı zaman, erken petrol için BaküCeyhan hattına ihtiyaç olmadığı görülüyor. Erken petrol çıkarma kararı Türkiye'ye atılmış en büyük kazıktır. Bizim projemiz petrolün Akdeniz'e taşınmasıydı. Oysa şu anda iki ayrı hatla Karadeniz'e taşınıyor. Bu gösteriyor ki Türkiye kaybetmiştir. Aliyev 'Petrol Ceyhan'a inecektir' gibi sözler söylüyor. Aliyev'in sözlerini başka proje sahipleri de dile getiriyor. Rusya diyor ki; petrol önce Karadeniz'e gelsin, Karadeniz'in altına inşa edilen bir doğalgaz boru hattına ek bir petrol boru hattı da inşa ederek Samsun'a, oradan Ceyhan'a taşırız. Yılda 16 milyar metreküp gaz taşıyacak ve 2000 yılında bitecek bu hattın inşasına başlandı bile. Ama petrolün Ceyhan'a inmesi BaküCeyhan hattının gerçekleştiği anlamına gelmez. Türkiye'nin bahsettiği BaküCeyhan farklıdır.
         <br/>
         <br/>
         Erken petrol kavramını biz yanlış mı anladık?
         <br/>
         <br/>
         Petrolü erken petrol ve ana petrol diyerek ikiye ayırdılar. Erken petrolden kastın ne olduğunu herkes farklı yorumladı. İlk petrol olarak anlaşıldı. Aslında büyük yatırımlar yapmadan, mevcut hatlarda küçük çaplı iyileştirmeler yaparak çıkarılan petroldür erken petrol. Oysa BaküCeyhan büyük yatırımlar içeriyor ve uzun mesafeli. Erken petrol ise kısa mesafeli boru hatlarını içeriyor.
         <br/>
         <br/>
          Azerbaycan'daki yönetim değişikliğinden önce Türkiye vizeyi almıştı sanki?
         <br/>
         <br/>
         İlk konsorsiyumda vizeyi almıştı. Azerbaycan'daki yönetim değişikliğinden sonra yeni konsorsiyum kuruldu ve bu konsorsiyum  12 Aralık 1994'te Azerbaycan ile yeni bir anlaşma imzaladı. Aynı anda Rusya Çeçenya'ya saldırdı. Üretim sahipleri konsorsiyumun kurulmasıyla petrolün Karadeniz'e taşınması için engel gördüğü Çeçenya'nın bağımsızlığını ortadan kaldırmaya karar verdi. Ondan önce bağımsızlık çığlıkları atan Çeçenya'nın Rusya için fazla bir önemi yoktu. Ama Bakü petrolleriyle ilgili anlaşma yapılınca Grozni hattı bir hayli önem kazandı. Türkiye işte o günlerden sonra etkinliğini kaybetmeye başladı. Özal'ın ölümü ve Demirel'in Cumhurbaşkanı olmasıyla başlayan süreçte Türkiye başını kuma gömdü.
         <br/>
         <br/>
          Petrolü çıkaran şirketlerin nihai kararda etkileri ne yönde olacak?
         <br/>
         <br/>
         Şirketler, dünyanın her yerinde faaliyet gösteren uluslararası kuruluşlar olduklarından ana petrolü hemen çıkartıp dünya petrol piyasalarını sarsmak istemiyorlar. Petrolü Karadeniz'e taşıyarak bu yatırımları ileriki tarihlere ertelemeyi başardılar. Onların acilen petrolün çıkarılması gibi bir kaygıları yok. Sadece yataklara sahip olma kavgası veriyorlar. Türkiye'nin yaptığı en önemli hata BaküCeyhan'ın en büyük rakibi olan BaküSüpsa hattına destek vermesidir. Erken petrol hattı diye Türkiye'ye yutturdular. Petrolün erkeni için hat yapılmaz. Eğer yeni bir hat yapılıyorsa bu ana petrol için yapılıyor demektir.
         <br/>
         <br/>
          ABD'nin tutumunu nasıl değerlendiriyorsunuz?
         <br/>
         <br/>
         ABD son derece tutarlı bir politika güderek petrolün birden fazla boru hattıyla taşınmasını istiyor. Arz güvenliğini sağlamanın en iyi yoludur bu. Ayrıca rekabetten dolayı taşımayı ucuz hale getiriyor, şirketler için büyük avantaj. ABD bu üç hattın dışında başka hatların da yapılmasını istiyor. İranABD ilişkileri değiştiği an BaküCeyhan hattının en büyük rakibi İran Körfezi olacaktır. Pakistan üzerinden Hint Denizi'ne, Baltık Denizi'ne veya kara üzerinde Durujba hattı. Ki bu hat eski Sovyetlerin kullandığı bir hattır. Türkiye, BaküCeyhan'ın 2010 yılından sonra daha büyük bir anlam kazacağını düşünerek daha iyi hazırlık yapmalı. Umudumuzu kaybetmeyelim. O bölgede petrol olduğu ve Akdeniz'de de talep olduğu sürece BaküCeyhan geçerliliğini korur. Ama bu hattın önceliğini kaybetmemesi için kararlı olmak lazım. Yoksa yeni çıkacak rakiplere karşı yeniden yarışı kaybedebiliriz.
         <br/>
         <br/>
          Erken petrol için BaküSüpsa'ya destek vermemizin Boğazlar tezimizle çeliştiği görüşüne siz de katılıyor musunuz?
         <br/>
         <br/>
         Türkiye'nin yaptığı en önemli hatardan biri BaküCeyhan'la Boğazları özdeşleştirmesi. Öyle bir imaj çizildi ki, Türkiye BaküCeyhan projesini yaptırmak için Boğazlar'ı kullanıyor gibi göründü. Oysa bizim bu projedeki ilk çıkışımız, petrolün Karadeniz'e taşınmamasıydı. Bu yüzden asıl vurgu da Boğazlar üzerine yapılmalıydı.
         <br/>
         <br/>
          Rusya, petrolün Boğazlardan geçmesi halinde petrol trafiğinin bir kat artacağını ileri sürüyor. Bu tez tutarlı mı?
         <br/>
         <br/>
         Petrol trafiği Boğazlardaki trafik yoğunluğunu bir kat değil 1.5 kat artırıyor. Rusların hesabına göre, halen Boğazlardan 2530 milyon ton petrol geçiyor. Ruslar'ın tezi 90 milyon tona kadar petrol geçebileceğidir. Böye bir miktarın Boğazlardan geçişi mümkün değil. KazakHazar petrolü Boğazlardan geçtiği an BaküCeyhan'a bir daha hiç gerek kalmayacaktır.
         <br/>
         <br/>
          Yeni bir petrol krizinin yaşanmasıyla bölgenin yapısı ne kadar değişir.
         <br/>
         <br/>
         1. Dünya Savaşı'ndan sonra bu ikinci petrol paylaşım anlaşmasıdır. Hazar Bölgesi'nde bugün yapılan şey petrol üretimi değil, petrol sahalarının kapatılmasıdır. Bu sahalar şirketler ve ülkeler tarafından kapatıldıktan sonra ileride lazım olduğu zaman işletilecektir. Bunu belirleyecek olan da Akdeniz'deki petrol durumudur. İran, Sudan, Irak, Cezayir'e ambargo uygulandığı halde dünyada petrol sıkıntısı yoktur. Bu ambargoların kalkması halinde Hazar havzasına kısa vadede ihtiyaç yok demektir. Petrol fiyatlarının sabit kalması bunun en önemli göstergesidir. 1. Dünya Savaşı'nda Osmanlı'nın yenilmesinin petrolle bağlantısını yeni yeni çözmeye başladık. Osmanlı Almanlar'la değil, İngilizler'le olsaydı kazanacak mıydı sanki?
         <br/>
         <br/>
          Bu gibi konuları fazlaca iç politika malzemesi yapıyoruz galiba. Sizin istifanızın nedeni de bu değil miydi?
         <br/>
         <br/>
         Evet. Petrol en gizli yürütülmesi gereken meselelerden biri. Bu tür meseleler tepeden yürütülecek meseleler değil. Mutfakta pişirildikten sonra tepede onaylanmalıdır. Biz bu konuyu iç politika malzemesi yaptık. İstifa ettiğim dönemde, hükümet siyasi istikrarın kaybolması sebebiyle söyleyecek fazla bir şeyi de kalmadığı için AB ve boru hatları meselesini dile getirdi. BaküSüpsa BaküCeyhan'ın ilk ayağıdır, Gümrük Birliği de Avrupa Birliği'nin ilk ayağıdır diye halka yutturmaya kalktılar.
         <br/>
         <br/>
          G. Doğu'daki güvenlik sorunu sebebiyle boru hattının Karadeniz'e kaydırıldığı fikrine katılıyor musunuz?
         <br/>
         <br/>
         Güneydoğu Anadolu'daki güvenlik sorunlarını bahane ettiklerine inanmıyorum. Bir toplantıda ABD'liler bana bu yönde bir soru sordular. Ben de onlara "Siz Vahşi Batıya tren yolu yaparken güvenlik var mıydı?" sorusunu sormuştum. Ekonomik yatırımlar sosyal güvenliği de beraberinde getirir. Üstelik boru hattını biz G. Doğu'nun üst sınırından geçiriyoruz.
         <br/>
         <br/>
          Türkiye ile Rusya bölgede rakip durumda. İlişkilerimiz iyi olsaydı, denge değişir miydi?
         <br/>
         <br/>
         Türkiye Rusya ilişkileri bana göre iyi durumdadır. Sovyetlerin dağılmasından sonra oluşan bavul ticareti sayesinde Türkiye'nin köhne ekonomisi ayakta durabiliyor. Rusya, Türkiye için büyük bir pazardır. Boru hatları konusunda çatışarak değil, birlikte hareket ederek sorunları çözebilirler. Rus ve Türk halkları sadece komşu değil içiçe yaşayan iki halktır. Halklar arasında bir çelişki yok ama iç politikada başarısız olan yöneticiler aralarındaki gerginlikleri dışa vuruyorlar. TürkRus yakınlaşmasını çekemeyen Batı toplumlarının bu konudaki provokasyonlarını da yabana atmamak lazım. Bence bu bölgede Türkiye İranRusya en önemli ülkelerdir. Bölgede bir şey yapılacaksa, üç ülkeden ikisinin mutabakatı şarttır. Oysa şu anda Türkiye'nin bu ülkelerin hiç biriyle doğru dürüst ilişkisi yok. İran'la doğalgaz konusunda işbirliği yapılmıştı ama şimdi ondan da olduk. Üç ülkenin işbirliği kesin başarı demek.
         <br/>
         <br/>
          İran'la yaptığımız doğalgaz anlaşması neden askıya alındı?
         <br/>
         <br/>
         İran'la yaptığımız doğalgaz anlaşması şu an yürürlükte de değil. Çünkü ABD, Türkiye'nin İran'la yakınlaşmasını istemiyor. Bu yüzden anlaşma sürüncemede kaldı. Rusya'nın İran'la ilişkileri Hazar Denizi'nin statüsü yüzünden uzun süre çözüleceğe benzemiyor. Yani Hazar'ın altından boru hattı geçirilmesi mümkün değil. Bu da Türkmen doğalgazının İran dışında başka bir yerden Türkiye'ye ulaşmasını imkansız hale getiriyor.
         <br/>
         <br/>
          İran'la ilişkilerimiz daha çok siyasi etkileşim boyutuna indirgeniyor...
         <br/>
         <br/>
         Ekonomik ilişkiler ağırlık kazandıkça ilişkiler de gelişecektir. Ama siyaset ön planda olduğu sürece bir arpa boyu yol alınamaz. Bu bölgede duygusal ilişkiler var. Doğuya doğru gidildikçe, anlaşmalar yapmak kolay ama bunları uygulamak zor. Batıda ise anlaşmalar yapmak zor, uygulamak kolay. Azeri Ermeni barışı sağlanmadığı için her iki ülke de zarara uğruyor. Ama bundan en fazla zarar gören Türkiye'dir. Duygusal ilişkiler bizi sonuca götüremez. Ermenistan'la ilişkilerimiz düzgün olsa boru hattının Türkiye'den geçmesi çok büyük avantaj. Boru hattı İran topraklarına kaydığı an Basra Körfezi'ne inecektir. Gürcistan'dan geçerse, yine Karadeniz'e çıkacaktır. Ama ortadan geçirdiğiniz an başka bir tarafa kayması mümkün değildir. Üstelik Ermenilerin ABD'de büyük bir lobi ağırlığı var. İlişkilerimizin düzenli olması durumunda bu lobi faaliyetlerinin iki ülke çıkarlarına hizmet etmesi söz konusudur.
         <br/>
         <br/>
          Çizdiğiniz bu tablodan Türkiye'nin her yönüyle kaybettiği ortaya çıkıyor..
         <br/>
         <br/>
         Türkiye güya enerji köprüsü olacaktı. Bırakınız Batıya enerji köprüsü olmayı kendi ihtiyacımızı karşılayamayacak duruma düştük. Arz güvenliği açısından Türkiye'nin doğalgaz ihtiyacını farklı farklı kaynaklardan temin etmesi lazım. İran doğalgazı bizim için önemlidir ancak ondan önemlisi Irak doğalgazıdır. En zengin gaz yatakları bu ülkededir ve biz bundan faydalanamıyoruz. BM ambargosu Irak'ın değil Türkiye'nin belini bükmüştür. ABD ile Irak kavga ediyor, zararını biz çekiyoruz. Onlar hiç olmazsa kavganın keyfini çıkarıyor.
         <br/>
         <br/>
          BaküCeyhan'ı unutalım mı? Gelip geçen bir rüya mıydı?
         <br/>
         <br/>
         Bakü Ceyhan hattını ne küçük görelim ne büyük. Türkiye'yi kurtaracak, kalkındıracak bir proje olarak sunarsanız, başarısız olduğunuz an bu durumu nasıl açıklayacaksınız? Çünkü boru hatları istihdam oluşturmaz. Tersine insan unsurunu en aza indirir. Bizim yapacağımız nakliyeciliktir. Türkiye tüm komşularıyla kavga eder durumdadır. Büyük devletler, Türkiye'nin bölgede taşeron olarak kalmasını istiyor, müteahhit olmasına izin vermezler. Türkiye bir enerji köprüsüdür. Ya köprü olmanın avantajının kullanıp haracanızı alırsınız veyahut dezavantajını kullanıp altında ezilip gidersiniz. Tarihe bir bakıyorsunuz geçmişte var olan ülkeler bugün de güçlü bir şekilde devam ediyor. Bir tek Osmanlı'nın devamı olan Türkiye bu ülkeler arasında yok. Bana göre, ekonomik sınırlarını genişletememiş bir ülke coğrafi sınırlarını garantiye alamaz. Türk malları nereye kadar gidiyorsa o kadar etkinsin demektir.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3268-petrol-ceyhana-inecek-ama.html), [web.archive.org (arşiv bağlantısı)](http://web.archive.org/web/20140722191725/http://www.aksiyon.com.tr/aksiyon/haber-3268-petrol-ceyhana-inecek-ama.html)
