# mparatorun gözyaşları...

*Ercan Yavuz 1996.11.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gençlerbirliği tarihi, küme düşme kabusları yaşayan takımlara anlatılmalıydı.  Üçüncü ligden l. lige uzanan serüvenin, iki kez kesintiye uğrayan deneyimi ile anlatılmalıydı üstelik.
  </font>
 </div>
 <div id="newsText">
  <font class="detail-text">
   Ve üçüncü darbe sinyallerinin geldiği şu günlerde Başkanı İlhan Cavcav efsanesinin ömrünü tamamlayıp tamamlamadığı sorgulanmalıydı.  19 yıl boyunca yapılageldiği gibi Gençlerbirliği'ni yazmak için İlhan Cavcav'ı yazmak gerekiyordu. Biz de onu yaptık.
   <br/>
   <br/>
   l896 yılında Yugoslavya'nın Priştina kentinden 7 yaşında Anadolu'ya göçen muhacir bir babanın 17 çocuğundan en akıllısıydı İlhan Cavcav. 1935 yılında Ankara'nın fakir semtlerinden Mamak'ta dünyaya geldiğinde babası ondaki kabiliyeti farketmişti.  Çünkü o, daha 78 yaşında iken çevredeki bağ ve bahçelerden topladığı kaysıları külah içine doldurup Samsun asfaltında yoldan geçenlere satarak harçlığını çıkarıyordu.   Ramazanda pide, kandillerde yüklüce simit satıyordu.  İlkokulu banliyö treni ile gidip geldiği Atatürk Orman Çiftliği'nde bitirip Atatürk Lisesi'ne başladığı zaman hayatının akışını değiştirecek kararlar arefesine gelmişti. Süleyman Efendi'nin nasırı onun için okullarda yeni okutulmaya başlayan İngilizce dersleriydi.  Başarılı bir öğrenci olmasına rağmen İngilizce derslerinde bir türlü istediği verimi alamıyordu. Öğretmenlerinin inisiyatif ve kanaat notları sayesinde okul hayatı boyunca hiç "iki" alamadığı İngilizce'den geçmesine geçiyordu ama, arkadaşlarının şakalarına daha fazla dayanamıyordu.  Lise son sınıfa geldiğinde bu şakalara tahammül edemeyeceğini anladığından ilk radikal kararını aldı ve okulu bıraktı.  Mamak'taki babasının küçük değirmeninde un tüccarlığı doktorasını tamamladığında, kendi ayakları üzerinde durmak zorunda olduğunu anladı.  İki evli babası yaşlandıkça evdeki otorite sarsılıyor, üvey anne ve kardeşler arasında büyük problemler başgösteriyordu. Geçim sıkıntısı had safhaya ulaşmış, kırmızı biber ve tuzun kuru ekmeğe katık olduğu günler gelip çatmıştı.  Bazlamaya alışkın yeni cumhuriyetin başkentine küçücük fırınları sayesinde öğrettikleri somunculuktan miras beklemiyordu zaten. Evdeki problemlerin giderek artması üzerine Priştinalı somuncu üvey anne ve kardeşler birbirinden ayrılmak zorunda kaldı.  17 yaşında genç bir delikanlı olan İlhan da İskitler'de zahireciliğe başladı.  İlk ticari tecrübesi ona hayatının hatasını yaptırmıştı.  Maltepe'deki Polatlı Un fabrikasına verdiği buğdayların karşılığını alamayınca 1500 lira içeri girmişti.  Parasını kurtarmanın tek yolunu kendisine 1500 lira borç takan fabrikayı kiralamakta buldu.  Ancak fabrikada da işler iyi gitmiyordu. Kendisini piyasaya kabul ettirebilmek için en kaliteli unları en düşük fiyata satıp, kendisine pazar açmaya çalışıyordu.  Babası iyice yaşlanmış, ömrünün son günlerini yaşıyordu.  Günlerden bir gün oğlundan fabrikanın durumunu sormuştu yaşlı somuncu; ama o yalancı bir gülümsemeyle 569 liralık zararı söyleyememişti babasına.  Meşhur "Çift Leylek" unlarının hikayesi şimdi gözyaşları ile hatırlanan ölüm döşeğindeki bir babadan gizlenen küçük ama anlamlı bir yalandan ibaretti.
   <br/>
   <br/>
   FENERBAHÇE'Yİ PEŞİNDE KOŞTURAN CAVCAV
   <br/>
   <br/>
   Lise kaçkını genç değirmencinin hayatında futbol; prensipler ve işten arta kalan zamanın değerlendirilmesinden ibaret o günlerde.  1952 yılında Mamak Maskespor'da futbola başladığında, bu işten para kazanamayacağını düşünüyordu.  Bu nedenle geçim sıkıntısı içinde olan ailesini ayakta tutan değirmencilikten arta kalan zamanlarında amatör olarak bu işi yürüttü yıllarca.  Maskespor'daki başarısından sonra PTT'de iki yıl top koşturur İlhan Cavcav. Bu dönemde Fenerbahçe ve Ankaragücü başarılı liberonun peşine düşer.  Profesyonel olması halinde 2500 lira teklif eden Fenerbahçe'ye değirmenciliği bırakamayacağını belirterek "hayır" der.  Ardından Ankaragücü'ne de aynı cevabı verir. 150 bin liraya Behçili Gençlikspor'a transfer olduğunda aldığı tüm paraları o dönemde çeşitli ödüller dağıtan İş Bankası'na birer lira olarak yatırır. Kaderin bir cilvesi olarak o sezon ilk maçlarını eski takımı PTT'ye karşı oynarken, kadroya alınmadığını gören süper transfer Antrenör Bedri Kaya ile kavga eder. Kadroya alınmama gerekçesini öğrendiğinde, daha önce bankalara yatırdığı tüm paraları çekerek Kulüp Başkanı Avukat Rıdvan Bey'in makamına çıkar. Eski takımına karşı oynamasının karekterini değiştirmeyeceğini belirterek bu hakaretten dolayı aldığı transfer ücretini geri verip, lisansını bir daha almamak kaydı ile futbola da veda eder. Tıpkı liseye veda ettiği gibi.
   <br/>
   <br/>
   UN ÇUVALLI ANTRENMAN VE ANKARA TAVASI
   <br/>
   <br/>
   Futboldan tamamen koptuğunu düşündüğü günlerde onu yeniden futbolun içine çeken gelişmeler yaşanır. Takvimler l967'yi gösterirken, İlhan Cavcav Maltepe'deki küçük fabrikadan 85 ton üretim yapabileceği bugünkü Ankara Un Sanayii'nin patronu olmuştur artık.  Bu fabrika bugünlerde 750 bin ton kapasiteli Türkiye'nin ve Avrupa'nın en büyük ve en modern fabrikası olmayı başarmış durumda.  Yıllık cirosu 2530 milyon doları buluyor.  l97788 sezonunda Gençlerbirliği ikinci ligde mücadelesini sürdürürken Kulüp Başkanı Yahya Demirel, Cavcav'ı yönetime davet eder.  Ancak kulüpte işler öylesine kötü gitmektedir ki Yahya Demirel bile artık yönetim toplantılarına ve kulübe uğramayacak duruma gelmiştir.  Takımın üçüncü lige düşmesi ile birlikte kulüp, bir anda İlhan Cavcav'ın üzerine kalır. Futbol Federasyonu'nun o dönemde ikinci ve üçüncü lige ortak statü uygulaması sebebiyle üçüncü ligden düşen Gençlerbirliği aynı sezon tekrar ikinci lige çıkar. Futbol aşkı içinde ukde kalan Cavcav, bu fırsatı iyi değerlendirerek yeni sezon hazırlıkları yapmaya başlar. Tüm yönetim kurulu üyelerini yeni sezon için Ankara tavası yemeye davet eder. Ancak davetlilerin sabırsızlıkla beklediği tava, kulübün lokantaya olan 300 liralık borcu sebebiyle verilmemektedir. Cavcav'ın ilk işi, son gelen tava ile birlikte 320 lirayı bulan tava borcunu ödemektir.  Ancak sorunlar bitmek tükenmek bilmez.  Bu kez takımın antrenman yapacağı saha yoktur.  Anıttepe sahasında çalışmalar yapmaktadırlar ama saha görevlileri tam sahada çalışmalarına müsaade etmemektedir. Her ay görevlilerin evine gönderilen iki çuval unla bu sorun geçici de olsa çözüme kavuşturulur.  Ama bugün Gençlerbirliği Türkiye'nin en modern tesislerinde antrenman yapma şansını yakalamış nadir kulüplerdendir.
   <br/>
   <br/>
   19 YILLIK EFSANENİN İZLERİ. . .
   <br/>
   <br/>
   Yaptığı isabetli transferlerle İlhan Cavcav ismi Türk futbol tarihinde yerini aldı almasına ama bu sezon takımının yaşadığı sıkıntı, başkanın gözlerini puslandırıyor. 10 yaşındaki torununun "Dede, Zeytinburnuspor'dan sonra en kötü Gençlerbirliği" teşhisleri boğazına bir düğüm gibi sıralandıkça 19 yıllık kurt başkan, takımının düşme kabusları görmemesi için Afrika'nın yollarını tutuyor. "Hayatı boyunca 10 gün bile tatil yapmayan" Cavcav, Gençlerbirliği'ni kötü gidişatından kurtarmak için 25 gün boyunca G.  Afrika, Zimbabve, Tunus, Cezayir ve Fildişi'nde dolaşıyor.  " Ben iyi futbolcuyu bir bakışta tanırım" diyen Cavcav, G.  Birliği'nin bu sezonki başarısızlığını, zamanında futbolcu izlemek için Afrika'ya gitmeyişine bağlıyor. "Ben; Kona, Khuse ve Mosheu'yi G.  Afrika'da CocaCola Turnuvası'nda izleyip aldım. Geçen yılki hocamız Heylens'in Lukaku, Metin Türel'in Banza ve Zola'yı ısrarla istemesi üzerine bu üç oyuncuyu aldım. Tabii bir de şanssızlığı eklemek lazım buna.  45 maçımızı son dakikada kaybettik" diyor. Futbol sarrafı olmasının zararlarını görmeye başladığını belirtiyor İlhan Cavcav, "Büyük konuşmayayım ama futbolun profesörü oldum. Türkiye'deki teknik adamlar çok iyi eğitim almamışlar. İyileri de var tabii.  Ama hata yaptıkları zaman yaşım müsaade etse eşofmanı giyip takımın başına geçecek gibi oluyorum" şeklinde konuşuyor.
   <br/>
   <br/>
   YILLARIN İTİRAFI
   <br/>
   <br/>
   Şike denince Cavcav'ın aklına Orhan Taşanlar geliyor.  l98687 sezonunda şampiyonluk mücadelesi veren Galatasaray ve Beşiktaş'ın durumu geliyor.  Ve o günleri nefretle anıyor: "Gençlerbirliği'nin küme düşmesi kesinleşmişti.  Son maçımız Beşiktaş'laydı ve biz Beşiktaş'ı yener veya berabere kalırsak G. Saray şampiyon oluyordu. Dönemin Ankara Emniyet Müdürü Orhan Taşanlar,  G. Saraylı yöneticilerin verdiği 20 milyonu getirip masör aracılığı ile takıma dağıttırmıştı. Maç başladı ve bir baktım bizim çocuklar aslan kesilmiş.  Şaşırdım.  Soyunma odasına gidip malzemeciyi döverek takımın durumunu sordum ve itiraf etti. Adana'da atlara verilen doping ilacından vermişler çocuklara. Ve maç berabere bitti. Bu olayı hatırladıkça kahroluyorum."
   <br/>
   <br/>
   Siyasete atılması için Çiller'den Ankara Büyükşehir Belediye Başkanlığı teklifi alan Cavcav, bu alana atılmayı hiç düşünmüyor: "Yaşım 61, çok yoruldum artık. Kulüpçülük çok zor.  Siyasete girersem kulüpte çalıştığım gibi çalışırım.  Ancak şu anda siyasetin bana bu ortamı sağlayacağını sanmıyorum."
   <br/>
   <br/>
   Hayatı boyunca radikal kararlar almaktan korkmayan Cavcav'ın, yeni bir radikal kararla başkanlıktan elini eteğini çekmediği sürece, nice 19 yılı geride bırakacağı kesin görünüyor.  Allah ömür verirse...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1987-mparatorun-gozyaslari.html), [web.archive.org (arşiv bağlantısı)](http://web.archive.org/web/20131112130507/http://www.aksiyon.com.tr:80/aksiyon/haber-1987-mparatorun-gozyaslari.html)
