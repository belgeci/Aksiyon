# Liderler frak giyeni sevemiyor

*Ercan Yavuz 2003.03.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir çoğunun büyük düşleri vardı. Kimi başbakanlığı,  cumhurbaşkanlığını hayal etti. Devletin ikinci adamı olmanın vermiş olduğu güven ve rahatlık hırslarını artırmıştı. Üç kere aynı görevi yapanlar bile doymamıştı. İşte Renda'dan Arınç'a TBMM başkanlarının öyküsü
  </font>
 </div>
 <div id="newsText">
  <font class="detail-text">
   <br/>
   Tek parti iktidarlarında 'devletin ikinci adamları'nın işi biraz daha kolaydı. Çok partili hayata geçildikten sonra, hele koalisyon hükümetlerine gelindiğinde Meclis başkanları, yeni bir krizin gerekçesi bile oldular. Koalisyon hükümetleri döneminde ise kavgaya seçim turları da eklendi. Fuat Sirmen 19161'de 9'uncu, 1963'te 14'üncü turda başkan seçilebildi. 1970'te Sabit Osman Avcı 36, 1973'te Kemal Güven 27, 1975'te 48, 1977'te de Cahit Karakaş 38 tur sonunda Meclis Başkanı seçilebildi. Atatürk, Karabekir, Renda, Özalp, Okyar, Koraltan, Saraçoğlu, Cebesoy, Cindoruk ve Arınç ise ilk turda seçim ipini göğüsledi.
   <br/>
   <br/>
   Bülent Arınç'tan önce bu koltuğa 21 isim oturdu. Yıldırım Akbulut 3 kez, Hüsamettin Cindoruk ve Necmettin Karaduman da 2 kez başkanlık yaptı. Kurucu başkan Mustafa Kemal Atatürk'ten sonra en uzun süre görev alan isim Abdülhalik Renda oldu. 11 yıl 5 ay süreyle bu görevi üstlenen Renda ile başlayan Meclis başkanları ile iktidarlar arasındaki güç kavgası, tek parti iktidarlarında durulduysa da, çok partili siyasal yaşama geçişin ardından kesintisiz bir savaşa dönüştü.
   <br/>
   <br/>
   En yeni kavga ve Arınç gerçeği
   <br/>
   <br/>
   Meclis Başkanı Bülent Arınç, AKP'nin kuruluşuna Recep Tayyip Erdoğan ve Abdullah Gül ile birlikte öncülük etmiş bir isimdi. AKP içinde 'üç silahşorler' olarak adlandırılıyorlardı. Tayyip Erdoğan, 3 Kasım seçiminden sonra çeşitli nedenlerle Meclis Başkanlığı'na Arınç'ın getirilmesini doğru bulmuyordu. Gönlünden Vecdi Gönül geçiyordu ki, Arınç, adaylığını koydu. Bu zoraki adaylık karşısında Erdoğan daha fazla direnmedi.
   <br/>
   <br/>
   Arınç, rekor bir oyla Meclis Başkanı seçilir seçilmez, başörtüsü tartışmalarının odak noktasına oturdu. İlk icraat olarak rejimle çatışmasının doğru olup olmadığı tartışılırken, Tayyip Erdoğan, bu duruma fazla tepki göstermedi. Ancak 6 Ocak'ta ABD'nin Türkiye'deki bazı üs ve limanlarda modernizasyon yapmasına ilişkin tezkere gündeme gelince, Erdoğan ile Arınç arasındaki kavga gün yüzüne çıkmış oldu. Tezkereye bir muhalefet partisi lideri gibi karşı çıkan ve uluslararası meşruiyet olmadığı sürece Meclis'in bu tür tezkerelere alet edilmemesi gerektiğini savunan Arınç, savaş karşıtlarının gönlüne taht kurdu.
   <br/>
   <br/>
   Arınç'ın çıkışı devam etti. Birinci  tezkerenin yetki sınırını aştığını belirterek, 'tüylerim diken diken oluyor' dedi ve vekilleri araştırma önergesi vermeye davet etti.
   <br/>
   <br/>
   Tanıdık bir kavga...
   <br/>
   <br/>
   Arınç olayı ilk değildi, son da olmayacak gibi. Türkiye Büyük Millet Meclisi tarihi, Meclis başkanları ile seçildikleri partiler arasındaki ciddi kavgalara şahit oldu. Atatürk'ün Kurucu Meclis Başkanlığının hemen ardından Ali Fethi Okyar'la başlayan görüş ayrılıkları, çok partili siyasal yaşama geçişle birlikte kıran kırana bir mücadeleye dönüşmüştü.
   <br/>
   <br/>
   Demokrasimizdeki güçler ayrılığı ilkesinin oturmamış olmasının yanısıra başkanların bir üst makama gözlerini dikmesi de 'makosenlilerin' trajik öyküsünü karşımıza çıkardı. Özellikle sistemin çıkmaza girdiği dönemlerde Meclis başkanları, üst hedef olarak cumhurbaşkanlığına yakışacak tek ismin kendileri olduğunu düşünüyorlardı. Ancak, Atatürk dışında hiç bir başkanın bu emeline ulaşamadığı da ortadaydı.
   <br/>
   <br/>
   İlk küskün Okyar'dı
   <br/>
   <br/>
   Atatürk'ün Cumhurbaşkanlığına seçilmesi üzerine TBMM, İstanbul Mebusu Ali Fethi Okyar'ı başkan seçti. Daha önce Meclisi Mebusan'da da bulunan Okyar, kendi isteği ile başkanlıktan ayrılarak başbakanlık görevinde bulundu, daha sonra Paris Büyükelçiliği'ne atandı. Türkiye'ye dönerek Atatürk'ün emriyle Serbest Cumhuriyet Fırkası'nı kurdu. Cumhuriyete yönelik bazı kalkışmaların hız kazanmasının ardından partisi kapatıldı ve 1934'te Londra Büyükelçiliğine atandı. 1942'de yeniden milletvekili seçilen Okyar, daha sonra siyasete küserek köşesine çekildi.
   <br/>
   <br/>
   İlk uyumlu Özalp
   <br/>
   <br/>
   Balıkesir yöresinde Kuvayı Milliye örgütünü kuran ve Meclis'e Balıkesir Milletvekili olarak giren Kazım Özalp, 1924'te TBMM başkanlığına seçildi. İnönü Hükümetinde milli savunma bakanı oluncaya kadar başkanlığı sürdürdü. Özalp, başka makamlara oynamayan ve partisi ile hiçbir zaman ters düşmeyen ilk isim oldu.
   <br/>
   <br/>
   İlk sivil başkan, bir günlük cumhurbaşkanı...
   <br/>
   <br/>
   TBMM'nin sivil kökenli ilk başkanı Abdülhalik Renda oldu. Asker kökenli ilk üç başkanın aksine Renda, Anadolu'nun dört bir yanında kaymakamlık ve valilik görevleri yaptıktan sonra 1927'de kısa bir süre İçişleri Bakanlığı görevine getirildi. TBMM'ye Çankırı Milletvekili seçildiğinde ise İzmir Valisiydi. Renda, çeşitli bakanlıkların ardından 1935'te TBMM başkanlığına geldi ve 1946'ya kadar bu gõrevde bulundu. Atatürk'ün ölümü üzerine bir gün için cumhurbaşkanı vekili oldu. CHP içinde bir grup milletvekili cumhurbaşkanlığı görevini bir süre daha sürdürmesi yönünde girişimler başlattıysa da, İnönü'nün ağırlığı buna izin vermedi.
   <br/>
   <br/>
   İngiltere'nin Ankara Büyükelçisi'nin notlarında Renda için, "Kabinenin ramazan ayında oruç tutan tek üyesi." tespiti vardı.
   <br/>
   <br/>
   İlk yol ayrımı ve Karabekir Paşa
   <br/>
   <br/>
   Renda'dan sonra Kurtuluş Savaşı'nın önemli komutanlarından Kazım Karabekir bu koltuğa oturdu. Meclis'e İstanbul Milletvekili olarak giren Karabekir Paşa, çok partili siyasal yaşama geçişin ikinci adımını atarak Terakkiperver Cumhuriyet Fırkası'nın kurucuları arasında yer aldı. İkinci Meclis'in görevinin sona ermesinin ardından bir süre siyasetten çekilme kararı aldı. 1938'de tekrar Meclis'e seçildi. Renda'nın ardından 1946'da TBMM Başkanlığına getirildi. Milli Şef'ten sonra cumhurbaşkanlığı için hesaplar yaptığı hep söylenegeldi. Ancak Meclis Başkanlığını yürütürken vefat etti.
   <br/>
   <br/>
   Cebesoy hiç kırılmadı
   <br/>
   <br/>
   Ali Fuat Cebesoy da asker kökenli Meclis başkanlarından biriydi. 20. Kolordu Komutanı olarak Atatürk'ün yanında yer almış ve Birinci Meclise girmişti. Moskova Büyükelçiliğine atanmış ve Cumhuriyetin SSCB tarafından tanınmasında rol oynamıştı. Terakkiperver Cumhuriyet Fırkasının kurucuları arasında yer almıştı. Atatürk'ün okuldan yakın arkadaşı olan Cebesoy, fırka kapatıldıktan sonra Karabekir'in aksine Atatürk'ün yanına daha da yaklaştı, bakanlıklarda bulundu. Karabekir'in vefatı üzerine 1948'de başkan seçildi.
   <br/>
   <br/>
   Yetki kavgası Saraçoğlu ile başladı
   <br/>
   <br/>
   Sükrü Saraçoğlu Meclis'e İzmir Milletvekili olarak girdi. Çeşitli bakanlıklarda, başbakanlıkta bulundu. 1948'de Meclis Başkanı seçildi. Yerini Refik Koraltan'a 1950'de devrederken siyasetten de çekildi. 1953 yılında İstanbul'da vefat eden Saraçoğlu, Meclis Başkanı olarak iki kez başbakanlık koltuğuna yeniden oturmayı başarmış nadir isimlerden biriydi. Ancak onun da partisi ile arası pek iyi olmamıştı. 1924 Anayasası hazırlanırken kanunlar ve kararlar üzerinde veto hakkına sahip olmayı savunan Başbakan İnönü'ye karşı çıkan isimlerin başında geliyordu.
   <br/>
   <br/>
   Geçiş sancılı olmadı...
   <br/>
   <br/>
   Çok partili siyasal yaşama geçişte ilk Başkan Refik Koraltan oldu. 1946 yılında Demokrat Parti'nin dört kurucusundan biriydi. Seçimlerin ardından Meclis Başkanı seçildi. 27 Mayıs İhtilali'ne kadar bu görevde kalan Koraltan, Menderes, Polatkan, Bayar ile birlikte idama mahkum edildi. Ancak yaşı 65'i geçtiği için cezası infaz edilmedi.
   <br/>
   <br/>
   Büyük kopuşlar Bozbeyli ile başladı...
   <br/>
   <br/>
   Ferruh Bozbeyli, seçildiği parti ile en fazla ters düşen başkan oldu. 1961 yılında İstanbul Milletvekili seçilen Bozbeyli, 19651970 yılları arasında Adalet Partisi'nin oyları ile Meclis başkanlığına seçildi. 1970 yılında, Sadettin Bilgiç, Yüksel Menderes gibi isimlerin de aralarında bulunduğu 41 AP milletvekili ile partisinden ayrılarak Demokratik Parti'yi kurdu. Bu ayrılış AP hükümetinin parlamentodaki çoğunluğu kaybetmesine neden oldu. Demirel ile yolları bu noktadan sonra bir daha hiç kesişmedi. 1973 yılında cumhurbaşkanlığına aday oldu ancak seçilemedi. 18 Aralık 1978'de DP Genel Başkanlığı'ndan istifa ettikten sonra siyasi hayattan çekildi.
   <br/>
   <br/>
   Bozbeyli'den sonra Meclis'in 11. Başkanı Sabit Osman Avcı, 12 Mart muhtırasını kürsüden okutan isimdi. Avcı'nın ardından Meclis Başkanlığına oturan Kemal Güven, terör ve kargaşa yıllarının başkanıydı. 4 yıl bu görevi sürdürdükten sonra 1977 yılında yapılan seçimlerde bir kez daha Kars Milletvekili seçildi. 12 Eylül ihtilali ile birlikte siyasetten tamamen uzaklaştı.
   <br/>
   <br/>
   Darbe yılları Karakaş'la geçti...
   <br/>
   <br/>
   Cahit Karakaş 1965 seçimlerinde Zonguldak'tan milletvekili seçildi. 1. Nihat Erim kabinesinde görev aldı. 17 Kasım 1977'de başkan seçildi ve bu görevi 12 Eylül 1980'e kadar sürdü. Zor bir dönemde başkanlık yapan Karakaş, ihtilal sırasında CHP lideri Bülent Ecevit'le hayli yakınlaşma imkanı buldu. DSP'nin kuruluş çalışmalarında da adı geçen Karakaş, 1983 seçimleri ile parlamentoya yeniden girdi. Halkçı Parti'nin SHP ile birleşme girişimlerine tepki göstererek 25 arkadaşı ile birlikte Ecevit'in önderliğindeki DSP'nin kuruluş çalışmalarına katıldı. Ecevit'in siyasi yasağı sebebiyle, DSP Genel Başkanı olması planlanıyordu. Rahşan Ecevit'in Genel Başkanlığı üstlenmesi ile birlikte planları alt üst oldu.
   <br/>
   <br/>
   Karaduman Özal'a meydan okudu...
   <br/>
   <br/>
   12 Eylül ihtilalinden sonraki ilk Meclis Başkanı Necmettin Karaduman oldu. Karaduman, 1983 seçimlerinde Anavatan Partisi'nden Trabzon Milletvekili seçildi. 4 Aralık'ta yapılan seçimlerde başkanlık koltuğuna oturan Karaduman aynı göreve 12 Eylül 1985 tarihinde yeniden seçildi. Turgut Özal ile arası son dönemde bozulmuştu. Özal'ın talebiyle Meclis'e getirilen 1987'de seçimlerin ertelenmesi yönündeki teklifi gündeme almayarak ANAP'lıların boy hedefi haline geldi. Bu olayın ardından da milletvekilliği adaylığına başvurmadı.
   <br/>
   <br/>
   Akbulut yapmadığını bırakmadı...
   <br/>
   <br/>
   Özal'lı yıllarda Meclis Başkanlığı'nın müdavim isimlerinden biriydi Yıldırım Akbulut. Tam üç kez seçildi. 1983 yılında Erzincan'dan parlamentoya girmeyi başaran Akbulut, başkan seçilmeden önce içişleri bakanlığı da yapmıştı. Özal'ın cumhurbaşkanı olmasından sonra ANAP genel başkanlığı ve başbakanlık görevini üstlendi. Üçüncü Meclis başkanlığı sırasında cumhurbaşkanlığına adaylığını koydu. Ancak Mesut Yılmaz'ın da cumhurbaşkanlığıyla ilgili hesapları vardı. DSPMHPANAP Hükümetinin başbakanı Bülent Ecevit, cumhurbaşkanlığı seçimlerinin krize dönüşmesi üzerine Anayasa Mahkemesi Başkanı Ahmet Necdet Sezer'i aday göstermeye karar verdi. Tüm partiler Sezer üzerinde uzlaşınca Akbulut'un şansı ortadan kalktı. Bu tarihten sonra Yılmaz ile Akbulut'un yıldızı bir türlü barışmayacaktı. 8 Şubat 2002'de kuruculuğunu, genel başkanlığını, başbakanlığını ve Meclis başkanlığını yaptığı ANAP'tan istifa etti, DYP'ye katıldı. Akbulut'un Meclis başkanlığı, Meclis başkanları ile seçildikleri partiler arasındaki ilişkileri açıklama konusunda hayli önemli ipuçları taşıyordu.
   <br/>
   <br/>
   Dengenin başkanı Erdem'di...
   <br/>
   <br/>
   Kaya Erdem, Özal'ın 4 eğilim derlemesi içinde sol kanadı temsil ediyordu. 12 Eylül İhtilali'nin komutanları ile sıkı ilişkileri vardı. Bu yakınlık 19801982 yılları arasında maliye bakanlığının kendisine emanet edilmesine neden olmuştu.
   <br/>
   <br/>
   Askerlerle yakınlığı ve rejimle barışık görüntüsü Erdem'i Meclis başkanlığı koltuğuna da taşıyacaktı. 2. Özal Hükümeti'nde devlet bakanı ve başbakan yardımcılığı görevini üstlendi. Banker Kastelli skandallarının yaşandığı dönemde yaptığı açıklamalarla Özal ile bazı görüş ayrılıkları yaşamaya başladı. Özal'ın Yıldırım Akbulut'u başbakan adayı göstermesine karşılık Erdem, Mesut Yılmaz ekibi içinde yer almayı tercih etmişti.
   <br/>
   <br/>
   Cindoruk da partisini terk etti...
   <br/>
   <br/>
   Özal'ın cumhurbaşkanlığına çıkışı ile birlikte ANAP dönemi de sona ermeye başlamıştı. 1991 yılında yapılan seçimlerin galibi DYP olmuştu. DYP lideri Süleyman Demirel, uzun mücadelesi süresince kendisini hiç bir dönemde yalnız bırakmayan Hüsamettin Cindoruk'u Meclis başkanı yapmaya karar vermişti. Bu konuda koalisyon ortağı SHP ile de anlaşma yaptı. Demirel'in siyasi yasağının devam ettiği günlerde Doğru Yol Partisi Genel Başkanlığı'nı üstlenen Cindoruk, 1986 yılında siyasi yasakların kaldırılmasının ardından bu görevi asıl sahibi olan Demirel'e devretmekte tereddüt etmemişti. Cindoruk, Özal'ın ölümünün ardından Süleyman Demirel'in Çankaya Köşkü'ne çıkması üzerine DYP Genel Başkanlığı için partide nabız yoklamaya başlamıştı. Uzun süre Demirel'den işaret bekleyen ancak bu işareti alamayan Cindoruk, bu tereddüdü sebebiyle DYP Genel Başkanlığı'nı Tansu Çiller'e kaptırdı. Bu olaydan sonra Cindoruk ile genel başkanlığını üstlendiği DYP arasındaki sular bir türlü durulmadı. Cindoruk, 1996 yılında DYP'nin Refah Partisi ile koalisyon kurmasının ardından kopma noktasına geldi. DYP'den ayrılan arkadaşları ile birlikte Demokrat Türkiye Partisi'ni kurarak ilk genel başkanı oldu. Ancak orada da umduğunu bir türlü bulamayınca siyasete ara vermek zorunda kaldı.
   <br/>
   <br/>
   2 aylık Sezgin bile partisinden ayrıldı...
   <br/>
   <br/>
   Cindoruk'un ardından Meclis Başkanlığı koltuğuna DYP oyları ile seçilen son isim İsmet Sezgin oldu. Tıpkı Cindoruk gibi Demirel ile uzun bir yol arkadaşlığı vardı Sezgin'in. Demirel'in yanında yıllarca siyaset yapmasına rağmen hiç bir görev talebinde bulunmamıştı. 24 Aralık'ta yapılan erken genel seçimler sebebiyle Sezgin'in Meclis başkanlığı kısa sürdü. 17 Kasım 1995'te Meclis başkanı seçilen Sezgin 24 Aralık 1995'te koltuğu ANAP'ın adayı Mustafa Kalemli'ye bırakmak zorunda kaldı. Ancak Sezgin'in bundan sonraki siyasi hayatı da istikrarlı geçmedi. Refahyol Hükümeti'nin güven oylamasında red oyu kullandı. Emre Gönensay, Cavit Çağlar, Köksal Toptan, Rıfat Serdaroğlu, Mehmet Köstepen, Mehmet Batallı ve Refaiddin Şahin ile birlikte DYP'den istifa etti. DTP'ye katılan Sezgin, Cindoruk'un partiyi bırakmasından sonra genel başkan oldu. Ancak Mehmet Ali Bayar'ın Türkiye'ye dönüşü ile birlikte partiyi ona devrederek köşesine çekildi.
   <br/>
   <br/>
   Kalemli'nin hesapları kursağında kaldı...
   <br/>
   <br/>
   1983 seçiminde ANAP'tan Kütahya Milletvekili seçilen Mustafa Kalemli, Özal hükümetlerinde Çalışma ve Sosyal Güvenlik ile Sağlık ve Sosyal Yardım Bakanlığı yaptı. 1987'de ikinci kez Meclis'e giren Kalemli, 1989'a kadar İçişleri Bakanlığı görevinde bulundu. 1991 tarihinde kurulan Yılmaz Hükümetinde yeniden İçişleri Bakanlığına ardından da Orman Bakanlığına atandı. 18 Ocak 1996'da İsmet Sezgin'in kısa süreli Meclis Başkanlığı'nın ardından bu koltuğa oturdu. Refahyol Hükümeti ile başlayan gerginlikler sırasında hükümetle askerler arasında diyalog kurmaya çalıştığı için 2000 yılında yapılacak cumhurbaşkanlığı seçimlerinin favori isimleri arasında gösteriliyordu. Ancak aynı makam için ANAP lideri Mesut Yılmaz'ın da hesapları olduğu biliniyordu. Kalemli'nin Meclis başkanlığı 30 Eylül 1997'ye kadar sürebildi. Başkanlığı döneminde Meclis Genel Kurulu'nun restorasyonu ile ilgili yolsuzluk ve usulsüzlük iddiaları günlerce yazılıp çizilirken Kalemli, "Bu süreçte Sayın Yılmaz beni yalnız bıraktı" demekle yetindi. Hakkında sayısız iddia ve dava açıldı. Ancak bu davaların bir kısmından beraat etti, bir kısmı ise zaman aşımı ve af kapsamına girdi. Daha sonra görevi devredeceği Hikmet Çetin'in karşısına Meclis başkanı adayı olarak çıkmasına rağmen kendi partisinden bile istediği desteği alamadı. 1999 seçimlerinde milletvekili adayı bile olmadı. ANAP'tan da ayrılan Kalemli, siyasete veda etti.
   <br/>
   <br/>
   Başkanlık Çetin'e de yaramadı.
   <br/>
   <br/>
   CHP'nin Hikmet Abisi Hikmet Çetin, parti içi kavga ve çekişmelerde geçiş dönemlerinin Genel Başkanlığı'nı üstlenen bir isimdi. Meclis Başkanlığı'na da partiler arasındaki anlaşmazlık sayesinde oturdu. 1978  1979 yıllarında Ecevit Hükümetinde Devlet Bakanı ve Başbakan Yardımcısı olarak görev yapmıştı. 12 Eylül'den sonra SODEP'in kuruluş çalışmalarına katıldı. Darbenin ardından 1986 yılında yapılan ara seçimlerde İstanbul'dan milletvekili seçildi. 1987 seçimlerinde SHP'den Diyarbakır Milletvekili seçilerek Meclis'e yeniden girdi. 1991 seçimlerini müteakip kurulan DYPSHP koalisyon Hükümetinde Dışişleri Bakanlığı görevine atandı ve 1994 tarihine kadar bu görevi yürüttü. 1997 yılında CHP'nin parlamentoda 55 milletvekili bulunmasına rağmen Çetin başkan seçilmeyi başarmıştı.
   <br/>
   <br/>
   28 Şubat Süreci'nin ardından rejimle ters düşmeyecek Meclis başkanı arayışları çerçevesinde 1997'de Meclis Başkanı seçildi. Aydın Menderes ile Ekrem Pakdemirli'nin arasından sıyrıldı. 18 Nisan 1999 seçimine kadar görevini sürdüren Çetin ile Baykal yönetimi arasındaki kavga hız kazandı. Partiiçi muhalefetin tasfiyesine en fazla tepki gösterenlerin başında Çetin geliyordu. Çetin, Baykal'ın bu tutumunun partisinden ihraca kadar gideceğini anlayınca siyasete ara vermek zorunda kaldı.
   <br/>
   <br/>
   İzgi, siyaseti bırakıp döndü...
   <br/>
   <br/>
   1999 seçimlerinin ardından kurulan DSPMHPANAP Hükümeti'nin Meclis başkanı MHP'den Konya Milletvekili seçilen Ömer İzgi oldu. İzgi, DSP ile MHP arasındaki iktidar dengesinin başkanıydı. Akbulut'un ardından Meclis başkanı seçildi. İzgi de seçildiği parti ile ciddi sorunlar yaşadı. MHP lideri Bahçeli ile girdiği mücadele İzgi'nin sinirlerini öylesine yıpratmıştı ki, "Siyaseti bırakıp, tavuklarıma bakacağım" demek zorunda kalmıştı. İzgi ile MHP lideri Bahçeli arasındaki kavganın asıl nedeni ise parti içi dengelerdi. İzgi, MHP içinde yükselen trendinin bedelini 3 Kasım seçimlerinde aday yapılmayarak ödeyecekti ki, Bahçeli İzgi'yi gözden çıkarmayı göze alamayarak Konya'dan tekrar milletvekili adayı yaptı. Ancak MHP'nin parlamento dışı kalması İzgi'yi de eski mesleği olan avukatlığa dönmek zorunda bıraktı.
   <br/>
   <br/>
   Ömer İzgı:  Hedefınız ayniysa sorun çikar...
   <br/>
   <br/>
   Tek başına iktidar olan partilerin Meclis başkanları partileri ile ciddi sorunlar yaşamaz. Eğer yaşıyorsa bu parti içi dengelerden kaynaklanan sorunlardır. Meclis başkanının iktidardan gelen bir tasarıyı, tezkereyi askıya alma yetkisi olamaz. Önerinin Meclis içinde nasıl sonuçlanacağına ilişkin fikirler yürütemez. Yürütürse başka sorunlar çıkar. Son dönemde bunların çıktığını görüyoruz. Böyle bir yetkiniz yoksa, niye hükümete direnesiniz? Sorun, genel başkan ile Meclis başkanının ufku.
   <br/>
   <br/>
   Meclis başkanları cumhurbaşkanlığını düşünebilir. Ancak partisinin de genel başkanı aynı makamı gözüne kestirmişse sorun çıkar. Bugüne kadar cumhurbaşkanlığını aklından geçiren başkanların yaşadığı hüsran hep bu çekişme yüzünden olmuştur. İşte bu noktada kendini aşmış bir genel başkan ihtiyacı ortaya çıkıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=08087C190CF335B58E2AA386DC8502D1?newsId=9285), [web.archive.org (arşiv bağlantısı)](http://web.archive.org/web/20120412165410/http://www.aksiyon.com.tr:80/aksiyon/newsDetail_getNewsById.action;jsessionid=08087C190CF335B58E2AA386DC8502D1?newsId=9285)
