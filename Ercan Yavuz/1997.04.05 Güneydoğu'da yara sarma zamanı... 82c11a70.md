# Güneydoğu'da yara sarma zamanı...

*Ercan Yavuz 1997.04.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Doğu, hele hele G. Doğu insanımız için son zamanlarda en yabancı, en çok unutulan mefhum, "devletin şefkatli eli"ydi.
  </font>
 </div>
 <div id="newsText">
  <font class="detail-text">
   Bölgede herkes başının çaresine bakmaya, başına gelene tevekkül etmeye alışmıştı. Şimdi hatırlandılar...
   <br/>
   <br/>
   Doğu ve Güneydoğu kökenli milletvekillerin, programına bölgenin ekonomik ve sosyal yönden yeniden yapılandırılması için önemli hedefler koyan Refahyol Hükümeti'nin 8 aylık icraatından tam da şikayet etmeye başladıkları dönemde, hükümet geniş bir paket ortaya attı. Gerçi paket önce Terörle Mücadele Üst Kurulu'nda ele alınmış, ardından 31 Mart'ta yapılan Milli Güvenlik Kurulu (MGK)'nda da kabul edilmişti. Kısaca hükümet ve askerler yaraların sarılması konusunda hemfikirdi.
   <br/>
   <br/>
   Doğu ve Güneydoğu Anadolu bölgelerinin ekonomik ve sosyal yönden kalkınmasını içeren iyileştirme paketi geçtiğimiz hafta Bakanlar Kurulu'nda da görüşüldükten sonra yürürlüğe kondu. 600 maddeyi bulan kalkındırma paketi için 119 trilyonluk kaynak ayrıldı. Bu kaynak; eğitim, sağlık, organize sanayi bölgeleri, hava limanları, alt yapı, sulama, köye dönüş vb. projeler için harcanacak. Bu çerçevede bu yıl içinde yarım kalmış ve aynı yıl içinde başlanacak olan 1239 proje bitirilecek. Köye dönüş projesi çerçevesinde bölgedeki hayvancılığın yeniden canlandırılması için kaynak aktarımına başlandı. İyileştirme paketi kısa, orta ve uzun vadeli olmak üzere üç aşamalı olarak 2005 yılına kadar sürdürülecek. Bölgenin kalkındırılması için ilgili tüm bakanlıklar seferber oldu. Paketin uygulanabilmesi için 33 bakanlığa görev verildi. Projenin 2005 yılına kadar sürdürülebilmesi için bütçeye bağlı olmaksızın özel bir fon oluşturulacak ve gerekli mali kaynak bu fondan bölgeye aktarılacak.
   <br/>
   <br/>
   Doğu ve Güneydoğu Anadolu bölgesinin kalkındırılması için hazırlanan paketin önce Terörle Mücadele Üst Kurulu'nda, ardından MGK'da kabul edilmesi uygulanabilirlik şansını artırıyor. En büyük zorluk ise bütün çalışmaların tek bir kurum tarafından yürütülememesinden kaynaklanıyor. 33 bakanlığın görev aldığı paket programın uygulanabilmesi için, bir çok kamu kurum ve kuruluşuna görev düşüyor. Bölge milletvekilleri paketin kapsamından bir hayli memnun olmalarına rağmen uygulama endişesi taşıyorlar. Projelerin uygulanabilmesi için gerekli yasal düzenlemelerin Meclis'ten kısa vadede çıkması konusunda tereddütleri bulunan milletvekilleri, "Geç kalmış adım" olarak adlandırdıkları paketin konsensus halinde ele alınmasını istiyorlar.
   <br/>
   <br/>
   "Çok önemli bir adım"
   <br/>
   <br/>
   Paketin hazırlanmasına önemli katkıları bulunan ve şu ana kadar bölgedeki küçük el sanatları ve hindiciliğin yeniden canlandırılması için Sosyal Yardımlaşma ve Dayanışma Fonu'ndan 3 trilyona yakın yardım dağıtan bölge menşeli devlet bakanlarından Prof Dr. Sacit Günbey, paketin diğer ayakları ile hayata geçirilmesi sırasında bazı sıkıntıların olabileceğini itiraf ediyor. Günbey, başbakana bağlı bir müsteşar yardımcısı ve ona bağlı çekirdek bir kadro tarafından yürütülmesi düşünülen paketin kısa, orta ve uzun vadeli hedeflerine ulaşması için, bu müsteşar yardımcısının olağanüstü yetkilerle donatılması gerektiğini söylüyor: "Birincisi paketin hayata geçirilmesi ve takip edilmesi için sorumluluk alacak yetkili bir kişi ve kurum olması lazım. İkincisi pakette yer alan kısa, orta ve uzun vadeli programların net bir şekilde ortaya konması gerekiyor. Üçüncüsü, bu yapıya sürekli yeni projeler üretecek bir birimin oluşturulması lazım. Bir teknik birim oluşturularak sürekli bölgeye gitmesi ve denetleme yapması sağlanabilir. Hazırlanan projelerin hayata geçirilmesi için bütçeye bağlı olmaksızın bir fon oluşturulmalı. Örneğin bölgedeki barajların bir kısım gelirlerinin sadece bu bölgede harcanacak bir fonda toplanması sağlanabilir. Pakete diğer parti ve kuruluşlar da ilave yapabilirler. Bakanların da sık sık bölgeye giderek kendi alanları ile ilgili çalışmaları yakından takip etmesi ve denetlemesi lazım. Bunlar yapıldığı takdirde bölge insanı rahatlatılmış olacak. Güven verilmiş olacak."
   <br/>
   <br/>
   İşsizlik ve istihdam
   <br/>
   <br/>
   DYP Tunceli Milletvekili ve Meclis Başkanvekili Kamer Genç, bölge insanının en önemli sorununun işsizlik ve istihdam sorunu olduğunu belirtiyor ve paketin uygulanması durumunda bölgedeki bu sorunun aşağılara çekilebileceğini söylüyor. Genç, küçük el sanatlarıyla buradaki işsiz gençlerin aile bütçelerine katkıda bulunacak duruma getirilmesi halinde ekonomik huzurun sağlanacağını, demokratikleşme ve insan haklarıyla ilgili yeni düzenlemelerle birlikte terör problemininin de büyük ölçüde ortadan kaldırılabileceğini ifade ediyor.
   <br/>
   <br/>
   "Hükümet ciddi ve samimi"
   <br/>
   <br/>
   Bitlis Milletvekili Zeki Ergezen, halkın ekonomik sıkıntılarını ve terörü büyük ölçüde azaltacağına inandığı paketin bölge için büyük bir şans olduğuna dikkat çekiyor ve hayata geçirilmesi için siyasi istikrarın gerekli olduğunu söylüyor: "Bugüne kadar bölgeye yönelik yapılan yatırımlar ya ölü yatırımlar olmuş veya birtakım çevre ve kişilere peşkeş çekilmiş. Bu paket çok amaçlı bir pakettir. Ekonomik ve sosyal rahatlama insan hakları ve demokratikleşmeyi beraberinde getirecek. Son altı yılda bölgeye 158 trilyonluk yatırım yapılmış. Oysa bu hükümet sadece 1997 yılı için 119 trilyonluk bir kaynağı bölgeye aktarmayı düşünüyor. Bu rakam hükümetin bölgeye yaklaşımının ne kadar ciddi ve samimi olduğunu gösteriyor."
   <br/>
   <br/>
   Gecikti bile
   <br/>
   <br/>
   RP Diyarbakır Milletvekili Nurettin Aktaş ise, paketi geç kalmış bir adım olarak nitelerken, paketin insan hakları ve demokratikleşme ile doldurulmamasından şikayet ediyor. Aktaş, "Bu pakette yer alan konular gecikmiş konulardır. Geçmiş iktidarlar döneminde de bölgeye üvey evlat muamelesi yapılmamış olsaydı sorun bu noktaya gelmezdi. Kağıt üzerinde kalmadığı takdirde çok yararlı olacaktır. Zaten çok zaman kaybettik. Bir an önce uygulamaya geçilmesi lazım. Bölgede yaşanan en büyük sorun güven bunalımıdır. Yıllarca zedelenmiş olan devlet millet kaynaşması inşaallah bu paket sayesinde sağlanacak" şeklinde konuşuyor.
   <br/>
   <br/>
   "Terörü bitiremez"
   <br/>
   <br/>
   Olağanüstü Hâl Bölge Valiliği'nden sonra Ankara Milletvekili olarak parlamentoya giren Ünal Erkan, paketin terör problemini kısmen de olsa azaltacağını, ancak terörün sonunu getirmeyeceğini vurguluyor. Paketin uygulanması durumunda bölgenin ekonomik ve sosyal açıdan nefes alacağını kaydeden Erkan, "Uygulanırsa başarılı olur. Yapılan açıklamalar uygulanacağını gösteriyor. Hayvancılık ve aile ekonomisinin kalkındırılması çok önemli. Ancak paketin ikinci ayağında getirilmesi düşünülen insan hakları ve demokratikleşmenin sınırları çok iyi belirlenmeli. İhtiyaç iyi tespit edilip, soruna ideolojik yaklaşılmamalı. Paket terörü tamamen bitirmez, ama mücadele alanını daraltır. Çünkü eline silah alıp dağa çıkanların hepsi ekonomik gerekçelerle çıkmamıştır" diye konuşuyor.
   <br/>
   <br/>
   Korkutata: "Çok paket gördük"
   <br/>
   <br/>
   RP Bingöl Milletvekili Hüsamettin Korkutata, Doğu ve Güneydoğu Anadolu bölgesinin bugüne kadar bir çok paket gördüğünü hatırlatıyor ve bu paketin de sözde kalmaması uyarısında bulunuyor: "Mesele paket değil, paketin uygulanabilirliği. Paketin yüzde 50'si bile uygulansa bölgeye huzur gelecek, rahatlık gelecek. Hayvancılık alanında ilk uygulama başladı. İnsan hakları ve demokratikleşme konusunda eksikler var. Ancak önce bölgenin ekonomik ve sosyal yönden rahatlaması gerekiyor. Yerel yönetimler yasası ile birlikte insan hakları ve demokratikleşme alanlarında da uygulamalara başlanabilir. Basının ve muhalefetin bu konuda hükümete yardımcı olması lazım."
   <br/>
   <br/>
   İyileştirme paketinin içeriği
   <br/>
   <br/>
    HER İLE HAVAALANI.. Paket çerçevesinde ilk önce her ile bir havaalanı yaptırılacak. Bölgenin dışarı ile ulaşımı kolaylaştırılacak.
   <br/>
   <br/>
    OKULLAR AÇILIYOR.. Kapanmış tüm okullar açılacak. Öğretmensiz öğrenci bırakılmayacak
   <br/>
   <br/>
    SANAYİ BÖLGELERİ KURULACAK.. Her şehire organize sanayi bögesi, her ilçeye sanayi bölgesi kurulacak.
   <br/>
   <br/>
    KAMU PERSONELİNE YENİ YAKLAŞIM.. Bölgeye gönderilen kamu personelinin kaliteli olmasına özen gösterilecek. Doğu ve G. Doğu Anadolu bölgesinin sürgün yeri olmaktan çıkarılması için özel teşvikler uygulanacak.
   <br/>
   <br/>
    SAĞLIK OCAKLARI AÇILACAK.. Bölgedeki bine yakın Sağlık Ocağı ve Sağlıkevi yeniden hizmete açılacak. Bölgeye giden personelin geri dönmemesi için ekstra teşvikler uygulanacak.
   <br/>
   <br/>
    HAYVANCILIK CANLANDIRILACAK.. Köye dönüş projesi çerçevesinde küçük ve büyükbaş hayvancılık için 42 trilyon kredi verilecek. Hindicilik, seracılık vb.
   <br/>
   <br/>
    FAKİR FUKARAYA 7.5 TRİLYON.. Terör veya çeşitli sebeplerle harabeye dönen evler onarılacak.
   <br/>
   <br/>
    EL SANATLARINA KREDİ.. Sosyal Yardımlaşma ve Dayanışma Fonu'ndan küçük el sanatlarının geliştirilmesi için bugüne kadar verilen 3 trilyonluk kaynağa ilaveten 7.5 trilyon daha yardım sağlanacak.
   <br/>
   <br/>
    45 BİN KİŞİYE İŞ.. İl Özel idareleri tarafından 71 proje sayesinde istihdamın giderilmesi için kaynak sağlanacak. l997 yılı içinde bu sayede 45 bin kişiye iş imkanı sağlanacak.
   <br/>
   <br/>
    DEV SAĞLIK ATAĞI.. Güneydoğu Anadolu Bölgesi'nde 4 devlet hastanesi l997 yılı içinde bitirilerek hizmete açılacak. Doğu Anadolu Bölgesinde ise 11 hastane bir yıl içinde yapımına başlanıp bitirilecek.
   <br/>
   <br/>
    UCUZ KONUT SEFERBERLİĞİ.. Göçün önlenmesi için 10 konutun yapımına l997 yılı içinde başlanacak.
   <br/>
   <br/>
    ALT YAPI PROBLEMİNE SON.. Bölge şehirlerinin alt yapısı devlet tarafından hazırlandıktan sonra devlet arazileri bölgeye yatırım yapacak özel sektöre ücretsiz kiralanacak.
   <br/>
   <br/>
    ÖZEL SEKTÖRE CAZİP İMKAN.. Özel sektörün yatırım yapabilmesi için muhtasar ertelemesi, dövize endeksli sabit kredi ve elektrik enerjisi desteği, KDV iadesinin peşin ödenmesi, nakliye desteği gibi imkanlar sağlanacak. Özel sektöre dövize endeksli sabit limitsiz kredi verilecek.
   <br/>
   <br/>
    YARIM KALAN PROJELER TAMAMLANIYOR.. 1997 yılı içinde 125 projeye başlanıp, yarım kalan 356 proje bitirilecek. 71 proje ise 1997 yılı içinde başlanıp bitirelecek.
   <br/>
   <br/>
    ÇEVRE.. Çevre Bakanlığı tarafından şehirlerin çehresini değiştirecek çevre çalışmaları yapılacak. Yukarı Murat, Fırat ve Dicle'nin çevresi yeşillendirilirken, bu nehirler üzerinde arıtma tesisleri kurulacak.
   <br/>
   <br/>
    SÖZLEŞMELİ ÇİFTÇİ.. Sulu tarıma dönük yeni yatırımlar ve yeni toprak sahaları açılacak. Bu sayede açılacak yeni toprakların işlenebilmesi için "Sözleşmeli çiftçi" projesi hayata geçirilecek. Bu çerçevede bölge insanının faydalanabilmesi için 40 trilyon liralık bir kaynak aktarılacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D82F8095A94B631B08BD8F0B33EE9236?newsId=2438), [web.archive.org (arşiv bağlantısı)](http://web.archive.org/web/20131206145707/http://www.aksiyon.com.tr:80/aksiyon/newsDetail_getNewsById.action;jsessionid=D82F8095A94B631B08BD8F0B33EE9236?newsId=2438)
