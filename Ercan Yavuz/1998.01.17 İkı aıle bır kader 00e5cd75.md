# İkı aıle, bır kader

*Ercan Yavuz 1998.01.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yılbaşı sabahı Amerika, Kennedy ailesinin üzerindeki uğursuzluğa biraz daha inanmış uyandı. Amerikan halkının bu inancı 1968 yılında bir suikaste kurban giden Robert Kennedy'nin ölümüyle başladı..
  </font>
 </div>
 <div id="newsText">
  <font class="detail-text">
   Colorado'daki Aspen Dağı Kayak Merkezi'nde kartopuyla Amerikan futbolu oynarken, kendisine gönderilen pası yakalamaya çalışınca başını bir ağaca çarpan Micheal Kennedy'nin ölümünden sonra, lanet konusunda şüpheleri olanların bile artık kesin bir fikri olmuştu. Çeyrek asırlık bir zaman içinde Kennedy soyadını taşıyan 5 kişinin ölümüne, 3 kişinin değişik vesilelerle sakat kalmasına tanık olan bir toplumun, duyu organları öylesine hassaslaşmıştı ki, her ölüme kuşku ile bakıyorlardı artık.
   <br/>
   <br/>
   Amerika'dan binlerce mil ötede, Türkiye'de de benzer bir dram yaşanıyordu. İdam edilen bir babanın iki oğlu ilginç bir şekilde ölüyor, bir diğeri sakat kalıyordu. Halk ölümlerin nedenini sorgulamıyor, mağdurun yanında olma içgüdüsüyle sadece onlara sahip çıkmakla yetiniyordu. Amerika için Kennedy'ler ne ise Türkiye için Menderes ailesi aynıydı. Menderes'lerin dünyanın ilgisini çekememiş olması, azgelişmişliğimizin yansımalarından biri olsa gerek. Her iki ailenin dramı en meşhur isimlerinin öldürülmesiyle başlamış gibi görünse de, aslında iki trajedinin başlangıcını daha geriden almak gerekiyor. Amerika'daki araştırmacılar Kennedy ailesinin trajedisini 2. Dünya Savaşı'ndaki bir uçak kazasından başlatıyorlar. Menderes'lerin trajedisi ise 1900'lü yılların başında ailenin yakasını bırakmayan seri verem ölümleriyle başlıyor .
   <br/>
   <br/>
   Joseph P. Kennedy(29), savaşta bir uçak kazasında ölüyor. Daha sonra eşinin ardından 28 yaşındaki Kahtleen Kennedy de bir uçak kazasında hayatını kaybediyor. Aynı aileden ABD Başkanı John F. Kennedy, 22 Kasım 1963'te 46 yaşındayken bir suikaste kurban gidiyor. Başarılı ve çekici bir başkan olan JFK, icraatlarından çok özel hayatı ile sansasyona neden olan biri. Ölümünün ardından 38 yıl geçmesine rağmen bu suikast gizemini hâlâ koruyor. Son iddialar, Başkan'ın Los Angeles Kumar Mafyası ve Chicago Mafyası'yla aralarındaki bir anlaşmazlık sonucu öldürüldüğü yönünde. Oliver Stone'un "JFK" filmi Başkan'ın CIA tarafından ve birçok örgütün ortak çalışmaları sonucu öldürüldüğü mesajını içeriyor. Amerikan halkının önemli bir bölümü Kennedy suikastinin ardındaki sır perdesinin CIA tarafından oluşturulduğunu veya CIA'nın bu perdeyi koruduğunu düşünüyor.
   <br/>
   <br/>
   JFK suikastinin ardından 1968 yılında Robert F. Kennedy 43 yaşındayken, bir başka suikaste kurban gidiyor. Bir yıl sonra oğlu Robert Junior Kennedy, küçük yaşta suçlular evinde uyuşturucu krizine tutulup intihar etmeye kalkıyor. Robert F.Kennedy'nin oğlu David Kennedy, 1984 yılında aşırı miktarda uyuşturucu alması sonucu Palm Beach'teki evinde ölü bulunuyor. Robert F. Kennedy'nin oğlu Joseph Kennedy, 1974 yılında bir araba kazası sonucu ömür boyu sakat kaldı. Edward M. Kennedy, bir parti dönüşü bir kişinin ölümüne sebep olduğu için başı dertten kurtulmadı. Edward M. Kennedy'nin oğlu Edward Junior Kennedy, 1973 yılında kanser hastalığına yakalanınca sağ bacağını kestirmek zorunda kaldı. Yeğeni William Kenndy Smith, 1991 yılında Palm Beach'te bulunan sayfiye evlerinde ırza geçme suçuyla yargılanıyor. Bu olay JFK'nın ünlü milyarder Onasis'in eşi Jacqueline ile evlenmesinden daha büyük sansasyona sebep oldu. Skandallar ve trajedi ile anılan Kennedy ailesini ölüm, yılbaşı gecesi Aspen'deki kayak merkezinde bir kez daha yakaladı. Micheal Kennedy karda Amerikan futbolu oynarken, bir pası yakalamaya kalkışınca yüzünü ağaca çarptı ve öldü. Olayın meydana geldiği saatlerin gündüz olması, ölümün ardında kuşkular bıraktı. En ilginci, belki adı bir çok seks skandalına karışmış olsa da ailenin yaşayan en prestijli üyesiydi Micheal Kennedy.
   <br/>
   <br/>
   Trajedinin yerli versiyonu: Menderesler
   <br/>
   <br/>
   Kennedy ailesi hakkındaki skandallar ve trajedi daha duyulmamışken Türkiye'de bir ailenin geleceği budanıyordu sanki. Kasketlilerle, fötr şapkalı aristokratların sınıfsal bir mücadelesi sonucu asıldı Adnan Menderes. 27 Mayıs'la başlayan bu mücadele bugüne kadar sürdü. Bu süreç içinde Menderes soyadı taşıyan insanların üzerinde karabulutlar hiç eksik olmadı. Menderes ailesi üzerine araştırma yapanlar bu ailenin trajedisini 27 Mayıs'tan çok çok önce başlatırlar, tıpkı Kennedy ailesinde olduğu gibi. Adnan Menderes çok küçük yaşta, veremden annesini kaybederek yetim kalıyor. Hemen ardından babası kalp yetmezliğinden ölüyor. Ablası Melike de daha 5 yaşında iken annesi gibi veremden ölünce Menderes yapayalnız kalıyor. Bütün akrabalarını kaybettiği o yıllara ilişkin bir anısında Adnan Menderes, "Düşün kardeşim düşün. O gün son yakınımı, kanı kanımla bir olan, canı canımla bir olan tek kardeşimi de kaybetmiştim. Halbuki evde benden olan, beni anlayan oydu. Biz onunla birbirimize dayanacak, yeni ailemizi kuracaktık" diyordu.
   <br/>
   <br/>
   Okul günlerinde annesiz babasız kalmanın Adnan Menderes üzerinde derin izler bıraktığı biliniyor. Ağlama krizlerinin, onun okuldaki ziyaret günlerinden kalma olduğunu çok yakınları bilirler. Menderes yetim kalınca ninesi Fitnat Hanım'ın ellerinde büyüdü. Ancak 1917 yılında Fitnat hanım da veremden vefat etti.
   <br/>
   <br/>
   Menderes'in önü açılıp başbakanlık koltuğuna oturuyor. Menderes ailesini bu denli ünlü ve sansasyonel yapan süreç o koltuğun kasketliler tarafından ele geçirilmesiyle başlar. Başbakan iken 18 Şubat 1959'da Londra yakınlarında uçağı düşer. Menderes, bir mucize eseri kazadan yaralı olarak kurtulur. Ancak 27 Mayıs'ta bu denli şanslı değildir. Darbeciler tarafından idama mahkum edilir. Baba Adnan Menderes'in ölümü ile Menderes ailesinin defterinin dürülmediği çok geçmeden anlaşılır. Babasının mirasını devam ettirmek için Aydın Milletvekilliği yapan ailenin en büyük çocuğu Yüksel Menderes 1 Mart 1972 yılında Ankara'daki evinde ölü bulunur. Başucunda bir Kur'anı Kerim ve kısa bir not vardır: "Hayatta kaderin bütün cilveleri beni buldu. Kötü hadiseler karşısında daha fazla tahammül gösteremeyeceğim." Yüksel Menderes'i yakından tanıyanlar intihar etmeden önce yazdığı notun kendi el yazısı olmadığını iddia ederler. Soruşturma başlatılması için yapılan girişimler anne Berrin Menderes tarafından garip bir şekilde engellenince, intihar bir sır gibi kalır.
   <br/>
   <br/>
   Menderes ailesinin ikinci çocuğu Mutlu Menderes, 8 Mart 1978 yılında karşıdan karşıya geçerken bir aracın çarpması sonucu hayatını kaybeder. Kaza kuşku vericidir. Ancak aile, kazayla ilgili en ufak bir soruşturma açılmasını istemez, isteyenlere de karşı çıkar. Adnan Menderes'ten kalan son oğul Aydın Menderes'tir. Aydın Bey, ailenin son ferdi olarak bir şehzade gibi yetiştirilir, bir misyonun temsilcisi olarak hep el üstünde tutulur.
   <br/>
   <br/>
   Adalet Partisi'nden Konya Milletvekili olan Aydın Menderes, 12 Eylül ile birlikte aktif siyasetten çekildi. ANAP'ın ülke sorunlarına artık çözüm getirecek yapıdan uzaklaştığını farkeden Özal, İkinci Değişim Programı adı altında bir atılım başlatmak istiyordu ve bunun başına Menderes'i düşünüyordu. İlişkileri tam rayına oturmuştu ki Özal'ın ömrü yetmedi. Özal'ın ani ölümü Menderes üzerine yapılan planları alt üst etmişti. Önce Büyük Değişim Partisi'ni kurdu. Ardından Demokrat Parti'ye katıldı ve genel başkan seçildi. 24 Aralık 1995 genel seçimleri öncesi RP'ye katıldığında parlak bir gelecek onu bekliyordu. Ta ki Afyon yakınlarında gerçekleşen o kazaya kadar...
   <br/>
   <br/>
   İki aile, iki teori: Uğursuzluk mu, komplo mu? Düşünmeye değer değil mi?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3381-iki-aile-bir-kader.html), [web.archive.org (arşiv bağlantısı)](http://web.archive.org/web/20120406195525/http://www.aksiyon.com.tr:80/aksiyon/haber-3381-iki-aile-bir-kader.html)
