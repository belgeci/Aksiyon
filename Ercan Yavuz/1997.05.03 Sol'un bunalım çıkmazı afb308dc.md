# Sol'un bunalım çıkmazı

*Ercan Yavuz 1997.05.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ecevit, Baykal'a elini uzattığında 18 yıllık prensibini yok sayıyordu aslında. Bu nedenle olsa gerek yüzündeki kısa gülücüklerin altında büyük bir sıkıntı saklıydı.
  </font>
 </div>
 <div id="newsText">
  <font class="detail-text">
   Görüşme bittiğinde, yapay da olsa yüzündeki gülücüklerin gerginliğe dönüştüğü anlaşılıyordu. Çünkü Baykal, görüşmenin önemli bir bölümünde Ecevit'in bam teli haline gelen solda birlik dayatmasını tekrarlamıştı. Daha fazla dayanamayıp Baykal'a patladı: "Size merhaba desek birleşme diyorsunuz. Bu yüzden uzlaşacağımız konuları bile görüşemiyoruz."
   <br/>
   <br/>
   Meclis dışı güçler, hükümetin düşürülmesi için ilk önce parlamentodaki siyasi partilerin çıkış yolu bulmasını istiyordu. Aynı çevreler formül dayatmasalar bile, RP'yi dışarıda bırakacak alternatiflerin gözden geçirilmesi gerektiğini belirtiyordu. RP'yi dışarıda bırakacak hükümet formüllerini 24 Aralık seçimlerinin akabinde dile getiren DSP lideri Bülent Ecevit, bu çevrelerin uyarılarının yabana atılmayacak cinsten olduğunu anlamış olacaktı ki, 18 yıldır yakınlaşmaktan korktuğu CHP'nin ayağına bile gitti. Ecevit, önce ANAP lideri Mesut Yılmaz'a DYPANAPDSP ve CHP'nin içinde yer alacağı hükümet formülünü önerdi.
   <br/>
   <br/>
   Ayrı telden çalıyorlar
   <br/>
   <br/>
   Krizden çıkış formülünde ANAP'la DSP'nin aynı düşünmesine karşılık  solun iki partisi CHP ve DSP'nin birleşebildiği tek nokta RP iktidarının krizin temel nedeni olmasından ibaret. Krizden çıkış için Baykal'a göre, dört parti hemen biraraya gelip hükümeti yıkmalı. Ecevit ise, alternatif hükümet modeli sunmadan hükümetin düşürülemeyeceğini söylüyor.
   <br/>
   <br/>
   Ecevit'in sunduğu alternatif hükümet modelinde liderler hükümette yer almayacak. Çünkü ona göre; ANAYOL hükümetinin başarılı olamamasının tek nedeni Çiller ile Yılmaz arasındaki gerginlikti. Baykal'a göre ise krizin bu noktaya gelmesinin sebebi 24 Aralık'tan sonra Ecevit'in karşı çıkması sebebiyle CHP'nin ANAYOL hükümetinde yer almaması ve Türkiye'nin şimdiki hükümete mahkum edilmesi.
   <br/>
   <br/>
   Ecevit, RP'yi dışarıda bırakacak hükümet modelinin, makul bir sürede ülkeyi seçime götürmesi gerektiğini savunurken, Baykal; Ecevit'i DYP ve ANAP'ın oyununa gelerek iki turlu seçim sistemine razı olmakla suçluyor. CHP'ye göre iki turlu seçim sistemi, seçmen tercihlerini manipüle etmeye yarar ki bu da ileride telafi edilmesi daha zor problemleri beraberinde getirebilir. Baykal, Ecevit'in ANAP lideri Yılmaz'la yakınlaşmasını da eleştiriyor. DSP erken seçime zor da olsa evet derken, CHP, kurulacak hükümetin reform hükümeti olması gerektiği ve seçim şartına bağlandığında verim alınmayacağı görüşünde.
   <br/>
   <br/>
   Milletvekilleri farklı görüşte
   <br/>
   <br/>
   DSP ve CHP içinde liderlerinin tutumlarını eleştiren milletvekillerinin sayısı az değil. CHP Sivas Milletvekili Mahmut Işık, "Ecevit'in teklifi ciddiye alınmalı" derken Baykal'ın bunu kabul etmemesinin DSP'ye yarayacağını söylüyor. DSP'nin birleşme taraftarı milletvekillerinden Cevdet Selvi, "Korkarım bu iş Baykal'a yarayacak" diyor. DSP Trabzon Milletvekili Hikmet Sami Türk, Ecevit'in liderler turu ve hükümet teklifi ile "Ecevit hükümetten kaçıyor" görüşünü çürüttüğünü söylüyor.
   <br/>
   <br/>
   CHP ile DSP arasındaki derin görüş farklılığı gibi olmasa da Ecevit'in dörtlü hükümet modeline, ANAP ve DYP'nin de fazla sıcak bakmadığı bir gerçek. DYP, bunalımların ağırlaşması durumunda başbakanlığın kendilerine devredilmesini isteyecek. Seçim gündeme geldiği takdirde de bunun DYP önderliğinde yapılacağını dile getiriyorlar. ANAP'ta ise Yılmaz'ın dörtlü hükümet modelinde "Gerekirse başbakanlığı Çiller'e bırakırım" teklifi milletvekillerini kazan kaldırma noktasına getirdi. Kısaca Ecevit'in formülünün tutmaması halinde, bunalımdan kurtulma förmüllerinin yeni bunalımlara sebep olduğu anlaşılmış olacak. Üstelik Meclis dışı çevrelerin "Tıkanıklığın sebebi Meclis'in ta kendisidir" fikri ağırlık kazanabilecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2540-solun-bunalim-cikmazi.html), [web.archive.org (arşiv bağlantısı)](http://web.archive.org/web/20130522122223/http://www.aksiyon.com.tr:80/aksiyon/haber-2540-solun-bunalim-cikmazi.html)
