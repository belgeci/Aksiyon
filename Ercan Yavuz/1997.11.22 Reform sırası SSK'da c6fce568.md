# Reform sırası SSK'da

*Ercan Yavuz 1997.11.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sosyal güvenlik sistemi bakımından OECD ülkeleri arasında en kötü durumdaki ülke Türkiye. Sistemin temel taşlarını oluşturan SSK, BağKur ve Emekli Sandığı iflas etmiş durumda.
  </font>
 </div>
 <div id="newsText">
  <font class="detail-text">
   Daha 1992 yılına kadar gelir ve gider dengeleri birbirini karşılayan bir kuruluş olan SSK'da 1992 yılına gelindiğinde 31.7 milyarlık gelire karşılık gider bir anda 34.3 milyara çıktı. Yıllar bu açığı korkunç bir boyuta ulaştırdı. Kurum açığını kapatmak için hep yardım almak zorunda kaldı. Öyle ki 1997 yılında Hazine'den SSK'ya 385 trilyon para aktarıldı.
   <br/>
   <br/>
   Bağ Kur da tıpkı SSK gibi 1992 yılında açık vermeye başladı. Bir sonraki yıl Emekli Sandığı açık verdi. Her üç kuruma 1997 yılında Hazine'den toplam 780 trilyon transfer yapıldı. 780 trilyonluk açık için bütçeden yapılan transferlerin bütçe açığı içindeki payının yüzde 29.71'i bulması olayın vehametini ortaya koyuyor.
   <br/>
   <br/>
   Dert bir değil ki..
   <br/>
   <br/>
   Sosyal güvenlik sisteminin temel sorunlarının başında sigortasız çalışma ve çalıştırma geliyor. DİE istatistiklerine göre 1996 yılında ücretli olarak istihdam edilen 7.3 milyon kişinin asgari 2.4 milyonu sigortasız çalışıyor. İkinci büyük sorunsa, emeklilikte yaş sınırının kaldırılmasıyla erken emeklilik imkanının sağlanması. Mevcut sisteme göre kadınlar 20, erkekler 25 yıllık hizmet sürelerini doldurmak ve 5000 işgünü çalışma şartıyla emekliliğe hak kazanabiliyor. Yaş sınırının olmaması sebebiyle kadınlar 38, erkekler 43 yaşında emekli olabiliyor. Çalışma ve Sosyal Güvenlik Bakanlığı'nca emeklilik yaşının artırılması yönünde çalışmalar başlatılınca "Mezarda emekliliğe hayır" kampanyaları gündeme geldi. TÜSİAD ve İMF emeklilik yaşının 5860 olmasını isterken, sendikalar ve siyasi parti temsilcileri 5055 diyordu. Sonunda sendika ve siyasi parti temsilcilerinin dediği olmuştu ki, Bakanlar Kurulu'nda reform paketi görüşülürken yeni emeklilik yaşına geçiş süresi için öngörülen 15 yıllık sürenin uzun olduğu tartışması başladı. Ve geçtiğimiz hafta bu konunun da karara bağlanması ile paket son şeklini aldı.
   <br/>
   <br/>
   Sosyal güvenlik kuruluşlarının iflasına yol açan üçüncü etkense prim tahsilat oranlarının düşük olması. Emekli Sandığı prim tahsilatı konusunda SSK ve BağKur'a göre bir hayli şanslı. Emekli Sandığı'nin prim tahsilatı yüzde 100 gerçekleşirken, 1996 yılında SSK'nın prim tahsilatı yüzde 85.3'e, BağKur'da yüzde 55'e kadar düşüyor. Bu oranların yüzde 85'lere çekilmesi de paketin öngördüğü reformlardan.
   <br/>
   <br/>
   Siyasilerin SSK ve BağKur alacaklarını dönem dönem affetmesi de bu kurumların iflasında önemli bir yer tutuyor. Son olarak 1997 yılında gerçekleşen afla iki kurumun özel sektör mükelleflerinden 100 trilyonluk faiz alacağı silindi. Kamu kurum ve kuruluşlarının SSK'ya olan 200 trilyonluk borcunun hâlâ tahsil edilmemiş olması da kurumun mali yapısını ortaya koyuyor.
   <br/>
   <br/>
   Prim karşılığı olmayan ve SSK ile BağKur emeklilerine seyyanen ödenen Sosyal Yardım Zammı uygulaması sosyal güvenlik sisteminin dengesinin bozulmasının bir diğer nedeni. 1997 yılında SSK emeklilerine 132 trilyon, BağKur emeklilerine 46 trilyon olmak üzere toplam 178 trilyonluk Sosyal Yardım Zammı ödendi. Hazırlanan reform paketinde Sosyal Yardım Zam tutarı ilk taslakta dondurularak bunun Hazine'ce üstlenmesi öngörülüyordu. Yükselen itirazlar sebebiyle ikinci pakette, Sosyal Yardım Zammı gösterge tablosuna yediriliyor. Bu değişiklik SSK'nın açıklarının bir kısmını telafi anlamına geliyor.
   <br/>
   <br/>
   Bu kez ciddi
   <br/>
   <br/>
   Sosyal güvenlik sisteminin kurtuluşu için her iktidar döneminde kısa ve uzun vadede reform paketleri hazırlandı. Ancak bu paketler bir türlü uygulamaya konamadı. Refahyol Hükümeti döneminin Çalışma ve Sosyal Güvenlik Bakanı Necati Çelik tarafından hazırlanan ve Meclis'te mutabakatı sağlanan son paket diğerlerinden farklı olacağa benziyor. Çalışma ve Sosyal Güvenlik Bakanı Nami Çağan'ın son rötuşlarını yaptığı paketin ilk bölümünde yer alan emeklilik yaşı ile ilgili problemde uzlaşılmasından sonra, ikinci paket de geçtiğimiz hafta Bakanlar Kurulu'na sunuldu.
   <br/>
   <br/>
   Reformun getirdikleri
   <br/>
   <br/>
   1 Sigortasız çalışma ve çalıştırmanın önüne geçilecek. Sigortasız istihdamı teşvik eden Tasarruf Teşvik Kesintisine son verilecek.
   <br/>
   <br/>
   2 Sigortasız istihdamın önüne geçmek için bir program halinde işsizlik sigortasına geçilecek.
   <br/>
   <br/>
   3Kamu kurum ve kuruluşlarının denetim elemanlarının kendi işyerlerindeki çalışanlar hakkında sigorta kontrolü yapabilme imkanı sağlanacak.
   <br/>
   <br/>
   4İşverenlerin işe aldıkları sigortalıları bildirme süreci kısaltılıyor.
   <br/>
   <br/>
   5 İyi denetim için sigorta müfettişi sayısı artırılacak.
   <br/>
   <br/>
   6İşçi işe girdiğinde kendisini SSK'ya bildirme hakkına sahip olacak.
   <br/>
   <br/>
   7Emeklilik yaşı kadınlarda 50, erkeklerde 55 olacak ve prim ödeme gün sayısı 5000 işgücünde tutulacak.
   <br/>
   <br/>
   8Prim tahsilat oranlarının artırılması için Emekli Sandığı'nda olduğu gibi kamu işyerlerinde SSK primleri tahakkuk eder etmez tahsil sağlanacak.
   <br/>
   <br/>
   9 Prim tahsilatında çıkarılan af ve tahkim kanunlarına bir daha başvurulmayacak.
   <br/>
   <br/>
   10Sosyal güvenlik kurumlarının özerkliğinin ve demokratikliğin tam olarak sağlanmasına çalışılacak. Merkezi yönetimden çok yerinden yönetime geçilecek.
   <br/>
   <br/>
   11 Doğu ve Güneydoğu'daki hastanelerdeki eleman ihtiyacının giderilmesi için çakılı kadro uygulamasına geçilecek.
   <br/>
   <br/>
   12Sosyal güvenlik kurumları arasında bilgisayar sistemi kuruluyor. Sigorta kurumları arasında norm ve standart işbirliği oluşturulacak.
   <br/>
   <br/>
   13 122 kişilik SSK Meclisi'nin oluşturulup sosyal tarafların burada eşit temsili sağlanacak. Eşit sayıda temsil edilmek koşuluyla seçimle gelenler atama ile gelenlerden fazla olacak. Yönetim kuruluna seçimle gelen üye sayısı 6'ya çıkarılacak.
   <br/>
   <br/>
   14SSK, başkanlık şeklinde örgütlendirilecek. Sigorta ve sağlık olmak üzere iki ayrı genel müdürlük şeklinde örgütlenecek. İki ayrı genel müdüre bağlı olarak 8 genel müdür yardımcısı olacak.
   <br/>
   <br/>
   15SSK Genel Kurulu işçilerden en az 50, işverenden en az 50, emeklilerden en az 10, Bakanlık ve kuruluşlardan 7 ve üniversitelerden 5 temsilciden oluşturulacak.
   <br/>
   <br/>
   16SSK hastanelerinin devlete veya özel sektöre devredilmesi koşuluyla belli yatak kapasitesini aşan hastaneler sağlık işletmeleri halinde örgütlendirilecek. .
   <br/>
   <br/>
   Çalışma ve Sosyal Güvenlik Bakanı Nami Çağan'la reform üzerine...
   <br/>
   <br/>
    İMF ve TÜSİAD emeklilik yaşının 5860 olmasını istiyor. Siyasi partiler ve sendikalar ise 5055. Tercihiniz 5055 oldu. IMF ve TÜSİAD'ın desteğini nasıl almayı düşünüyorsunuz?
   <br/>
   <br/>
   Toplumsal yaşamın konuları siyasal ve toplumsal uzlaşma ile çözülmelidir. Benim önerim geçen hükümet döneminde SSK ile ilgili uzlaşmaya varılmış konuların tehlikeye atılmamasıydı. Emeklilik yaşı ile ilgili 5055 kararının uygulanmasını ben de aynen kabul ettim. Çünkü Türkiye'de 60 yaş üstü nüfusun toplam nufüsa oranı yüzde 7. Buna karşılık OECD ülkelerinde bu oran ortalaması yüzde 19. 5055'e geçilmesi için 15 yıl öngörülüyordu. Yapılan tartışmalardan sonra bu sürenin kısaltılması kararlaştırıldı.
   <br/>
   <br/>
    Yaptığınız çalışmalar sürekli tepki çekiyor. SKK bünyesindeki mahkeme kararıyla tescil edilmiş sol örgütlenmeler olduğu biliniyor. İkinci gensorunun sizin hakkınızda verileceği söyleniyor...
   <br/>
   <br/>
   Önceki hükümetler döneminde kadrolaşmalar olmuş. Önce sol örgütlenmeler ardından RP'liler. O kargaşa içinde biz yokuz. Ben hiç bir gensorudan çekinmem. CHP'li ve RP'li kadroları biçmek gibi bir niyetim de yok. Bu iki grup arasındaki çatışmalar bizi ancak üzüyor.
   <br/>
   <br/>
    Memur sendikacılığının önündeki engeller kaldırılacak mı? Fiilen varlığı kabul edilen bu sendikaların hukuki statüsü ne olacak?
   <br/>
   <br/>
   Memur sendikacılığının önündeki engelleri kaldırmak için bir çalışma yaptık ve bunu da bakanlar kuruluna sunduk. Bakanlık olarak anayasal sınırlar içinde bir düzenleme yaptık. Çünkü Anayasamıza göre, memurların grev hakkı yok, toplu görüşme hakkı verilmiş.. Anayasa'nın verdiği haklardan öte birtakım haklar vermek durumunda değiliz.
   <br/>
   <br/>
   Sosyal Yardım Zammı kaldırıldığı zaman emekli maaşları nasıl geçinme standartlarının üstünde tutulacak?
   <br/>
   <br/>
   Sosyal Yardım Zammı kalkıyor diye bir şey yok, ama rakamsal tutarının dondurularak bunun Hazine'ce üstlenilmesi tasarıda vardı. Küçük bir değişiklik yaptık. Sosyal Yardım Zammı tutarını gösterge tablosuna yedirerek SKK'ya bir miktar avantaj sağlamak gibi ek bir öneri getirdik. Bu yüzden kimsenin bir mağduriyeti olmayacak.
   <br/>
   <br/>
    İşsizlik sigortasını nasıl uygulamayı düşünüyorsunuz?
   <br/>
   <br/>
   Bu konuda Tasarrufu Teşvik Fonu için kesilen işverenin yüzde 3, işçinin yüzde 2'lik payına yüzde 2'lik devlet payının da eklenerek işsizlik sigortası oluşturulabileceğine inanıyoruz. Bu konuda hazırlıklarımızı tamamladık. Tabii siyasi kararla bu kesintilerin buraya aktarılması gerekiyor. Ben öneri olarak götürdüm. Daha tartışılmadı. Türkiye işsizlik sigortası bulunmayan tek OECD devleti. Bu bir ayıptır. İşsizlik sigortası bir çağdaşlık ölçüsüdür ve bunu mutlaka getirmemiz lazım.
   <br/>
   <br/>
   Sizden önce Sosyal Güvenlik Reformu için Avusturyalı şirketlere ve Dünya Bankası'na raporlar hazırlatıldı, paralar istendi. Bunun için 100 milyon dolar harcandı. Kendi kurumlarımızın problemlerini biz bilemiyor muyuz?
   <br/>
   <br/>
   Sosyal güvenlik kurumlarının kurtarılması için yabancı şirket ve kuruluşlardan yardım istenmesini doğru bulmuyorum. Yabancı şirketlerden yardım istenecekse, bunu bilgisayar sisteminin kurulması için harcamak lazım. Dünya Bankası'ndan paralar alınıp yine yabancılara danışmanlık hizmeti yapılıyor. Ben kadromu bu tür reformları gerçekleştirecek insanlardan kurdum. Bakanlığa maliyeci doldurdu eleştirilerini göze alarak bunu yaptım. Verimini de almaya başladım.
   <br/>
   <br/>
   SSK Başkanlık sistemine nasıl geçecek?
   <br/>
   <br/>
   Sağlık ve sigorta birbirinden ayrılacak. SSK'nın başkanlık şeklinde örgütlenmesini ve iki genel müdürden oluşmasını öngörüyoruz. Biri sigortacılık, diğeri sağlık genel müdürlüğü olacak. Ama en önemlisi SSK'nın özerk bir yapıya kavuşmasıdır. SSK, işçinin ve işverenin ortak malıdır. Bu yüzden sahiplerine verilmesi gerekir. SSK Genel Kurulu'na ibra yetkisi verilmesi gerekiyor. Asıl sahiplerine görev ve yetki verildiği takdirde bunların kuruma daha iyi sahip çıkacağı kanısındayız.
   <br/>
   <br/>
   SSK Yönetim Kurulu'nda bir tek TÜRKİŞ'in temsilcisi bulunuyor. HAKİŞ ve DİSK'in de yer alması katılımcılık açısından daha doğru olmaz mı?
   <br/>
   <br/>
   DİSK ve HAKİŞ'in de SSK Yönetim Kurulunda temsil edilmesi düşünülebilecek konulardan biri. Ancak bu konu sendikacıların kendi aralarında halletmeleri gereken bir konu.
   <br/>
   <br/>
    Reform SSK hastanelerindeki çileyi bitirecek mi? Yoksa paket oraya kadar yansımayacak mı?
   <br/>
   <br/>
   SSK hastaneleri konusunda ikili bir çalışma var. Öncelikle Doğu ve Güneydoğu'da hiç işlemeyen hastaneler var. Buralarda personel bulmak ve tutmak çok zor. Bu yüzden bu hastanelere çakılı kadro uygulaması getireceğiz. Bu işin acil çözüm tarafı. Daha uzun vadede hastanelerin özerkleştirilmesi var. O programda her hastanenin bir yönetim kurulu olacak, işçi ve işveren temsilcileri yer alacak. Belli yatak kapasitesini aşan hastanelerde kısa zamanda pilot uygulamaya geçilecek. Tabii ki bazı hastanelerin devlete ve özel sektöre devri de söz konusu. Bütün bu tedbirler çileyi bitirmek için...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3201-reform-sirasi-sskda.html), [web.archive.org (arşiv bağlantısı)](http://web.archive.org/web/20120131165748/http://www.aksiyon.com.tr:80/aksiyon/haber-3201-reform-sirasi-sskda.html)
