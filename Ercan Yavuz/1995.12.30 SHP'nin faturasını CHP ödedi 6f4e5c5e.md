# SHP'nin faturasını CHP ödedi

*Ercan Yavuz 1995.12.30*

<font class="agenda2NewsSpot">
 Baykal CHP Genel Başkanlığı'na seçildiği gün SHP döneminde yapılan yolsuzlukları kastederek "Halkımdan özür diliyorum" dedi.
</font>
<font class="newsDetail">
 Hemen akabinde DYP ile yapılan ne olduğu belirsiz ittifaka atıfta bulunarak Başbakan Tansu Çiller'e bir dizi nota gönderdi. Bu rest ilk zamanlarda sosyal demokrat tabanda olumlu puan topladı. Sol hareket içinde adı sürekli hizipçiye çıkan Baykal'ın sözleri medyaya "Bir lider doğdu" şeklinde yansıdı. Ardından 50. Çiller Azınlık Hükümeti'nin güvenoyu alamadığı günlerde eski SHP'liler Baykal'ı ikna ederek seçime kadar DYP ile ortaklığın devam etmesı- ni sağladılar. Bu U dönüşü kurultayda silkinip kendine gelen CHP'ye, kazandığı puanları bir çırpıda kaybettiriverdi.
 <br/>
 <br/>
 Herşeye rağmen Baykal'ın 24 Aralık seçimlerinde halkın karşısına hangi söylemle çıkacağı merak ediliyordu. Acaba SHP döneminde yapılan yolsuzluk ve vurgunları küçücük bir özürle halka unutturabilecek miydi? Sonuçta Baykal, seçimlerden hezimetle çıktı. Önceki seçimlere nazaran büyük oran da oy kaybeden CHP'nin bu durumunu bir dönem Baykal'ın Atakımında yer alan, ancak SHP ile birleşmeye karşı olduğu için istifa edip köşesine çekilen Ertuğrul Günay'a sorduk.
 <br/>
 <br/>
 -CHP bu seçimlerde baraj endişesi yaşadı. Tüm otoriteZerce hezimet olarak nitelenen bu düşüşün sebebi nedir?
 <br/>
 <br/>
 80'lerde Latin Amerika'ya benzeyen bir askeri baskı dönemini yaşadık. Baskılardan en fazla nasibini alan sol kesimdi. 1980'den sonra yapılan ilk genel seçimlere katılma zorunluluğu getirildiğinden yüzde 90'ları aşan bir katılımla seçim yapıldı. CHP'ye benzediği için Halkçı Parti yüzde 32'ye yakın oy almıştı. Solun en çok gerilediği nokt~da alınan bu sonuç fevkalade iyiydi. Bu seçimlerde iki partinin aldığı oy yüzde 25'lere kadar geriledi. Her ikisinin toplamı CHP mirasının toplamıdır. Bu çok vahim ve üzerinde durulması gereken bir sonuçtur.
 <br/>
 <br/>
 "SHP YEREL YÖNETIMLERDE KAN KAYBETTI"
 <br/>
 <br/>
 Oyların gerilemesinde dönüm noktası 1989 yerel seçimleridir. Bu tarihe kadar artış devam ediyordu soloylarında. SHP yerel yönetimlerde yakaladığı iktidarı fevkalade kötü kullandı. ANAP döneminde hangi başarısızlıklar yaşanmışsa aynı şeyler hatta daha fazlası SHP döneminde yaşanmaya başladı. Tam bu dönemde Sovyetler Birliği'nin yıkılması ile dünyada ideolojilerde de bir ciddi kayma ve belirsizlik doğdu. SHP yönetimleri kendi deolojik çizgilerinde ısrar etmek yeri.' ANAP'lılaşmayı tercih ettiler. Dürüst,  ilkeli, özgürlükçü, eşitlikli, kalkınmacı, adaletçi anlayış yerine fırsatçı, kapkaççı, köşe dönmeci bir başka çizgiye sürüklendiler. İniş süreci böylece başlamış 01dU..1991'de DEP'le bir ittifak yapıldı. Bu ittifakta ölçü kaçırıldı ve oylar yüzde 20'lere kadar geriledi.
 <br/>
 <br/>
 Fırsatçılık anlayışı ile DYP-SHP hükümeti kuruldu.Bu ittifakı ilk başta 80 sonrası Türkiye'nin restorasyonu için olumlu karşılamıştım. Fakat ilkesiz ve fikri takipten yoksun bir çizgi sergiledi iki parti lideri de. Bundan en çok iktidarın küçük ortağı SHP zarar gördü. O süreçte bir fırsat doğdu ve CHP yeniden açıldı.
 <br/>
 <br/>
 SHP'nin yerel yönetimlerdeki yıpranmasına ve merkezi yönetimdeki sürüklenmesine muhalifolan insanlar yeiden kendi kimliğine dönmeye karar verdi. CHP, 15 yıllık bir aradan sonra ilk defa kendi ismi ile bir seçime katıldı. 1994 yerel seçimlerinden 4.62 oyla çıktı. Bence bu fevkalade önemli bir başlangıç vesilesiydi.
 <br/>
 <br/>
 - CHP, yerel yönetimlerde kirleniliğini, merkezi yönetimde sürüklendiğini iddia ettiğiniz SHP ile nasıl birleşti?
 <br/>
 <br/>
 Arkadaşlarımız alınan bu oydan ürkerek SHP ile birleşmeyi gündeme getirdiler. Zaten medya da bize bunu dayatıyordu. Sayın Baykal ve arkadaşlarımızın büyük bölümü birleşmeden yana tavır koydu. Ben CHP'nin daha uzun soluklu bir hareket olarak tek başına yoluna devam etmesi, mutlaka birleşme olacaksa DSP ile yapılması görüşündeydim. Verdiğim örnek de RP örneğiydi. MSP kökeninden gelen RP, 1984 yerel seçim'(7erinde yüzde 4 civarında oyaldı. Ama ANAP'la birleşmeyi düşünmedi. Aslında Erbakan ve Özal'ın siyasi ve dini eğilimleri birbirine çok benziyordu.
 <br/>
 <br/>
 CHP ve SHP birleşmesine birleşti, ama CHP'nin sadece adı kaldı, SHP anlayışı devam etti.
 <br/>
 <br/>
 CHP 24 Aralık'ta toplumun önüne yeni parti olarak çıkmadı. 4 yıllık SHP ik tidarının tam hesap ödeme noktasında sorumluluğu üzerine aldı. Bu yüzden alınan başarısız sonuç SHP'nin 4 yıl boyunca yaptıklarının CHP'ye fatura edilmesidir.
 <br/>
 <br/>
 - CHP' deki dezavantajları DSP iyi kullanabildi mi? Aldığı oy CHP'nin kayıplarını yansıtıyor mu?
 <br/>
 <br/>
 DSP, daha ilkeli. Toplumu daha iyi kucaklama fırsatı yakaladı. Parti olmak yerine aile yönetimi içinde kalmayı tercih etmesi en büyük hatasıydı. Yüzde 18-19'larda oyalması gereken DSP bu yüzden yüzde 14 oy alabildi. DSP, CHP'nin SHP ile birleşmesinden doğan şansını çok iyi kullanamadı.
 <br/>
 <br/>
 - Baykal'ın şahsi imajı CHP'nin oylarına nasıl yansıdı?
 <br/>
 <br/>
 Baykal CHP Genel Başkanlığı'nı kazandıktan sonra Tansu Hanım'a bazı şartlar dikte ederek hükümeti bıraktıve parti bir kimlik kazandı. Azınlık hükümetinin güvenoyu alamadığı günlerde eski SHP'li bazı yöneticilerin DYP ile teması ve Baykal'ı koalisyona ikna etmeleri Baykal'a puan kaybettirdi. Eski SHP'liler Karayaıçın, Çetin ve Kumbaracıbaşı hükümet olmayı savunuyorlardı ve o çizgi egemen oldu. CHP'nin kendine gelme ve kimlik arama savaşı Tansu Çiller'in kollarında son nefesini verdi.
 <br/>
 <br/>
 "DÜRÜST BIR SEÇENEK OLARAK HALKIN KARŞISINA ÇIKMADI"
 <br/>
 <br/>
 - CHP bir kimlik erozyonu yaşıyor. Kurumsal kimliğini kazanabilecek mi?
 <br/>
 <br/>
 CHP, ismi ile, kurumsal kimliği ile bu hükmü haketmedi. Ama son bir yıllık birleşme serüveni bu günlere getirdi. Haksız ihalelerle, fırsatçılıkla CHP'nin ilgisi yoktur. Bu seçimlerde toplumun önüne dürüst bir seçenek olarak çıkamadı. Bu CHP'nin birleştiği
 <br/>
 <br/>
 SHP'den dolayıdır. SHP hiçbir zaman eski CHP'nin devamı değildir. Sol söylemi kullanarak sola zarar vermiştir. SHP içinde DYP'lisi de, ANAP'lısı da var. Hatta bu seçimlerde örneklerini de yaşadık. Bugün bile CHP'nin içinde DYP'ye gitmesi gerekenler var. DSP' de is~ kurumsallık. olmadığı için uzun vadede devam edip etmeyeceği kuşku götürür.
 <br/>
 <br/>
 - Baykal'ın şahsından kaynaklanan sıkıntı olabilir mi?
 <br/>
 <br/>
 Kurumsalolarak SHP'yi içine almak CHP'yi bu faturayı ödemek zorunda bıraktı. CHP, SHP ile birleşmeseydi DSP'ye akın olmazdı. SHP'den geçiş CHP'ye olurdu. Dört yıllık macerasından sonra SHP kendi kendine tükenirdi. DSP yüzde 8-9 sınılarında kalırdı. CHP barajı belki zor geçerdi ama tertemiz bir parti olarak kalırdı. SHP, sol kimliğe bilinçli olarak zarar vermeye kalksaydı ancak bu kadar verirdi.
 <br/>
 <br/>
 - CHP'nin 2000'li yıllara ulaşması için söylem olarak neleri değiştirmesi lazım?
 <br/>
 <br/>
 Ayağı Türkiye gerçeğine basmalı, rahatlıkla ben Türküm, ben Müslümanım, özgürlükçü, eşitlikçi solcuyum diyebilmeli, kendini öteki duyarlılıklara da açık hissetmeli. Kurumlaşacak ve kurum söylemini gözden geçirecek. SHP'yi çağrıştıran her şeyden arınması gerekiyor CHP' nin. Bu konuda çok radikal düşünüyorum.
 <br/>
 <br/>
 1995 yılı Türkiye'sinde 1925 yılının söylemi olmaz. CHP söylemini de gözden geçirmeli. Kaskatı bir laisizm olmaz, kaskatı bir milliyetçilik olmaz. Elbette laik, elbette milliyetçi ama bunun çağdaş açılımlarını yakalaması lazım. Devletçilik olmaz, sosyal devletçilik 0lur. Kalkınmacı, halkla barışık, halkın ahlaki ve dini değerleri ile bağdaşık yeni bir çizginin CHP'ye egemen olması gerekiyor. .
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-1221-33-shpnin-faturasini-chp-odedi.html), [web.archive.org (arşiv bağlantısı)](http://web.archive.org/web/20101119051544/http://www.aksiyon.com.tr:80/aksiyon/haber-1221-33-shpnin-faturasini-chp-odedi.html)
