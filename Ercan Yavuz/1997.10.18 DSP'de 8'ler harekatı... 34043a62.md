# DSP'de 8'ler harekatı...

*Ercan Yavuz 1997.10.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Solun büyük partisi olduğu andan itibaren DSP, parti içi muhalefetle de tanıştı. 75 milletvekiliyle parlamentoda temsil imkanı yakalayan DSP'deki ilk fire,
  </font>
 </div>
 <div id="newsText">
  <font class="detail-text">
   seçimden iki gün sonra istifa edip ANAP'a katılan Adil Aşırım oldu. Aşırım'ın ardından parti içi demokrasi ve örgütlenmeden şikayetçi olan Edirne Milletvekili Erdal Kesebir, Ecevit'e bayrak açtı. Ancak Ecevit hiziplere sıcak bakmıyordu ve Kesebir partiden ihraç edildi. Sonraki günlerde başlayan transferler DSP'deki fireleri doğal seyrine koymuştu artık. Bilecik Milletvekili Şerif Çim DYP'ye geçti. Afyon Milletvekili Kubilay Uygun, Çanakkale Milletvekili Hikmet Aydın ve Ordu Milletvekili Müjdat Koç da transfer kervanına katıldı. Transfer rüzgarını fazla büyütmemeye çalışan Genel Başkan Bülent Ecevit, parti grubunda, gidenlere üzülmediğini belirterek, bundan sonra gitmeyi düşünenlerin de elini çabuk tutmasını istedi. Mümtaz Soysal'ın partiiçi demokrasiyle ilgili eleştirileri Genel Başkanı Bülent Ecevit'i kızdırmıştı. Ecevit'in Soysal'ın eleştirilerine yaklaşımı farklı değildi. "Gerekirse genel başkanlığa aday olurum" çıkışıyla meydan okuyan Soysal'a Ecevit, salvolarla karşılık verince Mümtaz Hoca'nın sesi bir daha duyulmadı.
   <br>
    <br>
     Tam da transferler durdu derken DSP'yi daha büyük bir sarsıntı bekliyordu. Dönemin başbakanı Erbakan'ın Başbakanlık konutunda İslami kesimin bazı liderlerine verdiği iftar yemeği ile ilgili gensoru tartışmaları DSP'de kan kaybının sürmesine neden oldu. Ecevit'e ve grup kararına rağmen gensoruda ısrar eden Ankara Milletvekili Gökhan Çapoğlu, İstanbul Milletvekili Bülent Tanla ve Kocaeli Milletvekili Bekir Yurdagül de ihraçlar kervanına katıldı. Bu milletvekillerinin TÜRKİŞ Sendikası yöneticileriyle solda birlik için Ecevit'e baskı yapılmasıyla ilgili yaptıkları görüşme bardağı taşıran son damla oldu. Üç milletvekili de tıpkı Kesebir gibi ihraç edildi. Ancak kendileriyle birlikte hareket ettiği ileri sürülen 5 milletvekili daha vardı. Bu milletvekillerinin parti tüzüğüne aykırı somut bir suç işlememiş olması parti içinde kalmalarını sağladı.
     <br>
      <br>
       İhraçlar ve transferlerle DYP'den sonra en fazla fire veren ikinci parti unvanına sahip DSP'nin milletvekili sayısı bir anda 67'ye kadar düştü. ANASOLD hükümetinde ikinci ortak olarak yer alan DSP'deki muhalefetin bir süre için hızını kaybedeceği bekleniyordu. Ancak beklentilerin aksine DSP'nin içi giderek kaynayan bir kazan haline geldi. Tamamlanamayan il ve ilçe kongreleri, Olağan Kongre'nin 7 Aralık'a kadar ertelenmesi tabandaki rahatsızlığı artırdı. Özellikle örgütlenme yapısıyla ilgili eleştiriler DSP'deki demokrasi vurgusunun zayıflığından şikayet eden milletvekillerinin tansiyonunu yükseltti. Ağır eleştirileri ilk seslendiren İstanbul Milletvekili Cevdet Selvi oldu. Partiiçi muhalefeti hoş görmeyen ve bu konuda parti tüzüğünü işleten Ecevit, hükümet ortağı olmanın da getirdiği kritik hesaplar yüzünden Selvi'in eleştirilerine karşılık vermemeye özen gösterdi. Aynı rahatsızlığı duyan 7 milletvekilinin daha Selvi ile birlikte hareket ediyor olması bile Ecevit'in yanlışı affetmeyen genel başkan imajını harekete geçiremedi.
       <br>
        <br>
         CHP kolları sıvadı
         <br/>
         <br/>
         DSP'den bugüne kadar ihraç edilen Erdal Kesebir, Çile Çiçekleri hareketiyle kendine bir yol çizerken Gökhan Çapoğlu, DSP Genel Başkanlığına adaylık alt yapısını hazırlamaya koyuldu. Bülent Tanla ve Bekir Yurdagül ise bağımsız kalarak parti içinde kalan arkadaşlarıyla temaslarını sürdürdü. Denizli Milletvekili Hilmi Develi, Bursa Milletvekili Yüksel Aksu, İstanbul Milletvekili M.Tahir Köse, İzmir Milletvekili Veli Aksoy, Kütahya Milletvekili Emin Karaa, Karaman Milletvekili Fikret Ünlü ve Meclis Başkanvekili Uluç Gürkan muhalifler kervanına katılan son isimler oldu. Ancak bu milletvekillerinden Fikret Ünlü ve Emin Karaa, ilk başlarda Selvi ve arkadaşlarıyla birlikte hareket ederken daha sonra belirgin bir şekilde yollarını ayırdılar. TBMM Başkanlığı için girilen yarışta DSP'nin aday çıkarmayıp Mesut Yılmaz'ın adayı Mustafa Kalemli'yi destekleme kararı alması, yarışa girmeyi düşünen Başkanvekili Uluç Gürkan'ı da muhalifler safına itti. DSP'nin Meclis başkanlığı yarışındaki tutumuna itiraz edenler sadece Gürkan'la sınırlı kalmadı üstelik. Aynı rahatsızlığı duyan bir çok milletvekili var.
         <br/>
         <br/>
         Cevdet Selvi ve arkadaşlarının örgüt yapısının demokratikleştirilmesi, hükümet ortaklığıyla ilgili sorunlar ve solda birlik eleştirilerine Ecevit sessiz kaldıkça, solun diğer partisi CHP'den üstü kapalı da olsa destek geldi. 24 Aralık genel seçimlerinden sonra parlamentoya taşıdığı 49 milletvekilinden fire vermeyen ve transfer almayan tek parti olan CHP, DSP'deki iç çalkantıdan nasibini almak için kolları sıvadı. CHP Genel Sekreteri Adnan Keskin, Ankara'nın Altındağ ilçesindeki 565 DSP delegesini CHP'ye transferiyle solun büyük partisinden küçük partisine geçişler başladı. Örgüt bazındaki transferlerin parlamento ayağının gerçekleşmesi de an meselesi. Bu arada muhalif grubun liderliğini üstlenen Cevdet Selvi'nin CHP lideri Deniz Baykal ile bir görüşme yaptığı ve Baykal'ın Selvi ve arkadaşlarının CHP'ye hemen geçme isteğini ertelemesini istediği öğrenildi. Baykal'ın partisine gelecek bu milletvekillerine kitle halinde ve solda birliğin CHP çatısı altında gerçekleştiğini gösterecek şekilde partisine katılmalarını istediği öğrenildi. 7 Aralık'ta yapılacak DSP kongresi öncesi bu transferlerin gerçekleşmesi de ilke olarak kabul edilmiş durumda.
         <br/>
         <br/>
         Hata yapan yandı
         <br/>
         <br/>
         Bu olup bitenlerden DSP'nin haberinin olmaması imkansızdı. Yükselen muhalefet hareketinden Genel Başkan Bülent Ecevit'in bilgisi var. Ancak Ecevit, Selvi ve arkadaşlarını ihraç etmeyi şimdilik düşünmüyor. Hükümet ortaklığındaki gizli denge Ecevit'i bu ihraçları gerçekleştirmede zor durumda bırakıyor gibi görünse de Ecevit, muhaliflerin kendiliğinden partiyi terketmelerini bekliyor. Aynı kesimin yeni yeni dile getirdikleri Ecevit'in solda birleşmenin önündeki engel olduğuna dair iddialar ise herkes tarafından benimsenmiyor. Muhalif milletvekillerinin ihraç edilmemesinin bir nedeni de eleştiri getirdikleri bu üç konuda somut adım atmamaları. Adımın atılması halinde ihraçları gündeme gelebilecek. Ancak ne muhalifler bu adımı atmak için acele ediyor, ne de Ecevit onları ihraç etmek için. Muhalifler, DSP kongresine kadar çıkışlarını sürdüreceklerini ve kongrede parti içinde olup biteni delegeye anlattıktan sonra hareketlerine yön vereceklerini söylüyorlar. DSP yönetimi ise muhalif hareketin DSP kongresine ulaşmadan bertaraf edilmesinin yollarını arıyor. Kısaca her iki taraf da rakibinin yanlış bir hareketini kolluyor. Cevdet Selvi, "Hedefimiz partiden ayrılmak değil. Öncelikli hedefimiz, buradaki örgütlenme yapısıyla ilgili sorunların, sona ermesini sağlamak. Hükümet ortaklığı ile ANAP'a büyük tavizler verildiğini düşünüyoruz. Siyasi hayatımızdaki temel sıkıntılardan biri solda birliğin gerçekleşmemiş olması. Bu konuda DSP yönetimine düşen sorumluluklar var. Bunları kongerede anlatmak istiyoruz. Ondan sonra bizi atarlar mı, atmazlar mı bilemem" şeklinde konuşuyor.
         <br/>
         <br/>
         Selvi ve arkadaşlarının bu eleştirilerini kongerede delegeye anlatmasından DSP'nin zararlı çıkacağını herkes biliyor. Bu nedenle DSP yönetiminin muhaliflerden önce hareket etmesi daha büyük bir ihtimal. Cevdet Selvi ve 7 arkadaşıyla birlikte bağımsız Bülent Tanla ve Bekir Yurdagül'ün de CHP'ye geçmesi bekleniyor.
         <br/>
         <br/>
         CHP yöneticileri ise DSP içindeki sıkıntıdan haberdar olduklarını ancak hiç bir zaman milletvekili sayısını artırmak için DSP'nin arka bahçesine göz dikmediklerini söylüyorlar. CHP Genel Başkan Yardımcısı Ali Topuz, "Orada sıkıntıları olan arkadaşlar var. Bize gelmek istiyorlar. Kapımız açık, ancak biz kendi kararlarını olgunlaştırmalarını bekliyoruz" derken Sivas Milletvekili Muhmut Işık, DSP'deki muhalif hareketin 8 kişiyle sınırlı olmadığını, 18 kişinin CHP'ye geçmeyi düşündüğünü söylüyor. Önümüzdeki günler sol partiler açısından çok önemli gelişmelere sahne olacak gibi görünüyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3079-dspde-8ler-harekati.html), [web.archive.org (arşiv bağlantısı)](http://web.archive.org/web/20140203222352/http://www.aksiyon.com.tr/aksiyon/haber-3079-dspde-8ler-harekati.html)
