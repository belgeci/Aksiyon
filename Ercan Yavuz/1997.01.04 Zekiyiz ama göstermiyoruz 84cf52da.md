# Zekiyiz ama göstermiyoruz

*Ercan Yavuz 1997.01.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir yolda yürüyorsunuz ve yol ikiye ayrılıyor. Biri ölüme, diğeri hayata çıkıyor. Ancak hangisinin ölüm, hangisinin hayat yolu olduğunu bilmiyorsunuz.
  </font>
 </div>
 <div id="newsText">
  <font class="detail-text">
   Yol ayrımındaki kulübede ikiz iki kardeş yaşıyor. Bu kardeşlerden biri sürekli yalan söylüyor. Öbürü ise Doğrucu Davut. Hangisinin doğru, hangisinin yalan söylediğini bilmiyorsunuz. Tek soru hakkınız var. Öyle bir soru sorun ki sizi hayat yoluna çıkarsın...
   <br>
    <br>
     Birçoğumuzun benim böyle saçmalıklarla uğraşacak vaktim yok deyip boşverdiği, bazılarımızın kısa bir süre uğraşıp yorgun düştüğü, çok azımızın gerçekten çözebildiği buna benzer problemlerle ciddi ciddi uğraştığınız oldu mu hiç? Peki bu işe kafa yoran insanların bundan daha karmaşık problemleri çözdüğüne şahit olduğunuzda kendinizde bir eksiklik hissettiniz mi?
     <br>
      <br>
       Hayat boyu karşılaştığımız problemleri en kısa zamanda, en kısa sürede ve en az eforla çözme yöntemine zeka adı veriliyor. Çünkü ömrümüz boyunca hep bir karar alma zorunluluğumuz var. Hayatının en önemli kararını aldıktan sonra hayıflanıp, işleri tıkırına koyduktan sonra iyi ki böyle yapmışım diyen insanların bu kararı almalarında zeka seviyelerinin etkisini gözardı etmemek gerekli. İnsanları diğer canlılardan, en gelişmiş bilgisayarlardan ayıran fark işte bu muhakeme kabiliyetinde yatıyor. Bunlar sıradan insanlarda varolan vasıflar. Edison'u, Einstein'ı, İbni Sina'yı, Ali Kuşçu'yu, Farabi'yi sıradan insanlardan ayıran özellikse Allah'ın lütfu olan zekalarını en iyi şekilde değerlendirmeleri.
       <br>
        <br>
         Komplekse gerek yok. Zekiyiz
         <br/>
         <br/>
         Aziz Nesin, Türk insanının aptal olduğunu söylediğinde Sivas'ta kıyametler koptu. Pratik zekası ile en karmaşık problemlerin altından kalkmayı başaran Türk insanı gerçekten aptal mı? Yoksa Türk insanının aptal olduğunu iddia edenlerde mi bir eksiklik veya fazlalık var? Hiç bir milletin diğer bir milletten üstün olmadığını kanıtlayan bilime meydan okurcasına sarfedilen bu sözlerin altında Türk insanının pratik zekasını kötü yolda kullanması mı yatıyor yoksa? Türkiye Zeka Vakfı Başkanı Emrehan Halıcı, Aziz Nesin'e nazire yaparcasına Türk insanının akıllı ve zeki olduğunu iddia ediyor. Yani aramızda yeni Piri Reis'ler, Ali Kuşçu'lar, İbni Sina'lar var. Ama onun da kabul ettiği bir gerçek var, her alanda üretmekten çok tüketmeye programlanmış Türk insanı, aklını ve zekasını yeterince kullanamıyor. Zaten Zeka Vakfı'nın kuruluş amacı da bu potansiyeli ortaya çıkarıp yönlendirmek. Önüne fırsatlar konulmazsa tek başına akıllı olmak veya zeki olmak bir anlam ifade etmiyor.
         <br/>
         <br/>
         Toplumumuzda var olan potansiyelin yeterli şekilde değerlendirilmemesinin sebeplerini tespit için kurumların hatta devletin sorgulanması gerektiğini belirten Halıcı "Aydınlarımızla veya aydın geçinen bazı kesimlerle yaptığımız sohbetlerde Türk insanının akıllı olmadığı, tembel olduğu gibi klasik önyargıların artık genel kabul görür hale gelmesini şiddetle kınıyorum. Bütün bunların sistem sorunu olduğunu iddia ediyorum. Türk insanının birçok konuda bireysel olarak çok keskin ve pratik zekası olduğunu biliyoruz. Ancak bir gerçek daha var, toplumu oluşturan bireyler akıllı ve zeki olurlarsa iyi programlar seçer, iyi partilerin oluşmasını sağlar ve bunların  icraatlarını denetler, bozuk giden yönler için alternatif çözümler üretir" diyor.
         <br/>
         <br/>
         Aramızda dâhiler hâlâ var
         <br/>
         <br/>
         Emrehan Halıcı, Türkiye'nin bugün geldiği noktadan kurtulacağından emin. Mevcut durumun geçiciliğini  tarihi derinliklere inerek açıklıyor: "Geçmişimiz kuvvetli ise aramızda bu geçmişi devam ettirecek kişiler var demektir. Akıllı ve yetenekli insanların ortaya çıkmasında sistemin önemini anlamaya çalışıyorum. Geçmişte başarılıysak geçmişin sistemi iyiymiş demektir. İnsanlarımıza bir soykırım yapılmadığına göre, insanlarımıza  bir aşı yapılarak bazı yetenekleri ortadan kaldırılmadığına göre,  akıl ve yeteneklerinde bir değişiklik  yok demektir. 65 milyon insanın sıradan insan olması mevzubahis olamaz. Tekrar ediyorum, Türkiye'de insanların zeka potansiyelinin diğer insanlardan eksik olacağına  inanmıyorum. Üstün yönlerimiz olduğunu da biliyorum. Aklın ve zekanın tanımı  içinde, değişen çevre şartlarına adapte olma var. Çoğrafyamıza baktığımızda, doğu koşullarının bile tek tip olmadığını görüyoruz. Ülkemizde dört iklim birarada yaşanıyor. Değişen çevre  koşullarına ne kadar çabuk adapte olabiliyorsanız o kadar zekisiniz demektir. Türk insanı bu şartları en iyi şekilde değerlendirmeyi başarmıştır."
         <br/>
         <br/>
         Eğitim sistemimiz zekamızı köreltiyor
         <br/>
         <br/>
         Lord Halifax'a göre eğitim; "Bize öğretilenlerin hepsini unuttuğumuzda geriye kalan şeydir." Ancak Türkiye'de herhangi bir kişinin okuldan mezun olduktan sonra öğrendiklerini hayata geçirmesi imkansız gibi. Emrehan  Halıcı, eğitim sistemimizin ezbercilik üzerine kurulduğunu iddia ediyor ve ekliyor: " Eğitim sisteminin ezberden kurtulması demek bilgi vermeme anlamına gelmemelidir. Bütün dünya gerçeklerini elbette çocuklarımıza sunmalıyız ama bu sunuş biçiminde  ezberin birinci derecede ön planda olmaması  gerekiyor. Gençlerimizin bir sınıftan diğer bir sınıfa veya okula  geçebilmesi için standart birtakım engelleri aşması,  bence eğitim sistemimizin temel problemidir. Liseyi bitiren üniversiteye gitmek istiyor, üniversiteye girmek için de yine ezberledikleri bilgileri iyi kullanmaları gerekiyor. Daha akıllı, daha zeki ama bu şansı yakalayamamış insanlar açısından boşluk bu. Bu toplumda herkesin doktor, avukat veya mühendis olması gerekmediğinin altı çok iyi çizilmelidir. Üniversiteye girişle çıkış arasındaki sürece baktığınızda  boşa giden emek, boşa giden çaba, boşa giden zaman, boşa giden paraları görürsünüz. Çocuğumuzu 6 yaşından itibaren bu çarkın içine sokuyoruz. Bilgi bombardımanı altında 2025 yaşına kadar geliyor. Farklı düşünmesine imkan yok. Çünkü farklı düşündüğü zaman sistem onu dışlıyor. En fazla düşünebileceği, en fazla üretebileceği, zekasını geliştirebileceği,  kendisi ile ilgili kararlar alacağı bu yollarda aklını  kullanamıyor. Bu çok yanlış ve zararlıdır. Halbuki sistemin bu aşamada kişiye tercih hakkı, aklını ve zekasını kullanarak kendisi ile ilgili en iyi kararı vermesine  imkan tanıması lazım."
         <br/>
         <br/>
         Toplumumuzda akıl ile zekanın, akıl ile hafızanın yaygın bir şekilde birbirine karıştırılması da ayrı bir hata. Akıl; insanın düşünme, anlama, tanıma, yargılama ve kavrama gücü olarak tarif ediliyor. Zeka, aklın bir adım ötesinde düşünme, akıl yürütme, objektif gerçekleri algılama, yargılama ve sonuç çıkarma yeteneklerinin tamamı. Kazanılan bilgilerin korunduğu ve saklandığı yer ise hafıza olarak niteleniyor. Hafızanın güçlü olması zekanın fonksiyonlarını artırıyor.
         <br/>
         <br/>
         Medya zekanın kriterini değiştiriyor
         <br/>
         <br/>
         Karşılaştığı  problemlerin çözümü için düşünmek yerine,  kaçışı tercih eden toplumumuzun bugünkü  durumunu anlatırken medyanın etkisini yabana atmıyor Emrehan Halıcı: "Maalesef ülkemizde  köşe dönme, iş bitirici olma ile zeka birbirine karıştırılıyor. İnsanlar düşünmemeye zorlanıyor. Bu karışıklığı Türkiye'nin geleceği açısından fevkalade tehlikeli buluyorum. Değerlerimiz tamamen deprem geçiriyor. Medya büyük bir çelişki içinde. İnsanları ikna etme yeteneğini kötüye kullanan insanları (Selçuk Parsadan) kahraman gibi gösterip hayat hikayelerini kaleme alan medya "Nasıl dolandırdım" yazı dizileri yapıyorsa çok kötü durumdayız demektir. Çocuklarımıza tavsiye edebileceğimiz öylesine az program ve yapım var ki. Biz çocuklara insanların insani özelliklerini kaybetmemesini tavsiye ederken, onlar  beyinlerini uyuşturup kendilerine bağlamak istiyor. Bu çok tehlikeli bir gidişat."
         <br/>
         <br/>
         Zekayı geliştirmek mümkün
         <br/>
         <br/>
         Zekanın terbiyesi, geliştirilmesi mümkün müdür? Organlarımızın en karmaşığı beynin geliştirilmesinin reçetesi var mıdır? Zeka Vakfı Başkanı Emrehan Halıcı, zekanın geliştirilmesinin  mümkün olduğunu söyleyerek "Zekanın geliştirilmesi açısından insanların en şanslı ve  en verimli oldukları dönemler çocukluk ve gençlik dönemleridir. Zeka belli bir yaştan sonra durur diyemeyiz. Ama öğrenmeye en yatkın yıllar çocukluk yıllarıdır. Tıpkı vücut geliştirmecilerin yaptığı gibi beynin faaliyetlerini destekleyen, beyne antrenman yaptıran, kısaca düşünen, mantık yürüten insan zekasını geliştirebilir. Ama zekayı geliştirmenin bir kriteri yok. Reçetesi yok. Bu insanın ilgisi ve isteği ile başlayan bir şeydir. Vücudun her organına saygı duymak lazım, ama beyne bir numarayı vermek kaydıyla. Meraklı olmak, çevreye karşı kayıtsız olmamak zekayı geliştirmenin  ilk kriterleri" şeklinde konuşuyor.
         <br/>
         <br/>
         Düşünmekten kaçan insanların "Düşünen insan mutsuz insandır" önyargılarından kurtulması  gerektiğini, bu yola başvuranların problemi çözmek yerine buzdolabına kaldırdığını kaydeden Halıcı, "Deniz kenarında düşünmeden yıldızları seyreden, deliye her gün bayramdır felsefesi ile yaşayan  biri olmaktansa, düşünüp mutsuz olmayı tercih ederim" diyor.
         <br/>
         <br/>
         Emrehan Halıcı'yı dinledikten sonra  zekanıza güveniniz artmıştır herhalde. O halde girişteki sorumuzu bir kez daha düşünün. Eğer hâlâ bulamadıysanız cevabı biz verelim: Kardeşinizin yerinde olsaydınız bana hayat yolunun hangisi olduğunu söylerdiniz? Aldığınız cevabın tam tersi sizi hayat yoluna ulaştıracaktır. Cevabı ben daha önce buldum diyenlere bir soru daha:  "İki sarı, bir kırmızı eder". Laf aramızda bu soruya cumhurbaşkanımız da cevap verememişti
         <br/>
         <br/>
         TÜRKİYE ZEKA VAKFI
         <br/>
         <br/>
         Türkiye Zeka Vakfı'nın kurucu üyeleri elit bir kitleden oluşuyor. Ancak Emrehan Halıcı, üstünler kulübü oluşturmak istemediklerinin özellikle altını çiziyor. Bir yıllık bir geçmişi olan Türkiye Zeka Vakfı geçtiğimiz yıl birincisini gerçekleştirdiği Türkiye Zeka Oyunları ile adını duyurdu. Amacı yurdumuzun zeka potansiyelini ve beyin gücünü ortaya çıkarmak, yönlendirmek, geliştirmek ve desteklemek.
         <br/>
         <br/>
         Vakıf Başkanı Emrehan Halıcı aynı zamanda Satranç Federasyonu Başkanı. l998 yılında Dünya Zeka Oyunları'nı Türkiye'de yapmayı planlıyorlar. 2000 yılında Türkiye'de yapılacak olan Dünya Satranç Olimpiyatları ile birlikte Dünya Zeka Olimpiyatları'nın da aynı anda yapılmasına karar verilmiş durumda. Internet bağlantıları sebebiyle dünyanın her yerindeki zeki insanlara problemler yöneltip onların sorularına cevap vererek kendi aralarında küçük çaplı yarışmalar yapıyorlar. Vakfa üye olmak için özel bir şart yok; her kesimden insan üye olabiliyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2116-zekiyiz-ama-gostermiyoruz.html), [web.archive.org (arşiv bağlantısı)](http://web.archive.org/web/20131018025300/http://www.aksiyon.com.tr/aksiyon/haber-2116-zekiyiz-ama-gostermiyoruz.html)
