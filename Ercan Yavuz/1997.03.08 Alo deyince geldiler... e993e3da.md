# Alo deyince, geldiler...

*Ercan Yavuz 1997.03.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sezon başlarken  pek şans tanınmıyordu Türk Telekom PTT takımına. 45 milyon dolarlık Efes'in, Ülker'in, Fenerbahçe'nin karşısında 1 milyon dolarlık bir takımın şansı ne olabilirdi ki?
  </font>
 </div>
 <div id="newsText">
  <font class="detail-text">
   Fenerbahçe'nin  deneyip beğenmediği Amerikalı Ricky Winslow ve basketbol ömrünü tamamlamış görünen Sırp Mirko Miliçeviç ile  yabancı hakkını kullanan bir takıma şans tanınmaması da normal görünüyordu.  Üstelik takımın başına Aydın Örs'ün  çırağı Ergin Ataman getirilmişti. İlk görüntüsü ile Türk Telekom , " plase" bir takım olmaktan öte hiç bir iz bırakmamıştı komuoyunun zihninde. Derken lig başladı. İlk maçlarda alınan yenilgilerden sonra takıma biraz olsun şans tanıyanların umutları da yok olmaya başladı. Bu takımdan bir şey olmaz"  kanaatinin oluşmaya başladığı günlerde birden bire takımın havası değişti. Üst üste oynadığı 12 maçı da kazandığında sezonun en formda ekibinin Türk Telekom PTT olduğu anlaşıldı. Sezon başında Aydın Örs'ün çırağı  olduğu için pek şans tanınmayan Antrenör Ergin Ataman, ilk yarıdaki maçta ustasına adeta kafa tuttu. Normal süresi berabere biten maçı  Efes kazandı kazanmasına ama Aydın Örs, çırağının başarısını alkışlamadan da edemedi. Ancak Ergin Hoca, eski takımını ve hocasını bir kere gözüne kestirmişti. 13 galibiyet, 2 mağlubiyetle kapanan ilk yarıdan sonra ikinci yarıda Ergin Hoca'nın  Efes'e bir sürprizi olacaktı. Gerçi buna sürpriz demek yanlış olurdu. Çünkü ilk maçta Efes'e kan kusturan Ergin Hoca'nın öğrencileri  uzatmada kaybettikleri maçtan sonra Efes'e "Sizinle görülecek hesabımız bitmedi" sinyalini vermişlerdi zaten. Ve lig lideri Efes'i devirdikten sonra tahtına da konmak onun hakkıydı.
   <br>
    <br>
     " Alo dediniz geldik"
     <br>
      <br>
       Telekom bu başarılara imza aterken, 40 yıldan beri derin bir uykuya dalan Başkent'in Basketbol tutkunları bir anda uykularından uyanıverdi. Artık Ankara "Alo dediniz, geldik!" diyen Türk Telekom PTT'nin peşine düşmüştü. Rahmetli Rüştü Baba'dan (Yüce) sonra basketbolu unutan Ankaralılar, Türk Telekom PTT'nin girişimleri sonucu   Milli Takımımızın dört maçını Ankara'da oynaması ile içlerindeki pota sevgisinin ölmediğini anladılar. Artık maçlar 34 bin kişi ile oynanmaya başlandı. Telekom, başarısının tesadüf olmadığını Avrupa'da oynadığı 10 maçtan 7"sini kazanarak tescillemiş oldu. Üstelik bu başarı PTT Spor Kulübü tarihinde ilk kez elde edilmişti. Zaten bu başarı sayesinde Avrupa'nın en iyi 8 takımı arasına girme onurunu elde etti.
       <br>
        <br>
         Türk Telekom PTT, bireysel yıldızlardan çok takım oyunu oynamayı kendisine ilke edinmiş bir ekip. Gerçi Alper, Tunç, Kemal gibi sivrilen basketçiler bulunsa da Efes gibi, Fenerbahçe gibi tek bir oyuncunun eksikliği ile çok şey kaybetmeyen bir takım. En çabuk form tutan ve bu formu istikrarlı bir şekilde kullanan PTT, Türkiye'nin en iyi savunma yapan takımları arasında gösteriliyor. Antrenör Ergin Ataman, başarılarındaki sırrı  takım oyunu ile açıklıyor: "Ben takım oyununa inanan biriyim. Kolektif hücum, kolektif savunma benim değişmez ilkelerimdir. Arkadaşlarım da üzerine düşeni yapınca başarı geliyor."
         <br/>
         <br/>
         Sezon başında takımın başına getirilirken 'Acaba' sorularını akla getiren Ataman,  takımın başarısındaki payını ise  hırsına borçlu olduğunu söylüyor: "Sakin yapımın altında, büyük bir hırs yatıyor. Benim için spor, kazanmaktan başka bir anlam ifade etmiyor. Kazanmak her şeyden önce gelir." Ataman, Efes'te Aydın Örs'ün yardımcılığını yaparken genç ve ümit takımı Avrupa şampiyonluğuna taşımış biri.
         <br/>
         <br/>
         Ruffels Basketbol Ligi'nde lider durumda bulunan Türk Telekom PTT, sezon başında ligde ilk dört diye hedeflediği çıtayı yükseltmiş durumda. İlk etapta Avrupa Kupası'nda yarı final oynamak istediklerini belirten Antrenör Ergin Ataman, ikinci hedeflerinin  ligde kalan 9 maçı da kazınıp gelecek yıl Avrupa Şampiyonlar Ligi'nde ülkemizi temsil etmek olduğunu söylüyor. PTT'nin diğer iki hedefi ise Playoff Şampiyonluğu ve Türkiye Kupası. Takımın milli yıldızlarından Tunç, başarıdaki  sırrı tek bir cümle ile açıklıyor. "Bu takımda herkes kendi işini en iyi şekilde yapıyor veya yapmaya çalışıyor." Genç yıldız Kemal ise sezon başında Ankara'ya gelirken tereddüt içinde olduğunu itiraf ediyor:" Şimdi hiç bir tereddüdüm kalmadı. Yabancılarımız iyi çıktı. Beklediğimden daha iyi kaynaştık. Ekip oyunu oynuyoruz. Efes'ten Naumoski'yi çekin Efes biter. Ama bu takımdan kimi alırsanız alın takımı bozamazsınız" diyor. Tabii başarının temel mimarı Türk Telekom Genel Müdürü Cengiz Bulut. Bulut'un basketbol sevgisi, işte bu takımı ortaya çıkarmış. Bu sevgi basketle de sınırlı kalmamış. Çünkü, PTT Spor Kulübü diğer branşlarda da en parlak sezonlarından birini yaşıyor.
         <br/>
         <br/>
         Boşnak hayranı bir Sırp
         <br/>
         <br/>
         Geçtiğimiz sezon İspanya liginde oynayan Sırp kökenli Mirko Miliçeviç, tam anlamıyla bir Boşnak hayranı. Babası Sırp, annesi Boşnak olan  Miliçeviç, Sırplar'ın Bosna'da Müslümanlara yönelik soykırımı sebebiyle Sırplar'dan utanç duyuyor. İlerlemiş yaşına ve basketbolcudan başka herşeye benzeyen görüntüsüne rağmen Miliçeviç, takımın en çok sayıyı kaydeden oyuncularından biri. Mirko'nun bir başka özelliği ise Rusça, Yunanca, İspanyolca, İtalyanca, Sırpça ve İngilizce olmak üzere altı dil biliyor olması. Şimdi de Türkçe'yi sökmeye çalışıyor. Yolun yarısına gelmiş görünüyor.
         <br/>
         <br/>
         Takımın diğer yabancısı Amerikalı Ricky Winslow, Fenerbahçe'nin beğenmeyip PTT'ye bıraktığı bir oyuncu. 180 bin dolara imza atan Winslow, ortaya koyduğu oyunla Fenerbahçe'ye ah vah dedirtiyor. F.Bahçe'nin Wınslow'a 400 bin dolar vermeye hazır olduğu belirtiliyor.
         <br/>
         <br/>
         Ankara'ya ve Ankaralılara öylesine kaynaşmışlar ki Winslow ve Miliçeviç, Türkiye'den ayrılmamak için Türk vatandaşı olmaya karar verip başvuruda bulunmuşlar bile. Onunla da kalmayıp iki yabancı Müslüman olmaya karar vermişler. Ancak, nasıl olmuş kim anlatmışsa Müslüman olmanın ilk şartının sünnet olmaktan geçtiğini öğrenen Miliçeviç'i bir korku sarmış. Türk Telekom Genel Kaptanı Ertuğrul Gök, dostluğun, kaynaşma ve dayanışmanın getirdiği başarıdan sonra  takımın her şeyi ile ilgileniyor. Tabii Mirko'nun sünnet korkusunu yenmesi için görev yine ona düşmüş. Eee ne de olsa Genel Kaptan....
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2351-alo-deyince-geldiler.html), [web.archive.org (arşiv bağlantısı)](http://web.archive.org/web/20140307041655/http://www.aksiyon.com.tr/aksiyon/haber-2351-alo-deyince-geldiler.html)
