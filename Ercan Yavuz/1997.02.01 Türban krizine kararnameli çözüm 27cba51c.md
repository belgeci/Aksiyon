# Türban krizine kararnameli çözüm

*Ercan Yavuz 1997.02.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kriz, insan haklarından sorumlu Devlet Bakanı Lütfü Esengün'ün RP'nin seçim vaadleri arasında yeralan türban,
  </font>
 </div>
 <div id="newsText">
  <font class="detail-text">
   karayolu ile hac ve kurban derilerini kapsayan "İnsan Hakları Paketi" ile birlikte ortaya çıktı. RP'nin üçlü paketini duyan bazı DYP'liler yeni yasal düzenleme Bakanlar Kurulu'na dahi gelmeden yeri göğü birbirine kattı. DYP'li bazı bakanlar da yeni düzenlemeye karşı olduklarını ve yasanın Meclis'e gelmesi durumunda muhalefet edeceklerini açıkladılar. DYP'li muhaliflerin "Biz bostan korkuluğu değiliz" beyanatlarına RP'lilerin "Biz de bostan korkuluğu değiliz. Buraya bir şeyler yapmaya geldik" yanıtı vermesi üzerine kriz derinleşti.
   <br/>
   <br/>
   Konunun ciddiyetini anlayan Başbakan Erbakan ve ortağı Çiller, birer müzakere komitesi oluşturarak krizi çözmeye karar verdiler. Müzakere komitesinde DYP'den Devlet Bakanı Nevzat Ercan ve Bekir Aksoy, RP'den ise Enerji ve Tabii Kaynaklar Bakanı Fehim Adak ile Devlet Bakanı Abdullah Gül yeraldı. Yapılan görüşmeler sonunda krizin aşamalı olarak çözümlenmesi ve yasal düzenlemelerin de aşamalı olarak yapılması kararlaştırıldı. Ancak pürüz tamamen giderilemedi. Türbanla ilgili yeni düzenlemede DYP'nin teklifi üniversitelerle sınırlıydı. RP'li temsilciler buna yanaşmadı. DYP'liler türbanla ilgili düzenlemenin Meclis'e gelmesi durumunda yasallaşmasının tehlikeye gireceğini belirtmesi üzerine, türban yasasının Meclis'ten değil Bakanlar Kurulu'ndan kanun hükmünde kararname olarak çıkarılması kararlaştırıldı. Kurban derileri ile ilgili düzenlemeye DYP'liler öylesine büyük muhalefet etmediler. Ancak karayolu ile hacca gidilmesi fikrine Diyanet'ten sorumlu Devlet Bakanı Nevzat Ercan güvenlik sebebiyle karşı çıktı.
   <br/>
   <br/>
   Türbanla ilgili düzenlemeye en ilginç tepkiyi Kadın Platformu gösterdi. Manisa Milletvekili Ayseli Göksoy başkanlığındaki üyeler, konu daha Bakanlar Kurulu'na gelmeden muhalefet partilerinin kapısını çalmaya başladılar. Ancak en ilginç görüşme DSP lideri Bülent Ecevit'in makamında gerçekleşti. Göksoy'un destek talebine DSP lideri sağduyu ile yaklaşarak puan topladı. Kadın temsilcilerden birinin "Buradan iş çıkmaz, boşuna geldik. Genelkurmay Başkanı'na gidelim" sözleri DSP'nin türbana karşı olan yönünü iyice törpüledi.
   <br/>
   <br/>
   Medyanın da körüklemesi ile türban, karayoluyla ile hac ve kurban derileri ile ilgili düzenlemeler hükümet krizine sebep olmuş gibi gösterilmesine rağmen öylesine büyük kıyamet koparmadı. DYP'li bazı bakanların sert çıkışına RP'nin aynı üslupla cevap vermemesi ise hayli ilginç bir mantığa dayanıyor. RP'liler sert tartışmalara girmek istemiyorlar. Sebebi ise tek tek DYP'lilere cevap yetiştirmek yerine DYP liderini ikna etmek istemeleri. Üç tasarının hazırlayıcısı insan haklarından sorumlu Devlet Bakanı Lütfü Esengün ise türban konusundaki tartışmanın medyanın ürünü olduğunu, konunun önümüzdeki birkaç gün içinde çözüme kavuşturulacağını söylüyor: "Türban meselesi çözülecek. Anayasa, kanunlar neyi emrediyorsa o şekilde çözülecek. Türban örtmek isteyen ister öğrenci, ister memur olsun, Anayasa'nın kendisine tanıdığı hakkı kullanmak istiyor demektir. Türkiye'de yaşayan herkes inandığı gibi yaşama hakkına sahiptir. Bu hükümet içinde halledilebilecek küçük bir konu. Birkaç gün içinde düzenleme yapılmış olacak."
   <br/>
   <br/>
   "DYP tabanı istiyor"
   <br/>
   <br/>
   DYP'lilerden karşı çıkanlar olmasına rağmen, türban ile ilgili düzenlemeye başta ANAP olmak üzere BBP, hatta DSP'den destek geleceği gözleniyor. Konunun Bakanlar Kurulu'na dahi gelmeden tartışılmaya başlamasını doğru bulmadığını söyleyen Devlet Bakanı Esengün: "DYP'li hiç bir bakanın türbana hayır diyebileceğini sanmıyorum. DYP'liler ister bakan, ister idareci, ister seçmen olsun buna uymak zorunda. Çünkü tabanı bunu istiyor. Akılcı düşündükten sonra böyle bir hakka karşı gelebileceklerini sanmıyorum" diyor.
   <br/>
   <br/>
   Konunun medya tarafından şişirilerek hükümet krizine dönüştürülmek istendiğinin altını çizen Lütfü Esengün, türbanla ilgili düzenlemeyi Meclis'e getirmeyeceklerini, türban düzenlemesini Bakanlar Kurulu'nda üst düzeyde halletmeye karar verdiklerini vurguluyor: "Bu iş büyük bir ihtimalle Meclis'e gelmeyecek. Öyle hükümet krizine falan sebep olacak bir konu da değildir. Kanun Hükmünde Kararname ile olacak bir konudur. Yapacağımız bu çalışma DYP'nin de menfaatinedir, RP'nin de. Bazı sıkıntılara sebep olabilir; ancak, bu problem her iki parti arasında yapılan müzakereler sonunda aşılmıştır."
   <br/>
   <br/>
   Öncelik türbana
   <br/>
   <br/>
   RP türban konusunu öncelikli olarak gündemine alırken , hac ve kurban derileri ile ilgili düzenlemeyi zamana yaymış görünüyor. Ancak bu zaman pek de uzak değil. Hac mevsimi başlamadan konu ile ilgili düzenlemenin yapılacağını belirten Devlet Bakanı Esengün, karayolu ile seyahatin iddia edildiği gibi can güvenliğinden yoksun olmadığını söylüyor: "Anayasa'da insanın inanç hürriyeti ve sehayat hürriyeti vardır. Bisikletle dünya turuna çıkacağım, bu arada hacca da uğrayacağım desem kimse buna engel olabilir mi? Dünyanın istediğim yerine gitme hakkımız var. Karayolu ile seyahat için Suudi Arabistan'ın koyduğu kotadan bahsediliyor. Onlar sadece işin kota kısmına bakıyorlar. İster kara, ister hava, isterse denizyolu ile gidin. Sakıncalı olduğunu ileri sürenler Suriye topraklarında güvenliğin olmadığını iddia ediyorlar. Ancak Suriye can güvenliği için garanti veriyor. Ürdün ile zaten bu tür bir problem yok. O zaman niye vatandaşını bu imkandan mahrum ediyorsun?"
   <br/>
   <br/>
   Dayanak, Anayasa
   <br/>
   <br/>
   Esengün; yeni düzenlemelerin hangi temellere dayandığını ise elinden hiç eksik etmediği Anayasa ile açıklıyor: "Anayasa'da kişinin mülkiyet hakkı vardır. Kurban derisi kurbanı kesen kişinin şahsi malıdır. İstediği şekilde onu dağıtır. Bir başkası devlet adına müdahele edemez. Bunu yaparsanız, Anayasal haklarına tecavüz etmiş olursunuz."
   <br/>
   <br/>
   Kabinede kalmak için ses yükseltmek
   <br/>
   <br/>
   RP, kurban derisi ile ilgili düzenlemeyi türban ve karayolu ile hac meselesini halledene kadar ertelemiş görünüyor. Ancak Bakan Esengün, kurban bayramının birinci günü herkesin kurban derisini istediği yere verme hakkına sahip olacağı vaadinde bulunuyor. Bazı DYP'lilerin sert çıkışına rağmen önümüzdeki ilk Bakanlar Kurulu toplantısında türban kararnamesinin çıkacağına kesin gözü ile bakılıyor. Düzenlemeye karşı çıkan DYP'li bakanların Çiller'in muhtemel bir kabine değişikliğinde görevden almayı düşündüğü bakanlar arasında yeralmaları sebebiyle seslerini yükselttiği de kulislerde konuşuluyor. RP, bu yüzden yeni düzenlemelere karşı çıkan DYP'lilere aynı uslupla cevap vermek yerine Çiller'i ikna ederek sessiz sedasız konuyu halletmeyi düşünüyor. Türban krizindeki ilk raunt DYP tarafından kazanılmış gibi görünse de RP'nin türban, karayolu ile hac ve kurban derisi düzenlemelerinden eli boş çıkmayacığı kesin görünüyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2215-33-turban-krizine-kararnameli-cozum.html), [web.archive.org (arşiv bağlantısı)](http://web.archive.org/web/20130623002755/http://www.aksiyon.com.tr:80/aksiyon/haber-2215-33-turban-krizine-kararnameli-cozum.html)
