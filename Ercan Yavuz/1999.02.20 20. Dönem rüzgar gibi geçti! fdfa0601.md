# 20. Dönem rüzgar gibi geçti!

*Ercan Yavuz 1999.02.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   24 Aralık 1995 seçimleriyle başlayan 20. Yasama Dönemi tam tamına 1148 gün sürdü.
  </font>
 </div>
 <div id="newsText">
  <font class="detail-text">
   Seçimlerde Refah Partisi'nin birinci çıkması MHP ve HADEP gibi partilerin ülke barajını aşamaması sebebiyle mevcut parlamentonun milli iradeyi yansıtmadığı daha 25 Aralık sabahı konuşulmaya başlandı. Kısaca Meclis yenilendiği gün, seçimi yeniden gündemine alıverdi. Kimse aldığı oy oranından memnun değildi. Hiç bir parti tek başına iktidar olamamıştı. Üstelik partiler arasında da çok cüz'i oy farkları vardı.
   <br/>
   <br/>
   20. Yasama Dönemi rekor sayıda gensorunun verildiği bir dönem oldu. 1148 günlük dilim siyasi partilerin gensoru ve soruşturma önergesi savaşıyla geçti dense yalan olmaz. Bu dönemde 21 gensoru önergesi verildi. Bu gensoruların 10'u Refahyol Hükümeti'ni, 11'i Mesut Yılmaz'ın başbakanlığındaki AnasolD Hükümeti'ni hedef aldı.
   <br/>
   <br/>
   Rekor sayıda komisyon
   <br/>
   <br/>
   20'nci dönem boyunca 46 soruşturma önergesi verildi. Bu önergelerin 23'ü komisyona dönüştürüldü. 16 önerge 21. döneme kaldı. Yani bu konudaki önergeler iddiaların aksine kadük olmadı. Mesut Yılmaz hakkında oluşturulan Kurtköy ve Tansu Çiller'in Örtülü Ödenek Komisyonları'nın çalışması 21. döneme kaldı. Bu dönem boyunca Yılmaz hakkında 17, Çiller hakkında ise 7 kez Meclis soruşturması açılması için önerge verildi. Yılmaz hakkında verilen önergelerin 10'u komisyona havale edilirken Çiller hakkında da 5 komisyon kuruldu.
   <br/>
   <br/>
   20. Dönemde en çok gensoruya Yaşar Topçu muhatap oldu. Güneş Taner iki gensoru ile onu izledi. Ömer Bilgin, dokunulmazlığının kaldırılması için en fazla önerge verilen milletvekiliydi.
   <br/>
   <br/>
   3 yıl boyunca 310 Meclis araştırma önergesi verildi. Bu önergelerin 62'si kabul edilirken, 28'i komisyona dönüştürüldü. Bu komisyonlardan 27'si, hazırladıkları raporu TBMM Başkanlığı'na sundular. Yılmaz hakkında Kurtköy ve Çiller'in örtülü ödenek komisyonları raporlarını bitiremedi.
   <br/>
   <br/>
   Ülke gündemine uygun olarak Meclis 37 kez genel görüşmeye çağrıldı. Bu önergelerin 8'i kabul, 3'ü reddedilirken bir önerge sahibi önergesini geri çekti. 20. Yasama Döneminin bir başka ilginç yönü ise, 6649 adet yazılı soru verilmesiydi. Bu soruların 4525'i cevaplandırılırken, 88'i sözlü soruya çevrildi. Bakanlar muhatap oldukları 1828 yazılı soruyu zamanında cevaplandırmadı. Yazılı soruların 26'sı geri alınırken, 5'i de soru sahiplerine iade edildi. 1249 sözlü sorunun 338'i cevaplandırılırken, 413'ü yazılı soruya çevrildi. 185 sözlü soru geri alındı.
   <br/>
   <br/>
   3 yıla dört hükümet
   <br/>
   <br/>
   Zoraki nikah: ANAYOL
   <br/>
   <br/>
   24 Aralık seçimlerinden sonra ilk hükümeti kurma görevini Meclis'te en fazla sandalyeye sahip olan RP lideri Necmettin Erbakan aldı. 9 Ocak'ta hükümeti kurma görevini alan Erbakan, koalisyon ortağı bulamayınca, 19 Ocak'ta görevi Cumhurbaşkanı Demirel'e iade etti. Ardından DYP lideri Çiller hükümet kurma turlarına çıktı. O da sonuç alamayınca bu kez ANAP lideri görüşmelere başladı. Yılmaz, DYP lideri ile yaptığı görüşmeden sonuç alarak Türkiye Cumhuriyeti'nin 53. Hükümetini kurdu: ANAYOL. Bu hükümet Türk demokrasi tarihinin 'Dönüşümlü Başbakanlık' modeline dayanan hükümetiydi. Ancak RP'nin DYP lideri Çiller hakkında hazırladığı TOFAŞ dosyasının Meclis'te görüşüldüğü sırada, ANAP'lıların bu soruşturmaya destek vermesiyle ANAYOL Hükümeti fiilen bitmiş oldu. Çiller 24 Mayıs 1996 yılında hükümetten desteklerini çektiklerini açıkladı.
   <br/>
   <br/>
   Refahyol macerası
   <br/>
   <br/>
   ANAYOL Hükümeti'nin 3 ay gibi kısa bir sürede bitmesinden sonra, hükümeti kurma görevini yine RP lideri Erbakan aldı. DYP ile yapılan uzun pazarlıklar sonunda  Türkiye'nin ikinci dönüşümlü başbakanlık modeline sahip ikinci hükümeti kuruldu. 28 Şubat süreci Erbakan'ın başbakanlığına daha fazla izin vermeyince, Haziran ayında Erbakan, "havada ikmal" yöntemiyle koltuğu ortağı Çiller'e devretmek istedi. Cumhurbaşkanı Demirel, RPDYPBBP'nin 282 imzalı uzlaşma metnini kabul etmeyerek, görevi ANAP lideri Yılmaz'a verdi.
   <br/>
   <br/>
   28 şubat ve ANASOLD
   <br/>
   <br/>
   Yılmaz, DSP, CHP ve DTP ile yaptığı görüşme sonunda, CHP'nin güvenoyu desteği ile ANASOLD azınlık koalisyon hükümetini kurdu. Yılmaz hükümeti, CHP'den aldığı güvenoyu desteği yüzünden zor günler geçirdi. Bu sıkıntılı dönem, Baykal'ın Yılmaz'a 28 Mart 1999'da genel ve yerel seçimlerin birarada yapılması kararını aldırıncaya kadar sürdü. Ancak bu karara önce ANAP'lılar, ardından Meclis Anayasa Komisyonu karşı çıkarak, bu tarihi 18 Nisan'a kaydırdı. Ayrıca Yılmaz, Aralık ayı sonunda görevinden istifa edecekti.
   <br/>
   <br/>
   DSP azınlık hükümeti
   <br/>
   <br/>
   Yeraltı dünyasının ünlü isimlerinden Alaattin Çakıcı'nın Fransa'da yakalanmasından sonra ortaya çıkan kirli ilişkiler ANASOLD Hükümeti'ni zora soktu. Türkbank İhalesi'nden sonra işadamı Korkmaz Yiğit'in yayınladığı kasetler CHP'nin tepkisine ve hükümete verdikleri desteği çekmelerine sebep olunca ANASOLD hükümeti sona eriverdi. Verilen bir gensoruya CHP'nin de destek vermesiyle, ANASOLD hükümeti resmen bitmiş oldu. Çankaya, hükümeti kurma görevini Kutan ve Çiller'den önce DSP lideri Ecevit'e verdi. Uzun görüşmeler hükümet kurmayı imkansız hale getirince bu kez Yalım Erez ismi ortaya çıktı. Onun çabaları da sonuçsuz kalınca DYP lideri Çiller'in bir manevrası bütün planları ters yüz etti. Çiller, Ecevit'in  kuracağı azınlık hükümetine destek vereceklerini açıklıyor, Türkiye'yi seçimlere kadar hükümetsiz bırakmayacaklarını ifade ediyordu.
   <br/>
   <br/>
   20. Dönemin rekorları
   <br/>
   <br/>
   3 yıllık yasama dönemi boyunca ANAP lideri Yılmaz iki kez başbakanlık koltuğuna oturdu. 3 aylık ANAYOL Hükümetinin başbakanlığını üstlendikten sonra, DYP lideri Çiller tarafından '3 aylık başbakan' olarak lanse edilen Yılmaz, 17 ay başbakanlık yaparak kendi alanındaki rekorunu kırdı. RP lideri Erbakan ise  33 yıllık siyasi mücadele sonunda başbakanlık koltuğuna oturabildi. DSP lideri Ecevit yeniden umut olarak ortaya çıktı ve 20 sene aradan sonra yeniden 3,5 aylığına da olsa başbakanlık koltuğuna oturdu.
   <br/>
   <br/>
   Ve yasaklılar
   <br/>
   <br/>
   28 Şubat süreciyle başlayan çalışmalar çerçevesinde, Cumhuriyet Başsavcısı Vural Savaş tarafından RP'nin kapatılması için Anayasa Mahkemesi'ne dava açıldı. Mahkeme "Laiklik karşıtı eylemlere odak olduğu" gerekçesiyle, RP'yi kapattı. Genel Başkan Erbakan başta olmak üzere, parti üst yönetiminden Şevket Kazan, Ahmet Tekdal, Hasan Hüseyin Ceylan, İbrahim Halil Çelik ve Şevki Yılmaz'ın milletvekilliklerini düşürerek, 5 yıl siyaset yapmalarını yasakladı.
   <br/>
   <br/>
   Seçimsiz üç parti doğdu
   <br/>
   <br/>
   28 Şubat süreciyle birlikte en fazla fire veren parti konumundaki DYP'den ayrılan milletvekilleri, DTP'yi kurdular. DTP, yaptığı transferlerle grup kurmayı başarırken, transferlerde milyarların döndüğü söylentisi Meclis'in üzerine kara bir leke olarak kaldı. DTP, Türkiye'nin, seçime girmeden yaptığı transferlerle hükümet ortağı olan ilk partisi olmayı başardı. RP'nin kapatılmasından sonra Türkiye yeni bir partiyle daha tanıştı: Fazilet Partisi. Ayrıca seçimde barajı aşmamasına rağmen MHP üç, Demokrat Parti ve DEPAR birer milletvekiliyle temsil imkanı buldu.
   <br/>
   <br/>
   Bağımsızlarda rekor
   <br/>
   <br/>
   28 Şubat süreci Türk demokrasisine ilginç tecrübeler yaşattı. Bir partinin tek başına iktidar olamadığı ortamda, RP'nin kapatılmasıyla  bağımsız milletvekillerinin sayısı 147'ye ulaştı. Diğer bağımsızların eklenmesiyle bu rakam bir ara 163'e yükseldi. Bu süreç sonunda en fazla fire veren parti DYP oldu. 134 milletvekili ile parlamentoya giren DYP'nin milletvekili sayısı 91'lere kadar düştü. En fazla fire veren ikinci parti DSP oldu. 75 milletvekili ile parlamentoya giren DSP, üç yıl içinde 14 fire verdi. RP, 158 milletvekili ile parlamentoya girmesine rağmen 6 üst düzey yöneticisinin yasaklı duruma düşmesi ve bazı milletvekillerinin başka partilere transferi vesilesiyle 149 milletvekiline düştü.
   <br/>
   <br/>
   Artısı ve eksisiyle TBMM
   <br/>
   <br/>
   3 yıllık yasama dönemi boyunca Meclis önemli yasaların altına imza atarken, bazı acil kanunları da gündeme almayarak hayal kırıklığına sebep oldu. TBMM'nin yasama döneminde ilk ele aldığı yasa Ailenin Korunmasına Dair Kanun oldu. Mera Kanunu, Kalkınmada Öncelikli Bölgelerde Yeni İstihdam Olanağının Sağlanmasına Yönelik Tasarının Yasalaşması ve Vergi Yasası çıkarılması Meclis'in artılar hanesine yazıldı. 8 Yıllık Kesintisiz Temel Eğitim Kanunu ve büyük bir reform olması beklenirken Genel Kurul'dan geçemeyen Yerel Yönetimler Yasası dönemin hayal kırıklıklarıydı. AB ve Gümrük Birliği Uyum Yasaları, Seçim Yasası ve Siyasi Partiler Yasası ise gündeme getirilemedi.
   <br/>
   <br/>
   Ve skandallar
   <br/>
   <br/>
   3 yıllık yasama dönemi boyunca Meclis'te  skandal sayılabilecek  gelişmeler de yaşandı. Cumhuriyet tarihinde ilk kez bir Meclis başkanının yaptığı yolsuzluk ve usulsüzlükten dolayı dokunulmazlığı kaldırıldı. Mustafa Kalemli'nin sebep olduğu skandaldan sonra, çetelerle bağlantısı sebebiyle Devlet Bakanı Eyüp Aşık da milletvekilliğinden istifa etmek zorunda kaldı.
   <br/>
   <br/>
   Dokunulanlar
   <br/>
   <br/>
   Milletvekillerinin dokunulmazlık zırhı en fazla eleştirilen konulardan biridir. 3 yıllık yasama dönemi boyunca dokunulmazlığın kaldırılması için çeşitli defalar girişimler yapıldı ama başarılı olmadı. Ancak adı çeşitli olaylara karışmış 6 milletvekilinin dokunulmazlığı kaldırıldı. DYP'li Ömer Bilgin, Kemal Aykurt, FP'li Mustafa Bayram, Kahraman Emmioğlu ve ANAP'lı TBMM Başkanı Mustafa Kalemli'nin dokunulmazlıkları kaldırıldı.
   <br/>
   <br/>
   Tranfer piyasası
   <br/>
   <br/>
   3 yıllık yasama dönemi boyunca transfer dendiği zaman ilk akla gelen isim Afyon Milletvekili Kubilay Uygun oldu. İlk transfer, seçimlerin hemen akabinde DSP'den Iğdır milletvekili seçilen Adil Aşırım'ın ANAP'a geçmesi oldu. 20. Yasama dönemi 79 milletvekilinin seçildiği partilerden ayrılmasıyla sonuçlandı. 79 milletvekilinin sürekli yer değiştirmesi, 20. Yasama Dönemini bir hayli hareketli kıldı. ( 147 RP'linin FP'ye transferi hariç) Bu milletvekillerinden  Kubilay Uygun, Müjdat Koç, Hikmet Aydın, Şerif Çim gibi milletvekilleri iki üç parti değiştirirken diğerleri tek transferle yetindi. Transferlerin önemli bir kısmının ANAP'a yönelik olması dikkat çekiciydi. Seçimlerde 126 milletvekili ile temsil imkanı bulan ANAP, transferlerle sandalye sayısını 138'e çıkardı. 49 milletvekili ile temsil edilen CHP de, sandalye sayısını artırarak 55'e yükseltti.
   <br/>
   <br/>
   Kayıp ve kazalar
   <br/>
   <br/>
   Bu dönemde 3 de kayıp oldu. Bilecik milletvekili Şerif Çim trafik kazasında, Bursa milletvekili Abdulkadir Cenkçiler, Kırşehir milletvekili Mehmet Ali Altın ise çeşitli hastalıklardan hayatlarını kaybettiler. Aydın Menderes ağır bir trafik kazası geçirerek kısmi felç olurken, R. Kazım Yücelen, Şinasi Altıner Makedonya'da Başbakan Yılmaz'ın gezisi sırasında, Erol Karan ise Yalova'da trafik kazası geçirdiler.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F3DF69EC175656BECA9427881A778674?newsId=4790), [web.archive.org (arşiv bağlantısı)](http://web.archive.org/web/20141111021639/http://www.aksiyon.com.tr:80/aksiyon/newsDetail_getNewsById.action;jsessionid=F3DF69EC175656BECA9427881A778674?newsId=4790)
