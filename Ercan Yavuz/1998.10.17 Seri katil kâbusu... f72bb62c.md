# Seri katil kâbusu...

*Ercan Yavuz 1998.10.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1992 yılında ülkemizde gösterildiğinde büyük ilgi gören 'Kuzuların Sessizliği' filmini görenler bilir.
  </font>
 </div>
 <div id="newsText">
  <font class="detail-text">
   Jodie Foster ve Anthony Hopkins'in başrolünü oynadıkları 5 Oscarlı film, tutuklu bir seri katille Dr. Hanniball Lacter (Anthony Hopkins), FBI'ın acemi ajanı Clarice Starling (Jodie Foster) arasındaki ilginç ilişki sonucu, ülkede dehşet saçan bir başka seri katilin yakalanmasını konu ediyordu. Filmin bu denli etki yapmasının bir sebebi de, FBI'ın o güne kadar seri katillerle ilgili yaptığı bilimsel araştırmalardan geniş ölçüde faydalanmasıydı.
   <br/>
   <br/>
   Hollywoood'un seri katillerle ilgili yapımları saymakla bitmez. Ancak, belki Kuzuların Sessizliği filmi ile aynı kefeye konulabilecek Oliver Stone'un yönettiği 'Katil Doğanlar' (Natural Born of Killer) da en az Kuzuların Sessizliği kadar etkili olmuştu. Doğuştan seri katil Knoks(Woddy HariltonJuliette Lewis) çiftinin, bu yönlerini saklayarak birarada yaşamasını konu alan film tüyler ürperten sahneleriyle izleyenlerin hafızasında derin izler bıraktı. Bu filmleri izleyenler seri katillerle ilgili geniş bir analize sahip olabilirler. Toplumlardaki değişimle birlikte, seri katiller ve yöntemleri de farklılaşıyor. Seri katillerle ilgili dünyanın karşılaştığı en büyük sorun ise nerede ve ne zaman cinayet işleyeceklerinin bilinmemesi, kimin öldürüleceğinin tahmin edilememesi. Kısacası, bir seri katili yakalamanın tek yolu bir cinayet işlemesini beklemekten geçiyor. Topluma dehşet veren en önemli özellikleri ise durdurulmadıkları sürece cinayet işlemeye devam etmeleri.
   <br/>
   <br/>
   "Onların nasıl düşündüğünü anlayamazsanız onları asla yakalayamazsınız"... FBI'nın efsanevi seri katil avcısı John Dauglas, seri katillerin nasıl yakalanacağı konusunda bu ilginç saptamayı yapmıştı. Yıllar sonra yapılan bilimsel araştırmalar; seri katilleri cinayete iten motivasyonların bilinmemesi durumunda yakalanmalarının imkansız olduğunu, sadece tesadüf eseri ele geçirilebileceklerini ortaya koyuyordu. Dünyada seri katiller tanımına, üç ya da daha fazla cinayeti değişik zamanlarda işleyen ve her cinayet arasında normal sükunet dönemi yaşayan katiller giriyor. Ancak farklı görüşler öne sürenler de var. Amerikan Ulusal Adalet Enstitüsü seri katil tanımını, en az iki cinayeti farklı zamanlarda seksüel ve sadistik motivasyonla işleyen katiller için kullanıyor.
   <br/>
   <br/>
   Artık bizim de seri katilimiz var
   <br/>
   <br/>
   Geçtiğimiz hafta Türkiye, Ümraniye'de sokak ortasından kaçırdıkları anaokul öğretmeni Serpil Yeşilyurt'u tecavüz ettikten sonra öldüren, annesini ise bıçakla delik deşik eden 4 genç seri katilin dehşetiyle sarsıldı. 13 yaşındaki S.D, 17 yaşındaki S.K, ve 16 yaşındaki İ.A. ile İ.Ç.nin 15 Haziran 1997'de yine Ümraniye'de bir ormanda ölü bulunan Ukraynalı Nina Kharadzheva ve Gana Mıkhlına adlı iki kadının da katili oldukları belirlendi. Aynı katillerin Ümraniye'deki dehşetten bir hafta önce kapkaççıların saldırısına uğrayan ve çantasını bırakmadığı için tren raylarına düşerek ölen Aysel Tabak'ın ölümünden de sorumlu olduğu iddia edildi. 23 Haziran 1997'de yine Ümraniye'de Selim Güz, İsmail Şengül ve Hasan Kara'yı soygun amaçlı durduran katiller Selim Güz'ün de katili çıktı. Son dehşetten sonra Türkiye seri katil kavramıyla ilk kez bu denli yüzyüze geldi. Daha önce Denizli'de Çivici Katil, Artvin Canavarı ve İçtüzük Canavarı gibi seri katillere rastlanmıştı ama bu hiçbiri tinerci gençler kadar Türkiye'yi dehşete boğmamıştı.
   <br/>
   <br/>
   Son yıllarda artan seri katil salgını üzerine hemen araştırmalar başlatıldı. Emniyet Genel Müdürlüğü bu konuda bir hayli tecrübeli olan Amerikan Federal Soruşturma Bürosu(FBI)'nun seri katillerle ilgili çalışmalarına ulaştı. FBI, seri katiller konusunda 25 yıllık bir çalışma yapmış ve seri katillerle ilgili bilinmesi gereken tüm ipuçlarını bilimsel temellerle ortaya koymuştu.
   <br/>
   <br/>
   Amerika'da 19771992 yılları arasında yakalanan 331 seri katil üzerinden yapılan incelemelerden sonra seri katiller hakkında detaylı bilgiler elde edildi. Seri katillerin yüzde 58'i cinayeti seksüel şiddet arzusundan, yüzde 38'i ise sadistik tatmin amacıyla işliyordu. Bu iki temel dürtü, istisna sayılabilecek vakalar hariç hemen hemen tüm seri katillerde mevcuttu. FBI, seri katilleri cinayet işledikleri yeri esas alarak üç ana gruba ayırmıştı:
   <br/>
   <br/>
   1 Cinayetlerini ev, işyeri, atölye gibi mekanlarda işleyenler:
   <br/>
   <br/>
   13 Aralık 1978 tarihinde Illinois'de yakalanan John Wayne Gacy, 1994 yılında zehirli iğne ile öldürüldüğünde tam 33 kişinin katili olduğu anlaşıldı. Gacy tüm cinayetlerini evinde işlemiş, bir çoğunu bahçeye gömmüş, bir kısmını evinin bodrumunda saklamış, yer kalmayınca bazılarını da nehre atmak zorunda kalmıştı.
   <br/>
   <br/>
   2 Belirli bir kasaba, şehir ya da belirli bir bölgede cinayet işleyenler:
   <br/>
   <br/>
   3 Haziran 1982 yılında Georgia'da yakalanan ve 1979'dan beri 20'den fazla siyah çocuğun katili olan Wayne Williams bunlardan biriydi. Ümraniye'de geçtiğimiz hafta yakalanan 4 tinerci seri katil bu kapsama giriyor.
   <br/>
   <br/>
   3 Bir ülkeyi baştan başa cinayet mahalli kabul edenler:
   <br/>
   <br/>
   1989 yılında yakalanan hukuk öğrencisi Tehodore Bundy, California'da Pasifik kıyı bölgesinde seksüel cinayetler işleyen bir seri katildi. 19691978 yılları arasında bölgede bir kabusa dönüşen Bundy, bir kaç kez yakayı ele vermesine rağmen, cinayet mekanlarında tek bir ipucu bile bırakmamıştı. Ancak son kurbanının kalçasındaki ısırık izi diş hekimleri tarafından incelenince bu izlerin Bundy'ye ait oldukları saptandı ve 24 Ocak 1989 tarihinde elektrikli sandalyede idam edildi. Bundy, yaptığı açıklamada 4050 kişiyi öldürdüğünü iddia etmişti.
   <br/>
   <br/>
   Seri katiller aptal değil
   <br/>
   <br/>
   Seri katiller üzerinde yapılan araştırmada hepsinin ortalama zeka düzeyinin üstünde oldukları saptanmış. Yani bir seri katil sıradan bir insandan daha zeki. Zaten kurbanlarını seçiş biçimleri, kusursuz cinayet planları ve arkalarında hiç bir ipucu bırakmama konusundaki özenleri onların zeka düzeyini ortaya koymaya yetiyor. Seri katillerin kurbanları arasında birbirini tanıma, arkadaşlık veya dostluk gibi ilişkiler bulunmuyor. Ancak, kurban seçerken ortak bazı özelliklere dikkat ediyorlar. 4050 kişiyi öldürdüğünü ileri süren Amerika'nın en acımasız seri katili Tehodore Bundy'nin kurbanlarını inceleyen FBI, kurban kızların genç, güzel ve saçlarını ortadan ayıran tipler olduğunu ortaya çıkarmıştı. Birbirini tanımayan kurbanların bir diğer özelliği ise, daha önceki kurbanlara ses, bakış veya davranış olarak benzemesi.
   <br/>
   <br/>
   Toplumda yaygın bir kanı olarak seri katillerin şizofreni gibi çok ağır akıl hastası olduğu düşünülür. Oysa, bugüne kadar yakalanan seri katillerin istisna sayılabilecek bazılarının şizofren oldukları görülmüş. Yine de bazı araştırmacılar seri katillerin psikopat olduklarını iddia etmeye devam ediyor. Buna rağmen uzmanlar ne tüm psikopatları seri katil, ne de tüm seri katilleri psikopat kabul ediyor. Seri katillerle ilgili tüm uzmanların birleştiği tek nokta, seri katillerin iki temel özelliğini ortaya koyuyor: Sadizm ve seksüel şiddet...
   <br/>
   <br/>
   Cinayet mahallinde ceset bırakmıyorlar
   <br/>
   <br/>
   FBI'ın seri katillerle ilgili araştırması, toplumun korkulu rüyası olan bu karanlık kişilerin iç dünyalarını ortaya koyarken, aynı zamanda bir seri katil prototipi ortaya koyuyor. Seri katiller kurbanlarına rahatsız etmeden yaklaşıyor, sözlü iletişim kurduktan sonra onları rahatlıkla öldürebilecekleri bir alana götürüyorlar. Seri katiller cinayetlerini genellikle cinsel ağırlıklı bir işkenceden sonra gerçekleştiriyorlar. Kurbanlarını kendilerine ait bir silahla öldürdükten sonra arkada iz bırakmamaya büyük özen gösteriyorlar.
   <br/>
   <br/>
   Seri katiller kurbanlarını asla cinayet mahallinde bırakmazlar. Uzmanlar, bunun iki nedenini saptamış durumdalar. Birincisi, cesedin bulunmasını engellemek, ikincisi ise güvenlik güçleriyle alay etmektir. Güvenlik güçleriyle alay etmeye karar veren katiller cesetleri şehrin en işlek yerlerine, park, karayolu gibi kolay bulunabilecek yerlere taşıyorlar. Güvenlik güçlerinin nasıl bir prosedürle cinayeti çözmeye çalıştıklarını bildiklerinden gelişmeleri medya aracılığı ile takip etmeye büyük özen gösterirler. Medya aracılığı ile olayları takip ederek yakayı ele vermemenin çaresini arıyorlar.
   <br/>
   <br/>
   Kurbandan parça almadan olmaz...
   <br/>
   <br/>
   Düzensiz cinayetler işleyen seri katiller zeki olmalarına rağmen bunu cinayetlerine yansıtmıyorlar. Bir anlık dürtü veya çılgınlıkla kurbanına saldıran seri katiller, sert bir cisimle kurbanını sersemlettikten sonra ırza geçme veya şiddeti müteakip kurbanlarını hemen öldürüyorlar. Cesedi saklamak gibi bir kaygıları olmadığı gibi, cinayet silahını orada bırakırlar. Cinayet mahallinde ipuçları bıraktıkları için düzensiz seri katiller çabuk yakalanabilirler.
   <br/>
   <br/>
   İster düzenli, ister düzensiz cinayetler işlesinler seri katillerin tamamı kurbanlarının göğüs, boyun, bacak, karın ve kaba etlerinde ısırık izleri bırakıyorlar. Kurbanın vücuduna ait bir parça; parmak, deri, kafa, herhangi bir organ veya bir eşya katil tarafından mutlaka alınır. Bu katilin cinayeti hatırlamasını ve ikinci bir cinayete kadar tatmin olmasını sağlar.
   <br/>
   <br/>
   Seri katillerin işledikleri cinayetlerin diğer bir ortak noktası ise hiç bir maddi kazanç veya çıkar temin edilmemesi. Bu meyanda işlenen cinayetlerin hiç birinde soyguna rastlanmamış. Kurbandan alınan eşyalar ise çok değerli şeyler değildir. Sadece bir sonraki cinayete kadar kendilerini tatmin edecek hatıralardır.
   <br/>
   <br/>
   Hepsi parçalanmış aile çocuğu
   <br/>
   <br/>
   Seri katillerin sadist davranışlarının kökenini uzmanlar onların çocukluk döneminde arıyorlar. Seri katillerin hemen hepsi parçalanmış bir aileden geliyor. Amerika'da 331 seri katil üzerinde yapılan araştırma sonunda bu katillerin yarısının ailesinde akıl hastalığı olduğu gerçeği ortaya çıkarılmış. Ayrıca katillerin yarısının ailesinde suç işleyen birinin olduğu saptanmış. Bir çok toplumsal yarada olduğu gibi seri katillerin ailelerinin yüzde 70'inin alkol ve uyuşturucu bağımlısı olduğu tespit edilmiş.
   <br/>
   <br/>
   Seri katillerin bir çoğu geniş hayal dünyasına sahip kişiler. Hepsinin zarar verme, öfke, korku ve kaygılarını içine atan tipler olduğu görülmüş. Bir çoğunun seksüel konularda yetersiz ve tecrübesiz kişiler olduğu gözlenmiş. Zaten seksüel tatmin ve başarıyı da cinayetten hemen önce veya cinayet anında yaşadıkları biliniyor. Kurbanlarına karşı teşhirci ve fetişist özellikler taşıyorlar. Bir çoğu ya tek başına veya yaşlı bir akrabası ile yaşıyor.
   <br/>
   <br/>
   Seri katillerin bir çoğunun cinayet öncesi büyük bir şiddet eylemi içinde oldukları görülmüş. Kurbanlarıyla ilk ilişkilerinin cinayet saatinden çok çok önce kurulması adeta olmazsa olmaz bir kural. Kurbanlarını telefonda rahatsız ederek veya sokakta takip ederek ilk ilişkiyi kuruyorlar. Psikologlar seri katillerin birden çok seksüel sapma içinde olduklarını söylüyorlar.
   <br/>
   <br/>
   Seri katiller seksüel şiddeti bilinçli olarak yapar, kurbanlarının acı çekmesi onları seksüel yönden tatmin eder. Kurbanın öldürülmeden önce şiddetli bir işkenceye tutulması bir çeşit ayin gibidir. Amerika'da ve Avrupa'da bazı seri katillerin yaptıkları işkenceyi bir kamera ile görüntüleyip veya seslerini kaydederek bir sonraki cinayete kadar kendilerini dizginledikleri görülmüş.
   <br/>
   <br/>
   Kusursuz cinayet planları
   <br/>
   <br/>
   Homoseksüel olan seri katillerin bir kısmının öldürme eylemini karşı cinse yöneltirken, bir kısmının kendi cinslerini öldürdüğü görülmüş. Homoseksüel katilleri cinayet işlemeye iten en önemli dürtü kendi cinsine hissettiği ilgiye rağmen, bu cinsel isteği kendisine kabul ettirememesi. 1991 yılında Milwaukee (ABD)'de 17 genç erkeğin katili olarak ele geçirilen Jeffrey Dahmer, kendi hemcinslerine duyduğu cinsel ilgi yüzünden bu cinayetleri işlediğini itiraf etmişti. Kurbanlarını bilinçsiz seçmelerine rağmen, genellikle tanımadıkları insanlardan seçtikleri bilinen bir gerçek. Fakat hiçbir seri katil, cinayeti planlamadan ve detaylı planlar hazırlamadan yapmaz. Cinayet planları yaptıkları devrede, seri katillerin, çevrelerine karşı duyarsız, kırıcı ve saldırgan bir kişiliğe büründükleri görülmüş.
   <br/>
   <br/>
   Onları ancak ölüm durduruyor
   <br/>
   <br/>
   Yapılan araştırmalar seri katillerin durdurulmadıkları sürece cinayet işlemeyi sürdürdüklerini ortaya koyuyor. İşte bu gerçek seri katillerin en dehşetli yönünü oluşturuyor. Bir anlamda seri katiller belirli bir noktadan sonra işi bırakmak gibi bir davranış içine girmiyorlar. Cinayetlerin arkasının kesilmesi katilin bir yerlerde olduğunun işaretidir. 1983 yılında Belleuve(Nebraska)'da iki çocuğu öldüren teknisyen John Coubert, FBI dedektifleri tarafından yakalandığı zaman dedektiflere teşekkür ederek, yakalanmaması halinde cinayet işlemeyi sürdüreceğini söyledi. Bir çok seri katilin tıpkı Coubert gibi yakalandıktan sonra içindeki cinayet işleme dürtüsünü durdurmaya çalıştığını ama başarılı olamadığını itiraf ettiği biliniyor.
   <br/>
   <br/>
   Misyoner seri katiller de var
   <br/>
   <br/>
   Bazı seri katiller kendilerine cinayet işleme nedenleri sorulduğunda, gayipten gelen sesler ve emirler vesilesiyle cinayet işlediklerini söylüyorlar. Bir din, mezhep veya ırktan olan kişileri hedef seçen bu tip seri katillerin kendilerini misyoner kabul etmeleri psikiyatrik hastalık olarak kabul ediliyor. Bu tür katiller çoğunlukla paranoid şizofren çıkıyor.
   <br/>
   <br/>
   Seri katillerin en fazla haz aldıkları duygu, kurbanlarının ölüm ile yaşam arasındaki çizgide kendi ellerinde olmaları. Çoğu seri katil bu anlamda cinayeti parttime bir iş ve hobi olarak görüyor. Toplumlar gelişip, kozmopolit bir hal aldıkça seri katiller de farklı özellikler gösterebiliyor. İki yıl önce öldürülen ünlü modacı Versace'nin katili Cunanan, sıradan bir katil olmaktan sıkıldığı için Versace'yi öldürerek ününü artırdığını itiraf etmişti. Seri katillerin özelliklerinden biri de kendinden önceki seri katiller hakkında iyi bilgi toplamaları ve kendisine en yakın seri katili örnek almaları. Her seri katilin kendine özgü bir tarzı olmakla birlikte, çok ince ayrıntılarda kendinden önceki seri katilleri taklit ettiği görülmüş. Seri katillerin bu yönü, günümüzde onların yakalanmasında önemli ipuçları veriyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4282-seri-katil-k%C3%A2busu.html), [web.archive.org (arşiv bağlantısı)](http://web.archive.org/web/20121025064956/http://www.aksiyon.com.tr:80/aksiyon/haber-4282-seri-katil-k%C3%A2busu.html)
