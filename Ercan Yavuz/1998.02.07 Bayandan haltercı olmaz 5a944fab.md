# Bayandan haltercı olmaz

*Ercan Yavuz 1998.02.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mamak... Türkiye, 1992 yılına kadar bu semti içinde barındırdığı askeri hapishanesiyle tanıyordu.
  </font>
 </div>
 <div id="newsText">
  <font class="detail-text">
   Hapishanesinin ünü de askeri yönetimler tarafından mecburi konuk edilen aydınlar ve yazarların şöhretinden geliyordu. 1994 yılına gelindiğinde sadece Türkiye değil, dünya bu semti, ilk tanıyışından farklı olarak, bir başarı ile anıyordu bu kez. Mehmet Üstündağ adlı bir Beden Eğitimi öğretmeni, bu fakir semtin fakir kızlarından Türkiye'nin ilk bayan halter takımını kurdu. İlk takım olmanın avantajı büyüktü. Genç kızların kaldırdığı her ağırlık Türkiye şampiyonluğunu veya rekorunu da beraberinde getirecekti.
   <br/>
   <br/>
   Şampiyon ol, köşeyi dön
   <br/>
   <br/>
   Dönemin Halter Federasyonu Başkanı Savaş Ağaoğlu, Bayan Halter Milli Takımı'na sıcak bakmıyordu ama Gençlik ve Spor Genel Müdürü İhsan Coşkun, bu takıma izin vermişti bir kere. Fakir semtin kızları uluslararası podyumlarda da inanılmayacak dereceler elde ediyordu. Üstelik Türkiye'de öylesine cazip bir ödül yönetmeliği vardı ki, Avrupa ve Dünya Şampiyonaları'nda elde edilen başarılardan sonra sporculara verilen ev araba ödülleri bu bakir spor branşının cazibesini artırıyordu. Dünyanın hiçbir yerinde devlet, sporcularına böylesine bir ödül yönetmeliği uygulamıyordu. Bu yönetmelik yüzünden sporcular, 'Başarıya giden her yol mübahtır' felsefesiyle karşı karşıya kalıyorlardı.
   <br/>
   <br/>
   Avustralya'nın Melbourne kentindeki Dünya Şampiyonası'nda yaşanan skandaldan sonra Genel Müdür İhsan Coşkun'un da Bayan Halter Milli Takımı'na yaklaşımı bir anda değişiverdi. Bayan Halter Milli Takımı'nın antrenörlüğünü yapan Mehmet Üstündağ, bayan sporcuların odasında yakalanınca kıyamet koptu. Türkiye'yi bu şampiyonada temsil eden Ebruhan Büyükata ve İncinur Şahin, şampiyona dönüşü Halter Federasyonu'na giderek antrenörleri Mehmet Üstündağ hakkında suç duyurusunda bulundular. Ebruhan ve İncinur'un iddiaları yabana atılacak cinsten değildi. Antrenör Üstündağ, bu iki sporcuya doping yüklemiş ve bu yüzden Ebruhan'ın sesi kalınlaşmış, İncinur'un ise vucüdunda aşırı derecede kıllanma meydana gelmişti. Mehmet Üstündağ, GSGM Teftiş Kurulu Başkanlığı müfettişlerince sıkı bir soruşturmadan geçirildi ve  20 gün hak mahrumiyeti cezası aldı. Genel Müdür Coşkun, bu cezayı yeterli bulmayarak yeni bir soruşturma daha açtı ve Üstündağ bir 20 günlük ceza daha aldı. Üstündağ'a verilen ceza özellikle Ebruhan Büyükata'yı tatmin etmemiş olacak ki bir avukat aracılığı ile sesini kaybetmenin bedeli olarak adli makamlara yeni bir suç duyurusunda bulundu ve dava açtı. Ancak Ebruhan bu işten de sonuç alamadı.
   <br/>
   <br/>
   Son Dünya Şampiyonası'nda iki bayan, bir erkek sporcumuzda çıkan doping skandalından sonra Ebruhan Büyükata'nın o gün  söyledikleri daha büyük bir anlam kazandı. Ebruhan'nın hayat hikayesi; kimilerine göre tuzak, kimilerine göre ise fakir Mamak semtindeki genç kızların makus talihini yenmenin en kestirme yoluydu.
   <br/>
   <br/>
   Voleyboldan haltere yolculuk
   <br/>
   <br/>
   Türkiye'de bayan halter takımı denince akla, Ankara'nın fakir semti Mamak geliyor. Bunun birinci sebebi Mehmet Üstündağ adlı bir Beden Eğitimi öğretmeninin bu  semtteki bir okulda görevli olmasıydı. Ebruhan ve arkadaşları bu öğretmenin teşvikiyle okulun voleybol takımında görevlendirilmişti. Semtin sosyokültürel yapısı öylesine kapalıydı ki, aileler kızlarının voleybolla bile uğraşmalarına izin vermiyordu. Aileler  birer birer ikna edildikten sonra antrenmanlar başladı. Ebruhan Büyükata'nın anlattıklarına göre, bir süre sonra Mehmet Üstündağ, iyi smaç yapmaları için sporculara ağırlık çalıştırmaya başladı. Kondüsyon ağırlıklı bu çalışmalar, voleybolcu olacağım diye yola çıkan genç kızların bir anda kendilerini halter sporu yaparken bulmalarına kadar gitti. Üstündağ'ın bir özelliği ise bayan sporcuların, 'Cep Herkülü' Naim Süleymanoğlu'nun da aralarında bulunduğu Erkek Milli Takımı'yla en ufak temas etmemesine büyük özen göstermesiydi. Çünkü, Naim Süleymanoğlu başta olmak üzere, bir çok sporcunun bayanların halter yapmasına karşı olduğu biliniyordu. Bunu bilmeyen bir tek Ebruhan ve onun gibilerdi.
   <br/>
   <br/>
   Sesimi geri istiyorum
   <br/>
   <br/>
   Voleyboldan haltere yumuşak geçişle birlikte Mehmet Üstündağ'ın kendilerine yavaş yavaş vitamin ilaçları vermeye başladığını söyleyen Ebruhan, 23 Türkiye şampiyonluğu, Dünya dokuzunculuğu ve Altın Portakal şampiyonluğundan sonra sesinde önemli değişiklikler olduğunu farkediyordu: 'Sesimde önemli bir kalınlaşma olduğunu biliyordum. Herkes biliyordu. Ancak  yüzüme anlamlı anlamlı bakıp, birşey söyleyemiyorlardı. Mahellede bize halterci abla demeye başlamışlardı. Ancak sesim kalınlaşınca, halterci abla iltifatını duyamaz olmuştum. Sporun sağlık için yapıldığını biliyordum ama ben sağlığımı kaybetmiştim. Evde saatlerce ağladığımı biliyorum.'
   <br/>
   <br/>
   Ebruhan, sağlığındaki bu değişimden sonra lanetler yağdırarak bu spora veda etti. Çocukluk yıllarının büyük düşü voleybolculuğa geri döndü. Gazi Üniversitesi Beden Eğitimi ve Spor Yüksekokulu'nu kazandı. Ancak sesindeki değişiklik Ebruhan'ı rahatsız etmeye devam ediyordu. Uzun araştırmalardan sonra sesinin oktavnını düşürecek bir doktor buldu ve Türkiye'de ilk kez gerçekleşen bir ameliyata girmeye gönüllü oldu. Ancak mucize beklediği ameliyattan hüsranla çıktı: 'Eski sesime kavuşacağım diye öylesine güzel hayaller kurmuştum ki. Ameliyattan çıktıktan sonra 4 gün hiç konuşamadım. Bir arkadaşım elimi tuttu, onun adını söylediğimde yıkılmıştım. Oturup saatlerce ağladım. Çünkü  ikinci bir ameliyat şansım yoktu. Bu sese alışmak zorundaydım.'
   <br/>
   <br/>
   Sesini bir oktav inceltmek için bıçak altına yatan Ebruhan, bu sesle yaşamaya çevresinin desteği ile alıştı. 'Bir yere girdiğimde, merbaha dediğim an herkes dönüp bana bakıyor. Çünkü insan gözüyle görür, sesiyle iletişim kurar. Ben insanlarla iletişim kurma yeteneğimi kaybettim. Bunun ne demek olduğunu bir ben bilirim.'
   <br/>
   <br/>
   Bu spor erkek işi
   <br/>
   <br/>
   Ebruhan, ailesinin ve arkadaşlarının desteği ile yeni sesine alışmaya çalışırken, iki yıllık spor yaşantısına dair her türlü  hatırayı hayatından birer birer çıkardı. Bir zamanlar evin baş köşesine astığı 23 madalyayı hiç göremeyeceği yerlere sakladı. O döneme ait fotoğraflarının bir çoğunu yok ederken, yok edemediklerinin gözlerini oydu. İki yıllık halter yaşamından Ebruhan'a kalın bir ses (ki biz bunu hiç yadırgamadık) ve Mamak'ın fakir kızlarına anlatılacak bir hikaye ve bir nasihat kaldı: 'Kimse bize bu sporun nasıl bir şey olduğunu bile anlatmadı. Başımızdan geçen  büyük tecrübe ve geri getirilmeyecek değerlerden sonra Naim Abim (Süleymanoğlu) bayanların halter yapmasını doğru bulmadığını söyledi. Söyledi söylemesine ama iş işten geçmiş, biz bunu tecrübelerimizle öğrenmiştik. Bu sporda ilaç almadan belli bir başarıyı tutturmak mümkün değil. Dünyanın bir çok yerinde doping ilaçları kullanılıyor ama etkileri yarıya indiriliyor. Bayan halteri bakir bir alan. Ödül yönetmeliğinin cazibesi, daha fazla ödül için bir çok antrenörün bayan sporcularla uğraşmasını sağlıyor. O Mamak orada oldukça, daha çok genç kız bu sporu yapacak. Yapmaya zorlanacak.'
   <br/>
   <br/>
   Ebruhan'ın iki yıllık halter kabusunun özeti mi? 'Bayanlardan halterci olmaz. Bu spor erkek işi...'
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=90C10B4F26BE30CB0967FDC34E7F08D8?newsId=3444), [web.archive.org (arşiv bağlantısı)](http://web.archive.org/web/20140617181528/http://www.aksiyon.com.tr:80/aksiyon/newsDetail_getNewsById.action;jsessionid=90C10B4F26BE30CB0967FDC34E7F08D8?newsId=3444)
