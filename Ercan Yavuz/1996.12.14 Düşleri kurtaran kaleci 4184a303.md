# Düşleri kurtaran kaleci

*Ercan Yavuz 1996.12.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yer Edirne'nin Meriç ilçesine bağlı Büyükaltıağaç köyü. Doğuştan Galatasaraylı Uğur, takımının Gençlerbirliği ile Ankara'da oynadığı Türkiye Kupası maçını seyrediyordu.
  </font>
 </div>
 <div id="newsText">
  <font class="detail-text">
   1817 Gençlerbirliği'nin galibiyetiyle biten maçtan sonra sevinç içinde yerinden fırladı, telefona sarılıp ağabeyini aradı. Galatasaray'ı yıkan Gençlerbirliği kalecisi Kubilay'ı yani.
   <br/>
   <br/>
   Üniversiteyi kazanamadığı için "Senden adam falan olmaz!" diyen çeltikçi Feridun amca, baba yadigarı takımının, oğlunun kurtardığı penaltı ile yenilmesi üzerine eski sözlerini unutup göğsünü gere gere oğlunu seyrediyordu. Her kadın gibi futbol maçlarından hoşlanmayan eşinin tepkisini almamak için köy kahvesine gitti. Kahvede herkes oğlunu konuşuyordu. 'Bravo!' sesleri Feridun amcanın ruhunu okşuyordu. Koşa koşa evine gitti.  Uğur'un elindeki telefonu alıp 'aslan oğlum' demekten kendini alamadı..
   <br/>
   <br/>
   Tıpkı dedesi, babası ve Galatasaray'ın efsanevi oyuncusu Uğur Tütüneker'in adının verildiği küçük kardeşi gibi Gençlerbirliği'nin gözde kalecisi Kubilay da koyu bir Galatasaraylı. Ancak onun profesyonellik anlayışı duygularıyla hareket etmesini o kadar çok engelliyor ki Galatasaray'ı kendi elleriyle kupanın dışına itebiliyor. Penaltı atışları sırasında ömrü boyunca özendiği G. Saray'ın emektar file bekçisi Hayrettin ile yaptığı konuşmayı gülerek anlatıyor Kubilay. Penaltıların uzaması ile Hayrettin genç duayenine fısıldıyor: "Bunların topu dışarı atacağı yok, birimizden biri bir kurtarış yapmadıkça sabaha kadar burdayız'. Bu sözler Kubilay'ı ateşliyor. 17. penaltı için kaleye geçen Kubilay ani bir refleks ile İlyas'ın gönderdiği meşin yuvarlağı yakalayarak Galatasaray'ın kupa düşünü sona erdiriyor. Şimdi herkes genç ve yetenekli Kubilay'ın peşinde koşuyor. Onun gönlü G. Saray'dan yana ama G. Birliği Başkanı İlhan Cavcav izin vermedikçe hiç bir yere gitmeyeceğini söylüyor.
   <br/>
   <br/>
   Büyükaltıağaç'ın çocuğu
   <br/>
   <br/>
   Tarımla ve daha çok çeltikle uğraşan bir ailenin çocuğu Kubilay, ilk ve ortaokulu  doğduğu Büyükaltıağaç köyünde okuduktan sonra  liseyi kasabada bitirmiş. Büyükaltıağaç köyünün hikayesini paylaşıyor bizimle: 'Bir savaş sırasında altı süvari bizim köy yakınlarına gelmişler. Atlarını bağlamak için altı kazık dikmişler. Onlar gittikten sonra bu altı kazık yeşerip meşe ağacı olmuş'. Kubilay, Henüz 21 yaşında ama yıldızı öylesine parlıyor ki. Doğduğunda babası ona G. Saray'ın efsanevi kalecisi Yasin'in ismini vermek istemiş. Ancak Menemen Hadisesi'nin bir yıldönümünde doğduğu için dedesinin dediği olmuş. Lisede iken yurtokul ve antrenman dışında fazla bir şey görmemiş. Lise yıllarında öylesine mahcup bir öğrenciymiş ki kızlar görür diye teneffüslere dahi çıkamıyormuş. Kubilay hâlâ o saf ve temiz yüreğini muhafaza ediyor. Gençlerbirliği'nde yıldızı parlamış olmasına, büyük takımlardan teklifler almasına rağmen şımarmamış. Bu gidişle şımarması da zor. Büyüaltıağaç köyünde şimdi her çocuk Kubilay'ı örnek alıyor. Köyden eldiven ve eşofman isteklerinin olduğunu söylen Kubilay, 'Elimden geldiğince göndermeye çalışıyorum' diyor.
   <br/>
   <br/>
   Liseyi bitirip üniversiteyi kazanamayınca babasından epey fırça yemiş. Kaleci Eser ve Hayrettin onun düşlerinde yatan kaleciler olmuş her zaman. 1992 yılında Babaeskispor'da başladığı profesyonel kaleciliği, bilinçli bir seçim. Ona göre kaleciliğin estetik bir güzelliği var. Babaeskispor'un birinci kalecisi İbrahim'in sakatlanması ile kaleyi devralmış ve bir daha da bırakmamış.
   <br/>
   <br/>
   Edirnespor'da oynarken Gençlerbirliği Kulüp Başkanı İlhan Cavcav'dan teklif almış. Çevredekilerin "Cavcav paralıdır, 20 milyar iste" uyarılarına kanıp kendisine 20 milyar değer biçince Cavcav'dan 'Ben hiç bir futbolcuya 20 milyar vermem" cevabını almış. Cavcav'ın kendisini birinci kaleci yapıp oynatacağına dair söz vermesi üzerine 10 milyara iki yıllığına imza atmış. 10 milyarın 5 milyarını  peşin alınca ailesine 2 milyar 300  milyona bir daire satın almış. Her Anadolu çocuğu gibi kalan parasını babasının üzerine bankaya yatırmış.
   <br/>
   <br/>
   Kubilay, kalecilikteki başarısını Edirne Amatör küme takımlarından Sağlıkspor'da hentbol kaleciliği yapmasına ve  hocaların hocası diye gördüğü Necdet Şen'e borçlu olduğunu söylüyor. "Beni yetiştiren o. O bana her zaman sen takımın ikinci liberosusun. Oyundan koptuğun an bitersin derdi. Sağlıkspor'da cumartesi günleri hentbol kaleciliği yapar, pazar günleri ise futbol maçına çıkardım. Bu benim için çok büyük avantaj. Mesela son kupa maçında G. Saraylı B. Hakan  yakın mesafeden bir top attı. Hentbolde yaptığım gibi ayaklarımı ve kollarımı yana açarak gole izin vermedim."
   <br/>
   <br/>
   Kubilay'ın düşlerini G. Saray kalesini korumak süslüyor. Ancak G. Birliği'nde iyice pişmesi gerektiğinin de farkında. Büyük takımlara karşı oynarken tribünlerin aksi tezahüratının kendisini hırslandırdığını söylüyor. Trabzonspor seyircisini çok hararetli buluyor. Ümit Milli Takımımızın kalesini koruyan Kubilay'ın ikinci  büyük düşü ise A Milli Takım. Trakya Üniversitesi Beden Eğitimi ve Spor Yüksek Okulu'nda okuyor. 1.89 boyuna rağmen okuldaki basket derslerinin  baş belası olduğunu söylüyor. Dış politika, Aynalar, 32. Gün gibi belgesel programları seyrediyor Kubilay. Yedi aydır ailesinden uzak, G. Birliği tesislerinde  kalıyor. Özgün müzik dinliyor, Nazım Hikmet ve Ümit Yaşar'ın şiirlerini seviyor. Son olarak Umberto Eco'nun  'Gülün Adı' kitabını okumuş. Ancak  Ankara'da henüz sinema ile tanışamamış Kubilay. Bu yüzden Zaman Gazetesi Ankara Haber Müdürü Tamer Korkmaz'ın sinema davetini seve seve kabul etti. Peter Handke'nin 'Kalecinin penaltı anındaki endişesi' kitabının da hediye edileceğine dair söz aldı üstelik Korkmaz'dan. Şimdi her iki taraf da Galler maçının bitmesini bekliyor...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2058-38-dusleri-kurtaran-kaleci.html), [web.archive.org (arşiv bağlantısı)](http://web.archive.org/web/20131110052101/http://www.aksiyon.com.tr:80/aksiyon/haber-2058-38-dusleri-kurtaran-kaleci.html)
