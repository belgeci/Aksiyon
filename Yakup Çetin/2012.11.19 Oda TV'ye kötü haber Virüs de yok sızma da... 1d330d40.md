# Oda TV’ye kötü haber: Virüs de yok sızma da...

*Yakup Çetin 2012.11.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   3’ü tutuklu 13 sanık, Oda TV davasının başladığı günden beri tüm savunmalarında yargılamaya konu olan dokümanların virüsle bilgisayarlarına yüklendiğini iddia ediyordu. Mahkemeye ulaşan 86 sayfalık ek rapor, sanıkların savunmalarını çökertiyor.
  </font>
 </div>
 <div id="newsText">
  <font class="detail-text">
   <p>
    İnternet sitesi Oda TV’nin Ergene-kon’un medya ayağı olduğu iddiasıyla açılan davada, mahkemeye ulaşan ek rapor, deliller üzerinden yürütülen propagandayı bitirdi. 3’ü tutuklu 13 sanık, yargılamanın başladığı günden beri tüm savunmalarında yargılamaya konu olan dokümanların virüsle bilgisayarlarına yüklendiğini iddia ediyordu. Sanıklar, dijital verilere itibar edilemeyeceğini öne sürerek sadece bundan dolayı suçlanamayacakları fikrini savunuyordu. Mahkemeye ulaşan ilki 339, ikincisi 86 sayfa olan raporlar, sanıkların örgütsel dokümanlar için yaptığı “Uzaktan dosya atma özelliğine sahip programlarla atıldı”, “E-maille geldi”, “Virüsle geldi” savunmalarını çökertiyor.
    <p>
     Sanık savunmalarını iyice çürüten tespitlerin yer aldığı 86 sayfalık ek rapor, 3 ana konuda yoğunlaşıyor. İlki, ‘Teamviewer’ adlı programa ilişkin. İkincisi, dokümanların USB, DVD/CD benzeri bir araçla taşındığı tespiti. Üçüncüsü ise suç içeren belgelerin bilgisayara geldikten bir yıl sonra bazı virüslerin ortaya çıktığı yönünde. Gelen rapor; gazeteciler Soner Yalçın, Nedim Şener, Ahmet Şık, eski Emniyet Müdürü Hanefi Avcı ve Prof. Dr. Yalçın Küçük’ün sanıklar arasında yer aldığı davaya yeni bir boyut kazandıracak gibi görünüyor.
     <p>
      Teamviewer’ı sanıklar yükledi: Raporda dikkat çekilen ilk tespit, uzaktan dosya atabilen ‘Teamviewer’ adlı programa ilişkin. Rapor, uzaktan bağlanma imkânı sağlayan bu programın sanıklar tarafından bilgisayarlara kurulduğunu net bir dille söylüyor. Kullanıcı adı ve şifre ile çalıştırılan bu programın, kullanıcıların onayı olmadan aktifleşmesinin ise imkânsız olduğu vurgulanıyor. Raporun, bu programa dair işaret ettiği bir diğer önemli husus dikkat çekici. Zira Oda TV’de ele geçirilen bilgisayar (Delil 1) ve sanıklardan Barış Pehlivan’a ait bilgisayarda (Delil 2) Teamviewer programının olduğu tespiti yapılarak her iki bilgisayardaki programların kullanıcı adı ve şifresinin aynı olduğu açıklanıyor. Pehlivan’ın bu programı, biri işyerinde, diğeri de evinde kullandığı bilgisayarlara kurmuş olabileceği belirtiliyor. Bilgisayarlarda bulunan uzaktan dosya atma özelliğine sahip programın sanıkların kontrolünde olduğu tespiti de ayrıca vurgulanıyor.
      <p>
       Program, şifreli haberleşme imkânı veriyor: Mahkeme’nin TÜBİTAK’a sorduğu 9 sorudan biri olan Teamviewer adlı programa ilişkin verilen cevap önemli bilgiler içeriyor. Daha net ifadeler kullanılan ek raporda, Teamviewer uygulamasının, uzaktaki başka bir bilgisayarı internet üzerinden yönetmeye yarayan bir araç olduğu belirtiliyor. Programın özellikleri arasında dosya transferi, uzaktan bağlanan kullanıcı ve bağlanılan bilgisayar arasında VPN19 ile şifreli haberleşme, grafik arayüz desteğiyle uzak masaüstü bağlantısı imkânları bulunduğu vurgulanıyor.
       <p>
        Kullanıcı izni olmadan yapmak imkânsız: Raporda, tüm bunların kullanıcının izni olmadan yapmanın imkânsız olduğu şöyle anlatılıyor: “Uzaktan bağlanılacak bilgisayara, o bilgisayar kullanıcısının izni ve haberi olmadan erişmek mümkün değildir. Teamviewer uygulaması kurulduğunda, o bilgisayara özel bir kimlik bilgisi (id) ve parola tanımlanır. Bu bilgisayara erişmek isteyen uzaktaki başka bir Teamviewer kullanıcısı, bağlanmak istediği bilgisayarın kimlik bilgisini ve parolasını bilmeden ilgili bilgisayara erişemez.”
        <p>
         Teamviewer ile sanal toplantı bile yapılabilir: Bağlantı kurmak için istenilen kullanıcı adı ve parolanın yanı sıra bağlantı kurulduktan sonra her iki bilgisayarın ekranında uyarılar ve bilgi notlarının çıktığı da anlatılan raporda, Teamviewer’ın karşılıklı onay mekanizmasına dayalı bir uzaktan erişim programı olduğu vurgulanıyor: “Bu teknik özellikleriyle Teamviewer; bilgisayarını uzaktan yönetmek isteyenlere yönelik, birden çok kişinin bağlanarak sanal toplantılar yapabildiği ve dosya alışverişi imkânları bulunan bir uygulamadır. Uzaktaki bir bilgisayarı yönetme ihtiyacı olan sistem yöneticileri ve teknik destek personelinin kullandığı ürünler arasında sayılabilir. Ancak kolay kullanımı nedeniyle birden fazla bilgisayarı olan kişisel kullanıcılar da tercih edebilmektedir.”
         <p>
          İki programın şifresi aynı: Raporda Oda TV’de ele geçirilen bilgisayar (Delil 1) ve Barış Pehlivan’a ait bilgisayarda (Delil 2) kurulu olan Teamviewer’ın aynı parola ile kayıtlı olduğu da ifade ediliyor. Kullanıcıların birbirlerinin bilgisayarlarına aynı parolayla uzaktan bağlanabildikleri ve programı yönetebildikleri belirtiliyor. Raporda, “Sanıklara ait 3 bilgisayarda silinmiş halde Teamviewer’ın eski sürümlerinin bulunması, davaya konu hard disklerde bulunan Teamviewer uygulamalarında kayıtlı parolaların aynı olması, uygulama erişim kayıtlarında davaya konu bilgisayarların birbirleriyle haberleştiğine dair işaretler bulunması bulgularına dayanarak bu kullanıcıların Teamviewer uygulaması ile birbirlerinin bilgisayarlarına uzaktan erişim sağladığı düşünülmektedir.” deniyor. Raporda, davaya konu bazı dosyaların sanıklara ait bilgisayarlara Teamviewer aracılığıyla gelmesinin mümkün olduğu belirtiliyor.
          <p>
           Belgeler USB ile taşındı: Ek raporun altını çizdiği ikinci nokta da sanıkların “Belgeler e-mail yoluyla geldi.” savunmasını çürüten “Farklı bir bilgisayarda oluşturulduğu ve daha sonra ilgili bilgisayarlara CD/DVD, USB tarzı veri depolama cihazları ile taşındığı değerlendirilmektedir.” tespiti. TÜBİTAK’ın bu tespiti de önemli. Çünkü sanıklar, kendilerine gelen e- posta aracığıyla bir virüsün bilgisayarlarına yerleştirildiğini, bu virüs aracılığıyla bilgisayarlarının uzaktan kontrol edildiğini iddia ediyordu. Ek rapor, bu savunmayı da boşa çıkardı. Dosyaların Delil 1 ve Delil 2 bilgisayarlarına, bahse konu olan zararlı yazılımlarla gönderilmediğinin yüksek ihtimalli olduğunu belirten rapor, “Yazar alanında ofis kullanıcı ismi ‘Soner’ olan dokümanların yüksek ihtimalle ‘Soner Yalçın’ isimli şahsa ait farklı bir bilgisayarda oluşturulduğu, yazar alanında ‘Barış’ yazan dokümanların da yüksek ihtimalle ‘Barış Pehlivan’ isimli şahsa ait farklı bir bilgisayarda oluşturulduğu ve daha sonra ilgili bilgisayarlara CD/DVD, USB tarzı veri depolama cihazları ile taşındığı değerlendirilmektedir.” deniyor.
           <p>
            Virüs, belgelerden bir yıl sonra ortaya çıkmış: TÜBİTAK’ın hazırladığı 339 sayfalık ilk rapor da önemli bilgiler içeriyordu. O raporda da sanıkların bilgisayarlarında yer alan dokümanların oluşturulduğu tarihten bir yıl sonra bazı virüslerin geldiği anlatılıyordu. Ancak bu virüslerin belge taşıdığına dair bir iz bulunamadığına dikkat çekiliyordu. Benzer tespitler ikinci raporda da yer aldı. Aktifleştiği yönünde bulgu olmayan virüsün belgelerden bir yıl sonra gelmiş olması, sanıkların savunmalarını üzerine kurdukları mantığı çatırdatan 3. önemli ayrıntı olma özelliği taşıyor.
            <p>
             ‘Haberimiz yok’ dedikleri belgeleri açmışlar: Sanıklar, kendilerinin bilgisayarlarına yüklenen bu belgelerden habersiz olduklarını iddia etmişti. Ek rapor, bunu da yalanlıyor. Zira söz konusu belgelerin sanıklara ait bilgisayarlarda açıldığı ve üzerinde çalışıldığı ifade ediliyor. Mahkemenin TÜBİTAK’a bir diğer sorusu, belgelerin sanıklara ait bilgisayarlarda açılıp açılmadığı, açıldığına dair iz bulunmamasının kesin olarak açılmadığı anlamına gelip gelmediği ile ilgiliydi. Raporda, bazı izlerin geçici olduğu belirtilerek bunların bazı programlar aracılığıyla silinebileceği anlatılıyor. Pehlivan’a ait bilgisayarda iz silen böyle bir programın tespit edildiği vurgulanıyor. Cevapta şu ifadeler yer alıyor: “Delil 2 bilgisayarında bu tür izleri silmek için kullanılan ‘Ccleaner’ uygulamasına ait izlere rastlanmıştır. Dava kapsamında incelenen Delil 2’deki $LogFile sistem dosyasında, EK-1 dosyalarının birçoğunun isminin geçmesinin, bununla birlikte dosya içeriklerine ve MFT kayıtlarına dair hiçbir iz bulunmamasının sebebi, dosyaların ‘Ccleaner’ ile temizlenmiş olması olabilir.” Raporda, dosyaların açılmasıyla alakalı izlere rastlanmamış olmasının, ilgili dokümanların açılmadığı anlamına gelmeyeceği de belirtiliyor. Bu izlere rastlanılmasının ise kuvvetli bir ihtimalle bu dokümanların açıldığına işaret ettiği ifade ediliyor.
             <p>
              Ek rapor ulaştıktan sonra yapılan ilk duruşmada mahkeme, tutuklu sanıklar Soner Yalçın, Hanefi Avcı ve Yalçın Küçük’ün tahliye taleplerini reddetti.
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-34107-oda-tvye-kotu-haber-virus-de-yok-sizma-da.html), [web.archive.org (arşiv bağlantısı)](http://web.archive.org/web/20140522002317/http://www.aksiyon.com.tr/aksiyon/haber-34107-oda-tvye-kotu-haber-virus-de-yok-sizma-da.html)
