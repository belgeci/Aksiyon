# Kokoreci bırak at etine bak!

*Yasemin Süren 2013.02.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Henüz herhangi bir sağlık şikâyeti rapor edilmemiş olsa da Avrupalılar yedikleri etlerin mahiyetini bilmedikleri için endişeli. Hazır gıdada at etine rastlanılması süpermarket ve fastfood zincirlerine güveni de zedeledi.
  </font>
 </div>
 <div id="newsText">
  <font class="detail-text">
   <p>
    Avrupa, iki haftadır et skandalı ile çalkalanıyor.  Oysa Avrupa Birliği’nin gıda kriterleri bir dönem  Türkiye’deki kokoreç satışlarını bile tartışmaya açmıştı. İngiltere’de dondurulmuş gıdalarda sığır etine at eti karıştırıldığının tespit edilmesiyle patlak veren skandalın ardından Avrupa genelinde gıda hizmeti veren şirketler mercek altına alındı. Ülkenin en büyük marketler zinciri olan ve ürünlerinde at etine rastlanan Tesco, hazır gıda ürünlerini Comigel adlı dağıtım şirketinden temin ettiğini ileri sürüyor. Comigel şirketi ise bütün sorumluluğun Romanya’daki üretici şirkette olduğunu iddia ediyor. Romanya hükümeti problemin kendilerinden kaynaklanmadığını savunuyor. Daha önce Comigel markalı gıda ürünlerinde yapılan testlerde yüzde 100 at eti çıktığı hâlde İngiltere’nin gerekli önlemleri almamış olması ihmal şüphelerini akla getiriyor.
    <p>
     Skandal, bazı hastane ve okulların yemekhanelerinde at eti kullanıldığının tespit edilmesiyle başladı. Okul ve hastane yönetimleri özür mektupları yayımlamakla yetinirken; İngiliz yetkililerin çelişkili ifadeleri de halkın tepkisini çekti. İngiltere Çevre Bakanı Owen Paterson, söz konusu etlerde sağlık riski bulunduğunu ifade etti. Ardından mecliste yaptığı konuşmada ise “Şimdilik herhangi bir sağlık riski yok; fakat halkın ne yediğini bilmeye hakkı var.” demesi kafaları iyice karıştırdı.
     <p>
      Kriz sonrası Avrupa’daki gıda güvenliği de yeniden tartışmaya açıldı. Tepkilerin büyümesi üzerine İngiltere Gıda Standartları Acentesi, ülkede bulunan ilgili ürünlerin hepsine DNA testi yapılması ve sonuçların kamuoyuyla paylaşılması gerektiğinin altını çizdi.
      <p>
       Henüz herhangi bir sağlık şikâyeti rapor edilmemiş olsa da Avrupalılar yedikleri etlerin mahiyetini bilmedikleri için endişeli. Ayrıca et krizi tüketicinin süpermarket ve fastfood zincirlerine güvenini zedeledi.
       <p>
        Skandalın büyümesi üzerine Norveç ve Danimarka önlem alarak at eti içerme ihtimali olan işlenmiş gıdaların satışını durdurdu. Norveç, tüketicilere korkulacak bir şey olmadığını, sadece tedbir amaçlı birtakım önlemler aldıklarını belirtirken Danimarka market raflarından lazanyaları çekti. Alarma geçen bir diğer ülke Fransa. Bu ülkedeki süpermarketlerde dondurulmuş et ürünleri raflardan indirildi. Et krizi İrlanda ve Romanya’ya da sıçradı.
        <p>
         AB Komisyonu denetimde
         <p>
          16 ülkeye yayılan skandalın perde arkasını araştırmak üzere Avrupa Komisyonu denetimlere başlarken, AB Sağlık Komiseri Tonio Borg, tarım bakanlarıyla Brüksel’de acil bir toplantı düzenledi. Borg, bakanlardan sığır eti olarak etiketlenmiş ürünlerden birer örnek alınarak laboratuvarlarda incelenmesini ve olayın boyutunun gün yüzüne çıkarılmasını istedi. AB Sağlık Komiseri ayrıca, at etinin sığır eti etiketi altında satılarak haksız kazanç elde edilmesine ve bu yolla halk sağlığının tehdit edilmesine göz yumulamayacağını, soruna Avrupa genelinde çözüm bulunması gerektiğini vurguladı. AB içinde satışa sunulan işlenmiş et ürünlerinin etiketlerinde daha ayrıntılı bilginin yer alması ve işlenmemiş etlerin alındıkları yerlerin belirtilmesi fikri gündemi meşgul ederken gıda şirketleri bu önerilere ek maliyetler getirir endişesiyle karşı çıkıyor.
          <p>
           At eti skandalı nereye kadar gidecek bilinmez; ama Almanya da bu krizden etkilenen ülkeler arasına katıldı. Skandalın grafiğini çizecek olursak, ortaya karmaşık bir durum çıkıyor. Alman yetkililer krizin büyüklüğü konusunda şaşkın. Yetkili ağızlardan ilk tepki Federal Gıda Tarım ve Tüketiciyi Koruma Bakanı Ilse Aigner’den geldi. Maalesef bu bulmacada tüketicinin yanıltıldığını belirterek, “Buna rezalet denebilir.” yorumuyla tepkisini sert biçimde ortaya koydu. Ayrıca Berlin’de eyalet tüketici bakanlarıyla bir araya gelerek konuya ilişkin yeni düzenlemelerin yapılacağını söyleyen Bakan Ilse, Avrupa Birliği’nin gıda güvenliği hukukuna sahip olduğunu, ihlal edenlerin tespitinden sonra cezalandırılacağını ifade etti. Toplantıda öne çıkan maddeler arasında etin üretiminden tüketimine kadar geçen sürecin açıkça kayıt altına alınması ve et üretimi ile nakliye yapan şirketlerin de şeffaflığı yer aldı.
           <p>
            Almanya’da Kuzey Ren Westfalya eyaleti, açtığı ‘www.rueckrufe.nrw.de’ adlı internet sitesinde at eti çıkan ürünlerin listesini yayımlamaya başladı. Tüketicilerden gelen şikâyetlerin de burada dikkate alınarak ihbar niteliği taşıyacağı duyuruldu.
            <p>
             Krizde en çok et endüstrisi hedef alınırken marketler de güvenlik önlemleri için ürünlerini tekrar gözden geçirme kararı aldı. İlk olarak Almanya’nın Aldı isimli dev marketler zinciri, sığır eti olarak etiketlenmiş lazanya türü, içinde kıyma bulunduran makarna çeşidi ürünleri raflardan toplattı. Yapılan incelemeler sonucu ‘Bolognese’ ve ‘Glasch’ isimli hazır gıda ürünlerinde at eti tespit edildi. Uzmanlar, Almanya genelinde hemen bütün dondurulmuş et ürünleri veya içinde kıyma bulunduran gıdalarda at eti olma riskine dikkat çekti. Dünya çapında pazara sahip Aldı süpermarketlerinin şubeleri geçen yıllarda Türkiye’de de açılmıştı.
             <p>
              Marketler zinciri Rewe de daha önce tüm şubelerinde piyasaya sürdüğü Chili Con Carne ve Spaghetti Bolognese adlı ürünlerini at eti şüphesiyle satıştan kaldırdı. ‘Real’ süpermarketleri de laboratuvar incelemelerinde, sattığı dondurulmuş lazanyalarda at eti tespit edilmesi sebebiyle ürünlerin satışını durdurdu.
              <p>
               Dönerde de at eti çıktı
               <p>
                Avrupa’yı sarsan et skandalı her geçen gün yeni bir boyut kazanıyor. Skandal son olarak dönere de bulaştı. Alman televizyon kanalı RTL’de yayımlanan Extra adlı program, Berlin ve Leipzig şehirlerinden alınan döner örneklerinde de at etine rastlandığını iddia etti.
                <p>
                 Restoran ve cadde dönercilerinden 20 kadar et örneği toplayan program yapımcıları, laboratuvar incelemeleri sonucu, örneklerde yüzde 1 oranında at eti çıktığını duyurdu. Skandal âdeta yeni skandallar doğuruyor. 10 yıl öncesinde Alman ürün kalite kontrol vakfı ‘Stiftung Warentest’ döner etlerini incelemeye almış ve etlerde domuz eti tespit ettiğini açıklamıştı. Şimdi yapılan incelemelerde tekrar domuz etine rastlanılması bugüne kadar ne yazık ki hiçbir tedbir alınmadığını gösteriyor.
                 <p>
                  Bir diğer şaşırtıcı sonuç, sığır eti diye satılan ürünlerden alınan örneklerde yüzde 7 oranında domuz etine rastlanması. Ayrıca yine İngiltere’de hapishanelere yemek servisi veren bir şirketin helal sertifikalı ürünlerinde de domuz etine rastlanması etlerdeki hileli uygulamaların sadece at etiyle sınırlı olmadığını gösteriyor.
                  <p>
                   Gıda krizine son olarak dünyanın önde gelen gıda şirketlerinden Nestle’nin adı karıştı. Nestle hazır yemek kategorisinde bulunan iki ürününde at etine rastladığını belirterek ürünleri İtalya ve İspanya´da satıştan çektiğini duyurdu. Nestle, pazara sürdüğü dana etli makarnalarda at DNA’sına rastlandığını ve ürünlerde kullanılan etin Almanya’daki bir firmadan temin edildiğini açıkladı. Aynı zamanda Fransa’daki ‘catering’ şirketlerine yaptıkları dondurulmuş et satışlarını durdurdu. Gıda sektörünün en büyük şirketlerinden Nestle’nin bu hamlesi, sorunun bilinenden daha büyük olduğunu ve AB gıda endüstrisinin nasıl kontrolden çıktığını gözler önüne seriyor.
                   <p>
                    Güney Kıbrıs’tan gelen son haberler, 2012 içinde Avrupa’ya 60 bin tondan fazla at eti ithal edildiği yönünde. Ayrıca bu rakamın 300 bin kilogramının Rum kesimine girdiği ve bunun özellikle Fransa, Yunanistan, Belçika, İspanya gibi ülkelerden geldiği iddiaları da Rum gazetelerinin gündeminde.
                    <p>
                     Bu son gelişmeler, Avrupa genelinde gıda dağıtımının karmaşık yapısını da ortaya koyuyor. Bu ağın sebep olduğu karışıklık yüzünden skandalın asıl sorumlularının ortaya çıkması da zaman alacak. Yani at eti skandalı gündemi bir müddet daha meşgul edecek gibi.
                     <p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=34945), [web.archive.org (arşiv bağlantısı)](http://web.archive.org/web/20130527071226/http://www.aksiyon.com.tr:80/aksiyon/newsDetail_getNewsById.action?newsId=34945)
