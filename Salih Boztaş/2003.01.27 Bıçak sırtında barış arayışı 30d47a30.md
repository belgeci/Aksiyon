# Bıçak sırtında barış arayışı

*Salih Boztaş 2003.01.27*

<div bgcolor="#FFFEF6">
 <font>
  <img border="0" height="1" src="/web/20060103155754im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20060103155754im_/http://aksiyon.com.tr/resim/425/34.jpg" vspace="5"/>
  </p>
 </font>
 <font class="content">
  Türkiye, Ortadoğu’nun birbirleri ile ihtilaflı altı ülkesini buluşturarak önemli bir başarıya imza attı. Türkiye, geçen asrın başında sömürgeciliğe karşı direnen Osmanlı gibi muhtemel bir Irak savaşı öncesi inisiyatif kullanarak bölgenin en önemli aktörü olduğunu bir kez daha tescil ettirdi.
 </font>
 <p>
  <font class="content">
   Hayatî çıkarları ile stratejik müttefiki arasında sıkışıp kalan Türkiye, 2003 yılbaşından itibaren izlemeye başladığı aktif barış politikasıyla bir yandan bölgenin en önemli aktörü olduğunu tescil ettirirken, diğer yandan da bütün dünyada savaşa karşı olanlar için umut odağı haline geliverdi.
   <br>
    <br>
     En üst düzey yetkililerin ağzından 1 Ocak 2003 tarihine kadar ABD’nin Irak’a düzenleyeceği operasyona ne düzeyde katılacağını açıklaması için süre tanınan Ankara, üzerindeki baskıyı ilk olarak ‘Önce Birleşmiş Milletler Silah Denetçileri’nin 27 Ocak’ta yayınlayacağı raporu görelim’ çıkışıyla hafifletti. Ardından üst üste yapılan Irak toplantılarında Türkiye’nin muhtemel bir operasyona ancak uluslararası meşrûiyete dayanırsa katılabileceği vurgulandı. Silah denetçilerine yetki veren 1441 sayılı BM kararının Irak’a bir operasyon için yeterli meşrûiyet sağlamadığı ve ikinci bir BM kararına ihtiyaç olduğu vurgulandı. Sivil ve askerî kanatlarıyla devlet bütün barışçı çözüm yollarının sonuna kadar denenmesinden yana tavır koydu.
     <br/>
     <br/>
     Türkiye’nin girişimi savaşı geciktirdi
     <br/>
     <br/>
     23 Ocak 2003 Perşembe günü İstanbul’daki Çırağan Sarayı’nda 6 Ortadoğu ülkesini bir araya getiren Irak Zirvesi, böyle bir zemin üzerinde gerçekleşti. Başbakan Abdullah Gül’ün Ortadoğu gezisinin sonuçlarından biri olan toplantı, Dışişleri Bakanı Yaşar Yakış, Ürdün Dışişleri Bakanı Mervan Muaşir, Mısır Dışişleri Bakanı Ahmet Mahir, Suriye Dışişleri Bakanı Faruk El Şara, Suudi Arabistan Dışişleri Bakanı Suud El Faysal ve İran Dışişleri Bakanı Kemal Harrazi’nin katılımıyla yapıldı.
     <br/>
     <br/>
     Kendi aralarında pekçok ihtilaflı konu bulunan altı ülkenin Irak sorununa savaşsız bir çözüm için el ele vermesi, Ortadoğu’nun siyasi tarihi dikkate alındığında oldukça önemli bir kırılmaya işaret ediyor. Yaşanan krizlere rağmen zirve, sadece bu yönüyle bile bir başarı olarak görülebilir. Türkiye, bu taktik hamlesiyle hem üzerindeki ABD baskısından bir süre için kurtulmuş oldu hem de bölge ülkelerinin gerektiğinde inisiyatif alabileceğini gösterdi. Üst düzey bir diplomatik kaynak, yaşanan gelişmeleri tek cümle ile özetliyordu zirve esnasında: ‘Türkiye’nin son girişimi olmasaydı bugün Irak bombalanıyor olurdu’.
     <br/>
     <br/>
     Zirve sırasında altı ülkenin dışişleri bakanları, verilecek mesajın muhtevası hakkında uzun süren tartışmalar yaptılar. Perşembe gecesi geç vakte kadar sarkan müzakerelerin ardından Irak’a açık bir mesaj, BM’ye görev hatırlatması, ABD’ye de dolaylı uyarı gönderildi. Bölge ülkeleri ilk kez net bir şekilde sadece Irak’ın değil tüm bölgenin kitle imha silahlarından arındırılması gerektiğini vurguladılar; Filistin meselesi ile Irak sorunu arasında bir bağlantı olduğu konusuna temas ettiler. Türkiye, böylesi bir zirve yapılmasına ön ayak olarak ‘özne’ bir ülke olduğunu gösterdi. Ancak, Bakan Yaşar Yakış’ın ‘Altı ülkenin ortak zemini bu kadar oldu’ şeklindeki sözleri ise Türkiye’nin toplantıdan istediklerini tam olarak elde edemediğinin bir göstergesi aslında.
     <br/>
     <br/>
     Zor olanı başarmak
     <br/>
     <br/>
     Nitekim, İstanbul’daki toplantıyı düzenlemek hiç de kolay olmadı. Türkiye’nin asıl hedefi devlet ve hükümet başkanları arasında bir zirve olsa da, bölgenin gerçekleri ancak dışişleri bakanlarının katılımıyla gerçekleşebilecek bir toplantıya imkan verdi. Teklifi yapan dışişleri bakanlığı, ilgili ülkelerdeki sıkıntıyla yüzleşince bir ara toplantıdan umudu kesti. Son dakika girişimleriyle kesinleşen zirve sebebiyle Çırağan Sarayı’ndaki hazırlıklara ancak iki gün kala start verilebildi.
     <br/>
     <br/>
     İki bölüm halinde planlanan zirvede, önce yüksek dereceli memurlar bir araya gelerek Türkiye’nin hazırladığı taslak metni inceledi. Toplantının başlamasıyla birlikte akşama doğru yaşanacak sıkıntının ilk belirtileri de görüldü. İran üç öneriyle toplantıya gelmişti çünkü. Suriye, İran’ın ortaya attığı üç öneriden ikisinde hemfikirdi. İkili, yayınlanacak sonuç bildirgesine Filistin sorunun girmesini; Irak’ın yanında İsrail’in de kitle imha silahlarından arındırılmasının gerektiğine dikkat çekilmesini istiyordu. Türkiye ise iki istemi de gerçekçi buluyor; ancak bunun taslak metne girmesinin sakıncalı olduğunu düşünüyordu.
     <br/>
     <br/>
     Ankara’nın çekincesi ABD’nin vereceği tepki idi. Suriye’nin ısrarına karşılık Mısır’ın tutumu ise ilgili taraflardan daha farklı oldu. Zirve sonunda yayınlanacak olan metnin bir deklarasyon değil sadece bir çağrı anlamı taşıyacağını savunan Mısır’a göre, olay abartılmamalıydı. Dışişleri bakanlığının en üst düzey memurunun, ‘Suriye bizi zorluyor’ demek zorunda kalması; Türk heyetindeki bir diğer ismin toplantıdan sık sık çıkarak ‘Kelimeler üzerinde tartışıyorlar. Artık bunaldım. Bu iş uzayacak’ şeklindeki ifadesi, müzakerelerin ne kadar çetin geçtiğini gösteriyor.
     <br/>
     <br/>
     Krize Ürdün formülü
     <br/>
     <br/>
     İran heyetinin üçüncü isteği ise bildiride ABD’ye açık bir mesaj verilmesi ve Washington’da savaş çığırtkanlığı yapmamasının istenmesiydi. Türkiye, bu öneriye karşı çıktı nitekim. Araya Ürdün formülü girdi. Ürdünlü diplomatların sunduğu metinde, Irak meselesinin ABD ile Irak arasında değil, BM ile Irak arasında olduğuna atıfta bulunulması isteniyordu. Amman hükümeti böylece zirvenin ABD’ye dolaylı bir mesaj vererek Irak’ı ikna işinin BM Güvenlik Konseyi’nin görevi olduğunu ortaya koyacağını savunuyordu.
     <br/>
     <br/>
     Yapılan uzun tartışmalar sonunda bu metin kabul edilecekti. Türkiye buna da itiraz etti; fakat ilerleyen bölümde bir uzlaşma çıkmayacağı anlaşılınca boyun eğmek zorunda kaldı. Memurlar toplantısının ardından son noktayı basın mensuplarına açıklama yapan Dışişleri Bakanlığı Sözcüsü Yusuf Buluç koydu: ‘Birtakım sorunlar yaşanıyor. Ancak toplantıya katılan ülkeler hedef ve amaç birliği içindedir.’
     <br/>
     <br/>
     Toplantının ikinci bölümü ise Başbakan Abdullah Gül’ün konuk dışişleri bakanlarını kabulüyle başladı. Toplantı öncesinde hazırlanan programda akşam saatlerinde basın toplantısının yapılması ve ortak deklarasyonun ilânı öngörülüyordu. Ancak yaşanan sorunlar sonucu ortak basın toplantısı gece geç saatlere kadar sarktı. Hatta, ilk olarak Suudi Arabistan, daha sonra da İran dışişleri bakanları önceden ayarlanmış programlarına katılmak üzere toplantıyı yarıda bırakmak zorunda kaldılar.
     <br/>
     <br/>
     Kulaklığın azizliği
     <br/>
     <br/>
     Toplantı sırasında inanılmaz bir skandal da yaşandı. Görevliler, dağıtılan kulaklıkları geri almayı unuttuğundan, basın mensupları görüşmelerin ilk 15 dakikasını Arapça ve Türkçe olarak takip etme fırsatını yakaladı zirve esnasında. Böylece, gizli toplantının ‘sır’rı ortadan kalkmış; müzakereler en ince ayrıntısına kadar öğrenilmişti. Suriye Dışişleri Bakanı Faruk El Şara’nın şu sözleri gazetecilerin kulaklarında çınlıyordu: ‘Birbirimizi duyamıyoruz. Salon çok büyük. Bu bir mesaj, bu bir çağrı. Deklarasyon değil. Ayrıntılara girersek mesajı kaybederiz’. Kulaklıkların azizliğine uğrayan bakanlar, herşeyden habersiz, nihai sonuç bildirisinde Filistin konusunun yer alıp almamasını, ikinci bir toplantının yapılıp yapılmamasını ve ABD’ye savaş hazırlıklarını durdurması teklifinde bulunup bulunulmamasını tartışıyorlardı hararetle...
     <br/>
     <br/>
     Türkiye’nin Filistin sorununun sonuç bildirgesine alınmamasını istediği açıkça ortaya çıkmıştı. Dışişleri Bakanı Yaşar Yakış’ın, ‘Filistin meselesini sonuç bildirgesine almayalım. Basın toplantısında değinelim. Ekselansları çok pragmatik bir teklifte bulundu. Filistin konusunda kapıyı aralayacak olursak duraksayamayız. Başka ülkeler de başka şeyler isteyebilir’ şeklindeki sözleri, medya için tartışmaların vardığı noktayı göstermesi açısından yeterliydi.
     <br/>
     <br/>
     İşin ilginç yanı, bundan sonraki toplantının Suriye’de yapılmasını istemeyen ülkenin kimliğinin de basına yansıyan bu bölümde ortaya çıkmasıydı. Söz alan Mısır Dışişleri Bakanı Ahmet Mahir, ülkesinin tezini şu ifadelerle savunuyordu: ‘Buna şimdilik gerek yok, eğer ihtiyaç olursa yeni bir başkentte toplanılabilir. Birinci hedefimiz savaşı durdurmak olmalıdır. Irak, müfettişler konusunda daha açık davranmalı.’ Kulaklık skandalı daha fazla sürebilirdi aslında. Ancak, bir basın mensubu karşısında dışişleri bakanlığı sözcüsünü görünce biraz da çekinerek olayı anlattı ve kulaklıklar derhal toplatıldı.
     <br/>
     <br/>
     Bakanların sıkıştığı anlar
     <br/>
     <br/>
     Toplantıda göze çarpan bir diğer olay, konuk dışişleri bakanlarının sık sık tuvalet ihtiyacı hissetmeleri oldu. Mısır dışişleri bakanı toplantı sırasında 3 kez tuvalete gidince, sözkonusu mekanların telefon diplomasisi için kullanıldığı iddia edildi. Mahir, bu kısa süreli girdi çıktılar sırasında basın yoluyla mesaj göndermeyi de ihmal etmedi. Mahir, Türkiye’nin karşı çıktığı ABD’ye mesaj verilmesi konusunda, ‘Bölge ülkeleri olarak biz bir Irak savaşını istemiyoruz. Sonuç deklarasyonunda Irak sorununun BM statüsü altında çözülmesini vurgulayacağız’ dedi.
     <br/>
     <br/>
     Yaşar Yakış’ın okuduğu ortak metinde bölge ülkeleri ilk vurguyu ‘savaşın tüm yıkıcı sonuçlarını tekrar yaşamayı arzu etmiyoruz’ diyerek yaptı. Metinde Irak’tan BM Güvenlik Konseyi’ne karşı yükümlülüklerini teyit etmesi, komşularında güven tesis edecek bir politika izlemesi, uluslararası tanınmış sınırlara saygı göstermesinin istenmesi; bunun karşılığında da Irak’ın toprak bütünlüğü ve ulusal birliğinin desteklenmesi konusunda kararlılığın ifade edilmesi dikkat çekti. Bölge ülkeleri BM Güvenlik Konseyi’ne de çağrı yaparak ‘sorumluluklarının bilincinde olması’ uyarısında bulundu. Metnin bu kısmı daha ziyade ABD’ye dolaylı bir mesaj niteliği taşıyordu. Bölgece, Irak’a yönelik bir operasyon konusunda belirleyici olanın BM kararları olduğu vurgulanmış oldu.  Metinde İsrail de unutulmamıştı. Türkiye’nin karşı çıkmasına rağmen ‘Ortadoğu’da kitle imha silahlarından arındırılmış bir bölge kurulması’ ve ‘Filistin sorununun barışçı yollardan çözümü ve Ortadoğu’da adil ve kapsamlı bir çözüme ulaşılmasına yönelik ilgili bütün BM kararlarının uygulanması’ istemi deklarasyonda yer aldı. Ankara, konuyla ilgili  olarak ‘Taraflarla aynı görüşteyiz. Ancak bunun Irak’la ilgili bir toplantının zirve metnine konulmasının yanlış olacağını düşünüyorduk’ açıklamasıyla yetindi.
     <br/>
     <br/>
     İstanbul girişimi AGİT’i örnek alacak
     <br/>
     <br/>
     İkinci toplantı için karar almayan bölge ülkeleri İstanbul girişiminin ileride yaşanacak sorunlar karşısında tekrar hayata geçirilmesini de kabul ettiler. Türkiye’nin ‘bölgesel danışma mekanizması’ olarak tanımladığı oluşum, metne ‘Bölge ülkeleri İstanbul girişiminin, Irak krizinin barışçı yollardan acilen çözümünü hedefleyen bir süreç olduğunda hemfikirdir. Bu süreç, ayrıca bölgemizdeki sorunların çözümüne ve herkes için barış, güvenlik ve gönencin sağlanmasına kadar devam edecektir’ şeklinde yansıdı.
     <br/>
     <br/>
     Sonuç olarak, nasıl Osmanlı 20. yüzyıla girerken sömürgeci zihniyete karşı direnen son bağımsız bir siyasi merkez idiyse, Türkiye de 21. yüzyılın başlarında benzer yeni bir yapılanmaya karşı ilk siyasi inisiyatifi kullanan ülke olarak tarihe geçti. Hem de en yakın stratejik müttefiki ABD’nin yakında girişmesi muhtemel büyük bir savaşın ayak seslerinin duyulduğu bir zaman diliminde.
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2351), [web.archive.org (arşiv bağlantısı)](http://web.archive.org/web/20060103155754/http://aksiyon.com.tr:80/detay.php?id=2351)
