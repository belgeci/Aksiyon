# Türkiye, Saddam’ı değil kendini düşünüyor

*Salih Boztaş 2002.10.07*

<div bgcolor="#FFFEF6">
 <font>
  <img border="0" height="1" src="/web/20060103162017im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20060103162017im_/http://aksiyon.com.tr/resim/409/59.jpg" vspace="5"/>
  </p>
 </font>
 <font class="content">
  ABD’nin Irak harekâtı öncesi, Türkiye kilit bir ülke konumuna geldi. Geçen hafta Ankara’yı ziyaret eden üst düzey Amerikalı ve Iraklı yetkililere, Türkiye’nin çekinceleri iletildi. Ankara, bir oldu bitti ile Kürt devleti kurulmasına izin vermeyeceğini de kaydetti.
 </font>
 <p>
  <font class="content">
   Türkiye, yıllardır bölgesinde sürdürdüğü tarafsız ülke politikasının son günlerini yaşıyor. Ankara’nın, tarafını belli etmesi gereken zor kararı alma zamanı geldi artık. Bir yanda en yakın müttefiki ABD, diğer yanda da millî çıkarlarına tamamiyle ters Irak savaşı. Bu zor tercihinde Ankara’ya rahat düşünme fırsatı da tanınmıyor. ABD yönetimi ayda bir iki kez üst düzey siyasi ve askeri temsilcilerini Türkiye’ye gönderirken, Bağdat da Ankara’yı ihmal etmiyor. ABD Dışişleri Bakan Yardımcısı Elizabeth Jones ve Irak Başbakan Yardımcısı Tarık Aziz’in aynı güne rastlayan ziyaretleri bunun bir göstergesi. Kürt lider Barzani’nin Türk askeri aleyhindeki aleni çıkışları; Kuzey Irak’ta ortak parlamentonun ve anayasal sürecin başlamasıyla yeni bir devletin artık üstü örtülmez yansımaları da, Ankara’da dikkatle takip ediliyor.
   <br>
    <br>
     Kürt devletine en büyük engel Türk askeri
     <br/>
     <br/>
     Esasında Türkiye’nin Irak kararı tüm hatları yeniden çizilmiş bir karar olmayacak. Ankara, yıllardır bölgenin nabzını tutuyor. Geçtiğimiz dönemde Bağdat’a büyükelçisini, Kuzey Irak’a ise askerini gönderdi. Mehmetçiğin Musul’a hakim bir konumdaki Duhok bölgesinde karargâhı olduğu, yolların kesiştiği tüm bölgelerde askeri kontrol merkezleri kurduğu artık gizlenmiyor. Türkiye Saddam’ın yanlışlarına rağmen Irak’ın toprak bütünlüğünü kotarmaya çalışıyor. Bunu yaparken gerekçesi de hazır. Elizabeth Jones ve Tarık Aziz’e de aynı gerekçeler sıralandı: ‘Yaşananlar bizim uluslararası çıkar bölgemizde ve buna kayıtsız kalmamız mümkün değil. Türkmenlerin güvenliği Türkiye’nin garantörlüğü altında. Kerkük ve Musul Kürt yönetimine terk edilemez’.
     <br/>
     <br/>
     Zamanında ABD’nin de izniyle Barzani’yi korumak, Talabani’yi Erbil’den uzaklaştırmak için bölgeye davet edilen Türk askeri, bugün Barzani’nin kurmayı hayal ettiği devleti engelliyor. Yaşanan süreçte Ankara’ya ihtiyaç duyan ABD yönetimi bir Kürt devletine izin vermeyeceğini açıkladı. Bu açıklama Barzani’nin ABD’de toplanan muhalifler toplantısına katılmamasıyla sonuçlandı.
     <br/>
     <br/>
     Kürt devleti savaş sebebi sayılacak
     <br/>
     <br/>
     Ankara’nın Kürt devleti ile ilgili kararı çok net: Irak’ın kuzeyinde kurulacak bir Kürt devleti savaş sebebi sayılacak. Bunun dışında eğer ‘meşrûiyet’ sağlanır, BM Güvenlik Konseyi’nden operasyon kararı çıkartılırsa buna karşı durulmayacak. Bu açıdan bakıldığında Türkiye, Saddam’ı çoktan gözden çıkarmış bulunuyor. Nitekim Saddam da Kürtlere karşı son günlerde ciddi bir çıkış sergilemiyor. Hamleler yapıldıkça ortaya Türkiye’nin ‘Irak’a rağmen Irak’ın toprak bütünlüğünü korumaya’ çalıştığı gibi bir durum çıkıyor.
     <br/>
     <br/>
     Ankara’nın konumu Irak’ın toprak bütünlüğünün korunmasıyla sınırlı olarak görülüyor. Diplomatik çevreler bu konuda üzerinde durulması gereken noktaları ‘tarihsel coğrafyamıza saygı gösterilmesi’ olarak yorumluyor. Bunun açılımı ‘nasıl Rusya, Orta Asya’da alınacak kararlar için kendi rızasının olması gerektiğini şart koşuyor’, öyle de bir dönem yönetimimiz altında bulunan bu coğrafyada yapılacak her şey için bizim rızamızın alınması gerektiği anlamı taşıyor. Bu mesaj Dışişleri Bakanı Şükrü Sina Gürel ve Dışişleri Müsteşarı Uğur Ziyal tarafından ABD gezilerinde ilgililere iletilmişti.
     <br/>
     <br/>
     Türkiye, aslında zor kararı vermiş bulunuyor. Kuzey Irak’ta yaşanan devletleşme süreci hızlanırsa Türk askeri bölgeye girecek. Buna karşı duran güç hangisi olursa olsun askerî anlamda gereken yanıt verilecek. Ne Irak’ın ‘Kuzey Irak’a asker sokmanız dostça değil’ sözleri, ne ABD’nin ‘içinden geçilen zor ekonomik şartları’ hatırlatması, ne de Barzani’nin ‘buraları size mezar ederim’ çıkışı, Ankara’yı kararından geri çevirmeye yetmiyor. Gerçek şu ki Ankara’da artık savaş hesapları yapılıyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=1940), [web.archive.org (arşiv bağlantısı)](http://web.archive.org/web/20060103162017/http://aksiyon.com.tr:80/detay.php?id=1940)
