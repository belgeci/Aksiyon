# Kim korkar futboldan?

*M. Serkan Akcan 1998.11.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'nin en başarılı olduğu ekip sporlarının başında geliyor basketbol.
  </font>
 </div>
 <div id="newsText">
  <font class="detail-text">
   İlk olarak 1904 yılında Osmanlı İmparatorluğu sınırlarından içeri giren bu spor dalının günümüz Türkiye'sine kadar geçirdiği gelişim ise hayli şaşırtıcı.
   <br/>
   <br/>
   Küçücük bütçelerle büyük hedeflere ulaşma çabası içine giren Türk basketbolunun 'şerefli mağlubiyetler' çağındaki futbolumuzu sollaması 1990'ların başına isabet etti. Müessese kulüplerinin basketbola girmesiyle bir adım ileriye fırlayan basketbolumuz, Aydın Örs, Efes Pilsen ve Naumoski üçgeniyle doğru orantılı olarak çıkışa geçti. 1993 yılında Ülker'in Nasaş Basketbol Kulübü'nü satın alması ligimizi renklendirdi. Efes Pilsen'in 199394 sezonunda Avrupa Kulüpler Kupası'nda final oynayıp, 199596 sezonunda da Koraç Kupası'nı kazanması, Tofaş'ın da bir sonraki sezon Koraç'ta final oynaması Türk basketbolunun popülaritesini artırdı.
   <br/>
   <br/>
   Türk basketbolunun bu çıkışının önü FIBA'nın Bosmann yasasını Avrupa Birliği'ne üye ülkeler için benimsemesi ile bir anda kesildi. AB üyesi ülkelere tanınan serbest dolaşım hakkı ve bonservis ücretleri konusundaki esneklik Türkiye'nin rekabet direncini kısmen kırdı. Zira Olympiakos'un FinalFour şampiyonu olduğu 199697 sezonundaki kadrosundaki 10 oyuncunun 8'inin yabancı olması ülke federasyonlarını harekete geçirdi.
   <br/>
   <br/>
   FIBA'nın mayıs ayında Münih'te yaptığı toplantıdan çıkan Zone 2 kararı Türk basketbolunun Avrupa platformundaki direncini artırdı. Zone 2 kararı çerçevesinde Basketbol Federasyonu da bazı kararlar almak zorunda kaldı. Takımlar ligde iki Avrupa Topluluğu üyesi ülke vatandaşının yanı sıra bir kişi de FIBA'nın belirlediği 2. bölge ülkelerinden oyuncuyu kadrosunda bulundurabilecekti.
   <br/>
   <br/>
   Basketbol Federasyonu'nun bu kararı almasıyla Türkiye bir anda Doğu Bloku basketbolcuları için cazip hale geldi. Takımlar da artık daha güçlü kadrolar kurabilecek duruma geldiler.
   <br/>
   <br/>
   Ülkemize gelen yabancı oyuncuların basketbolumuzu baltalamanın tersine kaliteyi artıracağını söyleyenler olduğu gibi, bu kararın alt yapıyı baltalayacağı fikrini savunanlar da oldu.
   <br/>
   <br/>
   Turgay Demirel: Zone 2'yi destekliyorum
   <br/>
   <br/>
   Zone 2 kararını desteklediğini söyleyen Türkiye Basketbol Federasyonu Başkanı Turgay Demirel, alt yapının baltalanacağı fikrine kesinlikle karşı olduğunu söylüyor. Demirel, "Türkiye'de kulüplerin yaptıkları transferlerin basketbolun popülaritesini artırdığını söylemek mümkün. Kulüplerin bütçelerini artırmaları, Avrupa'nın en iyi oyuncularını Türkiye'ye çekti. Türk oyuncusunun bu yıldızlardan öğrenecekleri çok şey vardı ve bunu da kısa sürede gördük. Alt yapı oyuncusu en azından idman yapmasını öğrendi" diye konuşuyor.
   <br/>
   <br/>
   Coachların da işine geliyor
   <br/>
   <br/>
   FIBA'nın yeni uygulaması olan Zone 2'ye basketbol kulüplerimizden de destek geldi. Efes Pilsen Coach'u Aydın Örs, Ülker Coach'u Çetin Yılmaz, Tofaş Coach'u Jasmin Represa başta olmak üzere bir çok isim bu karardan oldukça memnun. Zone 2'nin Türk basketbolunu kalkındırdığını söyleyen Efes Coach'u Aydın Örs, "Her coach kadrosunun başarılı olmasını ister. Ancak Avrupa devleriyle mücadele edebilmek için kadroların yabancı takviyeleri şarttı. Ben alt yapının zarar göreceği fikrini kesinlikle desteklemiyorum. Zaten iyi oyuncu takımda her zaman kendine yer bulur. Nitekim Hidayet daha 19 yaşında ama Efes'in ilk beşinde banko forma giyiyor" diyor.
   <br/>
   <br/>
   Türkiye Ligi'nin bu sezon Avrupa'nın en güçlü ligi olduğunu söyleyen Ülker Coach'u Çetin Yılmaz, favorilerin çoğaldığını söylüyor. Yılmaz, "Ligde zayıf takım kalmadı. Muratpaşa bile gelip İstanbul'da Fenerbahçe'yi yenebiliyorsa bu ligimizin gücünü ve rengini ortaya koyar" diye konuşuyor.
   <br/>
   <br/>
   Tofaş Coach'u Jasmin Represa, "Avrupalı oyuncu için artık en cazip ülkelerden biri Türkiye. Türkiye liginde hem basketbol potansiyeli iyi hem de ücretler tatmin edici" diyor. G.Saray Coach'u Koray Mincinözlü ise, "Bu kadar yıldız oyuncuyu bir arada tutmak çok zor. Yıldız oyuncunun takımın kimyasına kendisini uydurması oldukça zordur" diyerek olaya oldukça farklı bir yaklaşımda bulunuyor.
   <br/>
   <br/>
   Oyuncular halinden memnun
   <br/>
   <br/>
   Avrupalı yıldızların Türkiye'ye akın etmesinden en fazla etkilenmesi beklenenler elbette ki Türk oyuncular olacaktı. Ancak Türk basketbolcular da bu kararı desteklediklerini söyleyerek tam bir profesyonellik anlayışı sergiliyorlar. Basketbolumuzun yetiştirdiği en büyük yıldızlardan biri olan Ülkerspor Kaptanı Harun Erdenay, Türkiye'deki çıtanın çok yükseldiğini söylüyor. Erdenay, "Yıldız oyuncuların gelmesiyle basketbolun popülaritesi de arttı. Oyuncular profesyonel ruhun farkına vardılar" diyor. F. Bahçe'nin yıldız oyuncusu İbrahim Kutluay ise, "Zone 2 takımların gücünü ikiye katladı. Daha güçlü kadrolar oluşturulup, daha çok para harcandı. Bu da basketbol adına sevindirici" diye konuşuyor.
   <br/>
   <br/>
   2001 Eurobasket İstanbul'da
   <br/>
   <br/>
   Türkiye, 2001 Avrupa Basketbol Şampiyonası Finalleri'ne ev sahipliği de yapacak. FIBA'nın son yıllarda inceleme sürecine aldığı Türk basketboluna geçer not verdiğinin en güzel yanıtı olan bu büyük organizasyon tesisleşme atağına da katkıda bulunursa, kazanan hem Türk basketbolu hem de Türk basketbolseverler olur...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4357-kim-korkar-futboldan.html), [web.archive.org (arşiv bağlantısı)](http://web.archive.org/web/20130314033049/http://www.aksiyon.com.tr:80/aksiyon/haber-4357-kim-korkar-futboldan.html)
