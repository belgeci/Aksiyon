# Haın eller ışbaşında

*M. A. Eren - A. Y. Arslan - M. Aydın 1999.03.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İngiltere'nin dünyaca meşhur polis merkezi Scotland Yard'ın terör uzmanı BBC'de öfkeyle konuşuyordu; "Bu yapılan terör ahlâkına aykırıdır.
  </font>
 </div>
 <div id="newsText">
  <font class="detail-text">
   Bunu hiçbir insan yapmaz. IRA bomba koyduğu yeri bize haber verdi, ama binayı boşaltmaya yetecek kadar bir zaman vermesi gerekiyordu. Fakat vermedi, bu ahlaksızlıktır''. Terör uzmanı, terör eyleminin örgütün sesini duyurmak ve yerleşik sisteme zarar vermek amacı taşıdığını, bunu da bomba koyduğunu haber verdiği andan itibaren hayatın durması, binaların boşaltılması vs. ile sağladığını kaydediyordu. Aynı uzman, insanlara bu şekilde zarar vermenin sadistlik olduğunu da söylüyordu.
   <br/>
   <br/>
   Evet, "sadist terör" olanca vahşetiyle şimdi Türkiye'de. Son günlerde İstanbul başta olmak üzere kent merkezlerinde sivil hedeflere yönelik saldırılar her geçen gün artıyor. Yaklaşık 1 ay kadar önce molotoflu saldırılar ve otobüs yakmalarla başlayan eylemler belirli aralıklarla sürerken, 4 Mart tarihinde Çankırı Valisine karşı yapılan saldırıda 4 kişinin hayatını kaybetmesi dikkatleri bu vahşi teröre odakladı. Ardından Bakırköy'de yapılan bombalı eylemde 1 taksi şoförü öldü, 8 kişi de yaralandı. Göztepe'de Mavi Çarşı'nın yakılmasıyla 13 masum insanın hayatını kaybettiği vahşi saldırı bardağı taşıran damla oldu. Serseri mayın gibi nerede patlayacağı belli olmayan hain terör tam bir korku ve endişe havası estirmeye başladı. Peki, bu kadar acımasız, tek kelime ile "kör terörü" kimler, nasıl gerçekleştirebiliyorlar? Çocuk, kadın, yaşlı ve masum ayırımı yapmadan nasıl yakıpyıkabiliyorlar? Teröristleri bu kadar kindar hale getiren şey ne?
   <br/>
   <br/>
   Çoğu tezgahtar 13 masum insanın hayatını kaybettiği Mavi Çarşı'daki saldırı sırasında olay yerinde bulunan görgü şahitlerinden iki genç, saldırıyı gerçekleştiren teröristlerin molotof kokteyllerini attıktan sonra gülerek kaçtıklarını söylüyordu. Terörist bile olsa bir insan bu kadar cani olabilir ve insanlıktan bu kadar çok uzaklaşabilir miydi? Hangi haleti ruhiye içinde yapıyorlardı bu saldırıları? Yoksa bu insanlık dışı saldırıların failleri tarihte "Haşhaşiler" olarak bilinen suikastçiler gibi uyuşturucu kullandıktan sonra mı eylemlerini gerçekleştiriyorlardı?
   <br/>
   <br/>
   Bütün bu yaşananlar terörün ve teröristin hiç mi ahlakı olmaz sorularını da gündeme getiriyor. Terör uzmanlarına göre terörün bile kendince bir etiği var ve sivillere karşı girişilen son eylemler hiç bir terör ögütü tarafından tasvip edilemeyecek kadar vahşi katliamlar. Bütün bunlar sıkışan terörün çıldırdığı anlamına geliyor. Yapılan insanlık dışı saldırıları kriminolojik açıdan değerlendiren Dokuz Eylül Üniversitesi Ceza Hukuku öğretim üyesi Prof. Dr. Bahri Öztürk,"Teröristlerin rehabilitasyonları ile ilgili çalışmalarda bunların basit militanlar olmadığını, çözülmelerinin son derece zor olduğunu görüyoruz. Son derece enerjik bir direnme içine giriyorlar" diyor ve ekliyor; " Bu teröristlerin bu kadar vahşiyane davranabilecekleri bir çok psikiyatristin bile aklına gelmez."
   <br/>
   <br/>
   Prof. Dr. Doğu Ergil ise, saldırıların hiçbir sınır tanımadan yapılmasını "reklam"a bağlıyor. "Terörizm bir kanlı reklamdır. Bu yolla siyasi sorunlar çözülmez. Ancak büyük çaplı bir sorun olduğunu belli etmek için kullanılır. Bunu da en kanlı şekilde gerçekleştirirler. Bunu yaparken öldürdüğü insanlar sadece bir reklam aracıdır" şeklinde konuşuyor Prof. Ergil.
   <br/>
   <br/>
   Mesleği gereği tutuklu teröristlerin muayenesinde bulunduğu için onların ruh hallerini daha iyi tahlil edebildiğini söyleyen Psikiyatrist Dr. Haluk Savaş ise, "Militanlar bu işi yaparken haklı bir amaç uğruna mücadele ettiklerine inanıyorlar. Bu günlerde yaptıkları eylemlerde hiç bir etik gözetmeden sivil hedeflere saldırmaları bu eylemi yapan örgütlerin sıkıştıklarının göstergesi olabilir. Zaten bu örgütlerde yer alan militanların çoğu psikolojik sorunları olan insanlar. Bir çoğunun küçükken babasıyla ya da çevresiyle yaşadığı sorunlar büyüyünce devlet otoritesine yönlendirilebiliyor. Bunlar yaşadıkları psikolojik sorunları haksızlıklara karşı mücade ettiklerini söyleyerek daha sonra davranışlarına yansıtıyorlar. Zaten suça yatkın olan bu insanları bazı büyük hedef ve idealler uğruna en olmadık cinayetlere bile ikna etmek kolay. Yaptıkları eylemler ne kadar kanlı olursa olsun ulaşmak istedikleri hedefler için gerekli olduğunu düşünüyorlar" diyor.
   <br/>
   <br/>
   Marmara Üniversitesi öğretim üyesi Yrd. Doç. Dr. Ahmet Şirin de, terörist için örgüt liderinin baba figürü yerine geçtiğine ve onun için herşey yapabilir durumda olduğuna dikkat çekiyor. Şirin, teröristlerin iyi aile çocuğu da olabileceklerini ama, örgütten aldığı emir sözkonusu olunca bir ölüm makinesi haline gelebileceklerini, bunun da aidiyet duygusu ile gerçekleştiğini vurguluyor. Teröristlerin, hayatta başarılı olamayacaklarına inanan insanlar olduklarını belirten Şirin, "Bunlar hayatta engellendiklerini düşünürler ve bir gelecek planları olmaz. Bunları gelecek planının içine çekmek gerekir" diyor.
   <br/>
   <br/>
   Terörün kaynağı neresi?
   <br/>
   <br/>
   Hiçbir etik kaygı taşımadan, kadın çocuk demeden masum insanların vahşice katledilmesiyle ne amaçlanıyor olabilir? Terörün sivil hedeflere yönelik saldırılar yaparak toplumda psikolojik yılgınlık meydana getirmeyi amaçladığı söyleniyor. Peki bu hain saldırıları kim yapıyor ya da kimler yaptırtıyor? Terör uzmanlarına göre, Türkiye'de son dönemlerde artan terör örgütlerinin perde arkasında hep aynı adres var: PKK. Ancak, bu görüşü paylaşmayanlar da var. Özellikle sol eğilimli gruplar eylemlerin "kontrgerilla" tarafından yapıldığını iddia ediyorlar.
   <br/>
   <br/>
   Eylemlerin PKK tarafından gerçekleştirildiği ile ilgili tezler oldukça açık. Üstelik bunları destekleyen çok sayıda veri de var. Buna göre, Abdullah Öcalan'ın yakalanarak Türkiye'ye getirilmesi ile büyük prestij kaybeden örgüt kendi tabanında moral bulabilmek için art arda şuursuz eylemlere girişti. Nitekim, PKK'nın yayın organı durumundaki Özgür Politika Gazetesi'nin 6 Mart 1999 tarihli sayısının başyazısında, PKK'nın yeni taktiği açıkça belirtiliyor ve "Kürt ve Türk halkının birlikte yaşamasını imkansız hale getirmek" şeklinde özetleniyordu.
   <br/>
   <br/>
   Terör örgütü PKK, Almanya'da yayınlanan gazetesi aracılığıyla militan ve sempatizanlarına şu çağrıyı yapıyordu: "Kürt ve Türk halkının birlikte yaşamasının gerçek imkanları ortadan kalkacak. Metropollerde birbirinden bağımsız örgütlü Kürt militan hücreleri, gün be gün ortalığı cehenneme çeviren eylemler gerçekleştirecekler. Eylemler sadece askeri hedefleri değil aynı zamanda her türlü psikolojik çökertmeyi hedefleyecek. Kan gövdeyi götürecek. Türk ekonomisi felç olacak, şehirleri birbirine bağlayan enerji hatları havaya uçacak. Barajlar üzerine bomba yağdırılacak. İç Anadolu'nun ovalık kesimleri hariç tüm bölgelerdeki demiryolu ulaşımı kesilecek. TC havalimanlarını sadece askeri amaçlı ve zorunlu hallerde kullanabilecek."
   <br/>
   <br/>
   Kardeş Öcalan'ın tehditleri
   <br/>
   <br/>
   Örgüt sempatizanlarına moral vermeyi amaçlayan ve halen örgütün liderliğine oynayan Apo'nun kardeşi Osman Öcalan ise, 6 Mart 1999 akşamı yine bölücü örgütün yayın organı MED TV'ye telefonla katılarak tehditler yağdırıyordu. "Tüm dünyayı şaşırtacağız. Kitle eylemlerine gireceğiz. Herkes artık yeter deyip ayaklarımıza kapanacak. 'Artık barış istiyoruz'diyecek. Gerilla kente inecek. Onlar bize yalvaracaklar. 'Bu savaş yeter artık. Artık barış istiyoruz' diyecekler" diyordu kardeş Öcalan.
   <br/>
   <br/>
   Terör uzmanlarına göre, kurucusu ve lideri yakalanan ve kırsalda da çöküş süreci yaşamaya başlayan örgüt bu şekilde kendini yenilemeyi hedefliyor. Ses getiren kanlı eylemlerle de militanlarına henüz bitmediği mesajını vermeye çalışıyor. Bu eylemlerle ulaşılmak istenen temel amacın halkın direncini kırmak olduğunu söyleyen terör uzmanı Doç. Dr. Ümit Özdağ da, "Apo'nun yakalanmasıyla PKK'ya karşı ağır bir darbe indirildi. Bunun karşılığında örgüt hiç bir şey yapamadı. Tükenme noktasına geldi dedirtmemek için saldırıları yoğunlaştırıyorlar ve 'biz hâlâ yaşıyoruz' şeklinde kendi kitlelerine moral vermeye çalışıyorlar" diyor.
   <br/>
   <br/>
   Yakalanan eylemciler PKK'lı
   <br/>
   <br/>
   Örgüt, bunu yaparken de, emirkomuta içinde bir eylem planlama imkanı kalmadığından, militanlarına eylem inisiyatifi vermek zorunda kalıyor. Nitekim, örgütün propaganda araçlarından Özgür Politika da iletişim imkanlarının kısıtlandığını, bundan sonra daha fazla kısıtlanabileceğini itiraf ediyor. İçişleri Bakanlığı'ndan bir kaynak da Aksiyon'a yaptığı açıklamada, örgütün, Avrupa Cephe Merkezi'nce yayınlanan genelgede, yurtdışında yaşayan örgüt sempatizanı ancak sabıkasız kişilerin Türkiye'ye dönerek 'bir tür seferberlik' anlayışı ile eylem yapmaları için çağrıda bulunduğunu belirtti.
   <br/>
   <br/>
   PKK'nın kent kadrosunun olmadığını, yapılan eylemlerin daha çok örgüt sempatizanı gençlerin kendi inisiyatifleri dahilinde durumdan vazife çıkararak gerçekleştirilen saldırılar olduğunu söyleyen Ümit Özdağ da, "Bu eylemler çok örgütlü değil. Gerçi örgüt üst yönetimi tarafından verilen genel bir emir var ama bu saldırılar bir hiyerarşi içerisinde gerçekleşmiyor. Zaten kullandıkları silah türlerinden belli oluyor bu durum. Gelişmiş C4 gibi bombalar yerine molotof kokteyli, sıkıştırılmış barutlu boru tipi basit bombalar kullanılıyor" diyor. Ankara'da bir araca molotof kokteyli attıktan sonra tutuklanan üç sanığın itirafları da Doç. Özdağ'ın yorumunu doğruluyor. Kalender Beydilli, Adem Karakoç ve Eylem Güneş isimli sanıklar, savcılıkta verdikleri ifadelerde, MED TV'yi izlediklerini, Öcalan'ın yakalanmasını protesto için yakma, yıkma, eylem ve bombalama yapılması yönündeki talimatlardan etkilenip, böyle bir eyleme giriştiklerini itiraf etmişler. Sanıklardan Kalender Beydilli, "Bu yayınlardan etkilenerek evde kaldığım arkadaşlarımla hazırladığımız şişelerden molotof kokteyli yaptık ve attık" diyor. Eylemcilerden Eylem Güneş ise, "Arkadaşlarım Kalender ve Adem, Apo'nun yakalanmasını protesto etmek amacıyla böyle bir eylem yapacaklarını, benim yanımda konuştular. Ben de onlara uydum" şeklinde konuşuyor.
   <br/>
   <br/>
   Sakarya Üniversitesi Uluslararası İlişkiler Bölümü öğretim üyesi Yrd. Doç. Dr. Emin Gürses ise, son günlerde artan şiddet olaylarının iki ayağı olduğunu belirtiyor. Örgütün liderini kaybetmekle büyük bir prestij kaybettiğini, bu sebeple sansasyonel eylemlerle kendi tabanında itibar kazanmak için seri eylemlere giriştiğini söyleyen Gürses, " Örgüt, liderinin yakalanması ve kırsalda istediği başarıyı gösterememesi sebebi ile zaten büyük bir psikolojik çöküş içinde. PKK, liderinin yakalanmasından sonra IRA taktiği uygulayarak eylemlerini şehre indirmeyi planlıyordu ve bunu da uygulamaya koydu. Özellikle sivillere yönelik eylemlerle halkta korku ve psikolojik yılgınlık hedefliyorlar. Sivillere yönelik kanlı eylemlerle siyasiler üzerinde baskı kurup masaya oturtmak istiyorlar" şeklinde konuşuyor.
   <br/>
   <br/>
   Gürses'in üzerinde durduğu PKK'nın eylemlerini şehre kaydırması hususu, örgüt açısından bir yenilik. Gürses bunu IRA taktiğinin taklidi olarak yorumluyor. Prof. Dr. Doğu Ergil ise, bu durumu, örgütün kırsalda verdiği mücadelede başarısız kalmasına bağlıyor. Prof. Dr. Doğu Ergil, "PKK, şimdiye kadar kentlerde bu tip eylemlere girişmedi, çünkü sivillere yönelik bu gibi saldırılar dağda verdikleri mücadeleyi gölgeleyecek ve örgütün çirkin yüzü ortaya çıkacaktı. Ama baktılar ki öbür tarafta yeniliyorlar, varlıklarını duyurabilmek için kentlere yönelmeye başladılar" tespitinde bulunuyor.
   <br/>
   <br/>
   Ancak, PKK'nın şehirlerde zayıf olduğu ve bu sebeple 15 yıldır kırsalda terör estirdiği bilinen bir gerçek. Bunu örgütün eski ikinci adamı Şemdin Sakık da itiraflarında açıkça ifade ediyor. Hatta, bu amaçla PKK'nın 1990 yılında DHKPC ve TİKKO gibi şehir merkezlerinde eylem yapabilme yeteneğine sahip terör örgütleri ile "eylem birliği" anlaşmaları yaptığı da biliniyor. PKK'nın bu örgütlerle Lübnan'daki Bekaa ve Yunanistan'daki Lavrion kamplarını paylaştığı da biliniyor. PKK, şehir merkezlerinde zayıf bile olsa, bu örgütlerin desteğini arkasına aldığı belirtiliyor. PKK'nın 1997 yılında özellikle DHKPC ile zayıflayan bağlarını da geçtiğimiz aylarda Ümraniye Cezaevi'nde yenilediği iddia ediliyor.
   <br/>
   <br/>
   Turizmi baltalayacaklar
   <br/>
   <br/>
   PKK bir yandan Türkiye genelindeki eylemleriyle gerilimi tırmandırırken bir yandan da yaklaşan turizm sezonunda Türk turizmini baltalamaya çalışıyor. PKK'nın "terörü besleyen ekonomiyi çökertmek" şeklinde formüle ettiği bu yaklaşım, Türk ekonomisine darbe vurmayı hedefliyor. Tüm Avrupa genelinde bir kampanya başlatan PKK, siyasi kanadı ARGK ağzından yayınladığı bildirilerle 'Türkiye'yi savaş bölgesi" ilan etti. 16 Mart tarihli Özgür Politika Gazetesi'nin manşetine taşınan örgüt açıklamasına göre; "Kürdistan Halk Kurtuluş Ordusu (ARGK) Merkez Karargahı, yabancı turistleri, Türkiye'ye tatile gitmemeleri konusunda uyardı. ARGK, tüm dünya devletlerini bu konuda vatandaşlarına karşı sorumlu olmaya çağırdı".
   <br/>
   <br/>
   DEM Ajansı'na açıklamada bulunan ARGK Merkez Karargahı, PKK Genel Başkanı Abdullah Öcalan'ın Türkiye'ye kaçırılması ile birlikte Kürdistan Ulusal Kurtuluş Mücadelesi'nin yeni bir aşamaya girdiğini hatırlatarak, savaş sahası ilan ettiği tüm Türkiye'ye yabancı turistlerin gitmemesini istedi. ARGK Merkez Karargahı'nın açıklaması şöyle: "Ulusal Önderliğimiz Başkan APO'nun her türlü uluslararası yasa ve ölçü çiğnenerek uluslararası bir komplo ile TC Devleti'ne teslim edilmesinden sonra halk ve mücadele tarihimizde çok farklı ve yeni bir sürece girilmiştir. Ordumuz ve halkımız bu temelde Kürdistan ve Türkiye'nin her tarafında haklı bir eylem içindedirler. Bir bütün olarak Türkiye'nin her tarafı şu anda bir savaş sahası durumundadır."
   <br/>
   <br/>
   İlginç senoryalar
   <br/>
   <br/>
   Ancak, PKK'nın çöküş sürecinde yaptığı bu ataklar akla başka soruları da getirmiyor değil. Bunların başında, yıllardır örgütü Türkiye'ye karşı kullanan ülkelerin, örgütün bu şekilde dağılıp gitmesine göz yummak istememeleri geliyor. Yunanistan ve Suriye başta olmak üzere, destekçi ülkeler yıllardır yatırım yaptıkları PKK'nın eylemlerine devam etmesini istiyorlar. Bunu da Türk turizmine darbe vurdurtarak, serseri mayın gibi "kör terör" ile Türk halkını psikolojik baskı altına alarak yaptırtıyorlar.
   <br/>
   <br/>
   Ancak, son dönemlerde tüm Türkiye genelinde art arda başlayan molotoflu saldırılar, bombalı eylemler hakkında farklı görüşler de var. Özellikle Aydınlık ve Kurtuluş gibi bazı sol tandanslı dergilerde yer alan bu iddialar, olayların arkasındaki güç olarak Gladio'yu gösteriyor. Komplo teorileri ile tanınan Aydınlık Dergisi son sayısında, Çankırı Valisi Ayhan Çevik'e yapılan saldırının CIA destekli kontrgerilla tarafından yapıldığı iddia etti.
   <br/>
   <br/>
   MİT, Emniyet ve ÖKK içerisinde örgütlü CIA destekli 12 kişilik bir ekibin varlığını iddia eden Aydınlık'a göre, 12 kişinin başında bir kurmay binbaşı var. Vali Ayhan Çevik'e yapılan saldırının da bu ekibin işi olduğunun iddia edildiği haberde, tetikçi olarak yakalanan Kemal Ertürk'ün de polis ajanı olduğu ileri sürülüyor. Kemal Ertürk'ün TİKKO'da askeri kanat sorumlusu olmadığını da savunan Aydınlık, hazırlanan bombaların örgüte Emniyet Genel Müdürlüğü Terörle Mücadele Şubesi'nde illegal olarak çalışan komiser A.B tarafından verildiğini iddia ediyor. TİKKO içerisinde ajan olarak bulunduğu iddia edilen Komiser A.B'nin emniyet içerisindeki CIA'cı ekipten olduğunun iddia edildiği haberde, aynı ekibin Gazi olaylarını da organize ettiği ifade ediliyor.
   <br/>
   <br/>
   Aydınlık tarafından ortaya atılan ve saldırıların CIA tarafından organize edildiği iddiası yanı sıra, yasadışı aşırı solcu terör örgütü Devrimci Halk Kurtuluş Cephesi (DHKPC) de yazılı bir açıklama yaparak saldırıların kontrgerilla tarafından yapıldığını iddia etti. Basın bürosundan yapılan yazılı açıklamada, " Halkı katledenlerin ne Kürt halkının hak ve özgürlükleriyle ne de devrimcilik ve ilericilikle ilişkisi olmaz. Halka yönelmiş, hiçbir ayrım gözetmeden halkı hedefleyen çeşitli eylemler geçmiş yıllarda da zaman zaman yapılmasına rağmen, hiçbir zaman bu kadar boyutlanmamış ve çığrından çıkmamıştır. Suçlu, suçsuz, işbirlikçi, halktan yana, halka düşman, hiçbir ayırım yapmadan, halkın yaşadığı en kalabalık yerlere bombalar bırakılıyor, molotoflar atılıyor ve insanlar katlediliyor. Düpedüz katliam düzenleniyor. Bu eylemleri düzenleyen kontrgerilladır ve katliamlarını başkalarının üzerine yıkmak istiyorlar" denildi.
   <br/>
   <br/>
   Ortaya atılan bu ilginç iddialar, Gladio'nun gerçekleştirmek istediği eylemlerle PKK'ya olan nefreti körükleyip, halkta PKK'ya daha büyük antipati oluşturmak amacında olduğu tezine dayanıyor. Aynı şekilde, böyle eylemlerin Abdullah Öcalan'ın idam edilmesi için ortam hazırlayacağı da söyleniyor.
   <br/>
   <br/>
   'Halkın laik güçleri' yeni maşa mı?
   <br/>
   <br/>
   Eylemlerin kontrgerilla tarafından yapıldığı iddialarıyla ilgili bir başka ilginç tez daha var. Hadiseleri Aksiyon'a değerlendiren bir istihbarat uzmanı, olaylarla ilgili çok farklı bir yaklaşımda bulunuyor. Sözkonusu uzman, İstanbul merkezli yeni bir örgütlenmeye gidildiğini iddia ediyor. "Halkın Laik Güçleri" adıyla faaliyet gösterdiği belirtilen bu yeni grup, aralarında generaller, siyasiler, gazeteciler ve etkin bürokratların da olduğu etkili ve önemli kişilerden oluşuyor. Sözkonusu grubun, olayları bizzat tırmandırarak İstanbul'u sıkıyönetim veya olağanüstü hal uygulaması kapsamına aldırmak için uğraştığı iddia ediliyor. Bu örgütün konjonktüre göre yeraltına inip önceden belirlenmiş hedeflere yönelmeyi planladığı, "yeraltı örgütlerine karşı, yeraltında mücadele" planını benimsedikleri de ileri sürülüyor. Çeşitli çevrelerle iyi ilişkiler içinde olan bu yeni grubun, İstanbul'da olayları tırmandırarak yeni ve etkili bir güç haline gelmek istediği belirtiliyor.
   <br/>
   <br/>
   Nitekim, olayların İstanbul'da yoğunlaşması nedeniyle bazı medya organlarında "sıkıyönetim" ve "olağanüstü hal" gibi birtakım yersiz talepler gündeme gelmeye başladı. Anayasa'ya göre şiddet olaylarının yaygınlaşması ve kamu düzeninin ciddi şekilde bozulması sebepleriyle, Cumhurbaşkanı başkanlığında toplanan Bakanlar Kurulu, MGK'nın da görüşünü aldıktan sonra yurdun bir veya bir kaç yerinde olağanüstü hal ilan edebiliyor. Nitekim Güneydoğu Anadolu Bölgesi'nde halen böyle bir uygulama yürürlükte bulunuyor.
   <br/>
   <br/>
   İstanbul'a sıkıyönetim!
   <br/>
   <br/>
   Anayasa'da sıkıyönetimle ilgili düzenleme ise şöyle: "Anayasa'nın tanıdığı hür demokrasi düzenini veya temel hak ve hürriyetleri ortadan kaldırmaya yönelen ve olağanüstü hal ilanını gerektiren hallerden daha vahim şiddet hareketlerinin yaygınlaşması veya savaş hali, savaşı gerektirecek bir durumun baş göstermesi, ayaklanma olması veya vatan veya Cumhuriyet'e karşı kuvvetli ve eylemli bir kalkışmanın veya ülkenin ve Milletin bölünmezliğini içten veya dıştan tehlikeye düşüren şiddet hareketlerinin yaygınlaşması sebepleriyle, Cumhurbaşkanı başkanlığında toplanan Bakanlar Kurulu, Milli Güvenlik Kurulu'nun da görüşünü aldıktan sonra, süresi altı ayı aşmamak üzere yurdun bir veya birden fazla bölgesinde veya bütününde sıkıyönetim ilan edebilir."
   <br/>
   <br/>
   Yine Anayasa'ya göre sıkıyönetimin ilan edildiği yerlerde yönetim askere geçiyor. İstanbul'da bu açıdan en yüksek askeri birim, birinci ordu komutanlığı olduğu için de, Genelkurmay'ın kontrolü altında olmak kaydıyla sorumluluk büyük oranda oraya geçiyor.
   <br/>
   <br/>
   Olağanüstü hal ve sıkıyönetim gibi konuların gündeme getirilmesi için bir gerekçe olmadığını söyleyen Prof. Dr. Bahri Öztürk, "Bir panik havası oluşturup hemen apar topar birtakım olağanüstü dönem mevzuatlarının hayata geçirilmesi doğru olmaz. Bir kere bu söylemler sıkıyönetim dönemlerini akla getiriyor. Böyle olağanüstü uygulamalar için hiç bir şart kesinlikle mevcut değil. Panik yapmaya hiç gerek yok" diyor.
   <br/>
   <br/>
   Böyle bir uygulama yapıldığı zaman temel hak ve özgürlüklere de kısıtlama getirileceğine dikkat çeken Prof. Öztürk, Türkiye'nin güçlü bir devlet olduğunu, böyle sıkıyönetim ve olağanüstü hal gibi yollara başvurmadan sivil tedbirlerle de bu gibi sorunların üstesinden gelinebileceğini söylüyor.
   <br/>
   <br/>
   Bu açıdan İçişleri Bakanı Cahit Bayar'ın olaylarla ilgili değerlendirmeleri dikkat çekici. Bayar, terör olaylarının kısa vadeli görülmemesi gerektiğini, yaşanan bu tabloların yeni de olmadığını, uzun soluklu bir mücadeleye hazırlandıklarını belirtiyor.
   <br/>
   <br/>
   "İstanbul'a sıkı düzen", "İstanbul'a sıkı tedbirler" başlıkları ile duyurulan yeni tedbirlerde İstanbul'da halkın şüphelilere karşı uyanık olması isteniyor. İstanbul Valisi Erol Çakır, Emniyet Müdürü Hasan Özdemir ve İl Jandarma Alay Komutanı Kıdemli Albay Taci Sunar'ın birlikte açıkladığı tedbir paketinde yangın ve sabotajlara karşı güvenlik önlemleri mecburi hale getiriliyor. Bu önlemlerin artmakta olan terörün önünü kesmesi herkesin ortak dileği. Zira, önümüzde Nevruz ve Abdullah Öcalan'ın mahkemeleri gibi terörün istismar edeceği olaylar var. Halkımızın bu olaylar karşısında moral çöküntüsüne uğramaması ise, terör örgütleri ve onları kullananların hedefine indirilecek en büyük darbe olacaktır.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4863-hain-eller-isbasinda.html), [web.archive.org (arşiv bağlantısı)](http://web.archive.org/web/20130910042417/http://www.aksiyon.com.tr:80/aksiyon/haber-4863-hain-eller-isbasinda.html)
