# Savaşın gönderdiği ressam

*Tuba Kabacaoğlu Bilinmeyen-tarih*

<div>
 <p>
  <font>
   Sabir Mehdiyev, Azerbaycan"ın bir zamanlar en zengin ressamlarından biriydi. Savaşta tüm servetini kaybetti. Türkiye"deki yaşamı da İstanbul"un izbe otellerinde sıkıntılar içinde başladı. Ta ki o gece olanlara kadar...
   <br/>
   <br/>
   Sabir Mehdiyev, Azerbaycan"ın bir zamanlar en zengin ressamlarından biriydi. Savaşta tüm servetini kaybetti. Türkiye"deki yaşamı da İstanbul"un izbe otellerinde sıkıntılar içinde başladı. Ta ki o gece olanlara kadar...         Her insanın anlatacak bir hikayesi, hayatına bir şekilde yön veren olaylar zinciri vardır. Bazılarının da hikayeleri yazmaya, anlatmaya değer bulunur. Azeri ressam Sabir Mehdiyev gibi. Mehdiyev, 51 yaşında. Hayatta çok şey görmüş geçirmiş, Azerbaycan-Ermenistan savaşı yüzünden hayatının akışı değişmiş bir ressam. İstanbul"a gelmeden önce Azerbaycan"ın Ordubad şehrinde yaşıyorken 8 yıldan bu yana da İstanbul"da, Sirkeci Saray Han"daki iki katlı, duvarlarının tümü resimleriyle kaplı atölyesinde faaliyet gösteriyor. 5 yaşından bu yana resim yapıyor. Bakû"de A. Azimzade Devlet Ressamlık Meslek Lisesini ve Tiflis Ressamlık Akademisini en iyi dereceyle bitirdikten sonra çok iyi bir hayatı olduğunu, fakat sonraları çok zor günler yaşadığını, İstanbul"a gelmemek için uzun süre direndikten sonra karar verdiğini söylüyor. Çünkü, insanların canlarını kurtarmaya çalıştıkları bir dönemde sanatının ve eserlerinin bir değeri kalmamış ona göre. "Maddi anlamda zaman içinde de tükendim. Sıkıntılar İstanbul"a gelmekle bitmedi tabii. Geldiğimde cebimde sadece 300 dolar parayla günlüğü 5 dolara bir otele yerleştim. Günlerce iş aradım ama bir türlü bulamadım. Son paramı da otele verdikten sonra müthiş bir sıkıntı ile odama çıktım." Artık bıçak kemiğe dayanmıştır; hayatı gözünün önünden geçer; savaş, mahzende geçirilen günler, zorunlu göç ve parasız bir otel odasında yapayalnız kalmak. Aslında bu bir dua halidir ve o bunu hayatının mucizesi olarak yorumluyor. Gecenin geri kalanı şöyle gelişecektir; bir süre odasında kaldıktan sonra lobiye iner ve karşısında oturan bir kişinin karakalem portresini çizmeye başlar. Sonradan Hikmet Başer olduğunu öğreneceği kişinin çizimini çok beğenmesi ve sadece o gece 4 sipariş vermesiyle birlikte bir anlamda hayatı değişir. İşte böyle başlamış Mehtiyev"in İstanbul"daki sanat yaşamı. Sonrasında da Osmanlı Yayınevi Müdürü Abdülkadir Dedeoğlu"yla tanışır. En çok Osmanlı padişah portreleri, cami ve saray kıyafetlerinin resmedilmesi talebi gelmiş kendisine. Bu yoğun talep hem kendi sanatını icra edecek bir mecra bulması hem de parasızlık günlerinin sona ermesi demekti. Yaptığı resimler yurtiçi ve yurtdışından sanatseverlerin ilgisini çekiyor. Sözgelimi yaptığı Osmanlı soyağacı tablosu Topkapı Müzesi envanterine girmiş durumda. Azerbaycan"ın dışında da Türkiye, Rusya, Almanya, Yeni Zelanda, Avustralya, İtalya, Fransa, İspanya, Avusturya, Kanada ve daha birçok ülkede resimleri bulunuyor. Dört kişisel, 15 de karma sergiye katılmış. Bunların 9"u Moskova, Bakû, Almanya, Viyana da diğerleri de İstanbul, Ankara ve Eskişehir de gerçekleşmiş. Kendi başarısının yanında Sirkeci"deki atölyesinde, Altunizade Kültür Merkezi"nde ve Bahçeşehir"deki ikinci atölyesinde olmak üzere 45 öğrencisine özel ders veriyor. Bu dersler hobi amaçlı ve güzel sanatlar akademisine hazırlık ağırlıklı. Öğrencileriyle birebir ve özel olarak ilgilenmeyi seviyor. "Öğrencilerimle ilgilenirken her birinde yeni bir hayat buluyorum" diyor. Artık Türkiye"de yaşamaya fazlasıyla alıştığını, ilk geldiğinden bu yana yalnız başına Sirkeci"deki atölyesinde kaldığını, şimdilerde ise çocuklarını ve eşini de yanına aldığını, şu günlerde kurslarının da tatile girmesini fırsat bilerek ailesine İstanbul"u gezdirip tanıttığını söylüyor. Mehdiyev"e göre; "Sanat; ruhla, kalple oluyor. Günümüz dünyasında da bu değerler yitirilmeye başladı. Ama gençler umut veriyor gerçekten"
   <br/>
   <br/>
  </font>
 </p>
 <p>
  <font>
   (Bu yazı 790 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2862), [web.archive.org (arşiv bağlantısı)](http://web.archive.org/web/20050130173502/http://www.aksiyon.com.tr:80/yazdir.php?id=2862)
