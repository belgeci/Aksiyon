# 'Trizomi 13' ile yaşayan tek Türk: Kutlay

*Tuba Kabacaoğlu 2009.02.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Doktorlar ‘ölür, yaşamaz’ dedi. Buna ailesi gibi Kutlay da aldırmadı. Dünyada yaşam mücadelesini sürdüren üç Trizomi 13’lüden biri olarak tıp tarihine geçti. Altıncı yaş gününde anne-babasının hediyesi, ‘Kutlay Bebek’ kitabı oldu…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090221051801im_/http://www.aksiyon.com.tr/resim/741/50.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090221051801/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090221051801/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090221051801oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090221051801oe_/http://aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘Doktorların ilk etapta verdiği karara göre oğlumuz Down sendromluydu. Ama eşim Trizomi 13 olduğunu düşünüyordu. Çünkü basık burun kökü, düşük kulaklar, gelişme geriliğiyle doğum, damak-dudak yarığı, avucunun içindeki çok belirgin boydan boya çizgi... Tahlil yapıldı. Koray haklı çıkmıştı. Derin bir ‘oh’ çekmiştim Down sendromlu değil diye. Eşim, ‘Keşke olsaydı. Trizomi 13 ile yaşayan dünyada sadece iki bebek var.’ dediğinde beynimden vuruldum o an. Anladım ki yaşam şansı çok düşüktü yavrumuzun. Hayaller kurduğumuz oğlumuz şimdi ölecek miydi? Allah’ım bu nasıl bir sınavdı böyle?”
   <br>
    <br>
     Eda Akman, ilk anda yaşadıklarını böyle özetliyor. Kutlay Bebek, kromozom hastalıkları arasında sadece 200’de 1 görülen ‘Trizomi 13’ isimli genetik bir rahatsızlıkla dünyaya gözlerini açmış. 1 Ocak 2003 tarihinden itibaren de tüm ailenin hayatı değişmiş. Verilen mücadeleler, hastane köşelerinde çaresizlik içinde geçen haftalar, ‘ha öldü ha ölecek’ diye çekilen ıstıraplar ve sadece bir gülüşüne muhtaç gönüller…
     <br/>
     <br/>
     Elazığ’da başlayan, Adana’da, İstanbul’da devam eden ve Amerika’ya kadar uzanan bir hikâye aslında Kebir ailesinin yaşadıkları. Onlar deneyimlerini, ümitsizliğe düştüklerinde nasıl hayata tutunduklarını, sevgi ve şefkatin ‘kesinlikle yaşamaz’ denilen çocuklarını nasıl hayata döndürdüğünü, hem örnek hem de rehber olsun diye bir kitapta topladı. Doktor baba Koray Kebir ile İngilizce öğretmeni anne Eda Akman’ın kaleme aldıkları ‘Kutlay Bebek Trizomi ile Yaşamak’ isimli kitap, bu cefakeş ebeveynin oğullarına 6. yaş günü hediyesi. Bu vesileyle Eda Hanım’la yeni kitapları üzerine konuştuk…
     <br/>
     <br/>
     Sivas Koyulhisar’da yaşayan Koray Kebir’le eşi, Mayıs 2002’de hayatlarının en mutlu haberini alırlar. Anne–baba olacaklardır. Hayaller kurmaya başlarlar hemen. Cinsiyetini öğrenince daha da heyecanlanırlar. Adı Kutlay olacak, F.Bahçe’yi tutacak, tüm kıyafetleri sarı–lacivert alınacak…
     <br/>
     <br/>
     Eda Hanım ikili, üçlü tarama testi yaptırır, her ay ultrasona girer. Sadece bebeğin boyu normalden biraz kısadır. Doktor: “İkiniz de kısasınız. Sizden bir İbrahim Kutluay çıkmaz ki.” der. 31 Aralık’ta son kez ultrasona giren anne adayı, doktorun “Bir şeyler var. Çocuk altı hafta geri gözüküyor.” cümlesiyle şoke olur. Duyduklarına inanamayan çift, başka bir hekimin kapısını çalar. Ondan da şu sözleri duyarlar: “Kordon kireçlenmiş. Çocuk anneden besin alamaz durumda. Şu an depoladıklarıyla yaşamaya çalışıyor. Acilen sezaryen yapmamız lazım.” Acil müdahaleyle doğan bebeğin damağının delik olduğunu fark eden ilk kişi ise babaannedir.
     <br/>
     <br/>
     “Oğlum odada yoktu. Eşimde telaş hissettim. Meğerse yavrumuzun hayatla mücadelesi daha o zaman başlamış. Yutkunamadığı için verdiğim süt ciğerlerine dolmuş, nefes alamamış, kalbi durmuş. Hastanede o sırada çocuk doktoru yokmuş. Babası hemen müdahale etmiş, Kutlay’ı hayata döndürmüş.” Sıkıntılar bu olayla da sınırlı kalmaz. Yutkunamadığı için burnuna sonda takıp çıkarılarak beslenmek zorunda kalır. İlk belirlemelere göre kalbinde iki delik vardır. Bundan dolayı da sürekli oksijen alması gerekir. Nöbetçi doktor anne babayı karşısına alıp “Bu çocuk yaşamaz. Kendinizi hazırlayın. Hemen yeni bir bebek yapın ki üzülmeyin.” der.
     <br/>
     <br/>
     Koray Bey, 50 gün sonra hastaneden çıkmak istediklerini söyler. Doktorlar ‘ölecek’ düşüncesiyle zaten herhangi bir müdahale yapmıyordur. Kutlay evde tükürüğünü yutamadığı için morarıp nefes alamaz. Bir gün elektrikli süpürge çalışırken arka odadan bir bağırtı duyulur. Koray Bey, oğlunun tükürük sorununa nasıl çözüm bulacağını keşfeder. Öncelikle süpürgenin yere sürülen kısmını çıkarır. Sopanın ağzı açık kısmına sonda koyar, geri kalan boşlukları da bantlar. Her tıkandığında bebeğin bu yolla tükürüğünü çeker. Yine aynı gün ütü kutusunu delerek hastanede oksijen verilen hood hâline getirir. Eve sanayi tüplerini andıran büyük oksijen tüpleri alırlar. Bu sıkıntılı süreç tam 82 gün devam eder. Her üç saatte bir beslenmesi gereken Kutlay’ın burnundan midesine uzatılan hortumlar artık canını yakmaya başlar. İstanbul’daki Dr. Ender Pehlivanoğlu ağzından beslenemeyenlerin tercih ettiği gastronomi tüpünü ameliyatla Kutlay Bebek’in midesine yerleştirir. Böylece yemeklerini ağrısız, acısız yiyebilecektir Kutlay. Ameliyatta tekrar kalbi dursa da yine hayatta kalmayı başarır minik bebek.
     <br/>
     <br/>
     KALP AMELİYATI OLMUŞ İLK TRİZOMİ 13’LÜ: KUTLAY
     <br/>
     <br/>
     Doktorların ‘en fazla altı ay yaşar’ dediği Kutlay Bebek, acısıyla tatlısıyla geçen günlerin ardından nihayet ilk doğum gününü kutlar. Eda Hanım o günü anlatırken hâlâ gözyaşlarını tutamıyor: “Evlat ne demek bunu ruhumuzla hissettik. Oğlum bize tüm mutlulukları, anne babalığı yaşatıyordu. Hayat her şeye rağmen çok güzeldi.”
     <br/>
     <br/>
     Kutlay’ın ne yazık ki her geçen gün yeni bir rahatsızlığı çıkar. Epilepsi (sara) nöbetleri başlar, böbrek ağrıları vardır. Üstelik bebeğin ayakları da içe dönüktür, sadece parmak uçlarına basabiliyordur. Gittikleri devlet hastanelerinde bebeğin Trizomi 13 olduğunu öğrenen hekimler müdahale etmek istemezler. Acılar içinde oradan oraya koşturan anne-babayı kimse görmez. Koray Bey’in doktor olması hayatlarını fazlasıyla kolaylaştırır. Kendi çarelerini kendileri ararlar.
     <br/>
     <br/>
     Bir gece Kutlay’dan kan almak isteyen hemşireler damarını bulamayınca tam 86 delik açar. Bağışıklık sistemi çok hassas Kutlay, bu sebeple mikrop kapar. Günlerce tüm vücudunu saran enfeksiyonla savaşır. Minik beden bir kez daha ölümden döner…
     <br/>
     <br/>
     Bebeğin bir an önce kalbinden ameliyat edilmesi gerekir. Elazığ, Adana derken en sonunda İstanbul’daki özel bir hastanede görevli Prof. Dr. Tayyar Sarıoğlu bu operasyonu yapmayı kabul eder. Yüzde elli yaşama şansı verse de anne-babayı motive eder: “Kutlay ameliyattan başarıyla çıkıp herkese örnek olacak.” İyi geçen ameliyatın ardından Kutlay’ın adı ‘Kalp ameliyatı olan ilk Trizomi 13 hastası’ şeklinde tıp tarihine geçer. Bu süreçte Eda Hanım da  Koray Bey de  mesleklerini icra edemezler. Tek düşündükleri çocuklarıdır. Birikimleri yavaş yavaş biter, iyice sıkıntıya girerler. Koray Bey önce Fırat Üniversitesi Tıp Fakültesi’nden tayinini ister. Medline’da 24 saatlik nöbetler tutmaya başlar. Yarı zamanlı da özel hastanelerin acil servislerinde çalışır.
     <br/>
     <br/>
     Çocuklarına özel sağlık sigortası yaptırmak isteyen aile, “Doğuştan genetik hastalığı var, yapamayız!” cevabını alır. Türkiye’de karşılaştıkları olumsuzluklardan yorulan çift, yurtdışındaki alternatifleri araştırır. Amerika’nın California eyaletindeki Stanford Üniversitesi Lucile Packard Children Hospital’i bulurlar. Orada Kutlay gibi çocukların tedavi edildiğini öğrenirler. Hatta çocuklarının raporlarını göndererek doktorlarla irtibat kurarlar. Uzun süren yazışmalar başarıyla sonuçlanır ama bu sefer de vize engeli çıkar önlerine. Çünkü bankalara kredi borçları vardır. Koray Bey, büyük hayal kırıklığı yaşar. Eşinin durumuna üzülen Eda Hanım, Uğur Dündar’a mektup yazar. Yaşadıklarını kısaca anlatıp vize için yardım ister. Dündar programına bu çifti davet edip yardım kampanyası başlatır. Toplanan bağışlarla Koray Bey, tüm borçlarını kapatıp uçak biletlerini alır. Yanlarına kalan 5 yüz doları da alarak yola çıkarlar.
     <br/>
     <br/>
     18 saatlik yolculuktan sonra Mountain View şehrindeki otele yerleşirler. 8 Aralık 2005’te de Lucile Packard Children Hospital’a ulaşırlar. İlk izlenimlerini Eda Hanım şöyle anlatıyor: “Genetik randevumuzdan çok güzel haberlerle çıktık. Oğlumuz dünyada yaşayan üç bebekten biriymiş. Doktor ölecek diye beklemememiz gerektiğini, yaşam kalitesi ne kadar artarsa o kadar uzun yaşayabileceğini söyledi.”
     <br/>
     <br/>
     AMERİKA’DAKİ TÜRKLER YARDIMLARINA KOŞTU
     <br/>
     <br/>
     Kebir ailesinin bir hafta sonra 67 doları kalır. Henüz bir iş imkânı da olmadığı için Koray Bey internetten Türkiye Büyükelçiliği’ne durumlarını anlatan bir mesaj gönderir. Büyükelçilik aynı mesajı orada yaşayan Türk ailelere gönderince Amerika’daki hayatları değişiverir. Kapılarını çalan her Türk, yardım etmek istediğini belirterek evlerine davet eder. Maddi anlamda da yardımda bulunurlar. Hatta otelden çıkıp hiçbir ücret ödemeden Yahudi asıllı Ben Linder’in iki katlı evine yerleşirler. Amerikan hükûmeti herhangi bir başvuru yapmadıkları hâlde adreslerine sigorta kartı gönderir. Böylece tüm hastane masrafları devletçe karşılanacaktır.
     <br/>
     <br/>
     Bir akşam oğluna mama vermeye çalışan Eda Hanım’ın gastronomi tüpü elinde kalır. Bir kısmı da yavrucağın midesinde. Hemen Türkiye’deki doktor Ender Pehlivanoğlu’nu ararlar. Acil hastaneye götürmelerini söyler. Uzun bekleyişlerden sonra bebek ameliyata alınır. Midesinde kalan parça çıkarılır, yerine French tip denilen artık kendisinin bile takıp çıkarabileceği tarzda yeni bir gastronomi tüpü yerleştirilir. Böylece hayatı boyunca benzer bir ameliyatı olmaktan kurtulur. Tüm bu işlemler sigorta kartı sayesinde hiçbir ücret ödemeden yapılır. Her ay çocuklarının yiyeceği kadar mama, enjektör, midesine takılan tüp ve ilaçlar eve kadar gönderilir. Yeni mamalar Kutlay’a yarar. Sürekli kilo kaybeden bebek biraz biraz toparlamaya başlar. Hastalıklarla boğuşmaktan uygulanamamış aşıları da yine Amerika’da yaptırılır. Epilepsi için kullandıkları ilaçları nörologlar değiştirir. Hekimler yaptıkları testler sonucunda Kutlay’ın bir kulağının hiç işitmediğini, diğerininse yüzde 70 işittiğini söyler. İki kulağına da ameliyatla tüp takılır, hayatı boyunca duyması sağlanır. Fizik tedavi için de haftada iki gün özel okula gitmeye başlar. Orada yüz terapileri, fizik tedavi hareketleri, konuşma, oyun oynama ve giyinme öğretilir.
     <br/>
     <br/>
     Elazığ ve Mersin’deki aile büyükleri “Çocuğunuzun tedavilerini yaptırdınız, artık gelin.” diye ısrar edince iki yıl yaşadıkları Amerika’dan dönmek zorunda kalırlar. Türkiye’ye geldikten bir süre sonra Eda Hanım ile Koray Bey evliliklerini sonlandırır. Kutlay şimdilerde annesiyle birlikte İstanbul’da yaşıyor. Eda Akman, eşinin onları bu zorlu yolda asla yalnız bırakmadığını söylüyor: “Trizomi 13 taşıyıcısı olduğumu geç öğrendim. Kutlay’a hastalık benden geçmiş. Eşim bunu hiçbir zaman yüzüme vurmadı. İçinde yeni çocuk ümidiyle kopan fırtınaları bana hiç belli etmedi. Ama gün geldi bu istek su yüzüne çıktı. Her şey dostane şekilde bitmek zorunda kaldı. Yapamadık, yürütemedik.”
     <br/>
     <br/>
     Eda Hanım kitap yazıp yaşadıklarını paylaşmak, oğullarına 6. yaş gününde bir kitap hediye etmek niyetiyle yola çıktıklarını anlatıyor. Amaçları ise anlamlı: “Aileler bıkmasın, umutlarını kaybetmesin, çocuklarından utanmasın ve doktorlar ‘yaşamaz’ deseler de mücadele etmeye devam etsin istiyoruz. Sağlıklı çocuğa sahip bazı ebeveynler de evlatlarına yeteri kadar özen, ilgi göstermiyor. Anne-babalar onların kıymetini bilsin. Oğlumun bir gülüşüne dünyaları veririm. Ayrıca bu tarz hastalıklara hekimlerin bakış açılarının da değişmesini bekliyoruz.”
     <br/>
     <br/>
     BİLDİĞİ ÜÇ KELİME: ANNE, BABA, MAMA
     <br/>
     <br/>
     Eda Hanım tüm gün Kutlay’la evde. Sadece onunla ilgileniyor. Çünkü Kutlay annesinin bir an bile olsun yanından ayrılmasına tahammül edemiyor. Çizgi film ve ralli yarışlarını izlemeye bayılıyor. Acıktığında, sinirlendiğinde, herhangi bir ağrı hissettiğinde kendini döverek derdini anlatmaya çalışıyor. Her üç saatte bir midesinden maması, ilaçları veriliyor. Öz bakımını da yine annesi yapıyor. Onun için hayati öneme sahip üç kelimeyi söyleyebiliyor: Anne, baba, mama…
     <br/>
     <br/>
     Evlerine çok fazla gelen giden yok. Çünkü bağışıklık sistemi zayıf Kutlay, kolaylıkla mikrop kapabiliyor. Sıradan bir çocuk için grip önemsizken onu hastanelik etmeye yetiyor. Sadece yaz aylarında annesiyle birlikte çıkabiliyorlar dışarı. Görenlerin acımasından, üzülmesinden rahatsız oluyor Eda Hanım. “Bizim morale, enerjiye ihtiyacımız var. Acınacak, üzelecek bir hâlimiz yok.” diyor. İki günde bir oğlunu ziyaret ediyor Koray Bey. Oğullarını fizik tedavi rehabilitasyon merkezlerine götürmek istiyorlar. Fakat ‘riskli hastalık’ grubuna girdiği için hiçbir merkez onu almıyor. Dolayısıyla Kutlay Amerika’daki okulda öğrendiklerini yavaş yavaş unutuyor. Önceden elleri tutulduğunda birkaç adım atabilirken şimdi sadece destekle ayakta durabiliyor.
     <br/>
     <br/>
     Bu zamana kadar dünyada en uzun yaşayan Tirizomi 13 hastası 12 yaşında vefat etmiş. Eda Hanım’a oğlunu kaybetme ihtimalini düşünüp düşünmediğini soruyoruz: “O ölürse ne yaparım bilemiyorum. Bir saatliğine dışarı çıkıyorum, kokusunu özlüyorum. Allah sabrını verir. Biz onu kaybetmeye hazırız; ama düşüncesi bile beni çok ağlatıyor. Her an ölecek gibi düşünüp hiçbir zaman ölmeyecekmiş gibi hareket ediyorum.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=32394), [web.archive.org (arşiv bağlantısı)](http://web.archive.org/web/20090221051801/http://aksiyon.com.tr:80/detay.php?id=32394)
