# Çikolatadan müze

*Tuba Kabacaoğlu Bilinmeyen-tarih*

<div>
 <font>
  <img border="0" height="1" src="/web/20040301224254im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040301224254im_/http://www.aksiyon.com.tr/resim/474/74.jpg" vspace="5"/>
  </p>
 </font>
 <font class="content">
  Olur mu demeyin; çikolatayla ilgili beklentilerini ve lezzetlerini geliştirmiş olanlara, Türkiye’de ilk çikolata müzesinin faaliyete geçmek üzere olduğu müjdesini verelim. Müze tat vermez diyenlerin bir üst kata çıkmaları yeterli.
  <br/>
  2001 Nisanında, başrol oyunculuğunu romantik güzel Juliette Binoche’nin yaptığı “Çikolata” isimli Fransız yapımı film gösterime girmişti. Hikaye 1960 yılının Fransa’sında küçük bir kasabada geçiyor. Binoche (Vianne) hayata sıkı sıkıya bağlı, heyecanını yitirmemiş ve “yaşatma” duygusunu prensip edinmiş, oradan oraya göç eden genç bir kadın olarak karşımıza çıkmıştı. Hikayenin can alıcı noktası, Vianne’nin tutucu olarak lanse edilen kasabada bir çikolata dükkanı açmasıyla başlıyor. Vianne, yaptığı çeşit çeşit çikolatalarla, insanların hayatın zevklerini anımsamalarına yardımcı oluyor. Zamanla Vianne’nin çikolata dükkanı sıradan bir mekan olmaktan çıkıp insanların tüm kederlerini unuttuğu bir yere dönüşüyor. Kasaba sakinleri için çikolata, kendilerini keşfettikleri ve hayata dair beklentilerini sorgulayabildikleri bir nesne halini alıyor.
  <br/>
  <br/>
 </font>
 <p>
  <font class="content">
   Günlük hayatımızın vazgeçilmezleri arasına giren, bayram şekerlerinin yerini alan çikolatanın tarihi çok eskiye dayanmıyor ancak tıpkı filmde olduğu gibi hayatımızın güzel bir tadı artık. Eğer filmdeki kahramanlar gibi çikolatanın mutluluk veren bir tat olduğu kanaatine varmak istiyorsanız, bu haberimiz sizin için...
   <br/>
   <br/>
   Taksim’in trafik ve kalabalık kapanından kurtulmanıza ramak kala, Gümüşsuyu’nun girişinde, ışıl ışıl dış görünüşü ile iki katlı bir mekan dikkatinizi çekecektir. Burası “Gezi İstanbul”... Çikolatalardan önce palyaço karşılıyor sizi. Malum, çikolata demek çocuk demek.
   <br/>
   <br/>
   Müze burada. Ama önce mekanı tanıyalım. Temiz bir ortam, özenle yapılmış dekor ve pırıl pırıl küçük tepsilerde sunulan ender rastlanacak çikolotalar... Satın almanın tatlı bir mecburiyete dönüşeceği andasınız. Ancak, rejim kaygısıyla sadece bir ikisini seçmek durumunda kalmanız problem doğurmuyor değil. Ortalığı hoş kokusuyla kasıp kavuran sıcak çikolatanın sizi tüketime teşvik ettiği de bir gerçek.
   <br/>
   <br/>
   Sade bir tasarım, hem Türk hem Batılı gibi gözüken bir dekor, masalarda oturan onlarca memnun yüz... ‘Kafe’sindeyiz... Kafede bulunan tüm objeler, kullanılan tüm araç gereçler Gezi İstanbul’a özel. Aslında çikolatalardan gözünüzü kaldırıp etrafınıza bakmanız Gezi İstanbul farkını anlamanız için yeterli. Mekan; dekorasyonu ve abartıya yer vermeyen şıklığı ile kendine has asaletini gösteriyor. Dekorasyon çalışmalarının tümü Hakan Kıran ve iç mimar olan eşi Tülin Kıran’a ait. Yer döşemesinden kaşık-çatala kadar her şey ikisinin ortak fikri ve yılların biriktirdiği hayallerinin toplamı. Kafeye geçerken dikkat çeken diğer bir unsur da sağ taraftaki büyükçe raflar. Raflarda fincanları, çatalları, bardakları, tabakları, boş çikolata kutularını, reçel kavanozlarını ve Gezi İstanbul’la bütünleşmiş daha birçok objeyi görüyorsunuz. Bunlar Gezi İstanbul’un kendine has tasarımlarının farkına varmanız ve eğer beğendiyseniz satın alabilmeniz için.
   <br/>
   <br/>
   “Gezi” ismi, birçoğunuza tanıdık gelebilir. Çünkü mekan bundan 18 yıl önce Gezi Patisseria adıyla açılır. Uzunca yıllar çikolata ve pasta çeşitleriyle pastahane olarak hizmet verir. Zamanla ‘ışıltısını’ kaybeder. Mekanın yeni sahibi ve işletmecisi mimar Hakan Kıran buranın hikayesini değiştiren isim olur. Gezi İstanbul konseptini oluşturan Kıran, 1,5 yıl önce mekanı devralmasıyla birlikte bugüne kadar yeni tasarım üzerine çalışır. Gezi İstanbul, yeni kimliği ve tarzıyla kasım ayı içinde müşterilerine tekrar “merhaba” der. Önceden sadece çikolata ve pasta çeşitleriyle hizmet veren  Gezi İstanbul’da tam bir yiyecek-içecek kültür sentezini görebiliyorsunuz. Burada her ürünün Batı tarzı alternatifini bulmak mümkün. Örneğin, simit ve poğaçanın yanında sade, çikolatalı ‘croissant’ları, kıymalı makarnanın yerine ‘halışka’yı ya da geleneksel Türk kahvesine alternatif olarak ‘can panna’yı (sütlü kahve ve çikolata karışımı) tercih edebiliyorsunuz. Çeşitler bunlarla da sınırlı değil.
   <br/>
   <br/>
   En ünlü çikolataları; prenses, yedi farklı turuf çeşidi ve madlen çikolata. Çikolataları farklı kılan unsur, katkı maddelerinden özenle kaçınılmış olması. Mutfaktaki sihirli el Yılmaz Akyüz 18 yıldır Gezi ve Gezi İstanbul’un çikolata yapımını üstleniyor.
   <br/>
   <br/>
   Mekana “İstanbul” isminin eklenmesinin nedeni ise İstanbul kültürünün var ettiği lezzetlerin, felsefenin ve anlayışın mekanın tamamına yansıtılmış olması. Hakan Kıran amaçlarını şöyle özetliyor: “İstanbul’la bütünleşmiş tüm ürünlerin, değişik alt kültürlerden, Osmanlı’dan günümüze gelmiş versiyonların çeşitliliğini almak; bunları İstanbul markası altında toparlayarak unutulmuş birçok kültür unsurunu gelecek nesillere yiyecek-içecek sunumu anlamında geri döndürmek.”
   <br/>
   <br/>
   Mekan iki kattan oluşuyor. İlk katta pasta, sıcak çikolata, içecek, tatlı ve geleneksel hamur işleri, ikinci katta ise somon ızgara, pepper steak, dana sarma ya da makarna çeşitlerinin servisi yapılıyor.
   <br/>
   <br/>
   Çikolata müzesi
   <br/>
   <br/>
   Gezi İstanbul, önümüzdeki günlerde Türkiye’nin ilk “çikolata müzesi”ni açacak. Bu tür müzeleri özellikle çikolatanın ana vatanı olan Belçika’da görmek mümkün. Proje oluşturulurken dünyanın ilk çikolata müzesinin şefinden bilgi ve görüş alınmış. Çikolata nedir, nasıl yapılır; kakao nedir, kakaonun geçtiği süreçler nelerdir; çikolatanın tarihçesi, yararları, zararları gibi faydalı bilgiler edinebileceğimiz çikolata müzesinde, sera ortamındaki kakao ağacını da görebileceğiz. Bütün bunlar hem yazılı hem de pratik aygıt ve kurgularla anlatılacak. Müzede dünyadaki bütün ünlü çikolata çeşitlerini görmek mümkün olacak. Ayrıca satışa sunulan çikolataların yapımı, çikolatanın Avrupa kültüründen çıkıp Türk kültürünün bir parçası olmasının hikayesi verilecek. Müze, haftanın belirli günlerinde yetişkinlere, diğer günlerde de fanatik tüketicileri olan çocuklara animasyon ağırlıklı, bol palyaçolu özel programlarla hizmet verecek. Bir diğer proje ise dünyanın değişik damak tatlarıyla da buluşmamızı sağlayacak geniş seçenekli bir mutfak.
   <br/>
   <br/>
   Gezi İstanbul’un pazar günlerine özel açık büfe kahvaltısı da mevcut. Dilerseniz bize özgü hamur işleri, börekler ve çörekleri, dilerseniz Fransız usulü kahvaltıyı tercih edebilirsiniz.
   <br/>
   <br/>
   Çikolata filmindeki kahramanların hayatları ‘çikolata’yla farklı bir renge bürünmüştü. Belki de yeni renginiz, Gezi İstanbul’da sizi bekliyordur...
  </font>
 </p>
</div>


## Yorumlar

### mustafa san, 09-Ocak-2004
> enfes bir yazı: 
> Çilolata  müzesi  ile  ilgli bu  enfes yazıyı  okurken  kendimi  YUrtdışında  bir  çikolata dükkanında adeta hissettim.   Ülkemiz  kültürüne hizmet  edecek  yeni konseptlerine katkı  sağlayacak  bir yudum su içme akıcılığında bu yazıyı  yazan  yazarımızı  tebrik  ediyor  benzeri yazılarını bekliyoruz

Kaynak: [www.aksiyon.com.tr](http://www.aksiyon.com.tr:80/detay.php?id=10014&yorum_id=1), [web.archive.org (arşiv bağlantısı)](http://web.archive.org/web/20040301224254/http://www.aksiyon.com.tr:80/detay.php?id=10014&yorum_id=1)
