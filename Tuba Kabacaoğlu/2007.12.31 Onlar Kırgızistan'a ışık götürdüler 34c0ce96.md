# Onlar Kırgızistan'a ışık götürdüler

*Tuba Kabacaoğlu 2007.12.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kırgızistan’daki görme engellilere hizmet götürmeye giden ilk aile onlar. Ellerinden geleni yapsalar da “Biz ancak tohumları ektik” diyorlar. Artık çekik gözlü engellilerin de “call center”ları var. Bilgisayar kullanmayı öğreniyor, hayata ve teknolojiye daha yakın olmanın tadını çıkarıyorlar.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080110222120im_/http://www.aksiyon.com.tr/resim/682/52.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kırgızistan, misafirperver ve gönlü geniş insanların ülkesi... Algül Ailesi de 4,5 milyon nüfuslu bu ülkenin candan misafirleri. Yavuz Bey ve eşi Aynur Hanım görme engelli. Çocukları Asudenur (7) ve Muhammed Taha (3) ile iki ay önce misafir olmuşlar daha önce hiç bilmedikleri Kırgızistan’a… Peki, ama neden? Tabii ki hayallerini gerçekleştirmek için… Irkı, dili, dini ne olursa olsun tüm engellilere ellerinden geldiğince yardımcı olma, imkânsızlıklar içindeki insanların hayatlarına bir damla da olsun umut katabilme sevdasıyla yola çıkmışlar. “Hayır” demek akıllarına bile gelmemiş. İşte onların hikâyesi…
   <br>
    <br>
     Yavuz Algül, Beyaz Ay Derneği İstanbul Şube Başkanı. 2006 yılının Temmuz ayında Beyaz Ay Derneği’nin idari kadrosu değişir. AK Parti İstanbul Milletvekili Lokman Ayva, derneğe Genel Başkan olur. Yeni yönetimin ilk projelerinden biri, Kırgızistan’daki Görme ve İşitme Engelliler Birliği ile ortaklaşa hazırlanacak “Sınır Tanımayan Engelliler - Turkuaz Projesi” olur. Bu çalışmanın amacı, Anadolu sınırları dışında yaşayan Türkleri engelliler konusunda bilinçlendirmek, Türkiye’deki gibi bir hizmet modeli oluşturmak ve görme engellilerin toplumla kaynaşabilmesi için meslek edinmelerini sağlamaktır. Beyaz Ay’ın bu anlamlı projesi Türkiye İşbirliği ve Kalkınma İdaresi Başkanlığı (TİKA) tarafından onaylanınca bu görevi kimin üstleneceği konuşulmaya başlar.
     <br/>
     <br/>
     Pilot bir proje olması, gerek Başkan Ayva’yı gerek dernek yöneticilerini tedirgin eder. Yapılacak en ufak bir hata ya da eksiklik bundan sonraki programların da yönünü değiştirecektir çünkü. İstanbul Şube Başkanı Yavuz Algül, “Gençlerin gitmesi daha iyi olur” dese de idari kadro, kendi alanında deneyimli görevlilere ihtiyaç olduğunu söyler. İlk teklif Yavuz Bey’e yapılır. NLP Uzmanı Aynur Hanım da projeye sıcak bakar ve çocuklarını da yanlarına alarak üç aylığına Kırgızistan’a gitmeye karar verirler. Engellilere yönelik Kırgızistan’ın ilk “call center” sistemini ve bilgisayar dersleri için gerekli sistemi kurmak maksadıyla İstanbul Üniversitesi Elektrik-Elektronik Mühendisliği’nde Araştırma Görevlisi olan Mahmut Yalçın da bu gruba dâhil olur.
     <br/>
     <br/>
     Aynur Hanım uçaktan ilk indiklerinde çok şaşırdığını, ortamı biraz soğuk bulduğunu itiraf ediyor. Fakat “Tüm sıkıntımız kalacağımız yere gidene kadarmış” diyor. Çünkü ailecek yerleştikleri sitede çok sayıda Türk ailesi yaşıyordur. Zamanla o kadar çok alışırlar ki yaşadıkları ortama…  “Türkiye’dekinden çok Türk komşumuz oldu” diyerek kendi aralarında şakalaşırlar. İlk zamanlar telefonla taksi çağırıp derneğe giderlerken sonraları taksilerini kendileri ayarlar; hatta araba camına yazı yazarak pazarlık yapar duruma bile gelirler. Proje kapsamında dersler de hemen başlar. Yavuz Bey bilgisayar derslerine girer. Mahmut Bey kısa zamanda ‘call center’ı kurup işler hale getirir. Ayrıca, Kırgızların Sovyetler Birliği döneminde sanatçılar tarafından seslendirilmiş kitap kasetlerini CD’ye aktaracakları bir stüdyo kurar.
     <br/>
     <br/>
     Aynur Hanım ise engellilere yönelik kişisel gelişim, motivasyon, Türk kültür ve mutfağının tanıtımına yönelik derslere ve özel terapi seanslarına katılır. Turkuaz Projesi vesilesiyle Kırgız engellilerin her zaman yararlanabileceği dokuz bilgisayarlı bir sistem, kabartma printer, kabartma ekran ile kütüphanecilik yapabilmeleri için de kabartma baskı makineleri olur. Proje çerçevesinde genç ve orta yaşlardaki 40 engelliye ulaşılır. En önemli amaçlarından birinin de “eğitimci eğitimi” olduğunu söyleyen Yavuz Bey, her alanda kendilerinden sonra gelecek engellilere yardımcı olabilecek altı öğrenciyi yetiştirdiklerini belirtiyor: “Biz bir başlangıç yaptık, tohumları attık. Biraz yeşerdiğini gördük. Sonrasındaki gelişmeler gayretli arkadaşlara bağlı.”
     <br/>
     <br/>
     GÖNÜL DİLİYLE ANLAŞTILAR
     <br/>
     <br/>
     Ne Rusça ne de Kırgızca bilen ekip nasıl iletişim kuracaklarının sıkıntısını çeker ilk başlarda. Fakat kimse herhangi bir zorluk yaşamaz. Mahmut Yalçın dil sorunu çekmemelerini ders dışında çeşitli aktiviteler yapmalarına bağlıyor. “Resmî boyuttan çıkılınca daha kolay diyalog kuruluyor. Böylece kalpler birbirine daha da yakınlaşıyor.” diyor. Yavuz Bey üç aylık tebdil-i mekânın kendilerine çok şey öğrettiği görüşünde. Ona göre Avrupa’da her şey çok düzenli. Bir adım ilerisini görmek mümkün. Fakat Kırgızistan sürprizlere açık bir ülke… Haliyle Avrupa’da 3-4 yılda elde edilebilecek deneyim için Kırgızistan’da üç ay kalmak yeterli. Yaşadığı bir olayı da buna örnek gösteriyor: “Kiralık taksi sabahları beni evden alıp akşamları da bırakıyordu. Bir sabah bekledim, bekledim araç yok ortada. Şoförü aradı dil bilen bir arkadaş. ‘Yavuz Bey belki bugün gelmez diye düşündüm’ demiş. O anda bir çözüm üretmeniz ya da kendi işinizi kendiniz halletmeniz gerekiyor. Bu da insanın gelişimini tetikliyor.”
     <br/>
     <br/>
     Kırgızistan’daki görme engelli oranı Türkiye’dekiyle aynı. Yani toplam nüfusun yüzde 2’si kadar. Sovyetler Birliği döneminden kalma engellilere yönelik kaliteli, başarılı bir eğitim sistemi mevcut. Mesela görme engelli çocukların okul öncesi öğrenimleri iki yaşındayken başlıyor. 11’inci sınıfa kadar da aynı okulda devam edebiliyorlar. Kırgızların teknolojiyle arası iyi. Fakat faydalanma oranı refah seviyesine bağlı olduğu için kullanım oranı düşük. Engellilerin en önemli sorunu işsizlik. Sadece işitme ve görme engellilerin çalıştığı bir fabrika var. Yeni girenler 10 dolar maaş alırken deneyimli elemanlara 30 dolar veriliyor.
     <br/>
     <br/>
     Aynur Hanım NLP seanslarının dışında, geneli hanımlardan oluşmak üzere “Türk mutfağı nasıldır? Görme engelli bir hanım mutfakta nasıl hareket eder? Nelere dikkat etmesi gerekir?” gibi konularda da öğrencilerine yardımcı olur. Gündelik hayatta evlerini otel gibi kullanmaya alışmış hanımlar için özenli bir sofra ve çeşitli yemeklerin sunulduğu renkli masalar hayli merak uyandırır. Bu vesileyle Kırgız hanımlar Türkiye’yi çok merak ettiklerini, en kısa zamanda ziyaret etmek istediklerini söylerler. Aynur Hanım, aklından çıkaramadığı bir talebesini şöyle anlatıyor: “Kırgız bir hanım vardı öğrencilerim arasında. Kendisi görme engelli olmasına rağmen evlat edinmiş tek kadın o koca ülkede. Annelik özlemiyle yanıp tutuşmuş yıllarca. Sonra hayatını bir kimsesiz bebeğe adamış. Dinlemediği çocuk gelişim kitabı kalmamış. Hatta çok fazla walkman dinlediği için rahatsızlanmış, şimdi ciddi bir işitme kaybı yaşıyor. Çok duygulandım onun öğrenme aşkına şahit olunca. Tüm çabası daha iyi bir anne olmak içindi çünkü.”
     <br/>
     <br/>
     Aynur Algül, Kırgızistan’da faaliyet gösteren Sebat Eğitim Kurumları’nda görevli öğretmen ve eşlerine de öğrenci-öğretmen ilişkisi, mutlu aile hayatı, aile içi iletişim gibi konularda seminerler verir. Katılımın yoğunluğundan oldukça memnun kalır. Algül’e göre kendisinin engelli olması, bir sorun ve mahrumiyet değil. Tam tersine
     <br/>
     <br/>
     herkesin kendini takdir ettiği, karşı tarafı etkileme gücünün arttığı bir gerçek. Tabii evli ve iki çocuk annesi olması görme engelli birçok hanıma ilham da oluyor. Çünkü birçoğu evlenemeyeceğini, eşine ve çocuklarına bakamayıp onları idare edemeyeceğini düşünüyor. Aynur Hanım öğrencilerine özellikle bu konuda destek olmaya çalıştığını anlatıyor.
     <br/>
     <br/>
     MÜFETTİŞİN ÇÖZDÜĞÜ BÜYÜK SIR
     <br/>
     <br/>
     İlk “öz güven” eğitimi de şöyle başlıyor. Normalde kolay kolay evden dışarı çıkmayan engelliler eğitimleri sebebiyle yakınlarını da yanlarına alarak haftanın her günü derneğe gidip gelmeye başlıyor. İlk hedef en yakındaki komşuya tek başına gitmek... Bunu başaranlar ikinci kademeye geçip çevrelerindeki en yakın markete, bakkala bir başlarına uğruyor. Kademeli şekilde işleyen özgüven çalışmasından sonra engellilerin bir kısmı tek başına derslere gidip gelmeye başlıyor. Sadece bunun bile çok büyük bir değişim olduğu kanaatinde Aynur Hanım: “Amacımız küçük de olsa onların hayatına bir farklılık getirmekti. Allah’ın izniyle bunu yaptığımızı düşünüyorum. Şimdi yetiştirmeye çalıştığımız altı öğrenci de başka engellilere ulaşacak. Hizmet artarak devam etsin istiyoruz.”
     <br/>
     <br/>
     Aynur Algül’ün hayatı aslında bir roman. 1970 doğumlu Algül, ilkokul üçüncü sınıfa giderken görme yetisini yavaş yavaş kaybetmeye başlar. Lakin bu gerçeği sıra arkadaşının dışında kimseye söylemez. Dersleri çok iyidir. Sınıfın en parlak öğrencilerinden biri olduğu için ne öğretmenleri ne de arkadaşları göremediğini anlamaz. Sıra arkadaşı ertesi gün sınıfta okuyacakları metni defalarca ona okuyup ezberlemesini sağlar. Göremediğini sıra arkadaşının dışında kimseye söylememesinin tek bir sebebi vardır: “Eğitimim yarıda kalacak” endişesi. Bu önemli sır iki yıl gizli kalır. Ta müfettiş bey sınıflarına uğrayana kadar... En çalışkan ve başarılı bir öğrenci olduğu için müfettişin sorularını cevaplamak üzere ayağa kalkar. Müfettiş kara tahtaya geometrik şekiller çizip sorular sormaya başlar. Küçük Aynur şekilleri göremediği için soruları cevaplayamaz. Ve uzun zamandır sakladığı sırrını itiraf eder: “Ben göremiyorum öğretmenim.” Kısa bir sessizlikten sonra öğretmeni ailesini çağırır okula. Üzgün ebeveyn küçük kızlarına kıyamadıkları için eğitim hayatına son verirler. İlk yıllar Aynur için çok zor geçer. Kardeşlerinin derslerine yardımcı olarak öğrenme aşkını canlı tutmaya çalışır. 13 yaşındayken Görme Engelliler Derneği’nden haberdar olur. 1994 yılında da Beyaz Ay Derneği’ne gidip gelmeye başlar. Orada düzenlenen kurslara katılır. İlkokul, ortaokul ve liseden bitirme sınavlarına dışarıdan girerek kısa sürede mezun olur. Bu esnada İngilizce ve Din Kültürü ve Ahlak Bilgisi derslerine giren Yavuz Algül’le tanışıp kısa zaman içinde evlenmeye karar verirler. Nikahları 3 Kasım’a denk gelir. Yani Dünya Engelliler Günü’nde hayatlarını birleştirirler.
     <br/>
     <br/>
     <br/>
     <br/>
     ÖZBEK PİLAVI YOKSA; “HESAP LÜTFEN”
     <br/>
     <br/>
     Beyaz Ay’ın Yönetim Kurulu Üyesi ve destek teknolojileri sorumlusu Mahmut Yalçın’ın Kırgızistan’a dair ilginç hatıraları var. Onları Aksiyon okurlarına şöyle anlatıyor: “Kırgızistan’da restoranlarda İngilizce bilen yok. Menüler Rusça ve Kırgızca. Yemeklerin resimleri de yok. Yanımıza Kırgız öğrencilerden birini alıp gidiyoruz öğle yemeğine. ‘Her gün bir kişinin hesabını ödeyeceğimize listedeki yemeklerin ne olduğunu öğrenelim. Fazladan hesap ödememiş oluruz.’ dedim Yavuz Algül’e. Tekrar öğrenciyle gidip bu kez Özbek pilavının hangisi olduğunu öğrendik, yedik, çok da beğendik. Bundan sonra menümüz belliydi: Özbek pilavı. Ertesi gün tekrar aynı yere yemeğe gittik. Menüyü getirdiler, inceliyor gibi yaptık. Rusça Özbek pilavı dedik. Görevli içinde hayır manasında kullanılan “niyet” kelimesinin geçtiği bir şeyler söyledi. Demek ki yokmuş dedik. Yavuz Bey’e döndüm: “Hocam, Özbek pilavı yok ne yiyeceğiz?” Sonra aklıma Rusların bir çorbası geldi. Onu istediğimizi söyledik. Çorbalardan sonra muhtemelen “Ne alırsınız ardından?” dedi garson. Cevap veremedik tabii. Hesap manasına gelen “patom” kelimesini öğrenmiştik. Hemen “patom” dedik, kaçtık.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29198), [web.archive.org (arşiv bağlantısı)](http://web.archive.org/web/20080110222120/http://www.aksiyon.com.tr:80/detay.php?id=29198)
