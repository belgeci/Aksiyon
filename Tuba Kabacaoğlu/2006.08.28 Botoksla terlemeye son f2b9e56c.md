# Botoksla terlemeye son

*Tuba Kabacaoğlu 2006.08.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Çok terlediğiniz için hem sağlık sorunları yaşıyor hem de giysinizde oluşan görüntüden rahatsızlık mı duyuyorsunuz? Botoks yöntemi artık ter sorununu çözmek için de kullanılıyor
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061026022537im_/http://www.aksiyon.com.tr/resim/612/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Hiperhidrozis’ olarak tanımlanan aşırı terleme hastalığı, gün içinde bireylerin el sıkışmasını, yazı yazmasını engellerken ayaklardaki aşırı terlemeler de kötü kokuya, ayak ve ayak tırnaklarında mantar gelişimine zemin hazırlıyor. Aslında terin salgılanması insanlarda sinir sisteminin sempatik bölümünün çalışması ile ilgili. Toplumun yüzde 1’inde ise bu sistem aşırı çalışıyor. Nedeni tam olarak bilinmese de genetik olduğu söyleniyor. Terlemeyi artıran faktörler olarak; tiroid bezinin aşırı çalışması (Hipertroidi), böbrek üstü bezinden kaynaklanan bazı hastalıklar, şişmanlık, menopoz, ağır psikiyatrik hastalıklar, bazı kanserlerin tedavisinde kullanılan ilaçlar, egzersiz, sıcak veya soğuk, stres, kaygı bozuklukları, alkol, kahve, çay ve baharatlı gıdaların aşırı tüketimi gösteriliyor. Bakteri üremesini kolaylaştırdığı için aşırı terleme kokuya da neden oluyor. Terleme tedavisinde kullanılan farklı yöntemler bulunuyor. Fakat herkeste etkili olamayabiliyor.
   <br>
    <br>
     Tüm dünyada estetik amaçla tüketilen botoks maddesi, artık aşırı terleme için geliştirilen alternatif yöntemler arasında. Özellikle koltuk altı, el ve ayak terlemelerinde tercih edilen botoks tedavisiyle terlemeye yol açan uyarılar 6 ay-1 yıl durduruluyor. Botoks, sempatik sinir sisteminin aşırı duyarlılığını bloke ederek terlemeyi önlüyor. Bazı hastalarda bir yıldan fazla etkili olabilirken, bazılarında da terleme tamamen duruyor. Memorial Hastanesi Dermatoloji Bölümü’nden Uzman Doktor Ayfer Bankaoğlu, kozmetik sorundan öte ciddi bir sağlık sorunu olan terlemenin botoksla nasıl tedavi edildiğini anlatıyor: “Botoks yapılmadan önce hastaların terleme şikayeti olan bölgelerine iyot-nişasta testi yapılıyor. Bu testin sonucunda aşırı terlemeye neden olan aktif alanlar belirlenip bu alanların yaklaşık 3 mm derinliğine botoks enjeksiyon yapılıyor. Böylece terleme durduruluyor.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25116), [web.archive.org (arşiv bağlantısı)](http://web.archive.org/web/20061026022537/http://www.aksiyon.com.tr:80/detay.php?id=25116)
