# Camekan'dan cam seçenekleri

*Tuba Kabacaoğlu 2006.12.25*

<font class="agenda2NewsSpot">
 Camın sadeliğini ve zarafetini bu ürünlerde görmek mümkün. Sevdiklerinize hediye almak istiyorsanız Camekan'a uğramanızda fayda var...
</font>
<font class="newsDetail">
 Camekân, yaklaşan yeni yıl ve bayram nedeniyle sevdiklerine farklı bir hediye almak isteyenler için Galatasaray'daki Arkeopera Sanat Galerisi'nde yepyeni bir sergi açıyor. 18-30 Aralık tarihlerinde açık olacak 'Cam İşler' sergisinde beğendiğiniz bir ürünü sevdiklerinize hediye edebilmek için satın alabileceksiniz. Kış soğuklarının kendini iyice hissettirmeye başladığı şu günlerde yeni yılda ve bayramda evlerde bahar rüzgârları estirmek isterseniz cam vazoların çiçeklerle birleşerek oluşturduğu yeni formlarına göz atmanızda fayda var. Camın saydamlığından yararlanılarak içine konulan çiçeğin tüm özelliklerini ön plana çıkartan ve kış ortasında evlerde bahar havası estirecek cam vazolar tam sevdiklerinize hatta size göre de olabilir. Camın çiçekle hayat bulacağı bu buluşmada, kullanılmış şişelere yeniden form verilerek oluşturulan cam ürünlerin yanı sıra şekerlikler de dikkat çekiyor. Camekân markası ile satışa sunulan cam vazolar Türkiye'nin ilk kadın sıcak cam üfleme ustaları iç mimar Gamze Araz Eskinazi ve Yasemin Sayınsoy tarafından Türkiye'nin ilk ve tek cam okulu olan Cam Ocağı Vakfı'nda üretiliyor. Camekan'ın Galatasaray Arkeopera Sanat Galerisi'ndeki sergisini pazartesi ve cuma, saat 10.00-18.00 arasında, cumartesi de, saat 11.00-20.00 arasında ziyaret edebilirsiniz.
</font>

Kaynak: [www.aksiyon.com.tr](http://aksiyon.com.tr/aksiyon/haber-19393-15-camekandan-cam-secenekleri.html), [web.archive.org (arşiv bağlantısı)](http://web.archive.org/web/20101210180533/http://aksiyon.com.tr/aksiyon/haber-19393-15-camekandan-cam-secenekleri.html)
