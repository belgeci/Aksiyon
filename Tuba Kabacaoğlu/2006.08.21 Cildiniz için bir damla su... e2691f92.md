# Cildiniz için bir damla su...

*Tuba Kabacaoğlu 2006.08.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Stresli bir ortamda mı çalışıyorsunuz? Ya da cildiniz her geçen gün matlaşıyor, eski canlılığını mı yitiriyor? Aslında endişelenmeye gerek yok. Bir kaç öneri kendinizi iyi hissetmek ve eski günlerinize dönmek için yeterli...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061027012306im_/http://www.aksiyon.com.tr/resim/611/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Her geçen gün biraz daha zorlaşan hayat şartları insanların hem ruhlarını hem de bedenlerini olumsuz yönde etkiliyor. Yapısal olarak hassas kişilerin ciltleri de tıpkı bedenleri gibi hassas oluyor. Eğer hızlı cilt reaksiyonlarına maruz kalıyorsanız ilk işiniz cildinizin nem dengesini korumak olmalı. Su, vücut ve cildin nem dengesi için çok önemli. Ciltte nemsizliğin izlerini tespit etmek çok kolay; gerginleşen, kuruyan ve matlaşan yüzler… Aşırı kuruluk cilt yüzeyinde kırışıklıkların da oluşmasına sebep oluyor. Sonuçta, yaklaşık 300 milyon cilt hücresi enerji gereksinimini karşılamak ve yeniden yapılanmak için suya ihtiyaç duyuyor. Klasik su avcıları diye sıralayabileceğimiz; güneş, soğuk ve kuru havanın yanı sıra sigara ve alkol gibi alışkanlıklar da cildin susuz kalmasına sebep oluyor. Dolayısıyla günde 2-3 litre su içmek ve cildi düzenli nemlendirmek önemli. Cildin doğal koruyucusu olarak adlandırılan ‘hidro-lipid’ mantosu cildin yaşlanmasıyla incelip daha geçirgen olmaya başlıyor, vücut içine dışarıdan zararlı maddeler daha çok giriyor ve vücuttan su daha kolay atılıyor. Yani; 40 yaşından sonra nem dengesini korumak daha da önemli hale geliyor. Kozmetikçiler kuru ve hassas ciltlerin bakımında özellikle termal su içeren ‘aqua’ bakımları ve mineral açıdan zengin ölü deniz suyunu öneriyor. Yeni kuşak ‘aqua kremler’ in hünerleri ise tabiî ki daha fazla. Cilde ihtiyacı olan nemi vermekle kalmıyor aynı zamanda ciltte yeniden yapılanabilen maddelerin oluşumunu destekliyor.
   <br>
    <br>
     <br/>
     ÖZEL BAKIM ÖNERİLERİ
     <br/>
     <br/>
     Zerdeçal ve bal bakımı: Yazın güneş etkisiyle kurumuş, yıpranmış ve nemini kaybetmiş vücutlar için bal, süt ve zerdeçalı karıştırıp yavaşça tüm bedeninize sürün. Böylece kaybettiğiniz nemi tekrar vücudunuza kazandırabilirsiniz.
     <br/>
     <br/>
     Bal ve muz- besleyici bakım: Uzakdoğu bakımlarının vazgeçilmezi bal, cildi besleyici muz ile birleştirilip krem kıvamında özel bir maske şeklinde tüm vücuda uygulanabilir. Yıpranmış cildin beslenip kendini yenilemesi için ideal.
     <br/>
     <br/>
     Baharatlarla yolculuk: Zencefil, zerdeçal, taze nane yaprakları, bal, salatalık, portakal ve sütü birleştirerek karıştırın ve vücudunuza uygulayın. Bu bakım sayesinde vücut nemleniyor, cildiniz ipeksi bir yumuşaklık kazanıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25069), [web.archive.org (arşiv bağlantısı)](http://web.archive.org/web/20061027012306/http://www.aksiyon.com.tr:80/detay.php?id=25069)
