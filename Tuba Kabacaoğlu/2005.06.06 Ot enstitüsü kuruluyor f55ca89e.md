# Ot enstitüsü kuruluyor

*Tuba Kabacaoğlu 2005.06.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’nin ilk ve tek Tıbbî Bitkiler Bahçesi yeni yüzüyle açılıyor. Geleneksel tıp enstitüsü de yolda... Gelişmeler alternatif tıp çalışmaları açısından sevindirici fakat ilaç sektörü tedirgin. Araştırmacılar bu projenin ilaç kartelleri tarafından baltalanmasından korkuyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070609021730im_/http://www.aksiyon.com.tr/resim/548/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Zeytinburnu Belediyesi her yıl düzenlediği Merkez Efendi Geleneksel Tıp Festivali ile mayıs-haziran ayları arasında gündeme gelir. Bu yıl altıncısı düzenlenecek olan festival diğerlerinden farklılık gösteriyor; çünkü, Türkiye’nin ilk ve tek ‘geleneksel tıp enstitüsü’nün kuruluş çalışmaları tamamlandı. Geçen yıl açılan Tıbbi Bitkiler Bahçesi de yenilenen yüzüyle tekrar ‘merhaba’ demeye hazırlanıyor. Amaç, Merkez Efendi’yi geleneksel tıp çalışmalarının merkezi yapmak. En büyük destek de Geleneksel Tıp Derneği’nden geliyor. Geleneksel tıp enstitüsünün kurulması için gerekli çalışmalar üç ay içinde sona erecek. Böylece Türkiye’deki ilk Tıbbı Bitkiler Bahçesi içinde yine bir ilk olan geleneksel tıp enstitüsü açılacak.
   <br>
    <br>
     Osmanlı döneminde şehrin belli yerlerine havanın temizliğini ölçmek için ciğerler asılır, eğer ciğer kısa sürede bozulursa semtin havası kötü, uzun süre tazeliğini korursa iyi teşhisi konurmuş. Zeytinburnu testten başarıyla geçince burası Osmanlıların sağlık merkezi haline gelir. Göğüs Hastalıkları Hastanesi, Balıklı Rum Hastanesi ve Ermeni Hastanesi’nin bu bölgede olması çok da şaşırtıcı değil. Yine mesir macununun mucidi  Merkez Efendi beş asır önce bu semtte kırk yıl kadar yaşamış. Zeytinburnu Belediyesi önce festival çalışmaları sonra da Tıbbi Bitkiler Bahçesi ile semtin geçmişteki bu özelliğini ortaya çıkarmaya çalışıyor. İstanbul Büyükşehir Belediyesi’nin de desteklediği projeyle eski Ekmel Parkı şimdi bambaşka bir yüzle karşımıza çıkmış durumda.
     <br/>
     <br/>
     Tıbbi Bitkiler Parkı 14 bin metrekarelik alan içinde bulunuyor. Toplam 258 çeşit bitki var. Parkın içindeki Araştırma Merkezi’nde beş araştırmacı, üç danışman, iki bahçıvan ve bir tıbbi aromatik bitkiler teknikeriyle toplam on beş personel çalışıyor. Tıbbi Bitkiler Bahçesi’ndeki bütün bitkiler hakkında bilgiler tabir-i caizse başuçlarında bulunuyor. Hangi hastalığa iyi geldiği, nerede yetiştirildiği, nasıl tüketilmesi gerektiği, nelerin yapımında kullanıldığı anlatılıyor. Bu uygulamayla ziyaretçilerin bitkiler hakkında bilinçlenmesi hedefleniyor. Zira, ‘Bitkiseldir, zarar gelmez’ mantığıyla hareket edenler yanlış kullanım yüzünden birtakım sıkıntılarla karşı karşıya kalabiliyor.
     <br/>
     <br/>
     Merkezin içinde bitkilerle ilgili her türlü bilginin rahatlıkla bulunacağı kütüphane, herbaryum (kuru bitkiler laboratuvarı), uzmanların eğitim semineri verebileceği salon ve araştırma faaliyetlerinin yürütüleceği laboratuvar yer alıyor. Zeytinburnu Belediye Başkanı Murat Aydın, bu projenin modern tıbba alternatif olarak oluşturulmadığını, geleneksel tıbbı sadece daha sağlıklı yaşamak için kullanmak gerektiğini belirterek “Tüketilen bitki sayısı fazla. Ama hangi bitkiden ne kadar tüketileceği bilinmiyor. Yararının yanında doğru kullanılmadığında zararı da oluyor. Merkezimizdeki bilim adamları bu konuda özel çalışmalar yaparak halkı bilinçlendirmeyi amaçlıyor.” diyor.
     <br/>
     <br/>
     Beş yıl içinde bitki sektörü genişleyecek
     <br/>
     <br/>
     Merkezde çalışan ve çalışacak olan bilim adamlarının ismi sır gibi saklanıyor. Projenin ilaç sektörü tarafından engellenmesinden korkuluyor. İlaç sektörü, yüksek fiyatlardan yakınan halkın bitkisel ürünlere rağbet edeceğini düşünüyor. Eczaneler de bu konuda hemfikir; çünkü bitkilerle tedavi hem daha ucuz hem de kimyasal katkı olmadığı için kullanımı daha çekici. Üstelik bu merkez sayesinde bilinçsizce kullanım en aza inecek. Başkan Murat Aydın, yaptıkları uygulamayla yanlış anlaşılmaktan korkuyor ve muhtemel tepkilere karşı açıklama yapıyor. “İlaç sektörüne de araştırma merkezini alternatif tedavi yöntemi olarak açmadığımızı anlatmamız gerekiyor. Bizimki sadece koruyucu hekimlik. Yalnızca hastalanmamak için hangi bitkilerin tüketilmesi gerektiğini anlatacağız.” diyor.
     <br/>
     <br/>
     Tıbbî ve Aromatik Bitkiler Teknikeri Nazım Tanrıkulu parkın hazırlık aşamasından bu yana çalışıyor. Yaklaşık iki yıldır çalışan Tanrıkulu, böyle bir mekanın oluşturulmasının çok zahmetli ve masraflı olduğunu belirtiyor. Amaçlarının Türkiye ve dünyadaki bitkileri parkta bulundurarak ziyaretçileri bilgilendirmek, yararlarını anlatmak olduğunu söylüyor. Halkın ilgisinin çok yoğun olduğuna dikkat çekerek, “Önümüzdeki beş yıl içinde bitki sektörü daha da genişleyecek. Tıbbî Bitkiler Bahçesi gibi mekanların da sayısı artacak.” diyor. Araştırma Merkezi’nin enstitüye dönüştürülecek olması Başkan Murat Aydın’ı olduğu kadar bu alanda çalışmalar yapan bilim adamlarını da heyecanlandırıyor. Türkiye’nin farklı illerinde bu alanda çalışmalar yapan bilim adamlarının bu çatı altında toplanması bekleniyor.
     <br/>
     <br/>
     Bahçede bulunan bitkiler ziyaretçiler tarafından tanınacak. Bilim adamları belirli bitkiler üzerinde araştırmalar yapacak. Eğer daha önce yapılmış olan araştırmalar varsa bilgiler toplanıp bir araya getirilecek. Bilim, sağlık araştırmaları merkezi, bitki enstitüsü olarak bilgiler sağlam zemine oturtulacak.
     <br/>
     <br/>
     Bilim dünyasına katkı
     <br/>
     <br/>
     Başkan Murat Aydın elde ettikleri bilgileri Türkiye’yle paylaşacaklarını, bu alanda en geniş bilgiye sahip olan kurum haline geleceklerini iddia ediyor. Ayrıca Türkiye’nin değişik yörelerinde de organik tarım, şifalı bitkiler hakkında çalışmalar yapılacak. Bilgiler, enstitü tarafından Türkiye’ye dağılacak. Tıbbî ve Aramotik Bitkiler Teknikeri Nazım Tanrıkulu, buradaki araştırmaların bilim dünyasına katkı yapacağını, bu mekanı sadece ‘bahçe’ olarak algılamanın yanlış olduğunu düşünüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21892), [web.archive.org (arşiv bağlantısı)](http://web.archive.org/web/20070609021730/http://www.aksiyon.com.tr:80/detay.php?id=21892)
