# Mideye psikolojik kelepçe

*Tuba Kabacaoğlu 2006.04.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kilolarından şikayet edenlere Fransız usulü yeni bir diyet geldi! Göbek yapmayı engelleyen diyetin ayrıntıları bu dosyada...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070805200614im_/http://www.aksiyon.com.tr/resim/592/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Buzdolabının kapağına astığınız diyet listesini her gün yeniliyor, ‘Acaba bu sefer olur mu?’ diye umutlanarak cıvıl cıvıl bahar günlerini tüketiyorsunuz. Evdeki herkes diyet programlarınızdan sıkılmış, sofraların eskisi kadar tadı kalmamış. Halbuki bu senaryo geçen sene de ondan önceki sene de yaşanmamış mıydı? Peki değişen neydi? Yoksa değişen tek şey fazla kilolar mı? Bu haberden sonra da liste değişikliğine gidebilirsiniz.
   <br>
    <br>
     İnsanlar genelde kendini güzel hissetmek ve sağlıklı yaşamak için diyet yapar. Zaten alınan kiloların nedeni de sağlıksız beslenme değil midir? Fakat ne gariptir ki birkaç kilo verip yaz sezonunu kapattıktan sonra ne güzellik ne de sağlıklı yaşam kalır. Kim istemez zorlukla verdiği on kiloyu hiç almamak? Deneyimlerinizden yola çıkarak ‘Bu biraz zor’ diyebilirsiniz. Fakat bu durumu çok da abartmamak lazım. Belki Diet Coach yöntemiyle verdiğiniz kiloları bir daha almayabilirsiniz.
     <br/>
     <br/>
     KİLOLARIN ARDINDAKİ PSİKOLOJİK SEBEPLER
     <br/>
     <br/>
     Diet Coach, Paris’ten tüm dünyaya yayılan yeni bir diyet yöntemi. Kısaca Fransız usulü zayıflama da denebilir. NLP Uzmanı Fransız Marie Rose Koro’nun açtığı Diet Coach-Paris, bilinen anlamda yalnızca bir diyet merkezi değil. Burada uzman bir diyetisyenin yanı sıra, kilo alma nedenlerini ortaya çıkaran ve iradeyi güçlendiren NLP eğitmenleri var. Diet Coach’ta kilo vermeyi kolaylaştıran beslenme programının yanı sıra, davranış terapileriyle de sağlıklı bir hayata geçiş sağlanıyor. Ayrıca merkez klasik yöntemlerin dışında çabuk ve rahatlıkla zayıflamayı değil, sürekli olarak ince kalmayı vaat ediyor. Marie Rose Koro aslında bir dil bilimci. Önceki yıllarda hayli kilolu olan Koro, NLP yöntemiyle 25 kilo verir ve bir daha da bu kiloları almaz. 1990’ların başında da NLP konusunda uzmanlaşır ve Fransa’da uzun süre diyet koçu ve psikoterapist olarak çalışır. Madam Koro, Paris’ten sonra açtığı diyet merkeziyle Türkiye’de bir ilke imza atıyor, fazla kilolarından dert yananlara umut ışığı oluyor. Diet Coach yöntemi Fransa’daki şekliyle Türkiye’de uygulanıyor. Merkezden ücretsiz randevu alabilir, diyetisyen ve koçunuzla görüşebilir, eğer isterseniz seanslara katılıp stabilizasyon yönteminden faydalanabilirsiniz. Madam Koro, dünyada diyet yapanların yüzde 98’inin kilolarını geri aldığını, ancak yüzde 2’lik kesimin formunu koruyabildiğini belirtiyor. Bu sonuçtan yola çıkarak yüzde 2’lik kesimin üzerinde araştırmalar yapılır ve ‘Diet Coach’ sistemi ortaya çıkar. Çünkü, kilo almış beden bir şeylerin işaretçisidir. Bu durumda eğer yalnızca bedene müdahale edip onun kilo vermesi hedeflenir, duygu, düşünce ya da davranışsal boyutta kalıcı değişiklikler yapılmazsa, beden başlangıçta kilo verse bile yine eski haline döner. Kilo almanın arkasında eğer hamilelik gibi doğal bir neden yoksa mutlaka fizyolojik ya da duygu, düşünce veya davranışsal boyutta psikolojik sebepler vardır. Bu sonuçtan hareketle, verilip geri alınan kiloların psikolojik altyapısının incelenmesi ve kişinin yemekle olan bağlantısının bulunması gerektiğini ifade eden Koro, müşterilerine ‘Kilo almamak için artık araçlarınız var’ diyebiliyor. Çünkü koçlar bir danışman, destekçi vazifesi görüyor ve koçluk seanslarında kişinin motivasyonunu sağlıyor. Koçlar, müşterilerle haftada iki kez görüşme yapıyor ve konuşma diyet yapanların ihtiyaçları doğrultusunda belirleniyor. Seanslar 30 dakika sürüyor ve her 6 seans sonrası, derin ve kalıcı müdahaleler sağlamak amacıyla 1,5-2 saat süren uzun seanslar yapılıyor. Bu çalışmalar, kilo alıp vermekten özgüvenini kaybetmiş bireye bu duyguyu geri kazandırıyor, yeme davranışı otomatikleşmiş, artık doyduğunu anlamayan ve sürekli bir şeyler yeme ihtiyacı hissedenlerin de bedenleriyle tekrar iletişim kurmalarını hedefliyor.
     <br/>
     <br/>
     DİYET SÜRECİNDE MOTİVASYON ÖNEMLİ
     <br/>
     <br/>
     Bu süreçte, ayrıca yemek yemenin birey yaşamında ‘karın doyurmanın’ dışında başka ne tür işlevler üstlendiği keşfediliyor ve bireyin hayatında bu fonksiyonu yerine getirebilecek farklı davranışlar kazanması amaçlanıyor. Mesela biri için yemek yemek bir stres atma mekanizmasıysa bunun yerini alabilecek başka bir davranış geliştiriliyor ve bu davranışı hayatınızda uygulayabilmeniz için farklı yöntemler sunuluyor. Böylece stresli günlerinde bireyler yemek yemek yerine tenis oynamayı ya da yürüyüş yapmayı tercih ediyor.
     <br/>
     <br/>
     Uluslararası düzeyde, Transaksiyonel Analiz, Eriksonian Hipnoz, Yaratıcı Terapi, Aile ve Çift Terapisi alanlarında eğitim almış, çeşitli alanlarda bireysel danışmanlık ve terapi hizmetleri veren Dilek Coşkun Tataroğlu, Diet Coach’un Türkiye ayağından sorumlu. Ayrıca merkezde koçluk yapıyor. Tataroğlu, diyetin insanı zorlayan bir süreç olduğunu, dünyanın en iyi diyeti yapılsa bile motivasyon olmadığında işe yaramayacağını, kişinin kilo vermekle elde edeceği duygusal, fiziksel veya sosyal kazançları keşfetmesi gerektiğini anlatıyor. “Yemek yemek bazen ‘ihtiyaç’ dışında farklı işlevlere bürünmüş oluyor.” diyen Tataroğlu, Diet-Coach ile yemek yemenin ‘keyfi’ azalmadan besinle ilişkilerin farklılaşıp sağlıklı bir boyut kazandığına dikkat çekiyor.
     <br/>
     <br/>
     Diet Coach’taki paket program altı hafta sürüyor. Koçluğun dışında protein ağırlıklı ‘Hipo protein diyeti’ veriliyor. İçeriği ise büyük oranda beyaz et, peynir, süt, bakliyat gibi gıdalardan oluşuyor. Protein yüklü olmasının nedeni, bedenin yağ yakmasını sağlamak. Diyet listeleri kişinin sağlık durumu, ihtiyaçları göz önünde bulundurularak ‘kişiye özel’ hazırlanıyor. Uygulanan programın süresi ve kişinin kilo verme durumuna bağlı olarak değişiyor. Tataroğlu, kilo verme işleminin başarıya ulaşması için beslenme protokolüne uyulması gerektiği görüşünde.
     <br/>
     <br/>
     FAST FOOD KÜLTÜRÜ HIZLA YAYGINLAŞIYOR
     <br/>
     <br/>
     Diyet sonrası kişinin beden hafızasının değiştirilmesi ve diyet süresince yiyip içilmeyen yiyeceklerin günlük mönüye yavaş yavaş eklenmeye başlamasına stabilizasyon deniyor. Bu, diyet programından yeni çıkmış herkes için kritik bir dönem. Çünkü birçok kişinin tekrar kilo almaya başlamasının ardında bu dönemi atlatamamış olmak yatıyor. Diyet müddetince belirli sınırlar içinde beslenen birey, bu ‘zorunluluk’ hali ortadan kalkınca iradesine sahip olamıyor, canının istediği her şeyi yiyip verdiği tüm kiloları fazlasıyla geri alabiliyor. Eğer isterseniz koç ve diyetisyenlerden de yardım alabiliyorsunuz. Stabilizasyon süresi verilen toplam kiloya göre değişiyor. Fakat her bir kilo için 10 gün tavsiye ediliyor.
     <br/>
     <br/>
     Diet Coach yöntemi Türkiye’ye yeni gelse de müşteri kitlesi hayli kalabalık. Dilek Coşkun Tataroğlu dünyada bu tarz merkezlere elli ve elli yaş üstü kişilerin gittiğini fakat Türkiye’de bunun tam tersi olduğunu söylüyor. Bunun nedenini güzellik ölçülerinin standartlaştırılıyor olmasına ve ‘sağlıklı yaşam’ bilincinin yükselmesine bağlıyor. Danışanların yaşları 16-55 arası değişirken merkezin erkek müşterileri de var. Marie Rose Koro, fazla kilolarla beslenme alışkanlıklarının bağlantılı olduğunu, dünyanın fast food kültürü nedeniyle hızla obezleştiğini belirtiyor: “30 yıldır çeşitli vesilelerle Türkiye’ye gidip geliyorum. Fakat son yıllarda Amerika ve Avrupa’daki kilo sorunlarına neden olan fast food kültürünün Türkiye’de de yaygınlaştığını görüyorum. Gençlerin bu kültüre ilgisi gelecekte obezite sorunlarının artacağını gösteriyor.” Koro’ya göre, Türk mutfağı dünyadaki en sağlıklı mutfak. Çünkü içinde sebze, meyve ve zeytinyağı var.
     <br/>
     <br/>
     Evet, yeni bir diyet yöntemi daha hayatınıza girmiş durumda. Diyet listeleri, programlar, beslenme kısıtlamaları deseniz de aldığınız kilolar geri geliyor. Peki diyet stresiyle geçen bahar günleri için aynı şeyi söylemek mümkün mü? İstediğiniz sağlıklı bir beden mi yoksa güzel bir beden mi? Eğer tercihiniz ‘güzel bir beden’ ise muhtemelen verdiğiniz kiloları geri alacaksınızdır. Cevabınız ‘sağlıklı bir beden’ ise zaten onun adı diyet değil, yaşam tarzı oluyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23864), [web.archive.org (arşiv bağlantısı)](http://web.archive.org/web/20070805200614/http://www.aksiyon.com.tr:80/detay.php?id=23864)
