# ‘Trans yağ yoktur’ ne demek?

*Tuba Kabacaoğlu 2010.12.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bazı bisküvi ve cipslerin üzerinde ‘Trans yağ yoktur' ibaresini uzun zamandır görüyoruz. Fakat çoğu yetişkin bunun ne anlama geldiğini bilmiyor.
  </font>
 </div>
 <div id="newsText">
  <font class="detail-text">
   <p>
   </p>
   <p class="MsoNormal">
    Hâlbuki, sağlığını düşünen herkesin ‘trans yağ yoktur' yazmayan hiçbir ürünü satın almaması gerekiyor. Çünkü, yapılan bilimsel araştırmalar trans yağın koroner kalp, diyabet, obezite, kanser, kısırlık (ovulasyonun baskılanması), karaciğer fonksiyon bozukluğu, hücre fonksiyon bozukluğu (birçok hastalığın kapısını açıyor), Alzheimer ve Parkinsonu tetiklediğini gösteriyor. Ayrıca, iyi kolesterolü (HDL) düşürüyor, kötü kolesterolü (LDL) yükseltiyor, karın bölgesinde yağlanma yapıyor. Üstelik annenin beslenme tarzına göre süte, oradan da çocuğa geçecek kadar etkili. Peki, bu kadar rahatsızlığa vesile olan trans yağ nedir? Genelde kimler, ne için kullanır?
   </p>
   <p class="MsoNormal">
    Sıvı bitkisel yağları katı yağa dönüştürmek için içine endüstriyel işlemle hidrojen ekleniyor. Yağın doğal yapısı bozuluyor. Böylece ‘trans yağ' elde ediliyor. Bunun yapılmasının sebebi; maliyeti azaltmak, kızartmalarda yağın kullanımını artırmak, üretilmiş gıdanın ömrünü uzatmak ve lezzeti artırmak. Trans yağlar kızartma türü yiyeceklerde, fast foodlarda, tatlı çöreklerde, tart, pasta, bisküvi, pizza hamuru, hamur işi, kraker, bazı margarinler, katı yağlar, birçok fırınlanmış yiyecekte kullanılıyor.
   </p>
   <p class="MsoNormal">
    Eğer alacağınız ürünün ‘içindekiler' kısmında hidrojenlenmiş yağlar yer alıyorsa bu o yiyeceğin trans yağ içerdiği anlamına geliyor. Ürünün üzerinde ‘Trans yağ yoktur' yazıyorsa; buna itimat edin. Çünkü, 2002/58 sayılı Türk Gıda Kodeksi Gıda Maddelerinin Genel Etiketleme ve Beslenme Yönünden Etiketlenme Kuralları Tebliği uyarınca, trans yağ asidi ürün içindeki toplam yağın 100 gramında 1 gramdan az olduğu takdirde yiyecek ‘trans yağ yoktur' şeklinde etiketleniyor. Yani zarar vermeyecek kadar az miktarda bulunduğu için mevcut değer ‘sıfır' kabul ediliyor. Amerikan Kalp Vakfı da konuyla ilgili bir açıklamada şöyle diyor: “Trans yağ alımınız günlük kalori tüketiminizin yüzde 1'ini aşmamalı.”
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### neslihan sen, 27 December 2010, 22:35
> Yazdıklarınızda eksiklik var. Zira bazı bisküvi, cips ve çikolatalarda yukarıdaki logo ve yazı ile trans yağ yoktur yazmış olsa da içindekiler bölümünü okuyunca, 'hidrojene nebati yağ'la karşılaşıyorsunuz. Hangisi doğru? Madem içinde 'hidrojene nebati yağ' var neden 'trans yağ yoktur' yazıyorlar. Yo...

### metin kokten, 24 December 2010, 13:43
> Bu trans yağ gerçekten nedir?Ürünler içersinde trans yağ diye mi yazarlar?Alacağımız ürünlerin içeriğini nasıl kontrol edelim ki bu durumdan kaçınalım? Bu makaleleri halkın anlayacağı tarzda verseniz olmaz mı?

Kaynak: [www.aksiyon.com.tr](http://www.aksiyon.com.tr:80/aksiyon/haber-28231-254-trans-yag-yoktur-ne-demek.html), [web.archive.org (arşiv bağlantısı)](http://web.archive.org/web/20130529040155/http://www.aksiyon.com.tr:80/aksiyon/haber-28231-254-trans-yag-yoktur-ne-demek.html)
