# Kadınlara özel dolambaçlı egzersiz

*Tuba Kabacaoğlu 2007.04.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      55 ülkede 4 milyondan fazla kadın üyesi olan Curves, artık Türkiye’de. Haftada 3 gün yarım saat egzersizle sağlıklı vücut ve stressiz hayat vaat eden bu ‘kadınlara özel’ sporun püf noktaları diyete niyetlenenlerin ilgisini çekecek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070503214211im_/http://www.aksiyon.com.tr/resim/646/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Havalar ısınmaya başladı. Gazeteler çarşaf çarşaf diyet programları veriyor sayfalarında. Her fırsatta ‘sağlıklı yaşam’ vurgusu yapılsa da şok diyetler hem insanların sağlığını hem de vücut dengesini bozuyor. Dolayısıyla bir yudum sıhhat için spor şart deniyor. Lakin parka bahçeye çıkmadan evde kalori hesabı yapmak ya da yemek yememek için türlü türlü yollar denemek daha kolay geliyor birçoğumuza. Halbuki televizyondaki kadın programlarına ya da dizilere ayrılan 2-3 saatin bir saatini spora ayırmak mümkün. Dünyada 55 ülkenin 10 bin 250 şubesinde 4 milyondan fazla kadın üyesi olan Curves, Türkiye’de “fitness center” sektörüne girenlerden biri. Hem de “Spor yapmaya zamanım yok.” diyen tüm hanımlar için... Peki Curves ne? Diğerlerinden farkı ne? Haftada üç gün, yarım saat yapılan egzersizin sırrı ne?
   <br>
    <br>
     Curves, ‘ekspres fitness mantığı’na dayanıyor. En önemli özelliği egzersizlerin 30 dakikayla sınırlı olması. 1995’te Amerikalı Gary Heavin tarafından kurulmuş. 8 yaşında annesini yüksek tansiyon sebebiyle kaybeden Heavin, “Kadınların hayatını nasıl daha kaliteli hala getirebilirim?” diye düşünür ve bir egzersiz sistemi geliştirir. ABD’deki Baylor Üniversitesi’ndeki uzmanlar da Curves sisteminin başarılı olduğu kanaatine varıp onaylar.
     <br/>
     <br/>
     ALETLER KADINLARA ÖZEL TASARLANMIŞ
     <br/>
     <br/>
     Curves, kelime anlamı olarak ‘dolambaçlı’ demek. Adından mülhem bir daire etrafında 16 alet var. Aletlerin dizilim şekli özel. Bir üst, bir alt vücudu çalıştıracak şekilde. Dairenin içinde kardiyo yapmak için 4 ped yer alıyor. Onların üzerine geldiğinizde hem vücut hareketinize devam ediyorsunuz hem de diğer alete geçmek için hazırlık yapıyorsunuz. Curves’de “istasyon” adı verilen her bir aletin üzerinde yarım dakika kalıyorsunuz. Süreniz bittiğinde, fondaki müzikten “İstasyonu değiştir” uyarısı geliyor. Bu sesi duyar duymaz bulunduğunuz aletten bir sonrakine geçmeniz gerekiyor.
     <br/>
     <br/>
     Buradaki temel kural spor yapanların kesinlikle istasyon değiştirmek zorunda olması. “Daha gücüm var, biraz daha çalışayım.” gibi bir durum söz konusu değil. Daireye herhangi bir aletten başlamak mümkün. Önemli olan hangi aletten başlandığının unutulmaması. Her bir turdan sonra yine aynı ses size aleti bırakıp halkanın ortasında nabzınızı ölçmenizi söylüyor. Çıkan sonuç ekrandan görülebiliyor. Eğer netice sarı-yeşil arasındaki rakamlardaysa ikinci tur için halkaya dönüp aynı hızla egzersizlere devam ediyorsunuz. Eğer nabzınız kırmızı yani ‘tehlike’ sınırında dolaşıyorsa spor yapmayı bırakmıyor, ama süratinizi biraz düşürüyorsunuz. Curves halkasını 3 kez dolandığınızda egzersizleriniz bitmiş oluyor. En son esneme hareketleri yapılıyor ve 30 dakikalık egzersiz sonlanıyor.
     <br/>
     <br/>
     Egzersiz sırasında bir üst ve bir alt vücut çalıştırılmasının sebebini Curves’ün Müdürü Burcu Yatmazoğlu şöyle anlatıyor: “Kollardaki kasları aletlerle çalıştırıyoruz. Kasların hareketlenip, tekrar tepki vermesi için 90 saniyenin geçmesi şart. Yoksa dinlenmemiş kaslara tekrar yüklenmek, onların yırtılması, dağılması, zedelenmesi demek. Spor yaptıktan sonra ‘Eklemlerim ağrıyor, kendimi çok yorgun hissediyorum’ gibi yakınmalar bu unsur dikkate alınmadığı için oluyor.”
     <br/>
     <br/>
     İstanbul Nişantaşı ve İstinye’de hizmet vermeye başlayan Curves’ün içindeki tüm aletler kadınlara özel olarak tasarlanmış. Hiçbir ayarlama yapmanız gerekmiyor. Aletler hidrolik sistemle çalışıyor. Siz alete ne kadar yüklenirseniz aletin de size dönüşü o kadar fazla oluyor. ABD’de Curves’ün eğitim programlarına katılıp bu özel egzersiz sistemini Türkiye’ye getirmeye hak kazanan Burcu Yatmazoğlu’na göre yarım saat ve üç günün kerameti şöyle: “Vücudunuzda çalıştırıp güçlendirmeniz gereken tüm kaslarınız için her bir alette yarım dakika kalıp üç tur atmanız yeterli. Bundan daha fazla bedene yüklenmeye gerek yok.” Kasların dinlenmesinin çok önemli olduğuna dikkat çekerek, “Hanımların egzersizden faydalanabilmesi için aradan bir gün geçmeli. Vücut dinlenirken ertesi gün yapacağı spora hazırlanıyor. Haftada üç gün, yarım saat yapılacak sporun insan metabolizması için yeterli olduğu Baylor Üniversitesi’nde de kanıtlanmış.” diyor.
     <br/>
     <br/>
     Curves’ün kendi içinde geliştirdiği bir sistem var. Buna göre ilk önce hanımların vücut analizleri yapılıyor. Ufak bir anket yapılıyor ve neden zayıflamak istedikleri, en son herhangi bir doktorun sporla ilgili kendisine uyarıda bulunup bulunmadığı, bel, boyun gibi bölgelerinde bir rahatsızlıkları var mı soruluyor. Vücut analizinin akabinde göğüs, bel, kalça ve bacakların ölçüleri alınıyor. Sonuçlar “omron” denilen bir alete girildiğinde vücudun yağ oranı ortaya çıkıyor. Hanımların mevcut durumuna göre ileri hedefler konuluyor. Mesela çok zayıf hanımların yağ oranları fazla çıkarken, kilolu hanımların da düşük olabiliyor. Eğer bir rahatsızlığınız varsa aletlerde nasıl hareket edip nelerden kaçınmanız gerektiği anlatılıyor. Ama durumunuz ne olursa olsun kesinlikle ‘Spora gelme’ denmiyor. Çünkü Curves’ün egzersiz mantığı 16-109 yaş arasındaki yürüyebilen tüm kadınlara uygun.
     <br/>
     <br/>
     KADINLARIN SPOR İÇİN BAHANESİ KALMAYACAK
     <br/>
     <br/>
     Peki, Curves’ün dolambaçlı egzersizinin diyet yapanlara vaadi ne? Burcu Hanım’a göre diyet yaparken güçlenme egzersizleri yapmak şart. Çünkü metabolizmanın hızlanması gerekiyor. Güçlenme egzersizleri vücuttaki kasları geliştiriyor. Böylece fazla yağlar yerleşmek için daha az yer buluyor. Böylece kilo kaybı ya da kilo almama durumu gözlemleniyor. Yatmazoğlu, genelde kadınlar için hazırlanan egzersiz programlarında kasların güçlenmesini sağlayacak hareketlerin ve aletlerin es geçildiği ya da üzerinde yeterince durulmadığı iddiasında. Halbuki insan vücudundaki yarım kiloluk bir kas kitlesi hiç hareket etmezse bile 40 kalori yakıyor. Kas kitlesinin fazlalaşması ise daha çok kalorinin ve yağın yakılması demek. Curves’ün egzersizleri işte bu anlamda işe yarıyor. Çünkü yapılan egzersizler gün içinde normal hareketlerle çalışmayan kasların tekrar hareketlenip gelişmesine vesile oluyor.
     <br/>
     <br/>
     Curves öncelikli olarak ‘Sağlıklı bedenle stressiz bir hayat’ı vaat ediyor müşterilerine. Onlara göre, hanımlar 6 haftada vücutlarındaki değişikliklerin farkına varacak. “Bir ayda 10 kilo vereceksiniz” gibi bir çıkış yapmamaya da özen gösteriyorlar. Kilo verme oranının hanımların metabolizma hızlarına, günlük aktivitelerine, beslenmelerine ve uyku düzenlerine göre değiştiğini dile getiriyorlar.
     <br/>
     <br/>
     Dünyanın birçok ülkesinde hızla yaygınlaşan Curves’in amacı İstanbul’daki mekanlarını fazlalaştırmak ve üç yıl içinde Ankara, İzmir, Antalya, Adana, Bursa, Konya, Kayseri, Eskişehir, Mersin, Gaziantep ve Diyarbakır gibi şehirlerde 40’ın üzerinde şube açmak… “Kadınların spor yapmamak için bahanesi kalmayacak.” diyen Burcu Yatmazoğlu’na göre şube sayısı fazlalaştığında hanımlar alışverişe çıktığında, mesai çıkışlarında ya da evde canı sıkılıp stres atmak istediğinde yarım saat spor yapıp normal hayatına kaldığı yerden devam edebilecek. Üstelik ne bedeni yorgun düşecek ne de zaman kaybetmiş olacak.
     <br/>
     <br/>
     Curves’ün bir diğer özelliği ise ortamın çok sade olması. Ortam yarım saatlik spor programına göre dizayn edildiği için boş zaman geçirmenize vesile olacak her şey ortadan kaldırılmış. Dolayısıyla dolambaçlı sporunuz bittiğinde orada durmak için bir sebebiniz kalmıyor. Tabii bir de “Spor yapmak çok vaktimi alıyor.” bahanesi de…
     <br/>
     <br/>
     <br/>
     Burcu Yatmazoğlu: KADINLARIN KISA SÜRELİ SPORA İHTİYACI VAR
     <br/>
     <br/>
     Erkekler spor salonlarına rahatça gidebiliyor ve çok seçenekleri var. Kadınların spor yapma oranları düşük. Hanımlara öyle yerler sağlamalısınız ki orada kendilerini rahat hissetmeliler. Bence kadınlar teşvik edilmesi gereken bir kitle. Gün içindeki iş-okul ve çocuk bakımı gibi sorumlulukları var. Dolayısıyla onların böyle kısa süreli sporlara daha çok ihtiyacı var. Burada aletler birbirine bakacak şekilde dizayn edilmiş. Bu da sosyal bir topluluk oluşması açısından önemli. Toplu halde yapılan sporlarda motivasyon artıyor. O anda canınız egzersiz yapmak istemiyorsa bile etrafınızda belirli bir amaç doğrultusunda hareket edenleri görünce siz de onlardan etkileniyorsunuz. Bu etkilenme hemcinsler arasında daha fazla oluyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27257), [web.archive.org (arşiv bağlantısı)](http://web.archive.org/web/20070503214211/http://www.aksiyon.com.tr:80/detay.php?id=27257)
