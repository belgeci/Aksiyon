# Bunları biliyor musunuz?

*Tuba Kabacaoğlu 2012.04.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Özel hastane ve polikliniklerden muhakkak fatura isteyin: Özel sağlık kuruluşlarında muayene ve tedavi olan hastalardan fark ücreti ve katılım parası alınıyor. Hastaneler devlet katkı payının yüzde 90’ına kadar fark ücreti talep edebiliyor.
  </font>
 </div>
 <div id="newsText">
  <font class="detail-text">
   <p>
    Ayrıca hastalar özel hastanelerdeki tedaviler karşılığında SGK’ya 12 lira katılım ücreti de veriyor. İlaç yazılması hâlinde bu para 15 liraya çıkıyor. Bunlar dışındaki her ücreti hastaların sorgulaması ve fatura istemesi gerekiyor. SGK’ya gelen şikâyetler doğrultusunda da Sağlık Bakanlığı, özel hastanelerin yaptığı tedavinin tüm ayrıntılarını faturada belirtmesini istiyor. Çeşitli bahanelerle fatura vermeyi reddeden sağlık kuruluşlarına para cezası da kesiyor. Denemesi kolay; 510 TL’lik borcunuzun fatura istedikten sonra sadece 35 TL ya da 850 TL’lik tetkik masrafının 120 TL’ye indirildiğini göreceksiniz. Yalnız burada dikkat etmeniz gereken ayrıntı; kasa fişi yerine ayrıntılı fatura  talebinde ısrarcı olmalısınız. Çünkü kasadaki elemandan başhekimine kadar birçok görevli size fatura vermemek için büyük gayret sarf edecektir.
    <p>
     Ayıplı mal ile karşılaşırsanız: Ayıplı mal ile karşılaşan tüketici; bedel iadesini de içeren sözleşmeden dönme, malın ayıpsız misliyle değiştirilmesi, ayıp oranında bedel indirimi ya da ücretsiz onarım isteme haklarına sahip. Satıcı, tüketicinin tercih ettiği bu talebi yerine getirmekle de yükümlü. Tüketici, ayıplı malın ölüm ve yaralanmaya sebep olması veya diğer mallara zarar vermesi hâlinde imalatçı-üreticiden tazminat isteme hakkına da sahip.
     <p>
      112’yi aramak için: Eğer telefonunuz kapsama alanı dışındaysa ve acil bir durum var ise 112’yi çevirin. Var olan herhangi bir networkü bulan cihaz hemen bağlantıyı sağlıyor ve kolaylıkla yardım isteyebiliyorsunuz. Hatta tuş takımınız kilitli olsa dahi telefonunuzdan 112’yi çevirebilmeniz mümkün.
      <p>
       444 0 911 hayat kurtarır: Türkiye’deki tüm hastaneler aynı numarada birleşeli çok uzun zaman oldu. Ama vatandaşın büyük bir kısmı bu uygulamayı ne yazık ki bilmiyor. Acil durumlarda ‘444 0 911’ numaralı telefon hattını arayanlar, en yakın hastaneye, en hızlı şekilde ulaşabiliyor, ilgili hastaneden ambulans anında yola çıkıyor. Cep telefonundan aranma durumunda ise oturulan şehrin alan kodu ile birlikte aynı numaranın tuşlanması gerekiyor. Sabit telefonla aramalarda ise herhangi bir kod çevrilmiyor.
       <p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/newsDetail_getNewsById.action;jsessionid=72987263D99FD3A6BF55CCDB4E0B60CF?newsId=32481), [web.archive.org (arşiv bağlantısı)](http://web.archive.org/web/20130907051718/http://aksiyon.com.tr/aksiyon/newsDetail_getNewsById.action;jsessionid=72987263D99FD3A6BF55CCDB4E0B60CF?newsId=32481)
