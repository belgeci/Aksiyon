# Erkek değil, "ehil olmak" lâzım

*Tuba Kabacaoğlu Bilinmeyen-tarih*

<div>
 <p>
  <font>
   Bugüne kadar kadın neyzen dinlememiş olmanız, bundan sonra dinlemeyeceğiniz anlamına gelmiyor. Kadın-erkek pek çok kişi ney kurslarına katılıyor; bir yerden "üflemeye" başlıyor. Kimi stres atıyor, kimi "yuvasını" kurtarıyor. Ancak uluslararası konserlerde boy gösteren, aktif tek kadın neyzenimizin olduğunu biliyor muydunuz?
   <br/>
   <br/>
   Kamışlıktan koparılarak bedene bürünen ney, neyzenin üflemesiyle ruhuna kavuşur. Nefes, içi boş kamışın aslına olan susayışını nasıl dindiriyorsa, insanların da gönüllerindeki sızıyı ve karanlığı kendine has sesiyle derdest eder. Neyin sesinden etkilenmeyen, onun ikliminde kendinden bir yer bulmayan yok denecek kadar azdır. Kimilerine göre onun sesi ilahi bir sır, dehlizlere girerken en ziyadar dost, çözülmesi güç bir bilmece. Herkesin payına düşen ise belki de tek bir hece...
   <br>
    <br>
     Ney, yaşamımızdaki tüm yozlaşmalara, özden uzaklaşmalara rağmen yerini ve değerini her kesimden insan için artırarak koruyor. Nedeni; her geçen gün iç dünyamızdaki ışıkların ferlerinin gitmesi, belki de yaşamın ağırlığında kısa bir "es" ihtiyacı...
     <br>
      <br>
       "Biz; Allah tarafından verilmiş ruhlara sahibiz ve öldüğümüzde ruhlarımızı Allah"a teslim edeceğiz. Bedenler emanet... Ney de tıpkı biz gibi kamışlıktan koparıldı ve anavatanına karşı bitmez tükenmez bir özlemi var. Her üflendiğinde bu özlemi dile getirip bazen ağlıyor, bazen de inliyor. Onun da anavatanı sazlığı...Özlem ise; aynı özlem." Bu cümleler çocuk denecek yaştan bu zamana kadar ney üfleyen, daha 25 yaşında olmasına rağmen birçok başarıya imza atmış ve gelecekte de neyle ilgili projeleri olan Burcu Sönmez"e ait. Onun için ney, bize bizi gösteren bir ayna ve vazgeçilmez bir dost.
       <br>
        <br>
         Sönmez"in neyle tanışıp, neyin inleyişine kulak verişi 1990 yılında başlar. Kendisi ve çevresindeki herkes müzik yeteneğinin farkındadır fakat ney üflemek aklının ucundan bile geçmez. İlköğretimi bitirdikten sonra İstanbul Teknik Üniversitesi Türk Müziği Bölümü"nün giriş sınavlarına katılır. Sınavdan önce tüm rakipleri özel dersler ve eğitim almışken, o Allah vergisi yeteneğine güvenmektedir. Üç aşamalı sınavı başarıyla geçer. Sınav sonunda da alınan puana göre hangi sazı çalmak istediği sorulur. Çünkü, seçtiği saza göre eğitimi başlayacaktır. Çok düşündüğü bir konu değildir; "ud" çalmak istediğini söyler. Aslında ney eğitimi almak için en yüksek puanı tutturması gerekmektedir, Burcu Sönmez de en yüksek puanı alan kişidir. Şu anda ismini hatırlayamadığı bir jüri üyesi, hayatını değiştirecek cümleyi kurar; "Eğer bir ud çalarsan bundan yıllar sonra sıradan bir insan olursun. Ama ney çalarsan tek de olabilirsin." Bu cümle, yıllar içinde tutkuya dönüşecek ney sevdasının içine dalışın ilk adımıdır. Neyi tutmayı, üflemeyi, halini sormayı öğrendiği ilk hocası Salih Bilgin"dir. Neyle dopdolu altı yıl geçirir. Üniversite eğitimi süresince, modern zamanlara sığmayan bir anlayışa sahip üstad Niyazi Sayın"ın öğrencisi olur. Günümüzde de Niyazi Hoca ekolünün temsilcilerinden biri olarak biliniyor. Neyden kopamayan Sönmez, yüksek lisans eğitimini de ney üzerine yapar. Niyazi Sayın ve Ali Eral"dan Çalgı Eğitim Yüksek Bölümü"nde Türk müziği, Batı müziği, halk müziği eğitimleri alır. Fakat zaman içerisinde kendisinin en çok Türk müziğine yatkın olduğu kanısına varır ve bu alanda yoğunlaşır.
         <br/>
         <br/>
         Sönmez"in neyle olan dostluğu eğitim süresiyle de sınırlı kalmaz. Lüksemburg, Mısır, Fransa gibi ülkelerde Anatolia, Güldeste ve Harem gibi gruplarla konserlere çıkar. İlk solo konserini 1998 yılında İstanbul Kültür Merkezi"nde verir. Faaliyet alanları sadece konserler de değildir. Türkiye Radyo Televizyonu Türk Müziği Bölümü"ne girer. 1999 yılında TRT"nin bünyesinde solo albüm çıkarır. Bu tarz albüm çıkaran ilk kadın neyzen unvanını alır. Halihazırda da TRT İstanbul Radyosu"ndaki programlarda ney üfleyip, bantlar dolduruyor.
         <br/>
         <br/>
         Burcu Sönmez, kadın neyzenler arasındaki aktifliği ve bu alandaki uğraşları nedeniyle bir ilk konumunda. Neyin mistik havasıyla Batı müziğinin modern tarzını birleştirerek sadece üç uzun parçadan oluşacak, neyin de ön planda olduğu albümü hazırlık aşamasında. Albümü farklı kılacak özelliklerinin başında bu tarz bir albümün daha önce hiç yapılmamış olması ve Burcu Hanımın haricinde hiçbir kadın neyzenin albüm yapmamış olması geliyor. Fakat albüm, müzik şirketlerinin enstrümantal albümün satılmayacağına olan inançları yüzünden sponsor bekliyor. Sponsor bulunduktan kısa süre sonra albümü müzik marketlerde görebileceğiz.
         <br/>
         <br/>
         Ney üfleyen değişiyor...
         <br/>
         <br/>
         Burcu Sönmez, Sultanahmet Caferağa Medresesi"nde altı yıldan bu yana ney dersleri veriyor. Üç aylık periyotlarla verilen kursun öğrencilerini iki gruba ayırmak mümkün. Bunlar, üniversite öğrencileri ve toplumda statü sahibi, yaşını başını almış, sadece huzur bulup rahatlamak için ney üflemeyi tercih eden kişiler. Neyzenin 6 yıl boyunca hiç ev hanımı öğrencisi olmamış: "Ev hanımlarının neden böyle bir tercihi olmadığını anlayamıyorum ama ney üflemek için kendini vermen, ruhundan bir şeyler katman gerekiyor. Belki de yoğunluktan böyle bir eğilimleri olamıyordur." Sönmez" e göre ney çalmak çok özel bir sanat; herkese nasip olmuyor ve bazı öğrencileri çok istediği halde yapamıyor.
         <br/>
         <br/>
         Neyin mistik bir saz olduğu ve insanların neyle haşir neşir olduğu müddet içerisinde manevi hayatlarında da değişiklikler yaşadıkları söylenir. Burcu Hanım, Caferağa"daki öğrencilerinin yaşadıkları değişiklikleri anlatırken şaşkınlığını gizleyemiyor: "Özellikle bazı gençler ilk geldiklerinde çok rahat, ukala, hırçın olabiliyorlar. Fakat "neyi" üfledikçe sanki her nefeste biraz daha özlerine, "iyi insan" profiline dönüyorlar. Kendileri de, ben de bu istem dışı değişimin farkına varıyoruz. Ney üflemeye başladıktan sonra daha mutlu ve sağlıklı evlilik hayatı olanlar da fazla. Hatta bazı öğrencilerimin gelme nedenleri bu. Bunu da kişinin sinirlerinin neyle gevşemesine ve tasavvufa yönelmesine bağlıyorum."
         <br/>
         <br/>
         Türk halkındaki ney imajı farklı...
         <br/>
         <br/>
         Burcu Sönmez, genç, eğitimli ve kadın olması sebebiyle Türk halkının zihnindeki yaşını başını almış, tamamen tasavvufa yönelmiş neyzen imajından oldukça farklı. Sönmez, bu imajın dışında olmasından dolayı yadırganmadığını, önceden "ney"in sadece tekke ve zaviyelerde üflenirken şimdilerde dünyanın bir çok ülkesinde tanındığını belirterek; farklı görüş ve inanıştaki insanların sayesinde, kalıplaşmış imajın zamanla değişebileceğine inanıyor. Burcu Hanım, farklı çizdiği imajından da rahatsız değil. Hatta bunun sayesinde insanların ney üflemeyi daha çok merak ettiğinin ve bunda kadın olmanın da önemli olduğunun farkında.
         <br/>
         <br/>
         <br/>
         KADIN NEYZEN OLUR MU?
         <br/>
         <br/>
         SÜLEYMAN ERGÜNER (NEYZEN):
         <br/>
         <br/>
         "BEN DE KARŞIYDIM AMA..."
         <br/>
         <br/>
         Cumhuriyet döneminde kadın neyzen hiç yok. Türk halkı olarak biz böyle gördük. 1965"li yıllarda Avrupa"da neyden etkilenip üflemek isteyen bayanlar çıkardı, binde bir. Ben de kadın neyzen olmaz derdim. Fakat yaptığım araştırmalarda gördüm ki Osmanlı Devleti"nde 17-18. yüzyıllarda padişahlar saraydaki cariyelerinden bir kaçını ney eğitimi alabilmesi için o dönemin usta neyzenlerinin evlerine 3-4 ay saray emaneti olarak bırakırlarmış ve neyzenler bu sayede gelir elde edermiş. Bunlar Osmanlı"nın saray gider kayıtlarında mevcut olan bilgiler. O dönemde bağnazlık yokmuş. Sanatı erkek-kadın diye sınırlandırmamak lazım. Ney nefes işi. Nefese göre ses güzelleşir. 0nun için erkekler biraz daha kolay ve uzun soluklu üfleyebilirler. Tek engel kısmen bu olabilir. Neyi üfleyenlerin sayısının çoğalması güzel. Tek rahatsızlığım; garip tipli insanlar neyi alıp çıkıyorlar bundan çok iyi rant elde ediyorlar ya da önceden kaval çalanlar popüler medya sayesinde neyzen sıfatıyla anılıyorlar. Eğitim alınmalı, ruha insan-ı kamil olma ideali yedirilmeli. Kadın-erkek önemli değil. Sadece bu işin eğitimini alan insanlar iyi yerlere gelebilmeli.
         <br/>
         <br/>
         AHMET ŞAHİN (NEYZEN):
         <br/>
         <br/>
         NEY ERKEK SAZI DEĞİL Kİ...
         <br/>
         <br/>
         Günümüzde kadın neyzen olur mu, olmaz mı diye tartışmak yersiz. Kadın neyzen tabii ki olur, fakat zor bir saz olduğu için son on yıla kadar bayanlar tercih etmemiştir. Dünyada kadın neyzenlerin örneklerini görmek mümkün. Fakat Türk kültüründe tasavvufla bütünleştiği için kadın arka planda kalmıştır. Çünkü dini açıdan bir kadının herkesin önünde sanatını icra etmesi uygun değildir. Kadın neyzenin az olmasını bir açıdan da buna bağlamak lazım. Ayrıca kadın ve erkeğin nefes güçlerinin yaratılış olarak farklı olduğunu da biliyoruz. Gerçi bu engel değildir, eğitimle aşılabilir. Benim öğrencilerimin yarısı bayan ve ben farklılık görmüyorum. Üfleyebilmek tamamen ruh yoğunluğu ve çok çalışmayla ilgili. Önemli olan neyi üflemek değil, neyzen olabilmek. Bunun için kişinin tasavvufa yönelmesi, ruhunu eğitmesi ve tamamen sanat aşkıyla yapması yeterli. Kişi ney kültüründen taviz vermemeli, hafife almamalı ve neyin bir Türk musikisi sazı olduğunu bilmeli. Yoksa kadın olmuş, erkek olmuş önemli değildir.
         <br/>
         <br/>
         PROF.DR. AHMET YAĞCI (İÇ HASTALIKLARI UZMANI)
         <br/>
         <br/>
         KADININ NEFESİ, ERKEKTEN DAHA GÜÇLÜ OLABİLİR!
         <br/>
         <br/>
         Erkeğin göğüs kafesi bir kadına oranla daha geniştir, kas yapısı farklıdır, bundan dolayı da nefes alıp verme gücü daha fazladır. Ama nefesli çalgılarda bu baz alınamaz. Çünkü yüzücülerin, hentbol oynayan bayanların nefes alma kapasiteleri normal bir erkeğe oranla 1,5 kat fazladır. Bundan anlaşılacağı gibi kişinin kendini eğitmesiyle alakalıdır. Bu farklılık kapatılamayacak kadar büyük değildir. Tam tersine eğitildiğinde bayanların nefes kapasitesi, bir erkekten çok güçlü olabilir.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1856 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11111), [web.archive.org (arşiv bağlantısı)](http://web.archive.org/web/20050129004208/http://www.aksiyon.com.tr:80/yazdir.php?id=11111)
