# Zeynep hep aynı Zeynep

*Tuba Kabacaoğlu 2005.05.02*

<div>
 <font>
  <img border="0" height="1" src="/web/20050714084840im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050714084840im_/http://www.aksiyon.com.tr/resim/543/22.jpg" vspace="5"/>
  </p>
 </font>
 <font class="content">
  Melda Bekcan hem oyuncu hem de diş hekimi. Hayatta iki “rolü” de iyi oynayan nadir insanlardan biri. Bir gün oyunculukla diş hekimliği arasında tercih yapmak zorunda kalırsa, seçimini ikincisinden yana kullanacağını söylüyor.
  <br>
   <br>
    Türk halkı Melda Bekcan’ı Deli Yürek, Yusuf Yüzlü ve Mavi Rüya dizilerinin başrol oyuncusu olarak tanıdı. Oysa kendisi bir dönemin reklam yıldızıydı. Hatta, James Bond’un başrol oynadığı “Dünya Yetmez” filminin İstanbul çekimlerinde Denise Richards’ın dublörlüğünü  bile yapmıştı.
   </br>
  </br>
 </font>
 <!------------  GOOGLE SPOT ALTI ------------!>
<br>
<iframe name="I1" src="kutu1.php" marginwidth="15" marginheight="15" height="90" width="280" scrolling="no" border="0" frameborder="0"></iframe>
<br>
<!------------  GOOGLE SPOT ALTI ------------>
 <p>
  <font class="content">
   Başarılı bir oyuncu Meldan Hanım; aynı başarıyı asıl mesleği olan diş hekimliğinde de gösteriyor. “Kendimden ödün vermek istemiyorum. Çünkü 19 yıl okuyarak meslek sahibi oldum. Kendimden ödün vereceksem neden bu kadar okudum diye düşünüyorum.” diyerek, hayata bakışını özetliyor. Bekcan’la birbirinden ayrı fakat başarıyla sürdürdüğü oyunculuk ve hekimlik yaşamını konuştuk...
   <br/>
   <br/>
   -Hem oyunculuk hem diş hekimliği... Bu rollerden hangisi hayatınızda ağır basıyor?
   <br/>
   <br/>
   Diş hekimliği daha ağır basıyor şüphesiz. “Küçükken tiyatro oynardım, aynanın karşısında şarkı söylerdim” diyemeyeceğim. Okuyarak başarılı olmak istedim. Oyuncu olmak gibi bir idealim hiç olmadı. Oyunculuğu sonradan keşfettim. Üzerinde durduğum alan diş hekimliği. Oyunculuktan da vazgeçemiyorum. Çünkü oyunculuk için de çok mücadele ettim. Bir gün ikisinden birisini tercih etmem gerekirse diş hekimliğini seçerim.
   <br/>
   <br/>
   -Tıp fakültesini ikinci sınıfta bırakmışsınız. Bu çılgınca bir karar değil mi?
   <br/>
   <br/>
   Büyük risk olduğunu sonradan anladım. Bu karar hayatımın dönüm noktasıydı. Kendime bir sürü ders çıkardım. Çılgın biri değilim. Hayatta insanın ölçüleri olması gerektiğini düşünüyorum. Eğer ölçüleriniz varsa zaten fazla çılgın olamazsınız.
   <br/>
   <br/>
   -Neden bu kararı aldınız?
   <br/>
   <br/>
   Birçok nedeni vardı. En çok istediğim kendi hayatımı kendim kazanmaktı. Tıp fakültesindeyken hem okuyup hem hayatımı kazanmam imkansızdı. Tekrar sınava girmek istedim. Diş hekimliğini kazandım. Hem okulum biter bitmez mesleğimi de elime almış olacaktım.
   <br/>
   <br/>
   -Fotomodelliği oyunculuk için bir basamak olarak kullandığınızı söylemişsiniz. ‘Keşke sektörün içine girmeseydim’ dediğiniz oluyor mu?
   <br/>
   <br/>
   Oyunculuk, hayat planımda yoktu. Sürpriz oldu denebilir. Temel gerekçem okuyup para kazanmaktı. Üniversite hazırlık öğrencisine iki saat ders vererek aldığım paranın üç katını fotoğraf çekimlerinde kazanabileceğimi keşfedince modellik kaçınılmaz oldu. Diş hekimliği, Türkiye’nin en masraflı bölümüdür. Ancak bu şekilde ayakta durabiliyordum.
   <br/>
   <br/>
   -Hayatta ölçüler olmalı diyorsunuz. Modellik yaparken de ölçüleriniz var mıydı?
   <br/>
   <br/>
   Fotoğraf çekimlerinde, normal yaşantımda ‘diş hekimi’ olarak giyemeyeceğim kıyafeti hiç giymedim, içimin kabul etmeyeceği pozu hiç vermedim. Bu konuda fazlasıyla bilinçliydim. Kriterlerimi aşan teklifleri yüksek ücretler verilse de kabul etmedim. Bu düşünceme tezat bir fotoğrafım ya da ekranda görüntüm olmamıştır. Ben ‘diş hekimi’ olarak bu işi yaptım.
   <br/>
   <br/>
   -Modellikle oyunculuk birbirini ne kadar tamamlıyor?
   <br/>
   <br/>
   Bana göre fotoğraf kareleri oyunculuğu oluşturuyor. Ben salt modellik olarak görmüyorum. Model olmak kariyer, prestijdir. Sektöre girişim reklamla oldu. Modellik kariyerim yok aslında. Kariyer, reklamlarla başlıyor. Reklam benim için ilk adımdı. Şu anda da kriterlerime uygun bir katolog çekimi gelse kabul ederim. Çünkü oyunculuğa reklamlarda görünerek başladım. Yeteneğim olduğunu fark edince bunu eşeleyerek üstüne gittim.
   <br/>
   <br/>
   -‘Deli Yürek’ dizisi hayatınıza neler kattı?
   <br/>
   <br/>
   Deli Yürek’te başrol oynamak ‘oyunculuk bilincim’de dönüm noktası oldu. Daha önce televizyonun insan hayatında bu kadar önemli olduğunu fark etmemiştim. Ne zaman ‘Bumerang Cehennemi’ filminin çekimleri için Diyarbakır’a gittim, orada 72 gün kaldım her şey değişti. Çünkü insanların diziye, oyunculara inanılmaz ilgisi vardı. Orada televizyonun izleyici üzerindeki gücünü gördüm ve inandım.
   <br/>
   <br/>
   -Bu sizi nasıl etkiledi?
   <br/>
   <br/>
   Bunu anladıktan sonra -sanırım hekim olmamın verdiği sorumluluk duygusuyla-önüme gelen her projeyi irdelemeye başladım. Projenin verdiği mesajı, anlatım tarzını, hikâyenin olumsuz etkileme gücünü göz önünde bulundurarak karar vermeye çalıştım. Bugün piyasada birçok dizi var. Herkesin bu kriterleri gözönünde tutarak oyunculuk yaptığını düşünmüyorum.
   <br/>
   <br/>
   -‘Mavi Rüya’ dizisini nasıl buluyorsunuz?
   <br/>
   <br/>
   Gayet başarılı buluyorum. Çünkü, verdiği bir mesaj var. İlk etapta ütopik gibi gözükse de gerçeklik payı da... Bunu gelen tepkilerden biliyoruz. İzleyicinin bu yolla bilinçlenmesi çok güzel. Üstelik bu zamana kadar hiç işlenmemiş bir konu. Bu özelliğinden ötürü çalışmada yer aldım.
   <br/>
   <br/>
   -Oynadığınız dizilerde sevgi dolu, fedakar, masum kadın karakterlerini canlandırdınız. Kötü bir karakteri canlandırır mısınız?
   <br/>
   <br/>
   Kötü karakter insanlara bir şey anlatıp öğretecekse tabii ki oynarım. Ama insanları yanlış yönlendireceksem kesinlikle oynamam. Benim en önemli kriterim bu. Ben oyunculuğu faydalı olmak, insanlara hayatı farklı yönleriyle anlatabilmek için kullanırım. Eğer bunu yapmayı amaçlamıyorsa projede kesinlikle yer almam.
   <br/>
   <br/>
   -Hiç böyle bir teklif geldi mi?
   <br/>
   <br/>
   Evet. Zaman zaman gelebiliyor. Kısa süre önce 90 dakikalık bir televizyon filmi teklifi geldi. Bu projenin insanlara sağlayacağı bir katkı olmadığı için kabul etmedim.
   <br/>
   <br/>
   -Bu roller hayatınızı ne kadar etkiliyor?
   <br/>
   <br/>
   Gündelik yaşantımda rollerimin etkisini görmüyorum. İyi bir karakteri canlandırıyorum, o zaman iyi olayım demiyorum. Böyle bir kaygım yok. Bu kendimi kandırmak olur. Ama Yusuf Yüzlü’de Yusuf’un annesini oynamak çok zordu. Oyuncunun sevgiliyi, anneyi, çocuğu canlandırması kolaydır. Çünkü her zaman gözlemlediğimiz rollerdir. Ama hafızasını kaybetmiş kadını canlandırmak zordur. Karakteri canlandırırken o duyguyu aktarmaya çalışmak psikolojimi bozdu. Uzun süre etkisinden kurtulamadım. Bu etkinin sonradan farkına vardım. Meğerse iç dengemin bozulmasının sebebi Yusuf Yüzlü’de canlandırdığım karaktermiş.
   <br/>
   <br/>
   -Zeynep Öğretmen sizi ne kadar etkiliyor?
   <br/>
   <br/>
   Fazla etkilemiyor. Çünkü Zeynep Öğretmen’in özellikleri benimkine veya çevremdekilere az çok uyuyor. Onu çıkartmak zor değil. Ama hafızasını kaybetmiş bir kadını oynamak çok zorluyordu.
   <br/>
   <br/>
   -Show TV ve STV’deki dizi projelerinde yer aldınız. Bu projeler verdiği mesaj, konu itibariyle birbirinden farklıydı. Birçoklarının özendiği o ‘pırıltılı yaşam’da siz neler gördünüz?
   <br/>
   <br/>
   Bu tarz bir yaşamın varlığını kabullenmek gerekir. Zalim, çetin bir savaş. Büyük rekabetler ve bunun için göze alınan çok şey var. Eğer pazarın içine giriyorsanız ona göre hareket etmeniz gerekiyor. Bu pazarın içine girip de ‘Bunu yapmam, bana uymaz’ diyemezsiniz. Girdiniz mi yapacaksınız. Ben bunu yapmamayı tercih ettim. Getireceği maddi imkanları, şöhreti, kariyeri de istemedim.
   <br/>
   <br/>
   -Peki, hiç mi etkilenmediniz?
   <br/>
   <br/>
   Evet, ‘Deli Yürek’te başrol oynadığım dönemde etkilendim. Benim de bunlar başıma gelebilir diye düşündüm. Sonra bir sene inzivaya çekildim. Zira, yaşadıklarımı, gördüklerimi değerlendirme sürecine ihtiyacım vardı. İleride nerede olmak, ne yapmak istediğimi düşündüm.
   <br/>
   <br/>
   -Nasıl bir karara ulaştınız?
   <br/>
   <br/>
   Kararım, sektörün içine tam olarak girmemek oldu. Zor bir süreçti. Şöhret, beraberinde bir sürü problemi, yükümlülüğü getiriyor. İnsanlar sahip olduklarını kaybetmemek için gerçeklerinden, değerlerinden uzaklaşıyor. Çünkü insan sahip olduğu şeyi gereğinden fazla isteyip elde etmişse kaybetmemek için her şeyi yapar.
   <br/>
   <br/>
   -Özel hayatınızla gündeme gelmemeniz bu düşüncelerinizin bir sonucu mu?
   <br/>
   <br/>
   Magazini kabul ediyor, belli bir işleyişi olduğunu biliyorum. Bir talep karşılanıyor. Bu, kurallarla oluyor. Ben kendi kurallarımla yaşamanın derdindeyim. Yıllardır bunun kavgasını veriyorum. Bu mücadele benim tıp fakültesini bırakmamla birlikte başlıyor. Tıp fakültesini bile kendi kurallarım ve özgürlüğüm için bıraktım. Popüler bir isim olmadan önce de sonra da magazin dünyasında boy göstermemeye dikkat ettim. Ama bazı insanlar için yaşam biçimi. Bu gerçek. Ama ben reddediyorum. Kendi yaşam biçimimden taviz vermiyorum. Dolayısıyla ‘varolabilmek’ için işimi en iyi şekilde yapmanın mücadelesini veriyorum.
   <br/>
   <br/>
   -Her şeyin ölçülü olması gerektiğini söylüyorsunuz. Peki, diş hekimliği ile oyunculuk arasındaki ölçüyü tutturmak zor olmuyor mu?
   <br/>
   <br/>
   Hayatın temelini iyi atmak gerekiyor. Oyunculuğa başlamadan önce iki farklı fakülte görmüş, okumuştum. Sonra oyunculuğa başladım. Temelim oyunculukla atılmadığı için rollerimi karıştırmadan götürmek zor gelmiyor. Ben hekim olarak vardım. İtiraf ediyorum ki o kafa karışıklığını Deli Yürek’te bir dönem yaşadım. İlgi, yoğun sevgi vs... Çevremdeki kişilerin de etkisiyle bundan şükür ki uzaklaştım.
   <br/>
   <br/>
   -Çevrenizdeki dostlarınız sanat camiasından mı yoksa hekimler mi?
   <br/>
   <br/>
   Oyunculuk ortamında dostum hiç olmadı. Çünkü bu ortam çok tehlikeli. İşimi yaptıktan sonra ortamdan ya da ortamın insanlarından uzaklaşmayı kendime prensip edindim. Düşünce olarak hekimlerle daha çok anlaşıyorum. Ben marjinal bir sanatçı falan değilim. Değişik fikirlerim, çıkışlarım yok. Kimseyle de problemim olmaz. Zaten yapı olarak da kendimi ‘hekim’ olarak hissediyorum.
   <br/>
   <br/>
   -Peki gündelik yaşamda neler yaparsınız?
   <br/>
   <br/>
   Gündelik yaşamımda dizi ve set olmuyor. Setten uzaklaştım mı televizyon bile izlemek istemiyorum; çünkü beynim doluyor. İstiyorum ki biraz boşaltayım. Açıkçası kendimi tam olarak bu işe kaptırmak istemiyorum. Kaptırdığım zaman bu kadar sağlıklı düşünemeyeceğimi biliyorum. Çünkü olaylara biraz da dışardan bakmak gerek. Hekimlik epey zamanımı alıyor. Haftada bir gün deniz kenarına gidip kafa dinlemek iyi geliyor. Çok gezmekten, gece hayatından hoşlanan biri değilim. Öyle deli gibi alışveriş yapmayı falan da sevmem. Dolayısıyla da yapabileceğim şeyler az. Sade yaşıyorum. Abartıyı sevmem.
   <br/>
   <br/>
   -Hayatta asıl rolünüz hekimlik. Sırf sizi görmek için muayenehanenize gelenler var mı?
   <br/>
   <br/>
   Ben iki alanı kesin çizgilerle beynimde yıllar önce ayırdım. Hasta da bunu hissettiği zaman problem olmuyor. Yine hekimliğimi yapıyorum. Yüzüme bakıp tanıdıklarında çok heyecanlanıyorlar. Sırf beni görmek için gelenler olmuyor. Ama özellikle tercih edenler yok değil.
   <br/>
   <br/>
   -Peki eliniz ağır mıdır? Rahatlıkla muayenehanenize gelebilir miyiz?
   <br/>
   <br/>
   (Gülüşmeler)... Elimin ağır olmadığını söylerler. Tabii buna sizi inandırabilmem için hastam olmanız gerekiyor. Bir gün uğrayın, koltuğuma oturun, işte o zaman karar verirsiniz.
   <br/>
  </font>
  <br/>
  <!------------  GOOGLE EN ALT - IFRAME ------------!>
<br>
<iframe name="I2" src="egitim.php" marginwidth="5" marginheight="5" height="292" width="360" scrolling="no" border="0" frameborder="0"></iframe>			
<!------------  GOOGLE EN ALT - IFRAME ------------>
  <!------------  GOOGLE EN ALT - INCLUDE ----------->
  <br/>
  <!---
//-->
  <script type="text/javascript">
   <!--
google_ad_client = "pub-3424544571203490";
google_alternate_ad_url = "http://web.archive.org/web/20050714084840/http://www.aksiyon.com.tr/egitim2.php";
google_alternate_color = "FFFFFF";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFFFF";
google_color_bg = "FFFFFF";
google_color_link = "000033";
google_color_url = "0000FF";
google_color_text = "000000";
//-->
  </script>
  <script src="http://web.archive.org/web/20050714084840js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


## Yorumlar

### Battal Uzun, 03-Haziran-2005
> Beğenerek izliyorum: 
> Almanya’da yaşıyorum. 19 yaşındayım. Bu röportajı çok beğendim. Melda Bekcan’ı Mavi Rüya’dan tanıyorum. Zeynep Öğretmen karakterini beğenerek izliyorum.

### Hüdalfa Çil, 12-Mayıs-2005
> Gönüllere taht kurdu: 
> Yusuf Yüzlü ve Mavi Rüya dizilerindeki başarısıyla gönüllerimize taht kurmuş bir oyuncu. Kendi kuralları ile yaşayan ve bu kurallardan taviz vermeyen örnek bir kişilik. Bu tür oyuncular dizilerin izlenme oranını da artırıyor.

### Adem Ok, 04-Mayıs-2005
> Tebrik ederim: 
> Melda Bekcan’ı Deliyürek dizisinde tanıdım. Performansını çok beğendim. STV’de yayımlanan Yusuf Yüzlü dizisinde daha da başarılıydı. Aksiyon’daki röportaj çok hoştu. Aynı zamanda diş hekimi de olması çok ilginç. Sayın Bekcan modellik yaptığı esnada toplumsal değerlerimizi de  gözetmiş. Kendisini kutluyor, başarılarının devamını diliyorum.

Kaynak: [www.aksiyon.com.tr](http://www.aksiyon.com.tr:80/detay.php?id=21093&yorum_id=1), [web.archive.org (arşiv bağlantısı)](http://web.archive.org/web/20050714084840/http://www.aksiyon.com.tr:80/detay.php?id=21093&yorum_id=1)
