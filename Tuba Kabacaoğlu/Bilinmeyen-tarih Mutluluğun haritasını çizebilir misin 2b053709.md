# Mutluluğun haritasını çizebilir misin?

*Tuba Kabacaoğlu Bilinmeyen-tarih*

<div>
 <font>
  <img border="0" height="1" src="/web/20040426232945im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040426232945im_/http://www.aksiyon.com.tr/resim/480/70.jpg" vspace="5"/>
  </p>
 </font>
 <font class="content">
  Deneyimlerimiz... Sözlüklerde yer alan şekliyle kişinin kazandığı tecrübeler bütünü. Ya da yaşanmışlıkla doldurup şişirdiğimiz su dolu balonumuzun elimizde ansızın patlaması ve geride kalan, avuçtaki damlacıklar... Deneyimlerimiz yaşanmışlıklarımızla aynı orantıda. Yüzünüzde ne kadar çok çizgi varsa o kadar çok su dolu balonunuz olmuştur ve hepsi bir şekilde patlamıştır.
 </font>
 <p>
  <font class="content">
   Elinizde kalan damlalarla bir bardak doldurabilmişseniz artık belirli alanlarda ya da hayat adına deneyimli insansınızdır. Yaşanmışlığı olan her kişinin, anlatabileceği hikayesi, gösterecek yolları kısaca bardağında sizinle paylaşılmayı bekleyen bir miktar suyu vardır. Ama nedense bir çoğumuz için başkalarının yaşadıklarını dinlemek, araladıkları yollardan geçmek zor gelmiştir. Çoğu zaman da sıkıcı. Fakat, hayat adına tüm deneyimlerini bizimle farklı olarak paylaşmak isteyen iki kişi var ki; onlar deneyimlerini özgün, samimi ve zevkli anlatmaya çalışmışlar...
   <br>
    <br/>
    Deventer’de bulunan Hoofdzaken Proje Tasarım Şirketi’nin sahiplerinden Hollanda asıllı Lousi van Swaaij ve Jean Klare’den bahsediyoruz. Kitaplarının ismi “Deneyimler Atlası”. Yalnız bu iki kelime ilk etapta zihinde bütünleştirilemiyor. Bu çok doğal. Çünkü, onlar ilk kez insan yaşamındaki deneyimler ve duygular bütününü yansıtan haritalardan oluşan yepyeni bir dünya tasarladılar. Haritalar yazarların kişisel deneyimlerinin ışığında, onların deyimiyle ‘Akıl almaz ölçeğe göre’ çizilmiş. Deneyimler Atlası 21 haritanın birleşiminden oluşmuş.
    <br/>
    <br/>
    Bilinir ki yüzyıllardır insanlar haritalar sayesinde yollarını bularak, nereden gelip nereye gideceklerini öğrendi. Bu haritalarda her insanın bugün bulunduğu yere kadar geçtiği yolların hikayesi anlatılıyor ve yolunu kaybedenlere yardımcı olabilmek amaçlanıyor. Atlastaki her bir harita parça parça duygu dünyamızda var olan ölüm, kaos, aşk, kötü alışkanlıklar, sırlar, değişim, boşluk, macera, haz ve büyüme gibi kontrol edebildiğimiz ya da edemediğimiz duygularımızı geleneksel haritacılık kurallarına sıkı sıkıya bağlı kalarak şimdiye kadar haritalanmamış duyguların, düşlerin, beklentilerin kucağına usulca bırakıveriyor. İlk bakışta çizimi, ölçeği, dağları, ovaları, denizleri, buzullarıyla bir harita gibi görülüyor. Fakat dikkatlice baktığınızda şehirlerin, merkezlerin, köylerin, ırmakların, nehirlerin, kasabaların, dağların, denizlerin isimlerinin yerine kavramları, deneyimleri, yorumları ve duyguları görüyorsunuz. Her bir haritanın başında bazen bir bazen de daha fazla ilgili konu hakkında kazanılmış deneyimler, çeşitli kitaplardan alınmış anekdotlar, gerçek hikayeler ve sonunda da yazarların konu hakkındaki düşünceleri, yorumları yer alıyor. Kitabın başında, haritaları daha iyi anlayıp yorumlayabilmemiz için ‘kullanım anahtarı’ adı altında haritalarda yer alan şekiller ve anlamları gösteriliyor. Bunun okuyucuyla aynı dili konuşabilmek adına yapıldığını söyleyebiliriz. Bu şekiller sayesinde haritaları yorumlamak daha da kolaylaşıyor. Örneğin, aşk haritasının merkezi büyük kırmızılıklarla çevrilmiş ve bu merkezin adı ‘Büyüme’. Bunu aşkın merkezinde büyüme, olgunlaşma var diye yorumlarken alışık olmadığımız Can Sıkıntısı Bataklıklarını, Melankoli Körfezini, Umutsuzluk Çölünü, İş Dağlarını, Unutkanlık Adalarını da ilk kez tanıyorsunuz. Bütün haritaların birleşiminden de yeni bir deneyim, duygu, düş dünyası oluşuyor. Bu eser ‘Deneyimler Dünyası’nı sadece filozofların, bilgelerin, şairlerin alanı olmaktan çıkarıyor ve “Ben şöyle yapmıştım, davranmıştım, yaşamıştım” gibi sıkıcıcümlelere de farklı yorumlar, tatlar getiriyor.
    <br/>
    <br/>
    Deneyimler Atlası
    <br/>
    Louise van Swaaij
    <br/>
    Jean Klare
    <br/>
    96 sayfa
    <br/>
    Arkadaş Yayınevi
    <br/>
    0 312 434 46 24
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11158&yorum_id=1), [web.archive.org (arşiv bağlantısı)](http://web.archive.org/web/20040426232945/http://www.aksiyon.com.tr:80/detay.php?id=11158&yorum_id=1)
