# Saniyede 6 kelime ko(nu)şan adamlar

*Tuba Kabacaoğlu 2004.08.16*

<div bgcolor="#FFFEF6">
 <font>
  <img border="0" height="1" src="/web/20051102122802im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051102122802im_/http://www.aksiyon.com.tr/resim/506/24.jpg" vspace="5"/>
  </p>
 </font>
 <font class="content">
  Onları sadece sesinden tanıyoruz. Makineli tüfek gibi konuşan, hatta konuşurken nefessiz kalıp boğulacakmış izlenimi veren at yarışı spikerleri son derece renkli kişiliklere sahip.  Hepsi birbirine benzemesine rağmen yüzlerce atı tek tek tanıyan spikerler hafta boyunca yarıştan yarışa Türkiye'yi arşınlıyor.
 </font>
 <p>
  <font class="content">
   “Sadun Eşref Atı adına düzenlenen koşu gayet zevkli bir yarış oldu. Sekiz numarada Talimara son derece önde dönmüştü ki diğer safkanlar toplanmaya başladı. Geniş kulvardan dört numaralı İnpala, en dış kulvardan yedi numaralı Luna Oceon orta kulvardan üç numaralı Serenada atak yapıyorlardı ki  son 4 yüz metre geçildikten sonra 4 numaralı İnpala birinci, Luna Ocean ikinci ve Mahalle Çocuğu üçüncü oldu...”
   <br>
    <br>
     Bu cümlelerin bir çırpıda yazıya döküldüğüne bakmayın aslında dinlemesi de anlaması da zor... Anlamak zor olduğu kadar söylemek de maharet istiyor. Bunları bir çırpıda söyleyen,  bizim sadece varlıklarından sesleriyle haberdar olduğumuz fakat; hiçbir zaman gün yüzüne çıkmayan " At yarışı spikerleri" nden başkası değil. Türkiye' de sadece bu mesleği yapan altı kişi var. Hepsi Türkiye Jokey Kulübü bünyesinde çalışıyor.
     <br/>
     <br/>
     İstanbul, Ankara, İzmir, Bursa, Adana, Şanlıurfa  ve  Elazığ' da olmak üzere yedi yerde koşular yapılıyor. Spikerler de bu şehirleri bir hafta boyunca sırayla dolaşıyor. Onlar için yerleşik düzende olmak, programlı bir yaşam sürmek çoğu zaman mümkün değil. Fakat mesleklerine duydukları sevgi bu yoğun tempolu işi yürütmelerini sağlıyor. Hepsinin kendine göre bir hikayesi, at yarışı spikerliğine uzanan küçük ama bitimsiz öyküsü ve bir türlü vazgeçemedikleri at tutkularıyla mesleklerine duydukları bağlılıkları var. Ellerinde kupon zengin olma hayallerindeki binlerce insanın can kulağı ile dinlediği bu insanların maaşları ise 700-800 milyon lira arasında değişiyor.
     <br/>
     <br/>
     At yarışı spikerliği ne maç spikerliğine ne de haber spikerliğine benziyor. Kendi içinde bu meslegi farklı ve zor kılan özelliklere sahip. Haftanın 7 günü yarış yapılıyor ve yaklaşık üç bine yakın at koşuyor. Bu mesleği yapabilmek için iyi bir diksiyona sahip olup, eğitim almış olmak yetmiyor. Spikerlere düşen; yarışan üç bin  atın fiziksel özelliklerini , jokeylerin kimler olduğunu, hangi formayı hangi atın giydiğini, jokeyin özel biniş tarzını, giysisini, aynı renkteki  formalara kimlerin sahip olduğunu bilip ellerindeki dürbünlerle baktıklarında çok uzaktan da bunları seçebilmeleri gerekiyor. Bunu yapabilmek için de geriye dönülemeyecek sadece 1,5 ile 3 dakika arasında zamanları olması mesleklerinin farkını da zorluğunu da ortaya çıkaran unsurların başında geliyor. At yarışı spikerleri saniyede 6 kelime konuşabiliyor. Bir dakikada da 360 kelime yapıyor. Yarış tamamlanmasına 200-300 metre kala heyecan hızla artıyor ve kurulan cümleler daha da çoğalıyor.
     <br/>
     <br/>
     İrfan Umut, spikerlerin içinde en eskisi. 1973 yılından bu yana aktif olarak bu işin içinde. 1987' den beri naklen yayın spikerliği yapıyor. Bu mesleği edinme şekli diğer arkadaşlarından farklı. Çünkü, Umut' un babası da eski at yetiştiricilerinden. Umut' un tüm çocukluğu, gençlik dönemi, atların içinde geçer. At bilgisinin çok, konuşmasının da hızlı olmasından dolayı spikerlik için açılan sınavı kazanır. Bu mesleğin yükünü uzun zamandır omuzlarında bıkmadan taşıyan İrfan Umut' a göre; "Atlar birbirine çok benziyor ve tek tek ezberlemek, zihinde tutmak gerekiyor. Ama yılların da deneyiminden olsa gerek  bir atı birkaç kez görmüş olmak onu tüm özellikleriyle zihinde tutmak için yeterli. Özellikle başbaşa giden yarışların yapıldığı kısa mesafe koşularında atları tanımak, ayırmak, anlatabilmek zor."
     <br/>
     <br/>
     Yaptıkları işin zorluğuna dikkat çeken bir diğer isim de 5 yıldır spikerlik yapan Turan Erkan Barış. 26 yaşında ki Barış' ın başlama hikayesi için  tesadüfler zinciri  demek çok da yanlış olmaz. Marmara Üniversitesi Kimya Bölümü öğrencisi iken çeşitli radyolarda DJlik yapar. O dönemde at yarışlarıyla alakası yoktur. Radyoda at yarışlarını sunan DJ arkadaşıyla aynı sınıfta olan Barış, zaman zaman arkadaşının görevini üstlenir. Arkadaşının DJ'liği tamamen bırakması sonucunda program sunumu Turan Erkan Barış' a kalır ve bu  vesileyle yarış camiasının içine girer. Zaman içinde yarış sunumu, yayına hazırlama, fon müzikleri derken eski spiker Ali Karakuş başvuruda bulunmasını tavsiye eder. Toplam 16 kişi müracaat eder ve sadece iki kişi seçilir. Resmi olarak at yarışı spikerliğine başladıktan sonra da okulunu ikinci sınıfta bırakmak zorunda kalır. Mesleğin zorluğuna dikkat çeken Barış; " Dışarıdan bu meslek herkese çok iddiasız gibi görünebilir. Bin 200 metrelik bir koşu bir dakika on saniyede bitiyor. Ya da atlar bir saniyede 15-17 metre arasında yol alabiliyorken siz tüm atları görmek ve anlatmak zorundasınız. Seyirciler televizyonda görüyor ve kolaymış gibi geliyor. Elli metreyi atlar 3-3,5 saniyede alırken  6-7 at yanyana geliyor."
     <br/>
     <br/>
     Atlardan bile hızlı adamlar
     <br/>
     <br/>
     24 yaşındaki yeni spiker Adnan Tunç' a göre bu işin kendi açısından bir zorluğu yok. Çünkü hayalindeki bu mesleği icra ederken tarifsiz bir haz alıyor ama "zor" bir meslek olduğunun da altını çiziyor. Adnan Tunç, Cumhuriyet Üniversitesi İletişim Fakültesi Radyo Televizyon Bölümü' nü bitirir. Bu fakülteyi seçmesinin tek nedeni at yarışı spikeri olmaktır. Okulunu bitirdikten sonra da mesleği öğrenebilmek için kurslara gider. Kuş Dili Eğitim Kurumları'nda spikerlik yaparak  mesleğe bir ön giriş yaptıktan sonra  bol bol at yarışı izler. Eski TRT genel müdürlerinden Yücel Yener' in vesilesiyle eğitim süreci bundan bir yıl önce Türkiye Jokey Kulübü' nde başlar. Eğitimini anlatan Tunç, ilk beş ay at ve formaları tanımaya çalıştığını, canlı yayın heyecanını yenebilmek için de yarış başlamadan önce atların tanıtımını yaptığını  ve daha önce anlatılmış yarışların üzerine seslendirme yaparak anlatım tekniği kazandığını söylüyor. Adnan' ın en genç spiker olmasının yanında bir özelliği de abilerinden bile daha hızlı anlatıyor olması. Ama bu özellik zaman içinde sorun olmuş çünkü kelimeleri yarışın heyecanıyla birlikte birbirine yapıştırıp anlaşılmasını zorlaştırıyormuş.
     <br/>
     <br/>
     Hayatının seyri başka diyarlardan kayıp hipodromlara geliveren Zadik Gökoğlu da henüz 33 yaşında.11 yıldır at yarışı spikerliği yapan Gökoğlu, Marmara Üniversitesi Otel Yöneticiliği Bölümü' nü bitirir. İki yıl kendi alanında çalışır ama mesleğine bir türlü ısınamaz. Çocuk yaşlardan bu yana futbol spikeri olmak isterken özellikle lise döneminde mahallelerindeki ganyan bayisinde biriken kuponları hipodroma getir götür işleriyle yarış dünyasıyla tanışır. 1986' da en büyük yarış olarak bilinen Gazi koşusunu izler ve uzun süre etkisinden kurtulamaz. Bu mesleği eğitimini aldığı mesleğe neden tercih ettiğini şöyle açıklıyor: " At yarışının her anı çok zevkli. Heyecanı çok seviyorum. Yarış içinde geçen herbir saniye de heyecan biraz daha artıyor. At yarışı en çekici spor."
     <br/>
     <br/>
     Adnan Tunç, Turan Erkan Barış, İrfan Umut ve Zadik Gökoğlu İstanbul' da bulunup yarış günlerinde diğer şehirlere dönüşümlü olarak gidiyor. Ankara' da ise oturmuş bir düzen var. Ankara' daki ekip iki kişiden oluşuyor. İlker Ergür ve Yüksel Saymaz. Ankara' daki yarışları canlı olarak aktarıyorlar. İlker Ergün 27 yaşında. Spikerliğe başlamadan önce satış yöneticiliği, organizatörlük, ağırlık olarak da metin ve reklam yazarlığı yaptıktan sonra 2003 Nisan ayından bu yana Türkiye Jokey Kulübü'nde at yarışı spikerliği yapıyor. Ergür, bu işe nasıl başladığını da şöyle anlatıyor. " Başlangıçta at yarışları ben ve arkadaşlarım için boş zamanlarımızı değerlendirdiğimiz bir uğraştı. Aklımda o dönem yarış anlatmak yoktu. En fazla koşan atların viraj dönerken nasıl pozisyon aldıklarını seçip yerlerini gösterebiliyordum. Meğer bu benim yaptığım yarış anlatımının en kilit işiymiş, yani atı tanımak. 2000 yılından itibaren acaba ben bu işi yapabilir miyim diye düşünüp yarış spikerliğini ciddiye almaya başladım." Ergür, bu alanda kendini yetiştirmeye başlar.  O tarihten itibaren her fırsatta spikerin ne dediğine daha da kulak kabartarak olabildiğince fazla sayıda yarış izler. Televizyon yayını esnasında kayıtlar yapar. 5-6 kez TJK stüdyolarında deneme kaydına girer. Geçen sezon da işe başlar.
     <br/>
     <br/>
     İnsanın aklına ister istemez şu soru geliyor. "Neden Türkiye' de bu işi yapan 6 kişi var?" Bu sorunun cevabı spikerlere göre değişiyor. Örneğin İrfan Umut, daha önce birçok kişinin geldiğini ama yapamadıkları için gittiklerine dikkat çekiyor: " Bu iş maç anlatmak gibi bir şey değil. TRT' den gelen spikerler vardı, onlar bile vazgeçip gittiler. Bir günde 110 at koşuyor ve tümünün özelliklerini bilmek zorundasınız. Maç spikeri ise 22 kişiyi anlatmak, onların özelliklerini bilmek zorunda." İlker Ergür de bu işin okulunun olmamasının büyük etken olduğunu söyleyerek; " Eczacılık fakültesini bitirip bir dükkan açarak mesleğe adım atabilirsiniz. Ya da muhasebe okumuşsanız, bir ofisle işinizi yürütebilirsiniz. Oysa bizim yaptığımız işin okulu yok, dahası TJK dışında bu işi yapabileceğiniz başka bir kurum yok. Yarış spikerliği hipodromu kendine mektep görmüş, yarış izleyen, kendini bu konuda yetiştirebilen, bu işe gönül veren, soğukkanlılığını koruyabilen, bunun yanında konuşma sıkıntısı olmayan insanların yapabileceği bir şey. " Adnan Tunç' a göre ise; Türkiye' de bu işi yapan kişiler az değil. İhtiyaç bu kadar. Futbolla kıyaslamamak lazım. Mesleğin zorluğundan dolayı bu kadar az kişinin olduğunu savunan Zadik Gökoğlu yeterli elemanın olmadığını düşünüyor ve etkiliyor " Üniversite mezunu birkaç dil bilen kişiler geliyor ama olmuyor. Yönetimle bu konuda ciddi sıkıntılarımız var. Artık biz de hem eğitim hem de yetenek olsun gibi bir arayışı bırakmak zorunda kaldık."
     <br/>
     <br/>
     “İnsanlara saygınız olmalı”
     <br/>
     <br/>
     At yarışı spikerlerinin tamamı mesleklerinden dolayı kendilerini farklı potalara oturtmaktan çekiniyor. TJK bünyesinde olmaları sebebiyle bahis oynamadıkları için rahatsızlık hissetmiyorlar. Çünkü; onlar için meslekten öte bir hobi. Fakat sanki bahis oynayıp milyonlarını yatırmışlar gibi heyecanla, enerjiyle bir solukta yarış anlatıyor olmalarını açıklayan Zadik Gökoğlu, " İnsanlara saygınız olmalı. Bizim için herbir yarış çok önemli. İnsanlar oyun oynuyor ve bir şeyler bekliyor. Bunun bilincinde olduktan sonra sanki milyarlarını yatırmış gibi anlatıyorsun."
     <br/>
     <br/>
     At yarışı spikerlerinin kim olduklarını, neler yaptıklarını, mesleklerinin zor yanlarını kimse merak edip sormamış. Yarışseverlerin  yüzde 70' inin seslerden tanıyıp ayırdettiğini, yarışsever  için önemli olan tek şeyin ne söylenenler olduğunu belirten İrfan  Umut, her yarışseverin favori bir spikerinin bulunduğunu ve her spikerin yarışa kattığı zevk ve heyecanın farklı olduğunu anlatıyor.
     <br/>
     <br/>
     Hata payı yok!
     <br/>
     <br/>
     Spikerleri üzen ve yıpratan en önemli şey yarışseverlerin hata kabul etmiyor olması. Yapılan eleştirilerin yıpratıcı olduğu birleşilen ortak nokta. Konu hakkında konuştuğumuz genç spiker Turan Erkan Barış, " Her meslekte belli oranlarda  yanlış yapma hakkı vardır. On tane aynı renkte at var. Günde ortalama 8, yılda 3000 e yakın yarış anlatılıyor. Ve siz yıl içinde 5-6 kez yanlış yapıyorsunuz ama acımasızca eleştiriliyorsunuz. Kimsenin  binde bir hataya bile tahammülü yok. Nasıl kasap elini kesiyor, bakkal yanlış hesap yapıyorsa bizim de hata yapabileceğimizi bilmeleri gerekiyor."diyor.
     <br/>
     <br/>
     At yarışı anlatırken tüm spikerlerin yarışa  tamamen hakim olmaları, dikkatlerini dağıtacak hiçbir problemin zihinlerini meşgul etmemesi gerekiyor. Eğer bu durum sağlanamazsa hata yapmak kaçınılmaz oluyor. Morallarinin bozuk olduğu, stresten ya da üşütmeden dolayı seslerinin kısık olduğu zamanlarda görev değişimi yapılıyor. Sayılarının az olması nedeniyle de bu durum bazen sorun olabiliyor. Yarış anlatırken bulundukları balkondan tüm alanı görmek mümkün. Yarışseverlerin o heyecanlı anlarını izlemekten keyif alan Adnan, yarışta son 200 metrede atla birlikte koşanlara, önündeki camı görmeyerek camdan dışarı atlayanlara ve gömleğinin yanıyor olduğunu hissetmeyenlere  şahit olmuş.
     <br/>
     <br/>
     AT İÇİN BAŞSAĞLIĞI DİLEDİK
     <br/>
     <br/>
     Bursa' da yarış anlatıyorum atlar son 200 metreyi geçti. Uzak arayla at finish çizgisini geçtikten sonra birinci oldu ve yere yıkıldı kaldı. O an gözlerimden yaşlar boşaldı. Hemen atın sahiplerine ve tüm yarışseverlere gözyaşları içinde sesim titreyerek baş sağlığı diledim. Bu olayı her hatırladığımda kötü olurum. Beni bu mesleğim içinde en çok üzen şeydi. ( İrfan Mutlu)
     <br/>
     <br/>
     İşe başlayalı  5-6 ay olmuştu. O dönemlerde tabi daha da bir heyecan vardı. Atın adı Balıkhan' dı. Ben yarış esnasında ona hep Balık Ayhan demişim. Yarıştan sonra ben de farkına vardım ve herkes benimle uzun zaman dalga geçti. ( Turan Erkan Barış)
     <br/>
     <br/>
     İzmir'de benim sunduğum yarışta atların bir kısmı kapakta sorun olduğu için çıkış yapamadı. Yarış yarım saat sonra tekrarlandı ve bu seferde gözlerimin önünde son 600 e gelirken bir at takılıp düştü diğer atlarda ona takıldı ve bir anda 8-9 at devrildi. O an çok üzüldüm. Ne söyleyeceğimi şaşırdım.( Adnan Tunç)
     <br/>
     <br/>
     Şanlıurfa'daki yarışlarda Zadik Gökoğlu ve ben görevliydik. Yarışın yapılacağı günün sabahında yoğun kar yağışı vardı ve görüş mesafesi oldukça azalmıştı. İlk koşuyu anlatmak için mikrofona geçtim ama görebildiğim iki at vardı. Yarışı zorla son metrelere kadar getirdim ve kazasız belasız ilk koşuyu atlattık. Zadik Abi daha tecrübeli olduğu için ben bu koşunun ardından mikrofonu kendisine bıraktım. Bu arada kar yağışı devam ediyor, üşüyoruz, koşan atları göremiyoruz, yayında ses ve görüntü gidiyor. Bu kadar terslik, olumsuzluk, stres üst üste binince, bizim yayın mürettebatının da sinirlerinde gevşeme yaşandı. Bunun etkisini son koşuda Zadik Abi'de gördük. Önde kaçan atı son 200'e doğru geriden gelen bir at yakaladı ama bu atın binicisi eyerindeki problemden dolayı koşunun son metrelerini atının üzerine adeta bir kovboy gibi oturarak tamamladı, üstelik koşuyu da kazandı. Bir de tam ayna önünde atının üstünde kamçısını sallayarak sevinç gösterisine başlayınca, Zadik Abi de daha fazla tahammül edemedi ve sözlerini bitirmeden yayında gülmeye başladı. Müdahalede bulunamadık  çünkü biz de gülüyorduk.(İlker Ergür)
     <br/>
    </br>
   </br>
  </font>
  <br/>
  <!------------  GOOGLE EN ALT - INCLUDE ---------->
  <br/>
  <!---
//-->
  <script type="text/javascript">
   <!--
google_ad_client = "pub-2582130858061452";
google_alternate_color = "FFFEF6";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFEF6";
google_color_bg = "FFFEF6";
google_color_link = "1B4CA9";
google_color_url = "DA1E48";
google_color_text = "000000";
//-->
  </script>
  <script src="http://web.archive.org/web/20051102122802js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=14440), [web.archive.org (arşiv bağlantısı)](http://web.archive.org/web/20051102122802/http://aksiyon.com.tr:80/detay.php?id=14440)
