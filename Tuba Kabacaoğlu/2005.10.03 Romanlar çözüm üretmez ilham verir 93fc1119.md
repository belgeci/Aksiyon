# Romanlar çözüm üretmez, ilham verir

*Tuba Kabacaoğlu 2005.10.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ‘Bir Gün’ isimli son romanında Ayşe Kulin, Türk-Kürt ikileminin ‘anlamsız’ olduğunu belirtirken, Türkiye’de yaşananları iki kadının birbirine zıt hayat hikâyeleriyle yorumluyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070606065842im_/http://www.aksiyon.com.tr/resim/565/ek-20a.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ayşe Kulin’in yeni çıkan ‘Bir Gün’ isimli romanının özeti gibi şu cümleler: “… biz, iç içe büyüyen, iç içe yaşayan, birbirine benzeyen, kavgacı, hırçın ve inatçı, şefkatli, sevecen ve yürekli, sonsuz verici ve can alıcı, gözü kara, kurnaz, hain, aynı anda çileli, masum ve çocuksu biz! Biz, aynı toprağın çocukları.” Roman, modern yaşamın içinde boğulan, kendince çıkış yolları arayan gazeteci Nevra ile töre, cehalet ve ebeveynler arasına sıkışarak hayatı boyunca imtihana tâbi tutulmuş güneydoğulu Zeliha’nın hapishane hücresinde geçirdikleri bir günü anlatıyor. Bir gün kısa gibi gelse de Nevo ve Zelo’nun çocukluklarından günümüze kadar geliyoruz… İki kahraman, bazen yaşamları boyunca savundukları gerçeklerle yüzleşiyor bazen de hayat kavşaklarında aslında karşılaştıklarını görüyor... Diyaloglar dönüp dolaşıp günümüzde de çok tartışılan Kürt-Türk sorununa geliyor ve karşılıklı ikna çabaları başlıyor. Yazar Ayşe Kulin ile yeni romanını ve doğu ile batı kadını arasındaki farkı konuştuk.
   <br>
    <br>
     <img src="/web/20070606065842im_/http://www.aksiyon.com.tr/resim/565/ek-20b.jpg"/>
     <br/>
     -Çoğu zaman gazeteci Nevra Tuna ile Zeliha Bora’yı karşılaştırıyor, modern kadının şımarıklığına vurgu yapıyorsunuz. Füreya’da da bu tarz eleştiriler vardı. Modern kadın sizce kim? Toplumdaki yeri, duruşu… Mesela siz nerdesiniz?
     <br/>
     <br/>
     Modern kadın üzerine bir kavram kargaşası yaşandığına inanıyorum. Modern kadın en son moda giysilerle en gözde mekanlarda arzı endam eden kişi değil; eğitimli, kendi ayakları üstünde durmayı başaran, doğru değerlere sahip olan, ülkesinin ve çağının sorunlarına duyarlı kadındır. Bu tür kadınların  toplumun gelişmesinde önemli rol oynayabileceklerine inanıyorum. Ne var ki, bu tarife uyan kadınlar, çoğu kez, ülke şartları içinde ne kadar şanslı olduklarının bilincine varamıyor. Ben modern bir kadın olabilirim ama 20. asrın kadınıyım. 21. yüzyıl kadınının benden çok daha donanımlı ve ülke meseleleriyle çok daha iç içe olmasını arzu ederim. Bu ülkede kadın sorunlarının çözümü için, parlamenterlerin yarısının kadın olması gerekir.
     <br/>
     <br/>
     -Siyasetçi olmasa da Nevra, haksızlığa, ezilmişliğe karşı kadınları savunmaya çalışan bir gazeteci. Gerçekte kadın gazetecilerin böyle bir misyonu olduğunu düşünüyor musunuz?
     <br/>
     <br/>
     Sadece köşe yazarı kadınların değil, eli kalem tutan, kafasında aklı olan her kadının hatta her insanın böyle bir misyonu olması gerektiğini düşünüyorum. Vatandaş olmanın yüklediği sorumluluğu hiç kimse taşımak istemiyor. Oysa her bireyin sesi, her türlü haksızlığın karşısında yükselebilmelidir, ister köşe yazarı olsun, ister köşede gazete satsın.
     <br/>
     <br/>
     -Şehirli kadınla Güneydoğulu kadının karşılaştırırken aralarındaki uçurumu somut örneklerle görüyoruz. Bu, Güneydoğu kadınını tanıtmak amacıyla yapılmış ‘kasıtlı’ bir karşılaştırma mı?
     <br/>
     <br/>
     Evet, kasıtlı bir karşılaştırma. Batıdaki kadının kitabımı okuduğu varsayımıyla yola çıkarak, ona doğudaki kız kardeşinin ne şartlar altında yaşamakta olduğunu işaret etmek istedim. Aslında iç içe geçmiş birçok Türkiye var. Kalkınmasını tamamlamış olan bölgeler de var, ortaçağ sınırında yaşayan yerler de. Kafasını çağdaş değerlere ayarlamış insanlar da var, düşünmeye üşenen kafalar da. Sorunu kadın açısından ele alacaksak, üç büyük şehirde iyi şartlar altında yaşayanların çoğu, doğudaki kadının ezilmişliğinin, çaresizliğinin farkında değil. Elbette romanda ben bu farka işaret etmek istedim. Ama romanlar didaktik, eğitici, öğretici kitap türleri değildir. İnsanlar romanı bilgi edinmek için okumazlar. Bu nedenle sorunlara ancak işaret etmekle kaldım. Bazı eleştirmenlerin sandığının aksine, çözümleri romanlar üretmez, siyasetçiler ve devlet adamları üretir.
     <br/>
     <br/>
     -Didaktik olmasa da aslında Türk-Kürt kavgasının ne kadar anlamsız olduğunu anlatıyorsunuz. ‘Bir Gün’ün bu konuda bir misyonunun olduğunu söyleyebilir miyiz? Ya da misyon üstlenmesini istiyor musunuz?
     <br/>
     <br/>
     Elbette. Amacım barış çağrısı yapmaktı. İç içe yaşayan iki toplumun barışmaktan başka yolu olmadığını anlatmaktı. Roman, bazı ‘köşe kadıları’nın neden bu kadar tepkisini çekti, anlamak mümkün değil. Başbakanla oturdukları çözüm toplantılarında acaba hangi mucize formülü geliştirebildiler, bir vatan şiiri okumaktan ve o şiiri Güneydoğululara göndermekten öte? Edebiyatçılara düşen, okurlarına, ülke sorunlarının şiddetle değil, barış ve sevgiyle çözülebileceğini ilham etmektir. Romanlar ancak  ilham edebilir.
     <br/>
     <br/>
     -Nevra, geçmişe dayanan köklü sevgileri olmasına rağmen Zeliha’yı ikna edemiyor. Buradan hareketle; ‘Türk Kürt sorununun çözümü için zaman var’ sonucunu çıkarabilir miyiz?
     <br/>
     <br/>
     Evet, gerçekçi olmak gerekiyorsa, her iki tarafın da marjinalleri, sağduyulu olanlara nispetle daha çok gürültü yapıyor, gündemde kalıyor ve ne yazık ki çözümü engelliyorlar. Ben kadınların bir diyalog çağrısında bulunabileceklerini umut etmiştim ama henüz gerçekleşmedi.
     <br/>
     <br/>
     -Diyalog deyince bir röportajınızda Leyla Zana ile kadın kadına görüşmek, onu anlamak istediğinizi söylüyorsunuz. Zana ile Zeliha’nın hayatlarında benzerlikler var. Romandaki Zeliha, Leyla Zana mı? Gerçekte böyle bir görüşme yapıldı mı?
     <br/>
     <br/>
     Hayır yapılmadı. Zana ile hiç görüşmedim. Görüşebilseydim onun düşüncelerini yansıtma imkânım olurdu.  Kitaptaki Kürt kadın Zeliha, Leyla Zana değildir. Tamamen kurgu bir karakterdir. Leyla Zana ve Zeliha’nın siyasi tutuklu olmaları dışında hiçbir benzerlikleri yoktur. Kitaptaki Nevra da ben değilim. Benim annem babam boşanmadı, babam kaymakam değildi, kardeşim yok, Güneydoğuda ve İzmir’de büyümedim. Kocama kızıp bir mutfak robotunu pencereden atmadım. Çalıştığım gazetelerde sevgililerim olmadı. Daha ne söyleyeyim bilmem ki...
     <br/>
     <br/>
     -Kitabınızda “ ‘Bir Gün’, bir başlangıç olabilir” diyorsunuz. Kitabın devamı gelecek mi? Yani Nevra ile Zeliha’nın aynı idealler peşinde koştuğu günleri anlatacak mısınız?
     <br/>
     <br/>
     Tabii. Elimi tutacak birini bulursam; el ele tutuşup ileri koşmaya hazırım. Elimi tutacak birileri var mı? Keşke olsa. Keşke ben bir gün oturup, “O Gün Nihayet Geldi” isimli bir roman daha yazsam... Aslında, her iki tarafta da el ele tutuşmaya hazır çok kişi biliyorum. Dilerim onların sağduyusu ağır basar.
     <br/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22623), [web.archive.org (arşiv bağlantısı)](http://web.archive.org/web/20070606065842/http://www.aksiyon.com.tr:80/detay.php?id=22623)
