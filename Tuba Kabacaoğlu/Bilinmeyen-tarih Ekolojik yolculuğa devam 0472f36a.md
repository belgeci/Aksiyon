# Ekolojik yolculuğa devam

*Tuba Kabacaoğlu Bilinmeyen-tarih*

<div>
 <p>
  <font>
   Ekoloji dergisinin bu ayki sayısında Kaçkar Dağlarından, Azerbaycan"ın su potansiyeline ve Ankara tavşanına kadar birbirinden ilginç konular yer alıyor. Ekoloji Dergisi, Türkiye"de yayınlamakta olan tek bilimsel "çevre" dergisi. Üç ayda bir Çevre Magazin Dergisi ile birlikte yayınlanan dergi, Türkiye Avrupa üyesi olmamasına rağmen Avrupa Çevre Basın Birliği tarafından asil üye olarak kabul edilmiş durumda.
   <br/>
   <br/>
   Ekoloji Dergisi" nin yayın kurulunun büyük bir bölümü çevre konusunda uzmanlaşmış, araştırma yapan, projeler üreten akademisyenlerden oluşuyor.
   <br>
    <br>
     12 yıldır yayın hayatını sürdüren ve bu süre içinde çevre bilincinin oluşmasına büyük katkı sağlayan derginin 48. sayısında birbirinden ilginç konular yer alıyor. "Bir Ozon Hikayesi" başlıklı yazı ozon tabakasının her geçen yıl neden inceldiğini ve bunun dünyanın ekolojik dengesine getireceği zararları anlatıyor. Küçük yaştaki çocukların da anlayabileceği bir üslupla ozon tabakasıyla ilgili bilgiler veriliyor. Ozon tabakasının korunmasıyla ilgili olarak da çocukları bilinçlendiriyor ve şekillerle bunu destekliyor.
     <br>
      <br>
       "Harika bir canlı: Artemia" isimli araştırma yazısında ise dünyanın tuzluluk oranının yüksek olduğu yerlerde yaşayan, birçok bilim adamı tarafından deney metaryeli olarak kullanılan, değerli balıklar için iyi bir yem malzemesi Artemia"nın tuzlalardaki biyolojik önemi, nerelerde yaşadığı, hangi ortamlarda ürediği, yumurtalarını nasıl topladığı ve bu canlının devamlılığının nasıl sağlanabileceği konusunda araştırmalar yer alıyor.
       <br>
        <br>
         Karadeniz alabalığını inceleyen yazıda bu balık türünün biyo-ekolojik özellikleri ve ekolojik dengenin bozulmasına bağlı olarak suların ısınması, iklim kuşaklarının değişmesi ve aşırı yağışların yaşam koşullarını nasıl tehdit ettiği anlatılıyor.
         <br/>
         <br/>
         Bir diğer ilgi çekici konu ise; evcil hayvanların insan sağlığı üzerindeki olumlu etkileri. Evcil hayvan yetiştirmenin insan psikolojisini rahatlattığı, sahiplenme ve sorumluluk duygusunu kazandırdığı, insanların sevme, sevilme ihtiyaçlarını karşıladığı ifade ediliyor. Psikolojik tedavi gören kişilerin uzmanlarıyla olan iletişimlerinde evcil hayvanların katkı sağladığı belirtiliyor. Dokuz Eylül Üniversitesi Eğitim Fakültesi Biyoloji Bölümü"nden Dr. Hakan Durmuş"un yaptığı araştırmada şu sonuçlara da varılmış; "Özellikle insanlar yaşlandıklarında veya kendilerini yalnız hissettiklerinde, hislerini evcil hayvanlarla paylaşarak mutlu olabilmektedirler. Hayvan beslemenin diğer bir avantajı ise; hayvanın gıda ve şefkatten başka bir şey istememesidir. Hayvanların sahiplerine sevgi ve sadakatleri süreklidir. Sahiplerini eleştirmezler ve biraz sevgi karşılığında sahipleri için hayatlarını bile çekinmeden tehlikeye atarlar. Evcil hayvanlarla kurulan sevgi ve dostluk temelinde bunları barındırıyor."
         <br/>
         <br/>
         "İlk Türk Bitkisel İlacı" başlıklı yazıda Dr. Cemil Şener"in böbrek taşlarını düşüren ve ağrı giderici özelliği olan "Lityazol Cemil" ismindeki ilacı anlatılıyor. Cemil Şener, kışlada kaynattığı otun suyunu içerek taş düşüren bir subaydan yola çıkarak aynı otu bilimsel yollarla ilaç haline getirmiş ve gerekli deneyleri yapıp izin aldıktan sonra piyasa sürmüş. İlaç yakın zamana kadar üretilmeye devam etmiş.
         <br/>
         <br/>
         Ekoloji araştırma grubunun hazırladığı "Angora (Ankara) Tavşanı" isimli yazıda ise, bilinen en eski tavşan türü olan Ankara tavşanının 200 yıl önce Anadolu topraklarında neslinin nasıl tükendiği, hangi toplum tarafından evcilleştirildiği, hangi ülkelere nasıl götürüldüğü anlatılıyor. 1996 yılında ülkemize tekrar getirilip üretimine başlanan bu sevimli hayvanın özelliklerini ve ürünleri ile kullanım yerlerini dergide bulmak mümkün.
         <br/>
         <br/>
         Derginin son sayısında bu konular dışında "Yeniden Doğan Kent: Bilboa", "Morina"ya Bir Şans Daha","Phaselis Antik Kenti" ve daha birçok güzel araştırma ve yazı sizi bekliyor..
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 870 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2835), [web.archive.org (arşiv bağlantısı)](http://web.archive.org/web/20050128023110/http://www.aksiyon.com.tr:80/yazdir.php?id=2835)
