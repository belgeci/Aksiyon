# Kadınınki ‘kuru’ teselli

*Tuba Kabacaoğlu 2005.09.19*

<div bgcolor="#FFFEF6">
 <font>
  <img border="0" height="1" src="/web/20060101050412im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060101050412im_/http://www.aksiyon.com.tr/resim/563/22.jpg" vspace="5"/>
  </p>
 </font>
 <font class="content">
  Başbakan Recep Tayyip Erdoğan’a geçen haftaki suikast girişiminden sonra kurusıkı tabancalar tekrar gündeme geldi. Kurusıkıları yanından eksik etmeyen birçok erkeğin arasına, güvenlik gerekçesiyle, büyük şehirlerde yaşayan kadınlar da eklendi. Artık onların da eli silah tutuyor…
 </font>
 <p>
  <font class="content">
   Tarih 12 Eylül 2005… Zanlı, silahı ekmeğin içine gizlemişti. Kurusıkı tabancanın namlusunu değiştirmiş, etkisini artıracak ilaveler yapmıştı. Tüm bunlardan, 2005-2006 eğitim-öğretim yılının açılışı için Kütahya’ya gelen Başbakan Recep Tayyip Erdoğan habersizdi. Okulun açılışını yaptıktan sonra 12.10 sıralarında tören alanından ayrılan Başbakan Erdoğan’ın beraberindeki Kütahya Emniyet Müdürlüğü ekipleri, otobüse binmek üzere hazırlık yapan bir kişinin hareketlerinden şüphelendi. Kontrolde, zanlının taşıdığı poşetin içinde, ekmek arasına gizlenmiş bir adet kurusıkı tabanca bulundu. Zanlının Mustafa Bağdat (32) olduğu belirlendi. Amacı Başbakan’a suikasttı…
   <br>
    <br>
     Olayın ardından Türkiye, Başbakan’a amatörce suikast düzenlemeye çalışan, hiçbir terör örgütüyle bağı olmadığı açıklanan Mustafa Bağdat’ı ve kurusıkı silahları konuştu. Kurusıkılar daha önce de tiyatrocu İsmail Hakkı Sunat cinayetinin başrol oyuncusuydu…
     <br/>
     <br/>
     ‘İki sene hiç kullanmadım’
     <br/>
     <br/>
     Türkiye genelinde 1 milyon 800 bin kişide kurusıkı silah mevcut. Her yıl yaklaşık 180 bin adet de yeni silah üretiliyor. Dolayısıyla silah kullanan kişilerin sayısı her geçen gün artıyor. Türkiye’deki silahların üretimini toplam on firma yapıyor. Büyük şehirlerde güvenlik gerekçesiyle kurusıkılar daha çok tercih ediliyor. Bunun en önemli nedeni olarak 28 Şubat sürecinden sonra silah ruhsat alımının zorlaştırılması gösteriliyor. Ankara Ticaret Odası’nın (ATO) açıklamasına göre, geçen yılın ilk 6 ayında 76 bin 895 şahsa karşı işlenen suç sayısı 96 bin 978’e, 96 bin 329 mala karşı işlenen suç sayısı 137 bin 743’e yükseldi. Önceki yıllara göre suç oranının hızla artması büyük şehirlerde yaşayanların önceki yıllara oranla daha çok kurusıkı tabanca almasına da sebep oldu. Ruhsatlı silah satmakta zorlanan silah üreticilerinin imdadına ise kurusıkılardaki satış artışı yetişti. Üstelik kurusıkıların yeni müşterileri de var. Kimler mi? Büyük şehirlerde yaşayıp çalışmak zorunda olan kadınlar… Daha önce sadece televizyon dizilerinde görmeye alıştığımız tabanca kullanan kadınlar, artık hayatımızın içinde...
     <br/>
     <br/>
     A.Y. (28) bekâr. İstanbul Üsküdar’da yaşıyor. Üç senedir yanında kurusıkı tabanca taşıyor. Babasının döviz bürosunda çalışıyor. İşi para taşımak. Aslında üç yıl öncesine kadar kesinlikle çalışmayı düşünmediğini; fakat işin içine girince de bırakamadığını belirterek bunun nedenini şöyle anlatıyor: “Paraları taşıyan en güvenilir elemanımız sağlık problemleri nedeniyle aniden işi bırakmak zorunda kaldı. Babam da diğer çalışanlardan birini görevlendirdi. Adam ikinci hafta 12 bin dolarla ortadan kayboldu. Geçici süreyle de olsa babama yardımcı olabileceğimi söyledim ve böylece çalışma hayatım başladı. Silahım var; ama ilk iki yıl hiç kullanmadım. İlk olarak akrabamızın düğününde kulandım.” A.Y. ilk başlarda silaha dokunmakta bile zorlandığını; fakat kısa zaman içinde alıştığını belirtiyor. Artık sadece çalışırken değil, her zaman yanında silah taşıdığını söylüyor.
     <br/>
     <br/>
     Hemşire S.M. (31) evli ve iki kız çocuk annesi. Bursa’da bir devlet hastanesinin acil bölümünde çalışıyor. İkinci kızının sağlık problemleri nedeniyle çocuklarını bakıcıya bırakmak istemiyor. Dolayısıyla da sadece geceleri çalışmak zorunda kalıyor. Yanında kurusıkı tabanca bulunduruyor. Çünkü, nöbet dönüşlerinde araba kullanıyor ve kendini güvende hissetmek istiyor. S.M. aslında kurusıkının kendini tam koruyamayacağını bildiğini belirterek tamamen ‘psikolojik’ yarar gördüğünü söylüyor. S.M.ye tabancayı eşi almış.
     <br/>
     <br/>
     Bankacı Ç.O. (29) bekâr. İstanbul 4. Levent’te yaşıyor. Dört yıldır bankada çalışıyor. Üniversite mezunu. İki yıldır çantasından tabancasını eksik etmiyor. Nedenini ise bankaların güvenlik açısından her zaman riskli olmasıyla açıklıyor. Ç.O. da birçok kadın gibi arkadaşlarının tavsiyesi üzerine tabanca almış. Silahı tamamen savunma amaçlı aldığını söyleyen Ç.O. aslında tüm kadınların kurusıkıyı yanında bulundurması gerektiği kanaatinde. Çünkü İstanbul’da yaşayan insanların başlarına her an bir şeyler gelebilir. Çalışan birçok kadının yanında kurusıkı ya da sprey bulundurduğuna dikkat çeken Ç.O. tabancayı yanında taşısa da bu zamana kadar hiç kullanmadığını ifade ediyor.
     <br/>
     <br/>
     Ankara Kızılay’da eczacılık yapan 37 yaşındaki T.A. da kuru sıkı kullanan kadınlardan. On yıldan bu yana kendi eczanesinde çalışıyor. Tabancasını ise sadece nöbetçi olduğu günlerde yanında bulunduruyor. Onun dışında tabancanın yanında olmasından bile hoşlanmıyor. T.A. nöbetçi eczane olduklarında sabaha kadar her türlü müşterinin gelip gittiğini belirterek, “Tamamen güvenlik açısından kullanıyorum. Herhangi bir olumsuzluk yaşarsam tabancanın karşımdaki kişi için caydırıcı olabileceğine inanıyorum. Bu zamana kadar kullanmamı gerektirecek herhangi bir olay yaşamadım; ama nöbet günlerimde yanımda olmalı.” diyor.
     <br/>
     <br/>
     Erkekler de eşleri için silah alıyor
     <br/>
     <br/>
     Tabanca taşıyan kadın sayısında dikkat çekici bir artış yaşandığını silah marketi sahipleri de kabul ediyor. Tabii silah marketlerinde kadınları görmeye alışmamış erkek müşteriler için de farklı bir tablo ortaya çıkıyor. İçten Av Silah Sanayii’nin İstanbul Bağcılar’daki şubesinin perakende satışından sorumlu Esat Arıtıcı (38) on beş yıldır silah sektörünün içinde. Arıtıcı, son bir yıl içinde kurusıkıların satışında artış yaşandığını belirtiyor ve ekliyor “Son iki yıldır kadınlara da satmaya başladık. Yıl içinde sattığımız tabancaların yüzde 7-10 arasındaki kısmı kadınlara ait. Genelde küçük tabancalar tercih ediliyor.” Türkiye’de en çok silah üretilen yerlerden biri olan Konya Beyşehir’in Üzümlü beldesinde yaşayan A.Y. doksan yıllık bir silah üretim firmasının pazarlamacısı. Ürünlerini tüm Türkiye’yi dolaşarak perakende mağazalara pazarlıyor. 5 yıldır da sektörün içinde. A.Y. kendi imkânlarıyla tasarladığı web sitesinde mevcut ürünlerini tanıtıp irtibat telefonları verdiğini ve gün içinde çok sayıda kadının kendisini arayarak kurusıkılardan almak istediğini anlatıyor. A.Y’ye göre, kadınlar bu konuda çok bilinçli değil. Telefonlarda da en çok sorulan sorular, tabancayla neler yapılabileceği, karşısındaki insana zarar verip veremeyeceği oluyor. İçten Av Silah Malzemeleri’nin Yönetim Kurulu Başkanı ve Silah Sanayicileri ve İş Adamları Derneği Başkan Yardımcısı Cumali İçten (32) kadınların silah taşımadığını iddia ediyor. İçten’e göre, yabancı ülkelerdeki kadınlar taşıyabilir ama Türk kadınının geçmişten getirdiği böyle bir alışkanlığı yok. Dolayısıyla bir kadın tehlikede olduğunu hissettiğinde ancak çığlık atarak kendini korumaya çalışır. Tahtakale Can Baba Av Malzemeleri’nin satış sorumlusu Hakkı Can (35), kurusıkıların satışında iki yıl içinde yüzde yüzün üstünde artış yaşadıklarını ifade ediyor. Can Baba’dan alışveriş yapanların çoğunluğu erkek. Fakat, eşleri için kurusıkı alanların sayısı da fazla. Erkeklerin en büyük korkusu ise  hırsızlık.
     <br/>
     <br/>
     Büyük şehirlerde yaşayan kadınlar güvenliklerinin her an tehlikede olabileceği düşüncesiyle kurusıkıları yanında taşıyor ya da evinde bulunduruyor. Fakat, gerçekte bu tabancaların hiçbir koruyucu özelliği yok. Tek işlevi, gerçek bir tabanca gibi görünüp ses çıkarması. Kurusıkıların somut olarak yararı olmasa da manevi anlamda kadınlara güç verdiği kesin. Döviz bürosunda çalışan A.Y. tabancasının ses çıkarmaktan başka bir işe yaramadığını biliyor. Fakat para taşırken çantasının içindeki silah onu rahatlatıyor. Hatta bu rahatlık alışkanlık yapmış; ilk fırsatta ruhsatlı silah almak isteğini belirtiyor. Eczacı T.A. ise yanında tabanca bulundurmaktan rahatsız. Çünkü silah kullanmak, bulundurmak kadının fıtratına aykırı. Sürekli tabanca taşıyan, tabancaya özel ilgi duyan kadınları ise ‘kadın sıfatından rahatsız olanlar’ diye tanımlıyor. Hemşire S.M. ise ihtiyaca binaen kullanma taraftarı. Çünkü hayat şartları gün geçtikçe zorlaşıyor ve insanlar her zaman daha fazlasını elde etmek istiyor. Masum insanlar için de tehlike başlıyor.
     <br/>
     <br/>
     20 YTL’ye tabanca
     <br/>
     <br/>
     Kurusıkıların müşteri portföyü aslında  bir hayli geniş. Kimi satış sorumlularına göre sadece eğitimli, bilinçli insanlar alıyor, kimilerine göre de bunun belli bir kriteri yok. Savunma ya da eğlence amaçlı herkes alabiliyor. Satış sorumlusu Esat Arıtıcı, fiyatların 20 YTL’den başlamasından dolayı her türlü alıcısının olduğunu belirterek, kadın müşteri tipini anlatıyor: “Türkiye şartlarında güvenlik hizmetleri yeterli değil. Bundan dolayı hava karardıktan sonra çalışmak zorunda olan kadınlar silah alıyor. Bu kadınları bankacı, güvenlik görevlisi, hayat kadını, araç kullananlar ve zengin iş kadınları diye gruplandırabiliriz. Müşterilerimizin çoğu kültürlü, eğitimli, ‘elit’ tabir edebileceğimiz kadınlar. ‘Yararı olmasa da çantamda olsun’ mantığı kadınlarda hâkim. Cumali İçten ise kurusıkıları ‘silah egosu’nu tatmin etmek isteyenlerin aldığını belirtiyor. Bursa Temin Silah Market’te Satış Sorumlusu Erdoğan Ak (43), 10 yıldır silah marketinde çalışıyor ve baş müşterilerini profesörler, bankacılar, şirket müdürleri ve emniyet mensupları olarak sıralıyor.
     <br/>
     <br/>
     Kurusıkılar gün geçtikçe yaygınlaşsa da koruyucu özelliği olmamasına sıkça dikkat çekiliyor. Kısmen de olsa karşı tarafa zarar veren bayıltıcı mermi, sprey ve göz yaşartıcı olarak kullanılan biber gazı, İçişleri Bakanlığı tarafından yasaklı. Nedeni ise, bu savunma araçlarını hırsızlık ve gasp suçları işleyen kişilerin kötü emellerine alet etmesi. Bu ürünler av malzemesi satılan dükkânlarda satılmıyor. Fakat, Bulgaristan başta olmak üzere yabancı ülkelerden kaçak olarak getiriliyor ve  el altından da satış yapılıyor. Örneğin Eminönü Mercan’daki Polonya Pazarı’nda 358 tezgâhın neredeyse üçte birinde bıçak ve çakı satılıyor. Malların çoğunluğu Bulgaristan’dan geliyor. Bayıltıcı silah mermileri ise el altından satılıyor. Her sorana ‘var’ denmiyor. Eğer satıcının gözü sizi tutarsa elinde bu ürünlerden olduğunu söylüyor. Müşteri olarak soruyoruz; “Peki bunları kullanmak, satmak yasak değil mi?” Cevap genelde şöyle: “Yok be abla. Herkes alıyor.” Yani, ‘yasak’ olması Polonya Pazarı’nı pek bağlamıyor. Bıçak, çakı, biber gazı satan tezgâhlardan birinin sahibi A.Ş. (32), bayıltıcı mermi ve sprey satmalarının İçişleri Bakanlığı tarafından yasaklandığını bilmediğini söylerken ürünleri ‘el altından satıyor’ olmasını açıklayamıyor ve gelen kadınlara özellikle de biber gazı tavsiye ettiğini söylüyor. Biber gazının son zamanlarda revaçta olduğunu da ekliyor. Biber gazı fiyatları 7,5 YTL’ den başlarken Polonya Pazarı usulü pazarlık payı da bırakılıyor.
     <br/>
     <br/>
     <br/>
     <br/>
     <br/>
     KURUSIKI NASIL ‘GERÇEK SiLAH’A DÖNÜŞÜR?
     <br/>
     <br/>
     Kurusıkı silahın hammaddesi zamak adı verilen yumuşak bir metal. Isıya tutulduğunda eriyor. Bu yüzden gerçek bir silaha dönüştürülemez, gerçek mermi konulamaz. Büyük ya da küçük gelir, mermi atmaz. Ayrıca kurusıkı silahın şarjör yuvasına, gerçek silahın şarjörü girmez. Bu  alınan bir tedbirdir. Bunu şöyle yapıyorlar; kurusıkı tabancanın namlusu tornayla genişletiliyor ve ısıya dayanıklı hale getiriliyor. Kurusıkı merminin uç kısmına da bilye yerleştiriliyor. Bu işlemi sadece silah, ustaları ya da mühendisleri yapabilir. 50 YTL' ye alınan silah ustasına vereceğiniz 50 YTL ile normal silah haline gelir. Silahlar 7 ile 15 arası mermi alabilir. Ama ateş ederken merminin içeride patlama ihtimali çok yüksektir.
     <br/>
     <br/>
     <br/>
     <br/>
     CAFER ÇATALOLUK: PSİKOLOJİK ETKİSİ VAR
     <br/>
     <br/>
     Kurusıkıların iki taraf açısından da psikolojik etkisi var. Tabancayı taşıyanın kendine güveni artıyor. Karşı taraf da tedirgin oluyor. Fakat sürekli silahla gezmek, bulunduğu ortamda kendini rahatsız ve güvensiz hissetmek patolojik bir durum. Basın sürekli, şiddeti, olumsuzlukları sunuyor. İnsanlar etkili silahlanma gereği duyuyor. Kişinin yanında silah taşımaya başlaması için korkması ve korunmadığını düşünmesi gerekiyor. Bu çaresizlikten iki yolla kurtulmaya çalışıyor. Ya ‘ağabeyim var, babam var’ diyor ya da kurusıkıya sığınıyor. Bize danışanları iki gruba ayırmak mümkün: Birincisi, güvenli bir yaşamı olduğu halde sağlıklı düşünemeyerek gerçekleri değerlendiremiyor ve çevresindeki tüm olumsuzlukları üstüne alınıyor. İkincilerin korkuları gerçek olaylardan kaynaklanıyor. İki defa çantası çalınan bir kadının ‘Bana bir şey olmaz’ tabusu yıkılıyor. Sonra da dış dünyayla ilişkiye girdiğinde tedirginlik yaşıyor. Her iki durum da psikolojik tedavi gerektiriyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22531&yorum_id=1), [web.archive.org (arşiv bağlantısı)](http://web.archive.org/web/20060101050412/http://aksiyon.com.tr:80/detay.php?id=22531&yorum_id=1)
