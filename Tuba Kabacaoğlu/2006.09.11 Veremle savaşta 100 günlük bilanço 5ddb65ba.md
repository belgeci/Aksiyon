# Veremle savaşta 100 günlük bilanço

*Tuba Kabacaoğlu 2006.09.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Verem tehdidi büyük şehirlerde devam ediyor. Doğrudan Gözetimli Tedavi Sistemi’ne geçeli 100 gün oldu. Sonuç iç açıcı değil: Hastanelerde boş yatak yok.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061027153935im_/http://www.aksiyon.com.tr/resim/614/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Aksiyon Dergisi 14 hafta önceki ‘Veremin dönüşü’ isimli kapak dosyasında, büyük şehirlerin verem tehdidi altında olduğuna dikkat çekmiş, Sağlık Bakanlığı’nın 1 Haziran 2006’da İstanbul’da hayata geçireceği Doğrudan Gözetimli Tedavi (DGT) ile verem hastalarının sağlığına nasıl kavuşacağını ayrıntılarıyla aktarmıştı. DGT aslında verem savaş dispanserlerinin gönüllülük hareketiyle başlattığı ve tüberkülozlu hastaların tedavisinde başarı sağlandığı için bakanlığının destek verdiği, dünya için eski, Türkiye için çok yeni bir tedavi şekli. DGT’nin resmileşmesinin ardından tam 100 gün geçti. Fakat beraberinde gelen bir dizi sorunu da yanına alarak… Şimdi DGT kapsamında sadece verem hastaları var. Peki, ilaca dirençli (MDR) hastalarla kim ilgileniyor? Onları tedavi edecek hastanelerde son durum ne? DGT’nin aksayan yanları ve çözüm önerileri bu haberde…
   <br>
    <br>
     HASTANEDE YATAK YOK!
     <br/>
     <br/>
     Verem tedavi süreci hayli zor ve sıkıntılı olarak tanımlanabilir. Çünkü 60 kilonun üzerindeki hastalar 6 ay boyunca en az 12 hapı sabahları aç karna içiyor. Tedavinin uzun soluklu olması da iyileşmenin önündeki en büyük engel olarak gösteriliyor. Tedaviyi yarım bırakanlar ise ilaca dirençli tüberküloz oluyor. Bu hastalar ‘MDR’ olarak tanımlanıyor. MDR’lilerin tedavisi hem daha masraflı hem de ağır geçiyor. İlk iki ayı hastanede geçirmeleri şart. Çünkü ağır antibiyotikler kullanıyorlar, ilaçların yan etkisi fazla olduğu için de doktor gözetiminde olmaları gerekiyor. Bazı hastalar 2 ay, bazıları da hastalıklarının derecesine göre 6 ay hastanede kalabiliyor. MDR’lilerden mikrop alanlar da ilaca dirençli tüberküloz oluyor. DGT’nin en önemli amacı verem hastalarının MDR olmalarını engellemek. Yani, tedavinin 6 ay boyunca bir gün bile kesintisiz devam etmesini sağlamak. Verem savaş dispanserlerinde teşhis konulan hastalara DGT yöntemi anlatılıyor. Kabul eden hastalar ya her gün ilaçlarını dispanserden alıp hemşire gözetiminde içiyor ya da evine en yakın sağlık kuruluşundan yardım isteniyor. Verem Savaş’taki hekim belirlenen sağlık kuruluşuna hasta hakkında bilgi verip her gün ilaçlarını oradan alacağını söylüyor. Hemen bir aylık ilaçlar gönderiliyor ve hasta bir gün bile gelmezse ilgili doktor haberdar ediliyor. Hastalar 6 ay boyunca DGT sayesinde ilaçlarını düzenli alıyor ve eski sağlıklarına kavuşabiliyor.
     <br/>
     <br/>
     1 Haziran 2006’dan önce DGT İstanbul’daki Taksim, Beyoğlu, Üsküdar, Ümraniye’de ve Aydın, Nazilli, Samsun’daki birkaç dispanserde gönüllülük esasına dayalı olarak uygulanıyor, çevre eczaneler de dispanserlere hasta takibinde yardımcı oluyordu. 1 Haziran’dan itibaren Sağlık Bakanlığı DGT’nin İstanbul’daki tüm ilçelerde uygulanmasını ve öncelikli olarak sağlık ocaklarının hasta takibini üstlenmesini istedi, eczaneler de devreden çıkarıldı. Son gelişmelerle artık dispanserlerin eli daha da güçlendi. Çünkü proje ‘Gönüllük hareketi’nden çıkarak İstanbul’daki tüm ilçelerde geçerli bir sağlık politikası haline geldi. Ayrıca bütün özel ve devlete bağlı sağlık kuruluşlarının da hasta takibinde yardımcı olması istendi.
     <br/>
     <br/>
     İlaca dirençli hastaların en az 2 ay hastanede gözlem altında kalması gerekiyor. İlaca dirençli hastaların İstanbul’da gidebileceği iki hastane var. Süreyya Paşa ve Yedikule Göğüs Hastalıkları Hastanesi. Bu kurumlarda da ağırlıklı olarak kanser ve solunum problemi yaşayan astımlı hastalar tedavi görüyor. Dolayısıyla yatak bulamadığı için dışarıda normal hayatına devam eden MDR’li hastalar her geçen gün daha çok insanın verem mikrobuyla tanışmasına vesile oluyor. Bakanlık ise MDR’li hastaları iyileştirerek toplum sağlığını garantiye almak yerine yalnız tüberkülozlu hastaların tedavi edildiği Heybeliada ve Saray Hastanesi’ni kapatıp mevcut hastaları da Süreyya Paşa ve Yedikule Göğüs Hastalıkları Hastanesi’ne sevk ediyor. Böylece veremle savaşa en ciddi darbe sağlık bakanlığından geliyor. Dispanserlerdeki doktorlar ve DGT ilçe koordinatörleri gönderdikleri MDR’lilerin boş yer olmadığı için kapıdan döndürüldüğünü belirterek artık ikili ilişkilerle boşalan yataklara hasta yatırabildiklerini anlatıyor. Bir iddiaya göre de tüberküloz hastaları ücretsiz tedavi olduğu için hastaneler fazla yatak ayırmak istemiyor. Çünkü kullanılan ilaçlar ve ekipmanın hastanenin döner sermayesine bir getirisi olmuyor. Dolayısıyla döner sermaye açısından hayli bereketli kanser ve solunum hastalarına öncelik tanınmaya özen gösteriliyor.
     <br/>
     <br/>
     MDR’Lİ HASTALAR İÇİN HİÇBİR ŞEY YAPILMIYOR
     <br/>
     <br/>
     Sağlık Hakkı Hareketi Derneği Başkanı Dr. Mustafa Sütlaş hastanelerin kapatılması ve tedavi imkanlarının günden güne azalması nedeniyle tüberküloz tehlikesinin daha da artacağını iddia ediyor. Zeytinburnu Sağlık Grup Başkan Yardımcısı Dr. Ercan Yenigün de hastanelerin MDR’lilere yetmediğini ve toplum sağlığının tehdit altında olduğuna dikkat çekiyor. Hasılı bir türlü hastanelerde tedavi edilemeyen ilaca dirençli hastalar otobüs minibüse biniyor ve ortak kapalı mekanlarda bulunuyor. MDR’li hastanın bir kez elini ağzına götürmeden öksürmesi ise en az 5-6 kişinin verem mikrobunu almasıyla sonuçlanıyor. Hal böyleyken konuyla alakalı ne bakanlık bünyesinde ne de verem savaş dispanserlerinde bir şey yapılmıyor. Dispanserler de yalnız tüberkülozlu hastaların gözetimi yapılıyor.
     <br/>
     <br/>
     İlaca dirençliler her ne kadar dispanserde ‘MDR’li hasta’ olarak kayıtlı olsalar da hasta ilaçlarını kendi yazdırıp kendi kullanıyor. Taburcu edilen hastaların da takibini yapan hiçbir kurum yok. Sadece iki ayda bir balgam örneği isteniyor. Bir yandan ilaca dirençli hastalar sahipsiz kalırken diğer yandan da bulaştırma özelliği olmayan kemik ve lenf bezlerinde tüberkülozu olan hastalar DGT kapsamında tedavi görüyor. Bu da toplam hastanın yüzde 40’ına denk geliyor. DGT bünyesinde çalışan hekimler ise bu yüzde 40’lık enerjinin ilaca dirençli hastalar için harcanması gerektiğini belirterek hastaneden çıkan MDR’li hastanın dispanserler gözetimine verilmesi gerektiğini ifade ediyor. Çünkü bir MDR’li hastanın tedavisi bazen üç yıl bile sürebiliyor.
     <br/>
     <br/>
     PERSONEL SIKINTISI AŞILAMIYOR
     <br/>
     <br/>
     DGT yöntemi dünyanın hemen her yerinde uygulanıyor. Fakat ülkemizde gerekli alt yapı ve donanım tam olarak oluşturulmadığı için bir dizi sıkıntıyı da beraberinde getiriyor. Şu an en önemli sorun olarak personel eksikliği. Çünkü ‘Uzun soluklu ve meşakkatli bir hastalık’ olarak tanımlanın veremin tedavisinde psikolojik destek önemseniyor. Fakat sağlık ocağı ve dispanserlerdeki personel hem DGT hem de rutin hasta yoğunluğu karşısında yetersiz kalıyor. Dr. Ercan Yenigün, hastalarla birebir ilgilenmek zorunda olduklarını, sadece ilaç desteğinin hasta için yeterli olmayacağına dikkat çekiyor. Yenigün yapılması gerekenleri şöyle sıralıyor: “Hasta 12 hapı yaklaşık yarım saatte içebiliyor. Bu esnada hemşirelerin hastayla konuşması, hastalığı hakkında bilgi verip yaşayacağı değişimleri anlatması ve iyileşeceğine onu inandırması önemli. Yoksa ‘İlaçlarınız, buyurun için’ gibi bir yaklaşımla kişi rencide oluyor. Hastalar çok hassas, kendilerini toplumdan, tüm sevdiklerinden uzaklaştırılmış ve yalnız hissediyorlar.” Üsküdar Verem Savaş Dispanseri’nden Dr. Bektaş Kısa da hastalarla diyalogun çok önemli olduğunu bir hekimin tedavi için ikna edemediği hastayı başka bir hekimin rahatlıkla ikna edebildiğini, personelin DGT’ye geçmeden önce aldığı 2 günlük eğitimin yetersiz olduğunu savunuyor.
     <br/>
     <br/>
     Verem savaş dispanserlerindeki hemşirelerin sağlık ocaklarında çalışanlardan daha yoğun olduğu söyleniyor. Çünkü ilaçlarını düzenli alanlara yardımcı olmanın yanı sıra dispansere kayıtlı tüm hastaların bir aylık ilaçlarını tek kullanımlık poşetlere ayrı ayrı koyuyorlar. Bir hastanın ilaçlarını hazırlamak ise hemşirelere en az 25 dakikaya mal oluyor ve her bir dispanserin en az 100-120 hastası bulunuyor. Dolayısıyla sağlık ocaklarında ve dispanserlerde sırf DGT’yle ilgilenen sağlık ekiplerin en kısa sürede oluşturulması gerekiyor.
     <br/>
     <br/>
     MOTORİZE EKİPLERDEN KAÇIŞ YOK
     <br/>
     <br/>
     İstanbul’daki ilçeler doğrudan gözetime geçtikten sonra diğer illerde böyle bir uygulamanın olmaması özellikle yaz aylarında bir dizi sıkıntıya sebep olmuş. Dr. Bektaş Kısa, hastalarına en fazla 2, çok güvendiği hastalara da 3 hafta izin verdiğini anlatıyor. Dr. Ercan Yenigün de tatile giden hastasını nasıl kaybettiğini anlatıyor: “15 yaşında, ilaca dirençli bir hastaydı. İlaçlarını içmeye üst üste birkaç gün gelmemiş, merak ettim, adresini bulup evine gittim. Meğer evdeki 2 ablası da veremmiş. Hastanın Mardin’e gittiğini söylediler. İrtibat bilgilerini aldım. Sonra hastayı arayıp buldum, Mardin’deki verem savaş dispanserine emanet ettim.” Dr. Ercan yaşadıklarını bir çırpıda anlatsa da ne yazık ki her şey bu kadar kolay olmamış. Çünkü önce İl Sağlık Müdürlüğüne hasta bildiriliyor, sonra bakanlık kararıyla hastanın gittiği şehrin sağlık müdürlüğüne resmi yazı gönderiliyor ve İstanbul İl Sağlık Müdürlüğü’ne olumlu-olumsuz cevap gelmesi bekleniyor. Gelen cevap da dispansere ulaştırılıyor. Sonrada telefon trafiği başlıyor ve hastanın ilaçları ildeki verem savaş dispanserine gönderiliyor, bakanlık kararıyla takip edilmesi isteniyor. Hasta da tatil sonunda ‘Tarafınızdan gönderilen tüm ilaçlar zamanında alandı, gerekli kontrol tarafımızca yapıldı’ şeklinde bir onay yazısıyla geri dönüyor. Hekimler, hasta yoğunluğunun üstüne bir de bürokrasiyle uğraşmak zorunda kaldıkları için hayli sıkıntı yaşıyor ve bakanlığın bu işi çok kısa yoldan da halledebileceğini belirtiyor.
     <br/>
     <br/>
     Şüphesiz herkesin ortak dileği DGT’nin tüm Türkiye’de uygulanabilir olması. Fakat ne yazık ki İstanbul’da bile hâlâ ulaşılamayan ilçeler var. İstanbul Verem Savaş Derneği Genel Sekreteri ve İstanbul Üniversite Tıp Fakültesi Göğüs Hastalıkları Ana Bilim Dalı Öğretim Üyesi Prof. Dr. Zeki Kılıçarslan 100 günlük gidişatı eksikliklere rağmen ‘başarılı’ olarak değerlendiriyor: “En önemli sorun Gaziosmanpaşa, Kağıthane, Bağcılar ve Kağıthane gibi en problemli ilçelerde DGT’ye geçememiş olmamız. Çünkü hasta sayısı çok fazla ve hastalarla ilgilenecek gerekli sayıda sağlık personeli yok. Örneğin, Bağcılar, Gaziosmanpaşa gibi ilçelerde 600 hasta var. Ama dispanserde sadece 2 hemşire çalışıyor. Bu yoğunluğu dispanser ve sağlık ocakları kaldıramayacağı için eski sistemle devam ediyoruz. Yakın zamanda 10 yeni dispanser açılacak.”
     <br/>
     <br/>
     Tüberküloz mikrobunu taşıyan hastalar bir yandan da normal hayatlarına devam ediyor. Çünkü ilk 20 günden sonra hastalığın bulaştırıcılık özelliği kalmıyor, herkes işine gücüne koyuluyor. Fakat tedavinin ‘sürerlilik hali’ DGT’nin gidişatını olumsuz etkiliyor. Çünkü hastalar ‘İş yerinden izin alamıyorum, sabah geldiğimde de işe geç kalıyorum’ gibi mazeretler sunuyor. Dr. Ercan Yenigün bu tarz hasta tipiyle çok karşılaştıklarını, insanların işlerini kaybetmekten korktuğunu ve bu bahaneyle tedaviden kaçmaya çalıştıklarını anlatıyor. Dr. Ercan’ın bu problemi ortadan kaldırmak için bir de önerisi var. “Her ilçede eğitimli motorize ekipler oluşturulmalı. Bir görevliye 15 hastanın gözetimli tedavisi emanet edilmeli. İlacını içmeye gidemeyenlerin ev ya da iş yerlerine her gün ilaçları götürülüp içmesi sağlanmalı, ayrıca hastaya psikolojik destek verilmeli.”
     <br/>
     <br/>
     BU HAPLARA ÇARE YOK MU?
     <br/>
     <br/>
     60 kiloyu aşmış tüberküloz hastalarının günde içtiği 12 hap hem çok büyük hem de çok acı. 12 hapın içilmesi ise yaklaşık 30-40 dakika sürüyor. Bazı hastalar da elinde bir kavanoz balla geliyor. Biraz hap, biraz bal derken günlük ilaçlar yutuluyor. Peki, tıp dünyası bu kadar ilerlemişken neden verem hastaları günde 12 hapı içmek zorunda kalıyor? İki dönem Toraks Derneği’nde Tüberküloz Çalışma Grubu Başkanlığını yapan Prof. Dr. Eyüp Sabri Uçan’a göre, ilaç sanayisinin en çok geliştiği Avrupa ve Amerika’da veremle savaş yıllar önce bittiği için yeni araştırmalar yapılmıyor. Şu an kullanılan büyük ve acı haplar da zaten çok uzun yıllar önce yapılan araştırmalar sonucunda bulunmuş olanlar. Dr. Bektaş Kısa, ilaç sayısının fazla ve büyük olmasının hastaları olumsuz etkilediğini, tedaviye devam etmekte zorlandıklarına dikkat çekiyor: “Eğer ilaç sayısı 3-4’e düşerse tedavisini yarıda bırakan hasta sayısı azalacaktır. Böylece MDR’li hasta sayısında da artma değil, azalma gözlemlenecektir.” Aldığımız kulis bilgisine göre Amerika’daki bir ilaç firması verem tedavisini 2 aya indirecek ve 12 ilacı tek ilaçta toplayacak yeni bir hap üzerinde çalışıyor. Fakat araştırmanın 12-15 yıl süreceği söyleniyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25250), [web.archive.org (arşiv bağlantısı)](http://web.archive.org/web/20061027153935/http://www.aksiyon.com.tr:80/detay.php?id=25250)
