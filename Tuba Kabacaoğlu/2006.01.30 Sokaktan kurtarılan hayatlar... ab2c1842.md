# Sokaktan kurtarılan hayatlar...

*Tuba Kabacaoğlu 2006.01.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İstanbul Sokak Çocuklarını Meslek Edindirme Merkezi verilen hizmet ve tarz olarak dünyadaki tek örnek. Yıllarca sokakları mesken tutmuş çocuklar, bu merkez sayesinde tineri bırakıyor, meslek ediniyor, geleceğe dair hayaller kurmaya başlıyor. İşte hayat hikâyeleri birbirinden ilginç 80 öğrenci….
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807052220im_/http://www.aksiyon.com.tr/resim/582/50.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İSMEM’in öğrencileri hem meslek ediniyor hem de yarım kalmış eğitimlerine dışarıdan bitirme sınavlarına girerek devam ediyor. Altı aylık eğitim sonucunda da kalfalık diplomalarını almaya hak kazanıyor.
   <br>
    <br>
     Çoğu zaman küçücük yüreklerinden bile korktuğumuz, ‘ya bir şey yaparsa’ diye yolumuzu değiştirdiğimiz çocuklar. Onların yaşantısı ne sokaklarda başladı ne de köprü altlarında devam etmek zorunda. Yılın en az  340 gününü sokakta geçiren çocuklara ‘sokak çocuğu’ deniyor. Yaşları 8 ila 23 arasında değişiyor ve en fazla İstanbul’da yaşıyorlar.
     <br/>
     <br/>
     Sokak çocuklarının barınma ve eğitim ihtiyacı için Sosyal Hizmetler Çocuk Esirgeme Kurumu’nun (SHÇEK) İstanbul’da sekiz yurdu bulunuyor. Fakat çocukların birçoğu yurt yerine sokağı tercih ediyor. SHÇEK’in dışında da yine bu çocuklar için İstanbul Büyükşehir Belediyesi’ne bağlı İstanbul Sokak Çocukları Meslek Edindirme Merkezi (İSMEM) hizmet veriyor. Şu an 80 öğrencisi var. Öğrenciler gönüllülük usulüyle kalıyor ve ücret ödemiyor. Merkezin en önemli amacı; yeme, içme ve barınma ihtiyacının dışında öğrencilere ‘yeni bir hayat’ kurmak. Çocuklara eğitimlerini dışarıdan bitirme imkânı sunuluyor ve ilgi alanlarına göre meslek seçmeleri isteniyor. Merkezde kalan öğrencilerin büyük çoğunluğu SHÇEK yurtlarına girip çıkmış ve uzun zaman da sokakta yaşamış. Öğrencilerin bir kısmı okuma-yazmayı yeni öğrenirken bir kısmı da ortaokul, lise bitirme sınavlarına hazırlanıyor. Ayrıca sokaktan gelip üniversiteye hazırlanan öğrenciler de var.
     <br/>
     <br/>
     İSMEM’in en önemli özelliklerinden biri sokak çocuklarına sıhhi tesisat, kantonpiyer, boya, terzilik, berberlik, marangozluk, elektrik, bilgisayarlı muhasebe, elektronik, otomasyon, bahçe bakımı ve aşçılık gibi alanlarda meslek edindirmek. Öğrenciler kalfalık diploması aldıktan sonra sanayi bölgelerindeki iş yerlerine yerleştiriliyor. Bu zamana kadar yetişen 57 kalfanın 21’i bilgisayarlı muhasebe, elektrik, bahçıvanlık, su tesisatı, berberlik ve terzilik gibi farklı iş kollarında çalışıyor ama İSMEM’de kalmaya devam ediyor üstelik hiçbir ücret de ödemiyor.
     <br/>
     <br/>
     Merkezin 2004 yılından bu yana öğrencisi Beytullah Demir (18), elektrik-elektronik bölümü eğitimi almış. Şu an Orhanlı İplik Fabrika Sanayii’nde teknisyen olarak çalışıyor. Daha önce hiç okula gitmeyen Beytullah, şimdi 6’ncı sınıf öğrencisi. Hayatında çok şeyin değiştiğine dikkat çeken Beytullah, ailesinin kendisine sahip çıkmamasından yakınıyor; “Ailem beni istemedi, ‘yok’ saydı. Ramazan bayramında yanlarına gittim. Babam bir kez ‘oğlum’ demedi.” Beytullah ailesinin onu istemediğine inanmış gözüküyor ve tek olarak çıktığı hayat yoluna yine tek olarak devam edeceğini söylüyor.
     <br/>
     <br/>
     İSMEM öğretmenlerinden Fatih Aktaş’a göre sokakta yaşamaya alışan çocuklar adapte olmakta zorlanıyor. Dolayısıyla dersler zevkli hale getirilerek veriliyor. Aktaş’ın en zorlandığı öğrenci tipi ise küçük yaşlardan itibaren uçucu ve uyuşturucu madde kullananlar. Çünkü bu maddeler zamanla zeka geriliğine sebep oluyor ve eğitimi engelliyor. Şimdiye kadar az sayıda da olsa böyle vakalarla karşılaştıklarını ve hiç değilse okuma-yazma öğretip ilkokul diploması alabilmeleri için uğraştıklarını anlatıyor. Fatih Aktaş her çocuğun bir rehber öğretmeni olduğuna dikkat çekerek; “Çocukların hikâyelerine önem veriyoruz. Sokak çocuklarının ancak aç kaldıklarında hırsızlık yaptıklarını ve üşüdükleri için tiner kullandıklarını gördük.” diyor.
     <br/>
     <br/>
     İş bulmak büyük sorun
     <br/>
     <br/>
     İSMEM Müdürü Kamil Eyüpoğlu bu çocukların hayata karşı umutlarının körelmemesi için iş bulmaları gerektiğinin üstünde durarak yakın zamanda uygulamaya giren projelerini anlatıyor; “İşveren için çocuklarımızı cazip hale getirmeye çalışıyoruz. Artık sigorta ücretlerini işveren yerine Büyükşehir Belediyesi’nin katkısıyla biz ödeyeceğiz. İşveren sadece maaşını karşılayacak. Öğrencilerin ‘yeni hayat’ serüveninde yolda kalmaması için iş imkânı gerekiyor.” Öğrencilerin bir diğer problemi de çalıştıkları iş yerlerine uyum sorunu yaşamaları. Çünkü gittikleri her ortamda İSMEM’den geldikleri biliniyor ve öğrenci ister istemez kendini kötü hissedip uzun süre aynı ortam da çalışmak istemiyor, iş arkadaşlarıyla diyalog kurmakta zorlanıyor.  Bu sorunun çaresi de bulunmuş. Artık iş yerlerine bir yerine birkaç öğrenci birden yerleştiriliyor. Böylece uyum problemi yaşanmıyor.
     <br/>
     <br/>
     Eyüpoğlu, sokak çocukları hakkındaki çarpıcı bir bilgiyi de şöyle anlatıyor: “İstanbul Emniyet Müdürlüğü’nün yaptığı son açıklamaya göre sokak çocuklarının sadece yüzde 8’i kapkaç yapıyor. Yani; zannedildiği gibi bu işi sokak çocukları yapmıyor. Evi, ailesi olan, sokakta yaşamayan, ekonomik durumu iyi birkaç kişi birleşerek çete kuruyor ve ‘sokak çocuğu imajı’ndan yararlanarak insanlara zarar veriyor.”
     <br/>
     <br/>
     Bazı sokak çocukları da sahipsiz olmalarından dolayı mafya, suç örgütleri ve dolandırıcılar tarafından kullanılıyor. Suç örgütleri sokak çocuklarını önemsiyor, çünkü çocuklar yaşları nedeniyle ceza almıyor. Dolayısıyla sokak çocukları bazen bilerek bazen de bilmeyerek organize bir suçun içinde yer alıveriyor. Sokaklarda kendi halinde ayakta durmaya çalışan Tarsuslu Tolga Dal (17) da bir dolandırıcılık çetesi yüzünden başı derde giren çocuklardan. Tolga 7 yaşında iken anne ve babası ayrılmış. Üvey babası kötü davrandığı için ara ara kaçıp İstanbul’a gelmiş. 14 yaşında İstanbul’a yerleşmiş. Haydarpaşa Tren Garı evi olmuş. Madde kullanmamış ve sokak çocuğu çetelerine dahil olmamak için elinden geleni yapmış. Tolga Dal, İSMEM’e gelmeden önce yaşadığı bir olayı aktarıyor; “Kadıköy merkezde şık giyimli, yakasında Ulusoy Turizm yazan biri yanıma geldi ve Ulusoy’un sahibi olduğunu söyleyip ‘benimle çalışmak ister misin?’ dedi. Kabul ettim. İlk önce bir mağazaya gittik, pantolon ve gömlek aldı. Cep telefonu da alacağını belirtti. ‘Seni herkese oğlum diye tanıtacağım. Sakın aksini söyleme’ dedi. Cep telefonu satan büyük bir mağazaya gittik. En pahalı telefonlardan bana ve kendine aldı. Nakit parası yetmedi, ‘yandaki bankadan çekip geleceğim, sen burada beni bekle’ dedi. Telefonu alıp gitti. Dükkân sahibi beni dövüp polis çağırdı. Sonra suçsuz olduğum ortaya çıktı. Meğer dolandırıcı çetesinin elemanıymış.” İlkokulu 4’üncü sınıfta bırakan Tolga, şimdi  5’inci sınıfa devam ediyor. Boya atölyesinde eğitim görüyor. İSMEM’in öğretmenleri; üvey annesinin yetiştirme yurduna bıraktığı kız kardeşini Niğde Esatatlı Çocuk Yuvası’nda buldu. Kardeşini yıllar sonra bulan Tolga, gelecek planlarını bizimle paylaşıyor; “Çalışıp kendi hayatımı kurmak istiyorum. İlk işim kardeşimi yetiştirme yurdundan almak olacak. Sonra da Almanya’da yaşadığı söylenen annemi bulacağım.”
     <br/>
     <br/>
     Gençlerin küçük yaşta sokakta yaşamaya başlamasının en önemli nedeni parçalanmış aileler... Kimi çocuk anne-babasını hiç görmez, kimisi de üvey ebeveynin zulmünden kaçmak için sokakları mesken tutar. 80 öğrenciden sadece birkaçı ailesinde problem olmadığı halde sokakta yaşamayı tercih etmiş.
     <br/>
     <br/>
     “Sokak varsa aile yoktur”
     <br/>
     <br/>
     Dr. Kamil Eyüpoğlu merkezdeki öğrencilerin geliş nedenlerinin literatürde denildiği gibi yoksulluk olmadığını iddia ediyor; “Eğer fakirlik sokakta yaşama nedeni olsaydı İstanbul sokaklarında on binlerce çocuk olurdu. Topu topu yirmi-otuz mekânda kaldıkları için de sadece Taksim’in payına 2 bin çocuk düşerdi. Asıl neden sorumsuz ya da parçalanmış aileler. Öksüzlük, üvey anne-baba ya da alkolik baba yüzünden sokağa düşen çocuk oranı yüzde 90’ın üzerinde. Sokak varsa aile yoktur.”
     <br/>
     <br/>
     Hasan K. (18) Aydınlı. Sokak hayatı Aydın’da bir tuğla fabrikasında çalışmasıyla başlar. Geceleri geç saate kadar çalışıp sonra da esrar kullanan arkadaşlarıyla zaman geçirir. Babası ise, hem elindeki parayı alır hem de ‘çalışmıyorsun’ diyerek onu kapı dışarı eder. Evdeki huzursuzluklar nedeniyle abisini iki kez bıçaklar, İzmir’e kaçar ve 15 kişilik çete kurar. Bu çete adam öldürme, gasp, hırsızlık, haraç toplama gibi suçlar işler. Arkadaşlarının bir kısmı işledikleri suçtan dolayı yakalanıp cezaevine girince çete dağılır. Bu kez de uyuşturucu çetesine girer. Kısa sürede de reis yardımcısı olur. Artık o da emirler vermeye, liselere uyuşturucu, ecstasy hap satması için gençleri organize etmeye başlar. Eline geçen paraları gece kulüplerinde uyuşturucu ve esrar alarak harcar. Ta ki, çete reisi, yakın arkadaşını suçsuz yere vurana kadar… Kendisinin de bir gün öldürüleceğine inanır ve İstanbul’a kaçar. Fakat, çetenin ‘karakutu’su olduğu için reis bir türlü peşini bırakmaz. Bursa’ya kaçar. Sırf izini kaybettirebilmek için kış soğuğunda 1,5 ay dağda kalır. Sonra tekrar İstanbul… Mafya Hasan’ı hâlâ arıyor. Ailesi de onun nerede olduğunu bilmiyor ve ilgisizlikleri onu çok üzüyor. Hasan K.; “Ailem iki yıldır benden tek bir haber bile almıyor. Aslında herkes gibi benim de anne-babam var.” diyor. Tüm yaşadıkları ve yaptıkları bir yana artık Hasan, ‘yeni hayat’ının tuğlalarını dizmeye koyulmuş bile. İki aydır İSMEM’de kalıyor. Kendini güvende hissediyor. Okula hiç gitmediği için ilk olarak okuma-yazma öğreniyor. Sonra da ilköğretimi ve liseyi bitirmek istiyor. Önceki hayatından arkadaşları ‘hadi sokağa dönelim’ dese de tekliflere kulak asmıyor. Kalfalık için mekanik bölümünü seçmiş. Hasan kısa sürede uyuşturucuyu nasıl bıraktığını anlatıyor; “İlk günler nöbet geliyordu. Öğretmenlerim yanımdaydı. Onların desteği, sevgisi, samimiyeti sayesinde bıraktım. Nöbet geldiğinde bile uyuşturucu istemedim ve ‘Bırakırsam, burada bırakırım’ dedim. Ekmeğimi elime alınca ailemin karşısına çıkacağım. Beni küçük yaşta parasız, savunmasız sokağa bırakan babama, neler yapabileceğimi göstermek istiyorum. Sadece abimi özledim.” Yalnızlık hissini çocukluk döneminde yaşayan ve parçalanmış ailesi yüzünden sokakta yaşamak zorunda olan öğrencilerden biri de Erzurumlu Çağrı Çolak (18). Çağrı anne-babası ayrıldıktan sonra bir süre annesinin yanında kalır. Üvey babasının dört oğlu vardır. Yaşadıkları evde kendini sahipsiz hisseder. Sigara içtiğini öğrenen üvey baba Çağrı’yı döver. 11 yaşında yaşadığı bu olay Çağrı’nın evden kaçmasıyla sonuçlanır ve İstanbul Kadıköy sokaklarında yaşamaya başlar. Sokak çocuklarının oluşturduğu gruba dahil olur. Küçük yaşına rağmen tiner kullanmaya başlar. Annesi ilk bir yıl arayıp sormaz. Sonra da bulana ödül vereceğini söyleyen ilanlar bastırır. Bir parkecinin yanında işe girer. Patronu bir de ev tutar. İş güç derken tineri de bırakır. Hayatı tam düzene girmişken İstanbul Dolapdere’de sokakta yaşayan bir grupla tanışır. Her akşam iş çıkışı yanlarına gitmeye başlar ve tekrar kendini sokakta bulur… Bu sefer de yüksek dozda esrar, ecstasy kullanmaya başlar. Unkapanı’nda yaptığı bir gasp sonucunda 6 yıl hapis cezası alır ama yaşı nedeniyle 6 ayda çıkar.
     <br/>
     <br/>
     Çağrı: “Kız istemeye gideceğim”
     <br/>
     <br/>
     Çağrı tekrar sokağa dönmesinin nedenini anlatıyor: “Vücudum artık maddeye alışmıştı. Her türlü imkân olsa da kullandığımız maddeler bizi sokağa çekiyor. Çünkü sokakta toplu yaşıyoruz. Orada çekilen tiner, alınan uyuşturucu zevkli geliyor. Sokaktan kopmamız zor oluyor.” Çağrı Çolak uyuşturucu tedavisi olduktan sonra gelmeye karar verdiği İSMEM’de 20 gündür kalıyor. Hayatından memnun. Hiçbir yurtta bu kadar uzun kalmadığını belirtiyor. Kendine bir aile kurana kadar da kalmaya devam edeceğini yineliyor. İlkokul ikinci sınıftan terk. Yarım kalan eğitimini bitirmek istiyor. Bir de yarım kalan gönül hikâyesini… Sokakta kalırken çok sevdiği kız arkadaşını kaçırır ve kızın babası yakalar. Baba, kızını vermek için iki şart koşar; çalışmak ve uyuşturucu madde alışkanlığını bırakmak. Çağrı, uyuşturucuyu tamamen bıraktığını, İSMEM’de meslek edinip kız istemeye gideceğini söylüyor.
     <br/>
     <br/>
     Çoğunun hikâyesi evde başlayıp sokakta biterken içlerinden biri var ki onun ne parçalanmış ailesi ne de sokakta yaşamışlığı var. Diyarbakırlı Tuncer Boynukara (21) 9 aydır İSMEM’de kalıyor. Aslında çalışıp para kazanmak için İstanbul’a gelen Güneydoğulu gençlerden biri. Tuncer üniversite eğitimine maddi imkânsızlıklardan dolayı devam edememiş. Kadıköy’de bir restoranda çalışırken merkezin varlığından haberdar olmuş. Ama bir eksikle; burada sokak çocuklarının kaldığını bilmiyormuş. Şimdi üniversite hazırlık kursuna gidiyor ve sınıf öğretmeni olmak istiyor. Bir yandan da bilgisayarlı muhasebe alanında kendini geliştirmeye çalışıyor.
     <br/>
     <br/>
     İSMEM’in Psikoloğu Nilay Yazıcıoğlu: Herkes sokak çocuğu adayI
     <br/>
     <br/>
     Merkezdeki öğrenciler homojen değil. Aralarında denge kurmak zaman zaman zor olabiliyor. Öğrencilerin hayat hikâyeleri birbirine benziyor. İç dünyalarına girebilmek için madde, aile ve sokak yaşamını bilmeniz gerekiyor. Birçoğu merkezi ‘son şans’ olarak görüyor. İSMEM, öğrencileri olumlu anlamda çok değiştiriyor. Kız arkadaşları olmaya başlıyor. Dolayısıyla hayatları her geçen gün daha da normalleşiyor. Haftada bir gidilen sinema, tiyatro ve geziler de çocukların sosyal hayata girmesini kolaylaştırıyor. Toplumun çocuklara bakışı problemli. Çocukları ‘iyi insan’ yapacak şeyler ise; sevgi, ilgi ve anlayış. Üstelik hiçbir anne-babanın bu çocukları küçük görmeye hakkı yok. Çünkü herkes ‘sokak çocuğu’ adayı ve anne-babalar çocuklarına sahip çıkmalı. İSMEM gibi merkezler son tercih olmalı.
     <br/>
     <br/>
     Vanlı Emrah: Denizlere kaptan olmak istiyorum
     <br/>
     <br/>
     Parçalanan ailesi yüzünden sokakta yaşamak zorunda kalanlardan biri de Vanlı Emrah Sevinç (18). Dört yaşındayken anne-babası boşanır ve annesini bir daha görmez. 13 yaşında babasının yanından kaçarak İstanbul’a gelir. Böylece 5 yıl süren sokak hayatı başlamış olur... Önce Eyüp’te sonra Bostancı’da kalır. Diğer sokak çocuklarının aksine; uyuşturucu madde kullanmaz. Sokakta ayakta kalmaksa hayli zordur. Zaman zaman hırsızlık yapmak zorunda kalır. En son cep telefonu çalıp kaçarken araba çarpar ve o andan itibaren görme problemi yaşamaya başlar. SHÇEK bünyesindeki yurtların hepsinde kalır. Gemicilik, bilgisayar, gümüş işçiliği gibi kurslara katılır, sertifika alır. Fakat öğrendiği bilgileri hayatına aktaramadığı için tekrar sokaklara döner. Tabii, eski alışkanlıklarına da… ‘Bir yerde durmam gerekiyordu. Burası ya mezar olacaktı ya da hapishane’ diyen Emrah, ‘Belki bu kez olur’ düşüncesiyle 4,5 ay önce İSMEM’e gelir. Şu an 7’nci sınıfı dışarıdan bitiriyor ve mekanik atölyesinde kalfalık eğitimi alıyor. Fakat kaptan olmak istiyor. Emrah’ın öğretmenleri, Van’daki babasını ve üç yaşından bu yana görmediği Mersin’deki annesini bulur. Şimdilerde Emrah, geç kalmış anne-baba sevgisini telefonla da olsa gidermeye çalışıyor. Fakat okulunu bitirip mesleğini eline almadan babasının yanına dönmek istemiyor. Emrah bu zamana kadar yaşadıklarından anne ve babasını sorumlu tutuyor, çünkü o bir boşanmış anne-baba çocuğu.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23276), [web.archive.org (arşiv bağlantısı)](http://web.archive.org/web/20070807052220/http://www.aksiyon.com.tr:80/detay.php?id=23276)
