# Türkiye, akciğer sağlığı için GARD'ını alıyor

*Tuba Kabacaoğlu 2008.03.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kısa adı GARD olan oluşuma üye 70 ülke, kronik solunum yolu hastalıklarına karşı savaş açtı. Türkiye de artık GARD’ın bir üyesi ve mayısta düzenlenecek uluslararası toplantıya ev sahipliği yapmaya hazırlanıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080516083743im_/http://www.aksiyon.com.tr/resim/692/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080516083743/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080516083743/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080516083743oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080516083743oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Dünya genelinde insanların çoğunun ölüm sebebi kronik hastalıklar. Sağlık Bakanlığı’nca yürütülen Ulusal Hastalık Yükü Çalışması’na göre ülkemizde yaşanan ölümlerin yüzde 79’unun sorumlusu kronik rahatsızlıklar. Bu oranda, kronik solunum yolu hastalıklarının da hatırı sayılır bir üstünlüğü mevcut. Uzmanlara göre bu sayı her geçen gün artıyor. Avrupa ülkelerinin yanı sıra Amerika, Çin, Japonya ve Hindistan gibi birçok ülkede kronik solunum yolu hastalıklarına savaş açmış durumda. Nasıl mı? Global Alliance Against Respiratory Diseases (kronik solunum hastalıklarına karşı küresel ittifak) adlı oluşumla. Kısa adı GARD olan oluşuma Türkiye de katıldı ve mayıs ayında düzenlenecek uluslararası toplantıya ev sahipliği yapmaya hazırlanıyor.
   <br>
    <br>
     Dünya Sağlık Örgütü (WHO) bünyesinde kurulmuş GARD, kronik solunum yolu hastalıklarında (KSH) koruma, tanı ve tedavi konusunda oluşturulmuş uluslararası bir birlik. WHO ve Dünya Bankası’nın 2005 yılında yaptığı araştırmada, 4 milyon kişinin kronik solunum yolu hastalıkları sebebiyle öldüğü, bu sayının giderek artacağı ortaya çıkar. Dolayısıyla astım ve solunumsal alerjiler, kronik obstrüktif akciğer hastalığı (KOAH), meslek hastalıkları, uyku apne sendromu ve pulmoner hipertansiyona karşı soyut bir savaş ilan edilir. GARD’ın kuruluş hikâyesine gelince; 2000 yılında 53’üncü Dünya Sağlık Şûrası, WHO Başkanına KSH alanında özellikle gelişen ülkelere yönelik; hükümetlerinin liderliğinde ve uluslararası destekle çalışmalar başlatılmasını önerir. Böylece GARD’ın temelleri atılır. Bugün dünya çapında 120 dernekten destek alıyor bu kuruluş. 70 ülkenin de üyeliği mevcut. GARD’ın başlıca amacı, küresel akciğer sağlığını geliştirmek…
     <br>
      <br/>
      TÜRKİYE’DE 8,5 MİLYON ASTIM VE KOAH’LI VAR
      <br/>
      <br/>
      Türkiye adına Türk Toraks Derneği (TTD) bu birliğin üyesi. Çalışma grubundaki uzmanlar mayıs ayında yapılacak genel değerlendirme toplantısı öncesinde Türkiye’deki solunum yolu hastalıklarının durumuyla ilgili saha araştırmaları yapıyor. İki ana konu var; astım ve KOAH. GARD Türkiye’nin Başkan Yardımcısı Prof. Dr. Bilun Gemicioğlu niçin sadece astım ve KOAH ile ilgilendiklerini anlatıyor: “Türkiye’de 4 milyon astımlı, 4,5 milyon da KOAH’lı var. Diğer akciğer hastalıklarının görülme sıklığı daha az. Bu iki hastalığa acil müdahale edilmesi gerekiyordu. İleriki dönemlerde diğerleri için de çalışmalarımız olacak.”
      <br/>
      <br/>
      Görünen o ki Türkiye’nin bu iki hastalıkla başı belada. Peki insan sağlığını fazlaca tehdit eden KOAH ve astımı yeterince tanıyor muyuz? KOAH yani kronik obstrüktif akciğer hastalığı, sigara kullanımı sebebiyle oluşuyor. Az gelişmiş ve gelişmekte olan ülkelerde daha çok görülüyor. Sigara tüketimi bir toplumda ne kadar artıyorsa, hastalığın görülme sıklığı da o oranda artıyor. Dünya Sağlık Örgütü’nün (WHO) verilerine göre KOAH 2020’de dünyadaki ölüm sebepleri arasında altıncı sıradan üçüncü sıraya çıkacak…
      <br/>
      <br/>
      Erken teşhis konur ve hasta inat etmez sigarayı bırakırsa KOAH ‘önlenebilir hastalıklar’ arasında. KOAH’ın belirtilerini İstanbul Üniversitesi İstanbul Tıp Fakültesi Göğüs Hastalıkları Anabilim Dalı Başkanı Prof. Dr. Feyza Erkan anlatıyor: “Sabah öksürüğü ve balgam varsa akciğerlerde tahribat başlamıştır. Bazılarında da öksürük, balgam olmaz; ama yaşıtlarına göre nefes darlığı çeker. Hızlı yürürken, koşarken ve merdiven çıkarken nefesi daralır, küçük hava yollarında yavaş yavaş tıkanma başlamıştır. Yaptığı aktivitelerde yaşıtlarına göre geride kalır. Genellikle hastalar belirtilere aldırmayıp sigara kullanmaya devam eder. Böylece akciğerdeki hava yollarında dönüşümsüz hasarlar ortaya çıkar. İlerlediğinde de hasar kalıcı hâle gelir, bronş tıkanıklığı meydana gelir.”
      <br/>
      <br/>
      TÜRKİYE, SOLUNUM FONKSİYONUNU ÖLÇEMİYOR!
      <br/>
      <br/>
      KOAH’lılar kış aylarında daha da kötüleşiyor. Çünkü üşütüp enfeksiyon kaptıklarında şiddetli solunum yetersizliği yaşıyor, vücutlarına yeterince oksijen girmiyor ne yazık ki. Bunun sonucunda da kalp ve beyin tahrip oluyor, hastalar zamanla yerinden kalkamaz, ihtiyaçlarını karşılayamaz hâle geliyorlar. KOAH’ın oluşumuna zemin hazırlayan elbette başka etkenler de var… Mesela denetlenmeyen, iyi havalandırılmayan, tozlu iş yerleri, tezek yakılarak ısınan evler, tandırdan çıkan isli duman, bacasız sobalar... GARD Türkiye’nin bilimsel çalışmaları da bu durumu ispatlar nitelikte. Adana’da yaşayan 40 yaş üstü kişilerde yapılan araştırma sonuçlarına göre birinci evredeki KOAH’lıların oranı yüzde 19,1. Toplam hasta oranı da yüzde 37,7. Araştırma sonuçlarını Prof. Dr. Gemicioğlu şöyle yorumluyor: “Çoğunun hastalık sebebi sigara değil. Tezek gibi yakıtların fazlaca kullanılması. Kadınlarda da hastalık oranı yüksek çıktı. Ya eşleri sigara kullanıyor ya da tandırla çok ilgileniyorlar.”
      <br/>
      <br/>
      KOAH’ta genetik faktörler de önemli. Sigara kullanmayan, çevresel etkilerden uzak yaşayanlarda da görülebiliyor. Çünkü kanda akciğere giren zararlı maddeleri inaktif hâle getiren bir enzim olmuyor. Çoğu kişi kötü havalı yerlerde yaşasa da bu olumsuzluklarla başa çıkabiliyor. Vücut kirli havayla, tozla karşılaşınca hemen savunma mekanizması devreye giriyor. Bu etkili enzim eğer genlerinizde yoksa akciğer dokunuz sürekli zarar görüyor. Bu durum Avrupa ve Amerika’ya göre ülkemizde daha nadir gözlemleniyor.
      <br/>
      <br/>
      Hastanın hayatından sürekli gün çalan bu rahatsızlık, ömrü fazlaca kısaltıyor. 40-60 yaş arasındakilerin hayatı bu vesileyle sonlanıyor. Vatandaşlar genelde nefes alamayacak hâle geldiklerinde hekimlere başvuruyor. Direkt yoğun bakıma alınmaları gerekiyor. Fakat bir yoğun bakım yatağının maliyeti 50-60 bin dolar olunca devlet hastaneleri ancak kısıtlı sayıdaki hastaya hizmet verebiliyor. Özel hastanelere ödeyecek 600 YTL’si olanlarsa anlaşmalı kurumlara sevk ediliyor. Maddi imkanı kısıtlı KOAH’lılarsa antibiyotiklerle, anlık tedavi yöntemleriyle ayakta kalmaya çalışıyor. Oysa bu hastalara sağlık ocaklarında, dal merkezlerinde erken teşhis konulabilir. Bunun için yapılması gereken tek şey; solunum fonksiyon cihazıyla hastanın nefes yeterliliğini ölçüp erken teşhis koymak, onu gözlem altında tutmak… Yalnız en büyük sorun; bu cihaz her yerde yok. Aletin tedarik edildiği hastanelerde de solunum fonksiyon cihazını kullanacak teknisyen ya da özel eğitimli hemşireleri arayın ki bulasınız. Mesela Süreyyapaşa Göğüs Hastalıkları ve Göğüs Cerrahisi Eğitim ve Araştırma Hastanesi ile İstanbul Üniversitesi Tıp Fakültesi’ndeki bin dolar değerindeki solunum fonksiyon cihazları, özel eğitimli personel olmadığı için kullanılamıyor. GARD Türkiye’nin öncelikli amaçlarından biri, solunum fonksiyon cihazlarını kullanabilen yeni hemşire atamalarının yapılması ve Sağlık Bakanlığı’nın katkılarıyla mevcut hemşirelerin bu alanda özel eğitimlerle yetiştirilmesi. Uzmanlara göre sağlık ocakları, aile hekimlikleri, dal merkezleri ve özel hastanelerde solunum fonksiyon testleri yapılmalı, KOAH’lılara erken teşhis konmalı. Devletin üzerindeki ekonomik yük ve sağlık yükü bir an önce azalmalı.
      <br/>
      <br/>
      GARD’ın ikinci savaş açtığı hastalık astım. İlk belirtileri ise nefes darlığı ve hırıltı. KOAH’tan farkı dönemsel farklılıklar göstermesi. Hastalık belli karşılaşmalarda artıyor. Mesela bulunduğu ortamda toz, boya, parfüm kokusu, hayvan tüyüyle karşılaşanlarda hemen nefes darlığı ve hırıltı başlıyor. Tabii sadece öksürükle kendini belli eden astım türleri de var. KOAH’ın aksine astımda kalıtımsal özellikler çok önemli. Hemen hemen her astımlının yakın akrabalarının astım ya da alerjik rahatsızlıkları bulunuyor. Astımın öncülleri arasında hapşırık nöbetleri de görülebiliyor.
      <br/>
      <br/>
      GARD Türkiye Koordinatörü Prof. Dr. Arzu Yorgancıoğlu,  astımlı hastalara teşhis koymanın kolaylaştığını, asıl sorunun diğer evrelerde yaşandığını belirtiyor. Prof. Dr. Feyza Erkan da astımlılardaki esas sorunu sıralıyor; iletişim, hasta eğitimi ve takip. Feyza Hocaya göre; hastalar rahatsızlıklarını kabullenmekte zorlanıyor. Halbuki astım ilaçlarla kontrol edilebilir. Üstelik tamamen iyileşme şansı da mevcut. Fakat vatandaşlar kendini iyi hissettiğinde ilaçlarını kullanmıyor; ancak kriz hâlindeyken geliyor hastaneye. Prof. Dr. Bilun Gemicioğlu, astım hastalarının kontrolünde ciddi problemler yaşandığını belirterek yaptıkları son araştırmadan bahsediyor: “Tam kontrol altındaki hasta oranı sadece yüzde 1,25. Avrupa’da da yüzde 5’lerde. Hastalarımızın yarısı acile zor yetişiyor. Son bir yıl içinde başvuran astımlıların 4’te biri hastaneye yatmış. Her on hastadan 9’unun gün içinde semptomu var. 6’sının gece de devam ediyor nefes darlığı. GARD Türkiye, Sağlık Bakanlığı ile ‘Nasıl tedavi edelim?’in üzerine çok düşündü. Astımlı hastaları kontrol altına almak istiyoruz. Eğer tüm sağlık birimlerinde düzgün şekilde ‘kontrol programı’ uygulanırsa kısmen başarılı olacağız. Önümüzde uzun bir yolculuk var. Hastalar önce sağlık ocaklarında, aile hekimliklerinde teşhis konduktan sonra devlet hastanelerine sevk edilmeli ki biz de kontrol altında tutabilelim hastayı. Pratisyen hekimlerin astım konusunda bilgi eksiklikleri var. Yanlış uygulamalar çok.” Gemicioğlu’na göre sistematik tedavi şart. Çünkü hastalar neden kontrol altında tutulmaları gerektiğini, rahatsızlıklarının normal seyrini bilmiyor.
      <br/>
      <br/>
      Kronik hastaların belli aralıklarla uzman hekimlere başvurup sağlık durumlarını öğrenmeleri, eğer gerekiyorsa ilaç değişimlerini yaptırmaları şart. Fakat Türkiye’deki hastaların yüzde 98’i bunu ihmal ediyor. Üstelik kontrolsüz bir astımlının devlete maliyeti 1500 dolar. Aynı hasta kontrol altında tutulduğunda ise mali yük 200 dolara kadar düşüyor. Prof. Dr. Feyza Erkan, “Hastayla doktor yeterince iletişim kuramıyor” diyor. Çünkü sağlık güvenceli her vatandaş üniversite hastanelerine gelebiliyor. Hasta yoğunluğu hekimle vatandaşın iletişim kurmasına çok da fırsat vermiyor. Fakat bunu telafi etmek çok da zor değil Prof. Erkan’a göre… Mesela; üniversite hastanelerinde ayda bir düzenlenen ‘hasta bilgilendirme toplantıları’ sıklaştırılmalı, halkın daha çok katılımı sağlanmalı, yeni teşhis konmuş bir hastaya sinevizyonla sağlık görevlileri eşliğinde astım ya da KOAH hakkında ayrıntılı bilgi verilmeli...
      <br/>
      <br/>
      ‘KRONİK HASTALARLA ÇOK İLGİLENEMİYORUZ’
      <br/>
      <br/>
      Prof. Dr. Bilun Gemicioğlu da kronik hastalarla çok ilgilenemediklerini itiraf ediyor. Fakat hazırladıkları ‘Astım Kontrol Testi’ uygulamasıyla az zamanda çok bilgi alabiliyorlar hasta hakkında. Randevu sırası gelmeden önce vatandaş, “Son dört hafta içinde astımınız işte, okulda veya evde yeterince çalışmanızı ne sıklıkla engelledi?” ya da “Son dört hafta için de ne kadar nefes darlığı hissettiniz?” gibi sorular içeren bir anket formu dolduruyor. Anket sonuçlarına bakan hekim, vatandaşın son bir ay içindeki sağlık durumunu birkaç saniyede anlayabiliyor. Her sonuç bilgisayar ortamına kaydediliyor ve hekim tek bir tuşla hastanın süreç içindeki durumunu gözlemleyebiliyor. Bilun Hanım, bu yöntemin hastalığının farkında, tedavisini önemseyen, rutin kontrolünü yaptıranlar için işe yaradığını; ama hiç gelmeyen, hatta hastalığının bile farkında olmayanlar için ise işe yaramadığını belirtiyor.
      <br/>
      <br/>
      SİGARASIZ TÜRKİYE İÇİN…
      <br/>
      <br/>
      GARD Türkiye’nin birinci amacı; sigarayla savaşmak, ülkemizdeki bağımlılık oranını düşürmek... Kapalı alanlarda sigara içilmemesinin kanunlaşmasında da hayli emeği geçen ekip, çocuklara ve erişkinlere ulaşmak niyetinde. Bunun için eğitim filmleri hazırlanmış. Fakat geç saatte yayımlanıyor olması biraz canlarını sıkıyor uzmanların. Aile fertlerinin televizyon başında toplandığı saatlerde bu kısa filmlerin yayımlanması için uğraşıyorlar. Bilun Hoca, ‘yasak’ kavramını çok sevmese de sigaranın kapalı alanlarda kullanımının yasaklanmasını ‘çok önemli bir gelişme’ diye tanımlıyor. Artık devlet hastanelerinin çoğunda sigara bırakma merkezleri bulunuyor. Sigara içen tüm hastaları bu kliniklere yönlendirme konusunda tüm göğüs hastalıkları uzmanları hemfikir. GARD Türkiye Koordinatörü Prof. Dr. Arzu Yorgancıoğlu ise gençlerde sigara tüketim oranını ‘doğru eğitimle’ düşüreceklerini düşünüyor.
      <br/>
      <br/>
      GARD Türkiye’nin projelerine solunum hastalıkları alanıyla ilgili tüm hekimler ‘ortak akılla’ katkıda bulunuyor, mevcut sorunları içselleştiriyor. ‘Proje herkese ait’ olunca da uygulamada başarı bekleniyor. Sağlık Bakanlığı ve diğer resmî kuruluşların da projeyi destekleyerek katkı yaptığını da unutmamak gerekiyor. GARD Türkiye ekibi Mayıs 2008’de İstanbul’da yapılacak uluslararası toplantıda üye 70 ülkenin göğüs hastalıkları uzmanlarına ülkemizin kronik göğüs hastalıkları serencamı hakkında bilgi verecek, yaptıkları bilimsel araştırmaları sunacak, çözüm önerilerini tek tek gündeme getirerek “daha sağlıklı bir Türkiye” vaat edecekler…
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29764), [web.archive.org (arşiv bağlantısı)](http://web.archive.org/web/20080516083743/http://www.aksiyon.com.tr:80/detay.php?id=29764)
