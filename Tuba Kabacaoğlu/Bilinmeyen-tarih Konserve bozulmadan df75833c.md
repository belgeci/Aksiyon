# Konserve bozulmadan

*Tuba Kabacaoğlu Bilinmeyen-tarih*

<div>
 <font>
  <img border="0" height="1" src="/web/20050223174454im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050223174454im_/http://www.aksiyon.com.tr/resim/484/64.jpg" vspace="5"/>
  </p>
 </font>
 <font class="content">
  Türkiye"de konservatuvarlar her dönem tartışılan kurumların başında geldi. Makus talihleri zamanla değişse de sorgulanmaktan kurtulamadı.
 </font>
 <br/>
 <p>
  <font class="content">
   Müzik, tarih sahnesinde yer alan tüm Türk topluluklarında önemli olmuştur. Türkler ibadet, dini tören, eğlence ve savaşlarında müziği kullanmışlar, müziğin gelişmesi ve icrası için topluluklar kurup okullar açmışlardır. Yakın geçmişimiz olan Osmanlı Devleti"nde de bu gelenek değişmemiş ve II. Murat zamanında üniversite düzeyinde eğitim veren Enderun Mektebi"nde sanatçılar  yetişip Sultan II. Mahmut zamanında ise eğitim merkezlerinin Batı saraylarına benzetilmesi sonucunda müzik eğitimi için Müzika-i Hümayûn kurulmuştur. 1917 yılında Türkçülük akımının da etkisiyle Darü"l Elhan (Nağmeler Evi) açılır. Amacı, geleneksel musikimizi çağdaş kurallara göre incelemek, genel musiki kültürü ile Türk musikisi kültürünü sindirmiş yetenekli musikişinaslar yetiştirmektir. Enstrüman, nazariyat ve bestekarlık eğitimi verilir. Cumhuriyetin ilanından sonra Batı müziğine yönelmenin hızlanması ile Türk müziğine verilen önem azalır. Darü"l Elhan, İstanbul Belediye Konservatuvarı"na dönüşür, Eğitim ve icrası 1926-1976 yılları arasında devlet tarafından yasaklanan Türk müziğinin önü kapanır. Zürih Üniversitesi Bestecilik Bölümü Profesörü Alman asıllı Hindemith"in Ankara"da yürüttüğü çalışmalar sonucunda Musik-i Muallim Mektebi 1936"da Ankara Devlet Konservatuvarı"na dönüştürülür. Sonrasında da  konservatuvarların devamı gelir. Şu anda Türkiye"de, toplam 7 konservatuvar var. Sadece üçünde Türk müziği eğitimi veriliyor.  Bu okullar, açılmalarıyla birlikte halen devam eden Türk müziği-Batı müziği tartışmasının odağında yer aldılar.
   <br>
    <br>
     Geç gelen konservatuvar...
     <br>
      <br>
       Zaman içinde konservatuvarların sayısının artması sorunlara çözüm olamadı. Günümüzde de konservatuvarlar en fazla tartışılan, eleştirilen, üzerine birbirinden farklı yorumlar yapılabilen kurumların başında geliyor. Konservatuvar ismi "konserve etmek" kelimesinden geliyor. Konserve edilecek olan Türk müziğiydi ve nesilden nesile aktarımı söz konusuydu. Fakat, 1926 yılından itibaren yasaklı geçen elli yıl eserlerin aktif olarak aktarılmasına ve kayıtlara geçmesine büyük oranda darbe vurdu. O dönemde Türk musikisi gizli kapaklı da olsa dergahlarda, musiki topluluklarında, tekkelerde yaşatılmaya, aktarılmaya çalışıldı. İstanbul Teknik Üniversitesi"nde uzun yıllar ders veren Neyzen Salih Bilgin eserlerin korunması konusunda "meşk"e atıfta bulunuyor: "Meşk usûlüne dayalı Türk musikisi her ne kadar şu andaki akademisyenler arasında tartışma konusu yapılıp müfredatlar dayatılmaya çalışılsa da bu önemli yönü sayesinde tüm talihsizliklere rağmen özünü kaybetmeden hatta üzerine katkılar da yapılarak günümüze kadar gelmiştir."
       <br/>
       <br/>
       Gaziantep Üniversitesi Türk Müziği Devlet Konservatuvarı öğretim görevlisi Savaş Ekici, ülkemizde Batı müziği eğitiminin 1826 yılında, Türk müziği eğitiminin ise Cumhuriyet döneminden sonra başladığına dikkat çekerek "İlk Türk müziği okulunun Batı müziği eğitiminin başlamasından 110 yıl sonra kurulmasını son derece düşündürücü buluyorum" diyor. Ekici, yasaklı dönemin ardından mahalli sanatçılarla dersler verilirken akademisyenlerin yokluğu nedeniyle metodların oluşturulamadığını, 50 yıl icrasız geçen zaman diliminin sarsıntısını yok saymanın gerçekleri görmezden gelmek olacağını söylüyor.
       <br/>
       <br/>
       İlk konservatuvarın kuruluşundan bu yana 68 yıl geçti. Türk müziği icra yasağı kaldırılalı 28 yıl oldu. Bu zaman ve nedenler ışığında akla gelen ilk soru şu: "Acaba konservatuvarlar Türk müziğini ne kadar konserve edebildi?" TRT ses sanatçısı, tasavvuf korosu şefi Ahmet Hatipoğlu"na göre "Cumhuriyet dönemiyle birlikte açılan Türk ve Batı konservatuvarları Türk müziğini korumaktan uzak. Konserve etme işlevini üstlenen kurum 1976"da açılabildi. En iyi koruyan kurum radyolar oldu. Ama yeterli değildi."
       <br/>
       <br/>
       Konservatuvarlar konusunda birleşilen nokta, Türk müziğini koruyup geliştirerek gelecek nesiller aktaracak bu kurumun çok geç açılmış olmasıydı. Marmara Üniversitesi İlahiyat Fakültesi Tasavvuf Bölümünden Prof. Dr. Mustafa Tahralı da zamanlama konusuna dikkat çekerek "Türk müziği konservatuvarları çok geç kuruldu. Muhafaza zorlaştı. Tekke ve dergahlarda, musiki cemiyetlerinde meşk usûlüyle bilinen eserler çok az basılabildi. Bence devletin korumak gibi bir ideali de olmadı" şeklinde konuşuyor. Türk müziğini yıllardır icra eden Ahmet Özhan ise konservatuvarların eleştirilmesinden yana değil. Ona göre 30 sene içinde ciddi anlamda ilerleme var. Özhan, "Müzik gibi yetenek gerektiren alanlarda ürün verme Türkiye"de binde 3-4 gibi. Asırda bir kişi bile yetişmiş olsa konservatuvarlar görevini yerine getirmiştir. Geçmişte yasaklanarak toprak altına itilmeye çalışılmış bir sanatın bugünlere gelmesini takdir etmek lazım."
       <br/>
       <br/>
       Türk müziğinin Batı"ya açılamama sendromu
       <br/>
       <br/>
       Konservatuvarlarda bir yıl hazırlık toplam beş yıl eğitim veriliyor. Öğrenciler bu zaman diliminde hem Türk müziği hem de Batı müziği ağırlıklı eğitim alabiliyor. Kadın neyzen Burcu Sönmez"e göre konservatuvarların Türk müzik kültürüne en önemli katkısı şu: "Müzik eğitimini sistemli bir hale dönüştürerek sanatçı olmak isteyenleri mıknatıs misali toplamaktır. Konservatuvarlar sayesinde nota neşriyatı geliştirildi, arşivler oluşturuldu. Bunların dışında dünya müziğine katkıları çok da elle tutulur cinsten olamadı." Bunun nedeni olarak Sönmez, konservatuvardaki İngilizce eğitimin yetersiz olduğunu, öğrencilerin dünya müziği kulvarında koşabilecek donanıma ulaşamadığını anlatıp, elde edilen sonucun Batı taklidinin ötesine gidilemiyor havasını doğurduğunu vurguluyor. Batı ve Türk müziği dalında eserler verip yurtdışında da çalışmalar yapan sanatçı Özdemir Erdoğan daha temel bir sorun olduğunu dile getiriyor: "Tabiatın şımarttığı ağır tempolu Türkler için konservatuvarlar geleneksel Türk müziğini korumak adına tek dayanak."
       <br/>
       <br/>
       Türk müziğinin armonisi ve ritmi bozuk mu?
       <br/>
       <br/>
       Son yıllarda yurtdışındaki kişisel çalışma ve başarılar revaçta. Bu, müzik otoriteleri tarafından yeni bir politika olarak kabul ediliyor. Halihazırda Musiki Mecmuası"nın editörü ve uluslararası organizasyonlarda Türkiye"yi temsil eden Mehmet Gültekin, Batı müziğine bireysel çalışmalarla katkımız olduğunu söyleyerek örnekler veriyor: "ABD"de Maryland Üniversitesi"nde Etnomüzikoloji Bölümü Başkanı Münir Beken, Derya Türkan, Yurdal Tokcan, Göksel Baktagir, Ahmet Şahin, Aziz Şenol Filiz-Birol Yayla..." Özdemir Erdoğan ise Gültekin"den farklı düşünüyor. Erdoğan"a göre "Türk müziğinin dünya müziğine katkısı olamaz. Çünkü, ritim ve armonimiz bozuk. Sanatımızla uluslararası platformda ilgi değil, saygı uyandıran bir kıvama daha gelemedik."
       <br/>
       <br/>
       Ahmet Hatipoğlu"na göre Türk müziğinin böyle bir sorunu yok. Mevcut armonisiyle tüm duyguları fazlasıyla vermekte. Hatipoğlu, Batı müziğine kendimizi adapte etmeye çalışma çabasını da gereksiz buluyor: "Batı armonisi Türk müziği için yetersiz. Fakat, tüm sesleri içine alan bir armoni oluşturulabilir. Yeni armoni yapılır ve beğenilirse Batı"da  başarılı olabiliriz."  Armoni ve ritim konusuna açıklık getiren uluslararası başarılarıyla tanınan Neyzen Aziz Şenol Filiz de böyle bir şeyin doğru olmadığına, dünya müziğine açılırken illa da orkestra olması gerekmediğine, eğer amaç gelenekseli tanıtmaksa dünya müziği içinde yer alabilmek için önüne arkasına bir şeyler eklemeye gerek olmadığına ve Türk müziğini Batı müziği çerçevesinde anlamanın da zor olduğuna dikkat çekiyor. Salih Bilgin de  Batılıların klasik müziği aştığını ve etkilenmelerinin zor olduğunu belirterek "Artık Batılıları tek etkileyen müzik dalı yine kökü geleneğimizde olan sufizmden başkası olamaz" diyor.
       <br/>
       <br/>
       Ama ben ne olacağım!
       <br/>
       <br/>
       Konservatuvarların temelinden kaynaklanan sorunların gölgesinde en çok öğrenciler kalıyor. Özellikle de konservatuvar öğrencileri. Çünkü, eğitim fakültelerine göre daha köklü bir eğitim alan öğrencilerin öğretmenlik hakları 1998 yılında hiçbir gerekçe gösterilmeden ellerinden alındı.  Piyasanın şartları da istihdamı zorlaştırdı.  Öğrenciler sınıf atladıkça mezun olma hayali bir kabusa dönüştü ve "Ne olacağım?" korkusu zihinlere yerleşti. Her bir konservatuvardan yılda en az 150 kişi mezun oluyor ve Türkiye çapında bu sayı 1000-1300 kişi arasında değişiyor. Piyasada tutunabilen  sadece yüzde 4-5"i. Bu grubun yarısı da  kendi aldıkları eğitimin dışında popüler müziğe yöneliyor. TRT kadrosunda da iş bulabilmek güç. Kadro açılabilmesi için birilerinin ölmesini beklemek tek çare. Pahalı konservatuvar eğitimi sonunda akademik kariyer yapmak çoğu için ütopik ve böyle  bir düşünceleri yok. Çizilen bu tablo sonucunda öğrenciler günden güne tüm inançlarını, hırslarını, ideallerini yitiriyor.
       <br/>
       <br/>
       İTÜ Temel Bilimler Türk Sanat  Müziği Bölümü 4. sınıf öğrencisi Şengül Çağlayan da "Acaba ben ne olacağım?" sorusunu kendine sormaktan bıkmış birçok öğrenciden biri. İçinde bulunduğu ortamı en iyi anlatan cümleleri kuruyor: "Biz şimdiki kültürle yetişmedik. Benim yeşil tuvaletler giyerek sahneye atlayacak ne cesaretim ne de tavizim var. Her yıl 2-3 kişi bir yerlere geliyor. Diğerleri ise telef oluyor." İTÜ Temel Bilimler Türk Halk Müziği 4. sınıf öğrencisi Emine Balhan da hayal kırıklığına uğramayı bırakın, köreldiğini düşünüyor. Çünkü, ilk yıllardaki şevkinden eser yok. İki yıldır türkü barlarda program yapıyor. "Program sırasında hep aynı türküler isteniyor. Kendinizi böyle bir ortamda geliştirmeniz güç."
       <br/>
       <br/>
       Konservatuvar öğrencilerinde ister istemez farklı alanlara yönelme başlıyor. 2003 yılında İTÜ Enstrüman Yapımı Bölümü"nden mezun Gökçe Güneygül"ün  kaderi de aynı dönemde mezun bin 300 kişiden farklı değildir. Mevcut piyasa ortamından dolayı  "bankacılık" mesleğine yönelir. Yaşadığı güçlükleri şöyle anlatıyor: "Bankacılıkla hiçbir alâkam yoktu. İlk başta tüm çalışma arkadaşlarım beni yadırgadı. Arkadaşlarımın birçoğu piyasaya atıldı ama durumlarından hiç memnun değiller. Ben de sanatımı icra etmek isterdim. Keşke bu bölümü okumasaydım demek istemezdim." Bestekar, radyo sanatçısı ve psikiyatr Dr. Adnan Çoban da öğrencilerin gelecekten  umutsuz olmalarından rahatsız. Bu durumu sanatçı olarak duygusal olmalarına ve öğretmenlik kapısının ansızın yüzlerine kapanmasına bağlıyor. Çoban" a göre,"  Öğrenciler sanatlarını icra edemiyor. Çoğu maddi sıkıntı çekiyor ve istemediği ortamlarda çalışmak zorunda kılıyor. Tüm bunların sonucunda da bireylerde işe yaramaz olduklarını düşünme, idealsizlik, kendi okulunu ve aldığı eğitimi küçük görme,   güvensizlik, kaos gibi duygular baş gösteriyor."
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11255), [web.archive.org (arşiv bağlantısı)](http://web.archive.org/web/20050223174454/http://www.aksiyon.com.tr:80/detay.php?id=11255)
