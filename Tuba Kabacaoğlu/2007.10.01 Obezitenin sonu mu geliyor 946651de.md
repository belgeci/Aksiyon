# Obezitenin sonu mu geliyor?

*Tuba Kabacaoğlu 2007.10.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye; Amerika ve Avrupa gibi hızla şişmanlıyor. Diyet ile fazla kilolarından kurtulamayanlar için üç yöntem var. Aşırı kiloya sahip obezlerin hayat hikâyeleri eşliğinde obezite cerrahisinin tüm ayrıntılarını Aksiyon inceledi.
      <br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071107110937im_/http://www.aksiyon.com.tr/resim/669/50.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kendilerini yalnız hissediyorlar toplum içine çıktıklarında.  Hemen hepsinin aynalarla arası iyi değil. Ne istediklerini giyebiliyorlar ne de istediklerini yiyebiliyorlar. Günleri tartıya çıkmakla geçiyor. Aldıkları her kilo morallerini bozdukça daha bir iştahla yemeğe başlıyorlar. Dondurulmuş hazır gıdalar, patates kızartması, çerez, kola, hamburger onların vazgeçilmezleri adeta. Bir de onlarca kez uyguladıkları diyetler… Yarım bıraktıkları her diyet hayatlarını biraz daha güçleştiriyor. Ergenlik çağındaki çocuklar için de yaşını başını almışlar için de aşırı kilolar tam bir kâbus. Kimse bu kâbusu yaşamak istemese de milyonlarca insanın başı şişmanlıkla dertte.
   <br>
    <br/>
    Onlardan biri, 1992 yılında ‘Ortada kuyu var yandan geç’ isimli şarkıyla meşhur olan Ozan Orhon. 1997’de manken Ebru Şallı ile evlenir. O günlerde Şallı, “Onu terk edersem çok kötü olacağını söylüyor. Hızla kilo almaya ve hastalanmaya başladı. Boşanmaktan vazgeçiyoruz. Bir kez daha deneyeceğiz.” açıklamasını yapsa da çift, bir yıl sonra boşanma kararı alır. Ozan Orhon, Şallı’dan ayrıldıktan sonra hızla kilo almaya başlar. Daha önce müzik çalışmalarıyla gündeme gelen sanatçı bu kez fazla kilolarıyla adından söz ettirir.
    <br/>
    <br/>
    ŞiŞMANLIK İŞLERİNDEN EDİYOR
    <br/>
    <br/>
    Her ne kadar medya onlardan bahsetmese de aşırı kiloları yüzünden sağlığını da işini de kaybeden nice insan var Türkiye’de. 29 yaşındaki Burak Göral, 8 yıldır çalıştığı şirketten fazla kiloları sebebiyle atılır mesela. Sabahat Avcı, eşiyle ciddi sorunlar yaşar. Ayşen Kuzguncu ilk aşkını obez olduğu için kaybeder. Dr. Ahmet Erkekin’in hayatı ise ‘şişman ama başarılı’ sınıfına girebilme çabasıyla geçer.
    <br/>
    <br/>
    Obezite ya da halk arasında bilinen adıyla aşırı şişmanlık, vücutta fazla miktarda yağ birikmesi ile çıkıyor ortaya. Bilimsel veriler, vücut kütle endeksi 25’in üzerindeki yetişkinleri aşırı kilolu olarak kabul ediyor. 30 ve üstündekiler ise obez olarak nitelendiriliyor. Buna göre, Türkiye’de yaklaşık 14 milyon aşırı şişman insanın yaşadığı sanılıyor. Türk Diyabet Vakfı’nın, Sağlık Bakanlığı ve Dünya Sağlık Örgütü ile birlikte 2006 yılında yaptığı çalışmaya göre, bu sayı 8,5 milyon... 40 yaşın üzerindeki obezlerin nüfusa oranı ise yüzde 15’lere dayanmış durumda. Dünyada 1 milyar yetişkinle 5 yaşın altındaki 25 milyon çocuk aşırı kilolu. 300 milyon kişi ise obez. Obezite artış hızı 1970’lerde yüzde 0,2 iken, bugün yüzde 2’lerde seyrediyor. Böyle giderse 2015’te yaklaşık 2,3 milyar kişi aşırı kilolu, 700 milyon kişi de obez olacak.
    <br/>
    <br/>
    Sadece ABD’nin 2005’te obezite tedavisi için 112 milyar dolar harcadığı dikkate alındığında şişmanlığı ciddi bir hastalık olarak kabul etmek mümkün. Kalp, damar, solunum hastalıklarına yol açıyor, hormonal sistem, sindirim sistemi gibi birçok metabolik sistemi etkiliyor. Kalp hastalıkları, yüksek tansiyon, şeker, kolesterol, solunum rahatsızlıkları, eklem hastalıkları, âdet düzensizlikleri, kısırlık, iktidarsızlık, safra kesesi hastalıkları, taş oluşumu ve bazı kanser türleri obezite ile doğrudan ilişkili… Şüphesiz kimse obez gelmiyor dünyaya. Kilo alımıyla başlayan süreç şişmanlık, obezlik ve morbit obezliğe kadar varıyor. Yanlış diyetler, düzensiz beslenme ve ‘bundan sonra nasıl olsa zayıflayamam’ düşüncesi kilolara kilo katıyor. Doktor yardımı almak ise çoğu obezin aklına gelmiyor. Oysa aşırı şişmanlığın önlenebilirliği bilim camiasında kabul edilen bir gerçek. Diyet onlardan biri. Ama 180-200 kiloya ulaşan obezler için yeterli değil. Onları bu hastalıktan kurtarmak ancak cerrahi müdahaleyle mümkün.
    <br/>
    <br/>
    BALON TAKTIRANLAR HAYAT TARZINI DEĞİŞTİRMELİ
    <br/>
    <br/>
    Bugün doktorların uyguladığı üç farklı cerrahi yöntem var: balon, mide bandı (kelepçe) ve gastric bypass. Mide balonunun en önemli avantajı genel anestezi gerektirmeden endoskopik (kapalı ameliyat) yöntemle gerçekleştirilmesi. ABD orijinli mide balonunun iç hacmi, 400-700 cc’lik sıvı ile şişirilmeye dayanıklı. Böylece mide hacmi küçüldüğünden fazla gıda alımı engelleniyor. Uygulama 15-20 dakikada tamamlanıyor. İşlem sonrasında hasta, damariçi serum verildikten ve 5-6 saatlik gözetimden sonra taburcu ediliyor. Uygulamadan sonra ilk 48 saat bulantı, kusma ve kramp tarzı ağrılar oluyor. Bazı hastalarda bu dönem uzayabiliyor. Balon en fazla 180 gün (6 ay) midede kalabiliyor. Çıkartılma işlemi de endoskopik olarak gerçekleştiriliyor ve hasta 2 saat sonra normal hayatına geri dönüyor. 6 aylık sürede hastalar fazla kilolarının yüzde 30-90’nını kaybedebiliyor. Eğer mide balonunun 180 günden fazla kalması isteniyorsa mutlaka değiştirilerek yenisinin mide içine yerleştirilmesi gerekiyor. Şişli Etfal Eğitim ve Araştırma Hastanesi’nden Dr. Halil Coşkun, obezite cerrahisi üzerine 10 yıldır araştırma ve uygulama yapan bir uzman. Ona göre bu uygulamayı düşünenler 6 aylık sürede yeme alışkanlıklarını değiştirmek zorunda. Aksi takdirde balon çıktıktan sonra eski kilolar 1-1,5 yılda geri alınabilir.
    <br/>
    <br/>
    Marmara Üniversitesi Cerrahi Ana Bilim Dalı’nda ihtisas yapan Dr. Ahmet Erkek (27) midesine balon taktıranlardan. Çocukluğundan itibaren kilolu olan Erkek, üniversite imtihanı, Tıp Uzmanlık Sınavı derken genç yaşta 125 kiloya ulaşır. Ağır vücudunu bacakları taşımakta zorlanır. Kalçasının sağ ve sol eklemlerinde aşınmalar meydana gelir. Midesine balon takıldıktan sonra 25 günde 11 kilo verir. İyi bir eğitim aldığı ve sürekli ailesi tarafından desteklendiği için fazla kilolarından dolayı kendini hiç kötü hissetmemiş. Ama bir gerçeği de kabul ediyor: “Obezler hayata biraz daha geriden başlar. Bu bazılarını tetikler bazılarını da bunalıma sürükler. Ben daha çok çalışmam gerektiğini düşündüm mesela. Ama bir arkadaşım sırf bu yüzden intihar etti.” Midesine takılan balon sayesinde verdiği kiloları anlatırken, “Yaşadığım tüm sıkıntılara değdi.” diyor. Ahmet Bey, ailesindeki aşırı kilolu insanların çokluğunu araştırmak için kanını İngiltere’deki bir laboratuara gönderir. Gelen sonuç şaşırtıcıdır. Meğer genetik olarak tokluk hissi veren hormon vücudunda geç salgılanıyormuş. Durumunu, “Normal birinde hormon yemek yemeğe başladıktan 15 dakika sonra salgılanmaya başlıyor. Bende ise bu 45 dakikayı buluyor. Tokluk hissetmediğim için de çok yiyorum.” sözleriyle özetliyor.
    <br/>
    <br/>
    <br/>
    MİDEDE PATLAYAN BALON!
    <br/>
    <br/>
    Midesine balon taktıranlardan biri de 48 yaşındaki Sebahat Avcı. İstanbul’da ikamet eden Avcı, 35 yaşından sonra hızla kilo almaya başlar. Bir rahatsızlık sebebiyle hastaneye yattığında doktoru, “Hiçbir ücret almadan midene balon takıp kolayca kilo vermeni sağlayabilirim.” teklifinde bulunur. Sebahat Hanım, bu cazip öneriyi geri çevirmez. Ertesi gün işlem yapılır. Müdahaleden önce bu ameliyatı ikinci kez yaptığını belirten hekim, bundan sonra yaşayabileceği olumsuzluklar hakkında hastasına hiçbir bilgi vermez. Sebahat Hanım’ın vücudu ilk iki ay balona uyum göstermez. Ağrı, bulantı ve istifralar bitmez bir türlü. Üstelik bu süre zarfında hiç kilo da vermez. Şiddetli bir ağrıdan sonra hastaneye gittiklerinde balonun midesinde patladığını öğrenir. Balon parçacıkları çıkarılıp mide temizlenir.
    <br/>
    <br/>
    Asıl üzüntü verici olanı ise kilolarını verememesidir. 155 kiloya ulaşan Sebahat Hanım, son bir umutla Prof. Dr. Ziya Mocan’ın kapısını çalar. Sıkı bir tetkikten geçirilir ve kendisine troid bezinin çalışmadığı söylenir. Önce hormon tedavisi, ardından sıkı bir diyet programı ve egzersizlerle 9 ayda 70 kilo verir. Türkiye’de insanların dış görünüşe önem vermesinden şikâyetçi. “Önceden eşim beni beğenmezken, şimdi daha fazla zayıflama, dikkat çekiyorsun diyerek beni kıskanıyor.” sözleriyle obezlerin toplum tarafından nasıl negatif algılandığını gözler önüne seriyor.
    <br/>
    <br/>
    Bir diğer obezite cerrahi yöntemi, ayarlanabilir mide bandı, yani çok bilinen ismiyle kelepçe. Arjantinli ünlü futbolcu Maradona, aşırı kilolardan kurtulmak için bu yöntemi deneyenlerden biri. 110 kilodayken midesine kelepçe taktırarak 63 kiloya iner Maradona. 127 kiloluk Ozan Orhon da aynı yöntemle 4,5 ayda 59 kilo verir. Uzun süre kilosunu korur; ama midesindeki kelepçeyi çıkartır çıkartmaz bir anda 30 kilo alır.
    <br/>
    <br/>
    Mide kelepçe yöhteminde; midenin üst bölümüne yaklaşık 15-20 cc’lik hacim oluşturacak şekilde silikondan bir bant takılıyor. Kum saati şekli alan midenin hacmi kısıtlanıyor. Böylece gıda alımı azalıyor ve vücut kilo vermeye başlıyor. Kelepçenin en önemli özelliği iç yapısındaki hazneye sıvı verilerek şişirilebilmesi. Böylece üstteki küçük mide ile alttaki mide bağlantısı rahatlıkla ayarlanabiliyor. Bunun avantajı, eğer kişinin yemek yemesi fazlaysa ayarlama yapılarak gıda alımı azaltılabiliyor ya da tam tersi bir uygulama gerçekleştiriliyor.
    <br/>
    <br/>
    KELEPÇE MİDEYE Mİ, HAYATA MI?
    <br/>
    <br/>
    Mide kelepçesi taktırmak isteyenlerin özellikle dondurma, çikolata, tatlı gibi yüksek kalorili besinleri kontrollü tüketmesi gerekiyor. Çünkü bu tür gıdaların hacmi küçük, kalorisi yüksek. Kelepçede ince ayar yapılsa da bu tür gıdalar kolayca banttan geçiyor ve hastanın kilo vermesi yavaşlıyor. Doktorlar bu gıdalardan uzak duramayacaklara kelepçe yöntemini tavsiye etmiyor. Onun yerine vücut kitle endeksi 40’ın üzerindeki obezlere uygulanan “gastric bypass” öneriliyor. Kelepçe uygulamasının en önemli avantajı laparoskopik yapılması ve hastanede kalış süresinin 1-2 gün olması. Ancak ameliyat sonrası katı gıdalara geçiş zor oluyor. Kelepçe uygulaması sonrası yaşanabilecek en önemli problemler kusma, ağrı, bulantı ve bandın kayması olarak sıralanıyor. Bu gibi durumlarda bazen ikincil bir ameliyat gerekebileceği gibi kelepçe de çıkartılabiliyor. Mide kelepçesiyle fazla kilonun yüzde 50-60’ı verilebiliyor.
    <br/>
    <br/>
    Marmara Üniversitesi Tıp Fakültesi Cerrahi Ana Bilim Dalı Öğretim Üyesi Dr. Yunus Yavuz’a göre, kelepçeye, hastanın psikolojisi, yeme alışkanlıkları, iradesi, zayıflamayı ne kadar istediği, doktorunu ne kadar dinleyeceği iyice incelendikten sonra karar verilmeli. Çünkü durmadan yiyen bir obezle oturduğunda çok yiyen biri aynı değil. İkisine de uygulanması gereken yöntem farklı. Dr. Yavuz, 9 yıl Norveç’te ileri laparoskopik cerrahi merkezinde çalışır. Son 4 yıldır obezite cerrahisi üzerine odaklanmış durumda. Şimdi Marmara Üniversitesi bünyesinde hizmet verecek gerçek bir obezite merkezini kurabilmek için uğraşıyor. Türkiye’de obez sayısındaki artıştan endişe ettiği için fırsat buldukça İstanbul dışındaki devlet hastanelerinde obezite cerrahi yöntemlerini uygulamalı anlatıyor.
    <br/>
    <br/>
    <br/>
    OBEZİTEYE KESİN ÇÖZÜM: GASTRİC BYPASS
    <br/>
    <br/>
    Obezler için üçüncü çözüm yolu gastric bypass. Bu cerrahi yöntemle midenin hacmi küçültülüyor. Yenilen gıdaların emilimi bundan etkileniyor ve besinler kısa sürede vücuttan atılıyor. Uygulama esnasında mide, üstte 30-40 cc’lik bir hacim kalacak şekilde özel bir aletle ikiye ayrılıyor. Küçük mide üstte, büyük kısmı altta kalıyor. İnce bağırsakla küçük mide arasında bir bağlantı kuruluyor. Böylece boğazdan inen besin küçük mideye geliyor ve orada emilip dışarı atılıyor. Yani büyük mide tamamen işlevini kaybediyor. Bu yöntemle obezler 1-2 yılda fazla kilolarının yüzde 70-80’ini kaybediyor. Uygulama sonrası vücuttaki emilim bozukluğu sebebiyle ortaya çıkan B12, folik asit, demir eksikliği ise dışarıdan vitamin takviyesiyle gideriliyor. Bu ameliyatın geri dönüşümü yok. Mesela midede bir kanama olsa ya da tahlil için parça alınması gerekse açık ameliyat yapılması gerekiyor. Doktorların bir kısmı gastric bypass’a sıcak bakmıyor. Ama hasta 160-170 kiloya dayanmış ve yandaş hastalıkları varsa kesin çözüm olduğu için bu uygulamayı yapmak zorunda kalıyorlar.
    <br/>
    <br/>
    Dr. Halil Coşkun, bunun gelecek 50 yılda Türkiye’de en çok kullanılan yöntem olacağını düşünüyor. Geçen yıl Fransa’da 20 bin, ABD’de 142 bin gastric bypass ameliyatı yapıldığını hatırlatarak, “Hasta ameliyattan sonra hızla kilo veriyor. Amaç da uzun dönemde kalıcı kilo kaybı zaten. Hastanın birkaç ayda ne hipertansiyonu ne de şeker hastalığı kalıyor. Hasta normal insanlar gibi yaşamaya başlıyor. Eğer insana zarar verecek bir yöntem olsaydı öncelikle Amerika ve Avrupa’da yapılmazdı.” diyor. Dr. Yunus Yavuz’a göre Amerikalılar genelde gastric bypas’sı tercih ediyor. Avrupalılar ise balon yöntemini. Bu iki ayrımın sebebini şöyle açıklıyor: “Norveç’te çalışırken hastalarım bypas’sı istemezdi. Çünkü, bağırsakların anatomisinde köktü değişiklik yapıyorsunuz. Ameliyat sorunlu olabiliyor. Risk yüksek. Hastalar genelde daha geriye dönülebilir yöntemleri tercih ediyor. Zayıflamaya çok istekli olanlar balonla kilo veriyor ve tekrar geri almıyorlar. Ama geneli yine eski günlerine dönüyor.”
    <br/>
    <br/>
    Gastric bypass ameliyatı olanlardan biri de morbit obez Burak Göral. 13 yaşından sonra hızla kilo almaya başlar. Kilo almasının tek sebebi durmadan yemek yemesidir. Lise 2’nci sınıftayken boyu 1.90, kilosu da 120 olur. Ergenlik döneminde aşırı kilolarından dolayı dışlandığını hisseder. Birçok diyetisyene başvurur. İlk başlarda 20-25 kilo verse de kilolarını bir süre sonra geri alır. Hayatındaki dönüm noktası ise “Artık bizim tempomuza ayak uyduramıyorsun.” bahanesiyle işten çıkarılmasıdır. Moral bozukluğuyla daha da çok yemeye başlar ve 170 kiloya ulaşır. 2005’te evlenmeden önce 140 kiloya düşer. Fakat yemek yeme hastalığının önüne bir türlü geçemez. “İnsan nasıl oluyor da tutamıyor kendini diyorsunuz; ama bunun bir cevabı yok. Tutamıyorsun işte!” diyor.
    <br/>
    <br/>
    Hayatı, Dr. Halil Coşkun’u bir televizyon programında görmesiyle değişir. Eşi ve ailesi destek olur ve bu zorlu ameliyatı yaptırmaya karar verir. Ameliyata girmeden önce 170 kilodur. Gastric bypass sonrası yüksek tansiyonu ve şekeri normale döner. Hızla kilo verir. Eskisi gibi özel kıyafetler diktirmesine gerek kalmaz. Uzun zamandır görmediği arkadaşlarını ziyaret eder. Görenler onu tanıyamaz. Şimdi bir dilim kepekli ekmek ve yarım porsiyon az yağlı sebze yemeğiyle karnı doyan Burak Göral, geçmişi hatırladığında tebessüm ederek, “Ben nasıl yiyormuşum, insanın aklı almıyor.” diyor. Tülay Göral, eşinin 6 ayda 115 kiloya düşmesinden oldukça memnun: “Eski fotoğraflara bakıyorum da Burak’ın siması bile değişmiş.” Yeniden doğduğunu söyleyen Burak Bey’in şimdiki hedefi 80 kiloya düşmek. Bunun için hem doktorunun tavsiyelerine dikkat ediyor hem de hafif egzersizler yapıyor. Ameliyattan sonra aldığı psikolojik destekle tüm engelleri aşmasını bildiğini söylüyor.
    <br/>
    <br/>
    <br/>
    BEN NASIL O KADAR YİYORMUŞUM!
    <br/>
    <br/>
    Ayşen Kuzguncu (28) da gastric bypass ameliyatıyla hayata tekrar ‘merhaba’ diyenlerden. Medya sektöründe çalışan Ayşen Hanım da Burak Bey gibi morbit obezdir. Sürekli abur cubur yediği için ortaokuldan itibaren hızla kilo almaya başlar. Ailesi bir dönem ekmek yemesine izin vermez; ama o gece yatağından kalkıp gizlice yer. Sınıf arkadaşı, “Sen şişkosun, doğum günüme gelmeni istemiyorum.” dese de o yıllar kendisiyle barışıktır. Arkadaşları ‘şişman olsan da yüzün güzel’ dediği için fazla kilolarını kompleks yapmaz. Ama ayna karşısına her geçtiğinde sadece yüzüne bakmayı tercih eder. Bir gün erkek arkadaşı ‘sen şişkosun’ diyerek onu terk eder. Günlerce ağlar; fakat yine de kilo vermek aklına gelmez. Her geçen gün biraz daha çok yemek yer. Midesi dolar, istifra eder, 10 dakika sonra tekrar yemeğe başlar.
    <br/>
    <br/>
    <br/>
    İNSANLAR BİZİM YAŞADIKLARIMIZDAN DERS ALSIN
    <br/>
    <br/>
    O günleri ‘cinnet geçirmek’ diye tanımlıyor. Satış yönetimi alanında üniversite tahsili gören Ayşen Hanım, ilaç mümessilliği yapmak ister; ancak obez olduğu için hep mülakatlarda elenir. Bir başvuru formuna, “Şişmanım ama işimi en iyi şekilde yapabilirim.” diye yazar. Yüksek tansiyon ve mide ağrıları sebebiyle sık sık soluğu hastanede alır. Bir gün doktoru, reçetesini yazdıktan sonra Kuzguncu’yu yerinden kaldırır ve büyük bir aynanın karşısına götürür: “Bak kendine. Bu kadar kiloyla ne kadar daha yaşayabilirsin? Sevdiklerinle daha az zaman geçirecek, torunlarını ise büyük ihtimalle göremeyeceksin.” Bunun üzerine üç yıl önce duyduğu gastric bypass ameliyatı olmaya karar verir. Yaklaşık 6 ay önce geçirdiği ameliyat sayesinde 50 kilo verir. Mide ameliyatını devlet hastanesinde olan Ayşen Hanım, bugünün kilolularına ve yarının obezlerine önemli uyarılarda bulunuyor: “Kimse tedaviden kaçmasın. Güzel görünmek için değil, sağlıklı olmak için kilo versinler. Devlet hastanelerinde ücretsiz tedavi olabilirler. Anne-babalar da bizim hikâyemizden ders çıkarsın. Şişman, sürekli bir şeyler yiyen çocuklarını uzmanlara götürsünler. Eğer kilo almam çocukken engellenseydi, bugün bunları konuşuyor olmazdık.”
    <br/>
    <br/>
    Dünya Sağlık Örgütü’nün 15-17 Kasım 2006 tarihleri arasında İstanbul’da düzenlediği “Avrupa Obezite ile Mücadele Konferansı” sonrası Sağlık Bakanlığı, önemli bir adım atarak ‘Avrupa Obezite ile Mücadele Taslak Şartı’nı imzaladı. Böylece obezite ile mücadele için gereken siyasi irade tecelli etmiş oldu. Bugün İstanbul, Ankara, İzmir ve Antalya’daki devlet hastanelerinde obezlere cerrahi müdahale yapılıyor. Yalnız uzmanlara göre ameliyatların yapılmasından çok, sürekliliği önemli. Çünkü yapılan cerrahi müdahale sayısı oldukça az. Süreklilik olmadığı için operasyon esnasında kullanılan malzemelerin ihaleleri de yapılmıyor. Haliyle doktorlar balon, mide bandı temin etmekte zorlanıyor. Bir safra kesesi ameliyatı kadar kolay yapılabilen bu uygulamalar ancak ayda 2-3 obeze uygulanabiliyor. Gastric bypass yapılan hastalar bu anlamda daha avantajlı; çünkü mide ameliyatlarında kullanılan malzemeler bypassta da kullanılabiliyor. Devlet hastaneleri hiç ücret almadan bu pahalı ameliyatları yapıyor. Yalnız, hastaların vücut kitle endeksi 40’ın üzerinde yani morbit obez olması lazım. Bir de hipertansiyon, şeker, uyku-apne sendromu, dizlerde aşırı yüke bağlı oluşan eklem ağrıları gibi sağlık sorunları bulunması gerekiyor. Üç yıldır diyet, ilaç, egzersize rağmen kilo verememiş olma da aranan şartlar arasında.
    <br/>
    <br/>
    Dr. Yunus Yavuz, malzeme sıkıntısı ortadan kaldırılır ve devlet hastanelerinde minik değişikliklere gidilebilirse daha çok hastayı rahatlıkla tedavi edebileceklerini iddia ediyor. Mesela, gastric bypasstan bir gün önce ve ameliyattan sonra hasta yoğun bakımda kalıyor. Fakat yataklara morbit obezler sığmıyor. Eski olanlar da 170-180 kiloyu kaldıramadığı için kırılabiliyor. Bypass açık ameliyatla yapılırsa ani bir harekette hastanın dikişleri zarar görebiliyor. Obezler için tuvaletler de sorun oluyor. Alaturkayı zaten kullanamıyorlar, alafrangalar da küçük geliyor, oturamıyorlar.
    <br/>
    <br/>
    Obezite, 1995’ten beri Dünya Sağlık Örgütü’nün tescil ettiği hastalıklar listesinde. Avrupa ve Amerika’da obezite ameliyatlarını devlet destekliyor. Çünkü vatandaşın devlete maliyeti çok daha fazla. Türkiye’deki özel sigortalar ise söz konusu ameliyatları ‘kozmetik ihtiyaç’ kategorisinde değerlendirerek masrafları karşılamıyor. Dr. Yavuz, devletin obeziteyi ‘hastalık’ olarak kabul etmesinin önemli olduğunu, obeziteyle ancak bu yolla savaşılabileceğini belirtiyor.
    <br/>
    <br/>
    OBEZİTENİN ÖNÜNE NASIL GEÇİLİR?
    <br/>
    <br/>
    Peki bu hastalığın önüne nasıl geçilebilir? Türkiye Obezite Araştırma Derneği’nin kurucu üyesi ve aynı zamanda İstanbul Üniversitesi Cerrahpaşa Tıp Fakültesi İç Hastalıkları Ana Bilim Dalı’nda görevli Prof. Dr. Volkan Demirhan Yumuk, Türkiye’de de Avrupa’daki kadar obez bulunduğu görüşünde. Hastalığın sebebi olarak da yüksek kalorili gıdalara, kültür yapısına ve hareketsizliğe dikkat çekiyor. Ekmek, poğaça, patates kızartması, hamburger, kola, cips, pizza, çikolata gibi yüksek kalorili gıdaların, düşük kalorili ve besleyici gıdalara göre daha ucuz ve kolay ulaşılabilir durumda olduğunu söylüyor. Ona göre büyük şehirlerde yoğun iş temposuyla çalışanlar düzenli beslenemiyor. Kısa mesafelerde bile yürümek yerine araç tercih ediliyor. Merdiven kullanılmıyor, asansörlere biniliyor.
    <br/>
    <br/>
    Dr. Halil Coşkun ise çok önemli bir noktaya temas ediyor. Türkiye’de çocukların yanlış beslenme yüzünden kilo aldıklarını, zayıf çocuk sayısının giderek azaldığını ve bugünün şişman çocuklarının gelecekte obezleşeceğini ileri sürüyor: “Çocukların fiziksel aktiviteleri artırılmalı. Beslenme dersleri geri getirilmeli ve bu saatlerde çocuklara ‘sağlıklı beslenmenin önemi’ anlatılmalı. Kantinlerde sağlıksız yiyecekler satılmamalı. Her teneffüste öğrenci bir şeyler yiyip içmemeli. Aileler de bu konuda bilgilendirilmeli.” Alışveriş merkezlerinin obezliği tetiklediği konusunda tüm uzmanlar hemfikir. Çünkü insanlar buraların birinci katında alışveriş yapıyor, ikinci katında yemek yiyor. Kısa süreli yürüyüş yapılsa da yüksek kalorili yiyecekler tüketildiğinden bunun vücuda bir faydası olmuyor.
    <br/>
    <br/>
    <br/>
    VÜCUT KİTLE ENDEKSİ (VKİ) NASIL HESAPLANIR?
    <br/>
    <br/>
    Obeziteyi tanımlamak için kullanılan vücut kitle endeksini hesaplamak çok kolay. Ağırlığınızı, boyunuzun karesine böleceksiniz. Diyelim ki, 80 kilosunuz ve 1.60 boyundasınız. 1.60’ın karesi (1.60X1.60) 2.56’dır. 80’i 2.56’ya böldüğünüzde ortaya çıkan 31.25 kilogram/metrekare sizin vücut kitle endeksini gösterir. Eğer VKİ’niz 30 ya da daha fazla ise kilo vermeniz gerekiyor.
    <br/>
    <br/>
    Düşük kilolu	18.5 kg/m²
    <br/>
    Normal kilolu	18.5-24.9 kg/m²
    <br/>
    Fazla kilolu	25-29.9 kg/m²
    <br/>
    Şişman (hafif)	30-34.9 kg/m²
    <br/>
    Şişman (orta)	35-39.9 kg/m²
    <br/>
    Şişman (aşırı)	40 kg/m²
    <br/>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28530), [web.archive.org (arşiv bağlantısı)](http://web.archive.org/web/20071107110937/http://www.aksiyon.com.tr/detay.php?id=28530)
