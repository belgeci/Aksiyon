# Yaşlı dünyayı hayata döndürmek

*Tuba Kabacaoğlu 2008.06.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Zaman hızla ilerliyor, herkes yaşlanıyor. Dünyanın yaş ortalaması da yükseliyor üstelik. Birçokları için mutsuzluk, umutsuzluk ve hayattan kopmak demek yaşlılık. Onları hayata kazandırmak çok zor değil.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080605055856im_/http://www.aksiyon.com.tr/resim/704/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080605055856/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080605055856/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080605055856oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080605055856oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘Yaşlandığımı düşündüğünde sabırlı ol ve beni anlamaya çalış. Seninle konuşurken aynı şeyleri bin kez tekrarlarsam sözümü kesmeden dinle. Sen küçükken uyuyana kadar aynı masalı sabırla tekrar tekrar okuduğumu hatırla. Banyo yapmak istemediğimde; beni utandırma, azarlama. Seni banyoya götürmek için icat ettiğim küçük yöntem ve oyunlarımı hatırla. Ve yaşlı bacaklarım yürümeme izin vermediğinde lütfen bana elini ver…’
   <br>
    <br>
     Samimiyetle kurulmuş bu cümleler, “Yaş Dostu Şehirler Proje Uygulama Örnekleri ve Paylaşım Toplantısı”nın açılışında yaşlı bir annenin çocuğuna yazdığı mektupta yer alıyordu. İstanbul Büyükşehir Belediyesi Sağlık ve Sosyal Hizmetler Daire Başkanlığı Kayışdağı Darülaceze Müdürlüğü’nün ev sahipliğinde düzenlenen bu anlamlı organizasyonda dili, dini, kültürü, ten rengi birbirinden farklı onlarca kişi bir araya geldi. Herkes kendi yaşadığı topraklardaki yaşlı kültürünü ve ‘Yaş Dostu Şehir’ olmak için hayata geçirdikleri projelerini paylaşmak, diğer ülke temsilcilerine yeni ufuklar açmak için oradaydı. Her ülke kendi imkân ve ihtiyaçları doğrultusunda projeler üretip onları hayata geçirmiş olmanın haklı gururunu taşıyordu. Kürsüye çıkan her konuşmacı mevcut gelişmelerden memnun olmakla birlikte yapacakları çok iş olduğunu vurguluyordu.
     <br>
      <br/>
      TÜRKİYE’NİN YAŞLILARI DAHA MUTLU
      <br/>
      <br/>
      İki günlük programdan çıkardığımız sonuç, ülkemiz açısından oldukça sevindirici. Çünkü Türkiye’deki yaşlıların büyük çoğunluğu hâlâ evlatlarıyla yaşıyor ve hiçbir yabancı ülkede olmadığı kadar mutlular, en önemlisi de yalnız değiller…
      <br/>
      <br/>
      Dünya Sağlık Örgütü (WHO) tarafından 2005’te başlatılan projeye 22 ülkeden 33 şehir katıldı. Amaç dünya genelinde kentlerin her yaşa uygun hâle getirilip gelecek nesillere de yol gösterecek bir kent yaşam rehberi hazırlamaktı. Çünkü elde edilen veriler ortak bir gerçeği işaret ediyordu. Yani dünyamız hızla yaşlanıyordu.
      <br/>
      <br/>
      Gelişmekte olan ülkelerin yaşlı nüfusu 2000 yılında 56 milyon iken 2050’de 908 milyon olacak. Üstelik yaşlıların yüzde 80’i daha az gelişmiş bölgelerle kent civarında yaşayacak. İstanbul, Londra, Melburn, Mexico City, Moskova, Nairobi, Yeni Delhi, New York, Rio de Jenario, Şanghay, Tokyo dışında irili ufaklı 33 şehrin temsilcilerine göre ise 2050 yılına kadar, 60 yaş üstü nüfus yüzde 11’den yüzde 22’ye çıkacak. Bu sonuçlara göre önümüzdeki 50 yıl içinde yaşlanma ve yaşa uygun şehir düzenlemeleri dünyanın önemli gündem maddeleri arasında yer alacak. Dolayısıyla önceden tedbir alıp yaşlıları mağdur etmemek her ülkenin izleyeceği en kolay ve anlamlı yol.
      <br/>
      <br/>
      Her şehrin proje ekibi çeşitli statü ve kültür düzeyindeki kişilerle görüşmeler yaparak kentlerindeki yaşlıların beklenti ve sorunlarını tespit etmiş onları neyin mutlu edeceğini, hayatlarını neyin kolaylaştıracağını araştırmış. Önce ihtiyaçlar gündeme getirilmiş ve yapılacak işler bir bir sıralanmış. Her yaş dostu kent, hayata geçirdiği projeler sayesinde geçmişin emaneti yaşlılara biraz daha sahip çıkmış ve onları sıkıntılarından bir parça da olsa uzaklaştırabilmiş.
      <br/>
      <br/>
      RUS YAŞLILARIN İKİNCİ BAHARI
      <br/>
      <br/>
      Yaşadıkları şehirler adına sunum yapan proje koordinatörleri önce coğrafyalarından, toplum yapılarından bahsederek söze başladı. Gerçekleştirilen faaliyetler, fotoğraflar eşliğinde anlatıldı katılımcılara. Kimileri de yaşlıların kendi yazıp oynadıkları küçük klipler aracılığıyla faaliyetlerini anlattı. Her sunumun kendi içinde bir dengesi, rengi olmakla birlikte en ilginç sunumu “Yaş dostu bir çevre için yaşam boyu eğitim kurumu” isimli sunumuyla kürsüye çıkan Dr. Gulnara Munnigaleeva yaptı. Tuymazy’daki faaliyetleri anlattı.
      <br/>
      <br/>
      Tuymazy, Rusya Federasyonu’na bağlı bir yöre. Tıpkı Türkiye gibi Avrupa ve Asya arasında sınır. Dr. Munnigaleeva, Sovyetler zamanından kalma alışkanlıkların hâlâ devam ettiğini belirterek “Önceden devlet bakıyordu yaşlılara. Kapitalist sisteme geçince tüm yardımlar kesildi ve yaşlılar gerçekten çok zor durumda kaldı.” diyor. Dr. Gulnara Munnigaleeva ve ekibinin yaşlılarla birebir yaptığı görüşmelerden Sovyetler Birliği döneminde yaşlıların toplanıp çeşitli faaliyetler yaptığı halk okullarına tekrar ihtiyaç duyulduğu ortaya çıkar. Zorlansa da, yüzde yüz gönüllü çalışabilecek kişileri bularak yanına alır Dr. Munnigaleeva. Yetkililer projeyi kısa sürede onaylar. Mekân sorununu ise hukuk fakültesi çözer; bazı sınıflar yaşlılara tahsis edilir. Halk okulu, Ekim 2007’de açılır. 12 gönüllü öğretmen yaşlılara bilgisayar, İngilizce, Almanca, egzersiz, sağlıklı yaşam, bahçıvanlık, televizyon (stüdyo) gibi dersler vermeye başlar. 120 yaşlı düzenli olarak okula gidip gelir. Kendi kabuğunda yaşayan, toplumla çok içli dışlı olmayı sevmeyen yaşlılar böylece yeni arkadaşlar edinmeye başlar. Kendi aralarında hobi grupları oluşturur.
      <br/>
      <br/>
      Yapılan araştırmada ortaya çıkan başka bir gerçek de yaşlıları toplumun ve özellikle de gençlerin anlamadığıdır. Bu problemi ortadan kaldırmak için de önce yaşlılara sonra da gençlere yaşlılığın korkulacak bir şey olmadığı anlatılır. Gazetelerde haberler yaptırılır, dizi röportajlar yayımlanır. Bir yandan da nesiller arası buluşmayı sağlamak için hukuk fakültesi öğrencilerinin de egzersiz, bilgisayar ve yabancı dil derslerine girmeleri sağlanır. Yaşlılara karşı önyargılı, onlardan kaçan gençler bir bir gönüllü olurlar yaşlılarla yakınlaşmak için. Hem gençler hem de yaşlılar yeni birileriyle tanışıp bambaşka bir dünyanın kapısını aralamaktan mutluluk duyarlar. Dr. Gulnara Munnigaleeva, yaşlıların aile içinde de kabullenilme sorunu yaşadıklarına dikkat çekiyor: “Artık bir şey yapamaz ve öğrenemez dedikleri yaşlılarının yeni bir dili öğrendiğini, bilgisayar teknolojisiyle buluştuğunu, egzersiz yapıp değiştiğini görünce yaşlıların aile içindeki itibarları da arttı. Bu da onların kendilerini iyi hissetmesine sebep oldu.”
      <br/>
      <br/>
      İlk yılın sonunda yapılan araştırmaya göre okula devam eden yaşlılar artık daha az ağrı çekip daha az ilaç kullanıyormuş. Doktora gidenlerin sayısı ise şimdilik yarı yarıya düşmüş…
      <br/>
      <br/>
      ALMANYA’DAKİ DURUM VE RUHR PROJESİ
      <br/>
      <br/>
      Almanya’nın Ruhr Metropolitan Bölgesi’nden (Essen) gelen Rainer Fretschner “Yaşlılar için güvenli ve bağımsız yaşam” isimli projelerini paylaşmak için İstanbul’daydı. Proje Koordinatörü Rainer’in verdiği bilgilere göre Almanya’nın toplam nüfusunun yüzde 24’ü 60 yaş üstü vatandaşlardan oluşuyor. En büyük sorunlardan biri de göç edenlerin genç, Almanların ise yaşlı olmasından kaynaklanıyor. Bugünkü nüfusu 5 milyon olan Ruhr’dan diğer bölge ve kırsal kesimlere göç yaşandığı için şehrin yaş ortalaması hızla yükseliyor. Fretschner ve ekibinin yaptığı araştırmaya göre 2025 yılında Ruhr Metropolitan Bölgesi’nde 15 bin bakım evine ihtiyaç duyulacak. 55 yaş üstü Almanların aylık geliri 2500-3000 Avro arasında. Türklerin çoğunluğu oluşturduğu alt gelir grubunun eline ise ayda 600-700 Euro geçiyor. Göçmen yaşlılar, paralarının bir kısmını barınma, diğer kısmı  nı da yiyecek masraflarına harcıyor. Sağlıklı ortamlarda yaşayamıyorlar. Bakım hizmetlerine verecek paraları yok.
      <br/>
      <br/>
      Rainer Fretschner göçmen yaşlıların nelere ihtiyaç duyduğunu şöyle özetliyor: “Yaşam alanları küçük. Büyük evlerde çocuklarıyla birlikte yaşamak istiyorlar. Sosyal hizmetlerden kendi dillerinde yararlanamıyorlar. Bu da sıkıntılarını anlatamamalarına sebep oluyor. Geneli Almanca bilmediği için kendi gruplarıyla vakit geçiriyorlar. Aslında yalnızlar. Sağlık giderlerine paraları yetmiyor.”
      <br/>
      <br/>
      Tüm bu ihtiyaçlardan yola çıkarak Ruhr Bölgesi için hazırlanan projeyi resmî, sivil birçok kurum ve kuruluş destekliyor. Onlara göre bu çalışma nesiller arasında bir köprü oluşturacak, yaşlıların bakım ve sosyal ihtiyaçları en iyi şekilde karşılanacak. Büyük bir arazi bu iş için ayrılmış. İçinde küçük küçük tek katlı rengarenk evler var. Burada göçmenler kendi gruplarıyla birlikte kalıyor. Yani komşu kapısını çalan bir Türk, “Fazla ekmeğiniz var mı? Bizimki bitmiş de” diyebiliyor. Aynı uygulama ve şartlar İtalya, İspanya, Portekiz ve Yunanistan gibi ülkelerden göç edenler için de geçerli. Bu evlerde konaklayan yaşlılar kendi işlerini kendileri yapmaya çalışıyor ama gerektiğinde her türlü destek de anında sağlanıyor. Sağlık hizmetleri ve sosyal hizmetlerden kendi dillerinde faydalanıyorlar. Yalnız değiller ve maddi sıkıntıları yok. Hayata geçen bu projenin ardından aynı uygulamanın diğer kent ve bölgeler için de oluşturulması bekleniyor.
      <br/>
      <br/>
      FRANSIZ İHTİYARLAR HAYATA TUTUNUYOR
      <br/>
      <br/>
      Birçok ülkede yaşlılar sadece sağlıklı ortamlarda barınıp karınlarını doyurmak, sağlık sorunlarına çare bulmak isterken bazı ülkelerde de sosyal olmak, dünyayı gezmek, kültür-sanat faaliyetlerine katılmak, ikinci baharlarını yaşamak isteyebiliyor. Buna en canlı örnek ise Paris yakınlarındaki 185 bin nüfuslu Lille şehri. Avrupa’nın yaş dostu şehirleri arasında. Buradaki projenin başında ise Marie Cauli var. Lille’nin nüfusunun yüzde 5’i 75 yaş üstü. Yüzde 8’i ise 60-74 yaş arasında. Şehrin 10 bölgesinde yaşlılar için sürekli araştırmalar yapılıyor. Elde edilen veriler birçok yeni projeye kaynaklık ediyor. Dolayısıyla her geçen gün yaşlıların sorunları biraz daha azalıyor.
      <br/>
      <br/>
      Yapılan araştırmaların ardından Lille’deki yaşlılar üç ana gruba ayrılıyor. Çalışıp emekliye ayrılanlar, fakirler ve savaş mağdurları... Marie Cauli, ‘Yaşlılar için kültürel etkinlik’ ismiyle hayata geçen projelerinin ayrıntılarını şöyle aktarıyor: “Yaşlılara indirim kartı verdik. Ulaşımdan, spor aktiviteleri ve sosyal aktivitelerden ücretsiz faydalanabilmeleri için. Böylece evlerinden çıkmaya, toplumla kaynaşmaya başladılar. Kültürel etkinlikler aracılığıyla gençlerle bir araya geldiler. Nesiller arasındaki mesafe yavaş yavaş kapanmaya başladı. Yaşlılar hayata biraz daha bağlandı. ‘Ölüyorum psikolojisi’nden kurtulmaya başladılar. Bilgi kaynaklarına daha kolay ulaşıyorlar artık. Yeni arkadaşlar ediniyorlar.”
      <br/>
      <br/>
      TÜRKİYE’DEKİ YAŞLILARIN PROBLEMLERİ
      <br/>
      <br/>
      Yaş Dostu Şehirler projesinin İstanbul ayağını Darülaceze Müdürlüğü üstlendi. Projenin başında da Darülaceze Müdür Yardımcısı Dr. Aylin Çiftçi bulunuyordu. Odak grup toplantılarını bizzat kendisi yönetip raporladı ve Dünya Sağlık Örgütü’yle paylaşarak projede Türkiye’nin de varlığını hissettirdi.
      <br/>
      <br/>
      Proje Koordinatörü Dr. Aylin Çiftçi’nin araştırma sonuçlarına gelince: İstanbul’da komşuluk hâlâ çok canlı. Yeşilliği çok seviyorlar ve daha çok yürüme alanları istiyorlar. Kaldırımlar yüksek. Araç sayısı fazla. Yürüyen merdivenleri ve otomatik kapıları hiç sevmiyorlar. Sırf bu yüzden alışveriş merkezlerine gidemiyorlar. Ev kiraları çok yüksek. Evlerinde rahat oldukları için dışarı çıkmak pek istemiyorlar. Toplum, yaşlılara karşı oldukça yardımsever ve saygılı. Gençlerle bir araya gelmek istiyorlar; ama uygun ortam bulamıyorlar. Maddi imkânları kısıtlı. Kültür sanat faaliyetlerine katılamıyorlar. Teknolojiyi kullanamıyorlar. Otomatik sesli sistemlerden şikayetçiler. Binalar yaşlılara uygun değil. Kaygan zeminler sebebiyle kayıp düşebiliyorlar. Toplu taşıma onlar için uygun değil. Sağlık hizmetlerinden memnunlar. Fakat kalabalıktan rahatsızlar…
      <br/>
      <br/>
      Peki İstanbul’un yaş dostu bir şehir olabilmesi için neler yapıldı? Dünya Sağlık Örgütü’nün 33 katılımcı şehir ile yürüttüğü bilimsel çalışmaların sonucunda hazırlanan Yaş Dostu Şehirler Rehberi’nde yer alan bütün öğeler Metropolitan Planlama Merkezi, KİPTAŞ, Trafik Müdürlüğü gibi İstanbul Büyükşehir Belediyesi’nin birçok birimi tarafından dikkate alınarak hayata geçirilmiş. Yaş Dostu Şehirler Rehberi’nde önemle üzerinde durulan ayrıntılar arasında ise “engelliye uygun, yeterli, erişilebilir dış mekân düzenlemeleri, yürüyüş alanları ve kaldırımlar; yaşlıları da göz önünde bulunduran konutlar ve ev içi düzenlemeleri; yaşlılar için uygun dilde, açık, okunabilir şekilde yazılmış bilgilendirme hizmetleri; şehirden izole edilmemiş, şehrin içerisinde bulunan, yaşam alanlarının yer aldığı kamu ve özel hizmet binaları ve sistemleri; yaşlı insanları kucaklayan ve onlara saygı duyan modern bir kültür oluşumu” var.
      <br/>
      <br/>
      DARÜLACEZE TÜM DÜNYADA ‘BİR TANE’
      <br/>
      <br/>
      22-23 Mayıs tarihlerinde yapılan proje paylaşım toplantısının en önemli sunumlarından birini de Darülaceze Müdürlüğü’nden Hakan Farımaz Bey yaptı. Konu, “yaşlıların sosyal hayata adaptasyonu”ydu. Hakan Bey, bu başlığa en uygun olan oluşumu, yani “Avrupa’nın en büyük yaşlı bakım evi” olan darülacezeyi anlattı. Hem de 113 yıl öncesinden başlayıp tarihsel süreç içindeki tüm değişim ve hizmetlerine yer vererek. Önemli bir husus daha vardı: “Türkiye’deki yaşlılar çok şanslı. Anadolu’da çocuklarıyla, torunlarıyla birlikte yaşıyorlar çünkü. Burada dillendirilen sıkıntıların çoğuna maruz kalmıyorlar. Mesela Çanakkale’nin Çan ilçesine açılan yaşlı bakım evi hiç talep görmediği için okula dönüştürüldü.”
      <br/>
      <br/>
      Hakan Farımaz’ın aktardığı bilgilere göre darülacezede kalan sakinlerin yüzde 51’inin hiçbir sosyal güvencesi yok. Yüzde 26’sı boşanmış, yüzde 33’ü genç yaşta dul kalmış, yüzde 31’i hiç evlenmemiş, birçoğu da cinsel veya fiziksel istismara uğramış. Dolayısıyla onları sosyalleştirmek, tekrar hayata bağlamak hayli zor bir iş. Yaşlıların sadece sağlık ve sosyal ihtiyaçlarını karşılamak, onların mutlu olmaları için yeterli değil. Psikolojik sorunlarını da tedavi etmek gerekiyor. Darülacezedeki personel de sakinler de bu konularda çeşitli eğitim ve destekler alıyor.
      <br/>
      <br/>
      Darülacezede yaşlıların kendilerini evlerinde hissetmesi için birçok aktivite yapılıyor. Site sakinleri, yılda bir kez oy kullanıyor ve kendi yöneticilerini aralarından seçiyorlar. Kurban bayramlarında koyun alıp kesiyorlar, hobi bahçelerinde sevdikleri kişilerin isimlerini verdikleri çiçekleri büyütüyorlar. Kültür-sanat aktivitelerine katılıyorlar. Doğum günleri ihmal edilmiyor. Darülacezeye gelmeden önce sakin hangi mesleği yapıyorsa yaşadığı sitede bunu devam ettirmesi sağlanıyor. Mesela iki bacağı olmayan, tekerlekli sandalyeli bir sakin için kaynak atölyesi açılabiliyor. Günün belli saatlerinde orada çalışıyor ve karşılığında da maaş alıyor. ‘Manevi bakım’ olarak nitelendirilen aktiviteler için de Diyanet İşleri Başkanlığı’ndan yardım alınıyor. İsteyen sakinler önemli dinî gün ve gecelerde bir araya geliyor.
      <br/>
      <br/>
      YAŞLILARLA BALIĞA ÇIKMAK…
      <br/>
      <br/>
      Hakan Farımaz sadece 2007 yılında 379 sosyal aktivite yaptıklarını kaydediyor. Nesiller arası iletişime, etkileşime çok önem veren darülaceze ‘Hayat okulu’ isimli organizasyonlarla yaşlılarla gençleri buluşturuyor. Yaşlılar gençlere deneyimlerini, hayat hikâyelerini anlatıyor, birlikte vakit geçiriyorlar. Kesinlikle para yardımını kabul etmeyen kurum, sosyal yardımlara açık. Darülacezeye yardım etmek isteyenlerden yaşlıları alıp bazen balık tutmaya, bir kahvehanede çay içmeye, yemek yemeye ya da sinemaya götürmeleri söyleniyor. Bunu da sistemli hâle getirmek için yaşlılara tek tek neler yapmak istedikleri soruluyor. Ardından da vatandaşlarla yaşlılar bir araya getiriliyor. Böylece sakinler sosyalleşiyor, çok mutlu oluyor, hayata biraz daha tutunuyorlar.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30420), [web.archive.org (arşiv bağlantısı)](http://web.archive.org/web/20080605055856/http://www.aksiyon.com.tr:80/detay.php?id=30420)
