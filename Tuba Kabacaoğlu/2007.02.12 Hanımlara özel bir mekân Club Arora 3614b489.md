# Hanımlara özel bir mekân: Club Arora

*Tuba Kabacaoğlu 2007.02.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Club Araro, hanımlara özel bir mekân. Boş zamanınızı değerlendirmek, spa masajıyla rahatlamak, öğreneceğiniz yeni yemek tarifleriyle sofralarınızı zenginleştirmek istiyorsanız burası tam sizlik!
  </font>
 </div>
 <div id="newsText">
  <font class="detail-text">
   ABD'deki kadın kulüpleri konseptinin öncülerinden Healthworks Fitness for Women, ABD dışındaki ilk girişimi için Türkiye'yi ve Türk kadınlarını seçmiş. Kendine değer veren, sağlığını, kişisel gelişimini önemseyen hanımların tüm isteklerine aynı mekanda cevap vermeyi amaçlayan merkezde fitnesstan spa'ya, sosyal alanlardan kütüphaneye, hamamdan saunaya, çeşitli masajlar ve cilt bakımlarından hobi ve sanat kurslarına kadar pek çok alanda yararlanmak mümkün. Mesela Arora Fitness 650 metrekarelik bir alanda hizmet veriyor. Burada kişiye özel egzersiz programları, yoga, yo-step, circuit training, body pump ve grup egzersizleri uygulanıyor. Arora Spa Bölümü'nde masaj ve bakım odaları, solaryum, sauna, havuz ve Türk hamamı ile cilt ve vücut bakımları, terapi masajları, selülit bakımları, aroma terapi banyoları, bronzlaşma, saç bakım, Türk Hamamı'nda kese, köpük masajı gibi hizmetler veriliyor. Arora Kids ise spor yaparken annelerin aklı çocuklarında kalmasın diye düşünülmüş iki minik merkez. Birinde 0-2 yaş arası bebekler, diğerinde 2-7 yaş arası çocuklar, eğitimli uzmanlar denetiminde eğitici öğretici oyunlar oynuyor. Arora'da hanımlar için sanatsal aktiviteler de unutulmamış. Atölyelerde resim, ahşap boyama, takı tasarım, cam mozaik gibi kurslar veriliyor. Arora Hobi'de düzenlenen, yemek kurslarına katılarak da sofralarınızı dünya mutfağından alacağınız tariflerle zenginleştirebilir pasta ya da çikolata kurslarına katılabilirsiniz. Bu merkez Türkiye'de 'Kadınlara özel' açılmış tek yer. Burada çalışanından ziyaretçisine kadar herkes hanım. Dolayısıyla kendinizi daha rahat hissedip, bulunduğunuz ortamdan keyif alabilirsiniz. Ayrıca 'Şubat ayına özel indirim'den de yaralanabilirsiniz.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=18938), [web.archive.org (arşiv bağlantısı)](http://web.archive.org/web/20120606080845/http://www.aksiyon.com.tr:80/aksiyon/newsDetail_getNewsById.action?newsId=18938)
