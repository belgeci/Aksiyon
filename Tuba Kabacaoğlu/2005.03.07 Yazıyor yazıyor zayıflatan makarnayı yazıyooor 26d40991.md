# Yazıyor yazıyor zayıflatan makarnayı yazıyooor

*Tuba Kabacaoğlu 2005.03.07*

<div bgcolor="#FFFEF6">
 <font>
  <img border="0" height="1" src="/web/20051226041603im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051226041603im_/http://www.aksiyon.com.tr/resim/535/54.jpg" vspace="5"/>
  </p>
 </font>
 <font class="content">
  Her gün gazete ve televizyonlarda ayrı bir diyet listesi görmek mümkün. Uzmanların tavsiye ettiği diyetlere özenle başlanıyor, kilo kayıpları sevindiriyor. Ancak, her şey iyi gidiyor gibi görünse de Türkiye şişmanlıyor...
 </font>
 <p>
  <font class="content">
   Uzmanlara göre diyeti medya dayatıyor. Böylece insanların da psikolojisi bozuluyor.
   <br>
    <br>
     “Dikkat! Aldığınız her kilo boşanma sebebi olabilir. Bir ayda 10 kilo vermek mümkün. Oturduğunuz yerden zayıflamanın sırrı çözüldü. Gökkuşağı diyetiyle bahara merhaba. Düğme rejimiyle düğmeler kapanacak.” Bu ifadeler, hemen her gün gazete köşelerinde ya da televizyon ekranlarında diyet haberlerini duyuran anonslardan sadece birkaçı... Sayfalara atılan başlıklar, her defasında merak uyandırıyor ve insanların zihninde “Acaba bu sefer doğru mu?” fikrinin uyanmasına sebep oluyor. Nitekim insanlar da bu tür haberlere kayıtsız kalamıyor. Sabah gazeteler okunurken ilk önce diyet haberlerine göz atılıyor; ekran başında ünlü bir sanatçının uyguladığı diyet kürü haberi büyük bir merakla izleniyor. Zaman içinde diyet listeleri ya da diyetisyenler değişse de bu tür haberlerin kamuoyuna takdimi asla değişmiyor: Mucize diyetler hep hayatımızı değiştiriyor!
     <br/>
     <br/>
     İri puntolarla ve gürültülü anonslarla duyurulan diyet öyküleri hakikaten halkımızın incelmesine yardımcı oluyor mu acaba? İstatistiklere göre hiç de öyle değil. Bugün, Türkiye’deki nüfusun yüzde 35’i şişman, yani obez. Avrupa ortalamasının da üstündeki bu oranla giderek, obezliğin yüzde 40’ları aştığı ABD’ye yaklaşıyoruz. İnsan ömrünü kısaltan fazla kilolar bir sağlık problemi olunca, medya da ister istemez sayfalarını ve ekranlarını diyet haberlerine açıyor. Diyetisyenler köşe yazıyor, uzman doktorlar sağlıklı yaşam programları yapıyor. Peki sonuç?
     <br/>
     <br/>
     Bu kadar habere ve öneriye rağmen insanlarımız yine de şişmanlıyor. Zira, beslenme uzmanı, diyetisyen ve psikologlara göre, medya üstüne düşeni yapıyor gözükse de aslında ‘sağlıksız’ diyeti öğretiyor. Tavsiye edilen diyetleri uygulayanlar arasında yeme içme bozuklukları, yediğini istifra etme problemi gibi birtakım rahatsızlıkların görülmesinin temel sebebi de bu; doktor kontrolünde yapılmayan diyetler... Üstelik vücut, bunlar yüzünden başka hastalıklara yakalanıyor. O zaman insanın aklına, “Acaba medya tirajını artırmak veya reytingini yükseltmek için mi insanlara bu kadar fazla diyet haberini servis ediyor?” sorusu geliyor...
     <br/>
     <br/>
     Başlık, ‘Zayıflatan Makarna’ olmalı
     <br/>
     <br/>
     Konuyla ilgili uzmanların görüşleri oldukça farklı. Ortak bir noktada birleşmeleri ise neredeyse imkansız. Çünkü, ortada 100 milyar dolar civarında devasa bir sektör var. Bir de büyüğü küçüğü, yaşlısı genciyle ne sunulursa onu tatbik eden bir kitle de... Dolayısıyla, sektördeki her meslek grubu ya da kurum bu büyük pastadan dilim kapmaya çalışıyor. Doğal Tıp Derneği Başkanı ve Ayurveda (sağlıklı yaşam) Uzmanı Dr. Ender Saraç, “Medya dayatıyor.” tezinin tam olarak doğru olmadığını söylüyor. Ona göre, bazı medya kuruluşları kulaktan duyma ya da yabancı moda dergilerinden tercüme diyetleri öneriyor. Bazıları da işi ciddiye alarak, bu alanda kendini kanıtlamış hekimlerle çalışıyor ve daha sağlıklı bilgiler veriyor.
     <br/>
     <br/>
     Acıbadem Hastanesi Beslenme ve Diyet Uzmanı ve Obozite Derneği Üyesi Fatoş Özcan, diyetin dayatılmasında medyanın payının büyük olduğunu söylüyor. “Büyük gazetelerden biri ‘zayıflatan makarna’ başlıklı bir yazı istiyor benden. ‘Zayıflatan makarna olmaz; ama diyette makarnanın nasıl tüketilmesi gerektiğini yazabiliriz’ dediğimde ise ‘Bunu istemiyoruz’ diyerek yazımı kabul etmiyor. Çünkü, ‘zayıflatan makarna’ başlığı prim yapıyor. Bunu yazabilecek birini bulup yine de yayımlıyorlar.” diyor.
     <br/>
     <br/>
     İç Hastalıkları Uzmanı Prof. Dr. Osman Müftüoğlu, “medya dayatıyor” fikrine katılmıyor. Müftüoğlu, medyanın genel anlamda diyet sektörünün parçası haline geldiğini; işinin tanıtmak ve iletmek olduğunu; bundan dolayı da kurulmuş bir bağın var olduğunu düşünüyor. Bu bağın getirisi olarak da medyada sık sık diyet haberlerine yer veriliyor.
     <br/>
     <br/>
     “Diyet sektörü medyayı kullanıyor”
     <br/>
     <br/>
     Doğan Grubu Sağlık Danışmanı ve İç hastalıkları uzmanı Dr. Gündüz Tezmen, medyanın diyet sektörünün bir parçası olduğunu; fakat bunu bilerek yapmadığını söylüyor. Zamanla, bu sektörle medyanın bir bütün haline geldiğini vurgulayarak, “Sonra tıp hafife alınmaya, sanki konfeksiyonda tek tip elbise dikilir gibi diyet listeleri yayımlanmaya başladı. Medya her zaman aracı oldu, istemeden rol aldı.” diyor. Tüzmen’e göre, medyanın hit almak gibi bir derdi var. Zaafın farkında olan sektör, medyayı kullanıyor.
     <br/>
     <br/>
     “Diyet Listeleri Çöpe ve Diyetsiz Zayıflıyorum” isimli kitaplarıyla bütün diyetlerin insan hayatıyla oynadığını savunan Dr. Ozan Tunçer’e göre, medya diyet sektörünün ayrılmaz parçası. Gazeteler arasında inanılmaz bir rekabet söz konusu. Biri haftada 4 kilo verdirecek diyeti yayımlarken, diğeri 5 kilo verdireni yayımlamak için çabalıyor. Bu koşuşturma içinde gazeteler farkında olmadan sektörün parçası haline geliyor; hatta zaman zaman sektör tarafından yönlendiriliyor.
     <br/>
     <br/>
     Peki, bu çıkar ilişkisinde medyanın kazancı nedir? Bu sorunun cevabı, konuya nereden ve ne şekilde baktığınıza göre değişiyor. Dr. Ender Saraç, medyanın bütün faaliyetlerine rağmen direkt bir menfaati olmadığı görüşünde. Çünkü bu tarz haberler özellikle bayanların yoğun ilgisi nedeniyle çok rağbet görüyor. Bu da onlar için yeterli. Saraç’a göre, aslında karşılıklı bir menfaat söz konusu: “Daha önce çalıştığım gazetede Ramazan ayında bilinçli beslenmenin püf noktalarını anlatan yazı dizisi hazırlamıştık. Amaç bedeni yıpratmadan, kilo almadan Ramazan’ı geçirmekti. Çok ilgi topladı. Benim de, gazetenin de, okuyucunun da bir çıkarı vardı. Benim çıkarım maneviydi, işimi iyi yaptığımı düşündüm. Gazetenin çıkarı daha fazla satış yapma ve Ramazan’da bilinçli beslenme programı veren ilk gazete olmasıydı. Okuyucunun çıkarıysa midesi yanmadan, kan şekeri düşmeden, kabız olmadan, tansiyonu çıkmadan bir Ramazan geçirmekti.”
     <br/>
     <br/>
     Diyet her zaman çözüm mü?
     <br/>
     <br/>
     Dr. Ozan Tunçer ise iki aşamalı bir menfaat olduğunu düşünüyor. Bu tarz haberlere ilgi olduğu için tiraja etki yapıyor ve bu yolla sektörden reklam alma imkanı genişliyor. Beslenme ve Diyet Uzmanı Fatoş Özcan, medyanın ilgi fazlalığı olan alanlara yoğunlaştığına dikkat çekerek, “Medya, ilginin üstüne gitmek istiyor. Fakat cahilliği ortada. Adının başında Dr. olan herkese diyeti sorup yer veriyor. Medya için medyatik bir yüz olması yeterli. Medya, gözcüye görünmesi gerekirken cildiyeye gidiyor.” diyor.
     <br/>
     <br/>
     Aslında diyet her zaman çözüm olmuyor. Prof. Dr. Osman Müftüoğlu, gazete ve televizyonlarda verilen listelere göre bilinçsizce diyet yapıldığını; kısıtlama dolu günlerin ardından beslenmede kontrol kaybı oluştuğunu ve gece kalkıp yemek yeme dürtüsünün yaşandığını söylüyor. Müftüoğlu’na göre, diyet güzellik ve obozite için olmak üzere iki gruba ayrılıyor.
     <br/>
     <br/>
     Televizyon programı 13 kilo aldırdı
     <br/>
     <br/>
     Fakat, her ne sebeple yapılırsa yapılsın, bilinçsizce uygulanan diyet obezliğin kapılarını açıyor. Bu görüşe Ender Saraç da katılıyor. Ancak, kendisinin uyguladığı yöntemlerin şimdiye kadar obezliğe yol açmadığını da hatırlatıyor. Uzman doktorların tezlerini birebir doğrulayan örnekler toplum içinde o kadar çok var ki...
     <br/>
     <br/>
     Döndü Ölmez bunlardan biri. 32 yaşında ve ev hanımı. Kadın programına konuk olan diyetisyenin konuşmalarından etkilenir ve diyet yapmaya karar verir. Ancak, hayatı bir süre sonra kâbusa döner. 70 kiloluk ev hanımı bir anda 83 kilo olur. “Çocukluğumdan beri hiç zayıf olamadım. Kadın programındaki diyetisyen, uygulamayı o kadar basitmiş gibi anlattı ki ben de korkacak bir şey olmadığını düşünerek uygulamaya karar verdim. Uzman listeyi açıklamaya başlayınca videoyu çalıştırdım, tüm tavsiyeleri kaydettim. Beni forma kavuşturacak listeyi de buzdolabının kapağına astım.” diye anlatıyor, başından geçenleri.
     <br/>
     <br/>
     Diyetin ilk haftası gayet rahat geçer. 2 kilo vermiştir. Psikoloji olarak da kendini hazırlar ve yemek fikrini aklına bile getirmez. İkinci hafta 3, üçüncü hafta 2 kilo derken, toplam 10 kilo verir. Ancak, bir süre sonra yeme dürtüsünün bastırılmasından mütevellid bazı sorunlar ortaya çıkar. Daha kolay sinirleniyor ve yakın çevresini rahatlıkla rencide ediyordur. Bir gün, iş dönüşü eve gelen eşi Fatih Ölmez’le ortada ciddi bir sebep yokken tartışırlar. Döndü Hanım’ın sinirleri yaşadıklarını kaldırmaz ve o gece boyu sürekli bir şeyler yer. Midesi kaldırmaz istifra eder. O geceden sonra Döndü Ölmez, normal hayatına ve kilolarına geri döner. Şimdi, diyetin gereksiz olduğunu düşünüyor: “Yaşadıklarımın üstünden sadece üç ay geçti. Şimdi 83 kiloyum. Diyet yaptığım için pişmanım. O kadar uğraştım ama aynaya baktığımda daha şişman bir kadın görüyorum.”
     <br/>
     <br/>
     İki çocuk annesi Esra Altınsoy’un (29) hikayesi de farklı değil. Ev hanımı Altınsoy, diyet furyasına ikinci çocuğunu dünyaya getirdikten sonra kapılır. Aldığı 20 kilo Esra Hanım’ın hareketlerini kısıtlar. Eşi, Esra Altınsoy’u kilolu görmekten hoşlanmaz. Hatta bu durumu sürekli dile getirir. Diyetisyen yardımı almaya karar veren Altınsoy, eve elinde listelerle döner. Diyet yaparken hiç zorlanmaz. Hatta gün geçtikçe doktorunun listesinde verdiği kısıtlı yiyecekleri bile yiyemez hale gelir.
     <br/>
     <br/>
     Şimdi kilo alınca seviniyorum
     <br/>
     <br/>
     Kendi tabiriyle midesi artık ona küsmüştür. Kısa sürede 30 kilo verir. Ancak, aşırı kilo kaybıyla birlikte direnci de gün geçtikçe düşer. Halsizlikten sık sık bayılır. Bunun üzerine kendisine haftada bir serum takviyesi yapılır: “Keşke eskisi kadar kilolu ama sağlıklı olsaydım. Artık halim yok. Yemek yiyemiyorum. Yerken çok zorlanıyorum. Beni ayakta tutan serum ve vitaminler. Eşim de bunlara kendisinin neden olduğunu düşünerek üzülüyor. Önceden bir kilo verdiğim için üzülürken şimdi alınca seviniyorum.”
     <br/>
     <br/>
     Medya organlarında boy gösteren pek çok diyetisyenin hep aynı kişiler olması gözlerden kaçmıyor. Dr. Ozan Tunçer, hep aynı kişilerin öne çıkarılmasının medya tarafından belirli plan içinde yapıldığını iddia ediyor. Tunçer’e göre, medya kendi kriterlerine göre belirlediği birini iletişim organları aracılığıyla tanıtıyor; reklam haberlerle destekliyor; tanınmasını ve halkın güvenini kazanmasını sağlıyor. Son olarak da kendisine ya bir köşe veriyor ya da sık aralıklarla televizyon programına davet ediyor. Böylece, diyetisyeni aşamalı olarak insanlara dayatmış oluyor.
     <br/>
     <br/>
     ‘Belki de dayatılan kişi benim’
     <br/>
     <br/>
     Dr. Ender Saraç, medyanın dayattığı diyetisyenlerin olduğunu kabul ediyor. On yıl kesintisiz eğitim alarak bu alanda söz söylemeye hakkı olduğunu dile getiren Saraç, “Belki dayatılan kişilerden biri de benimdir.” diyor. ‘Dayatma’ kelimesinin çok ağır olduğunu düşünmeyenler de yok değil. Örneğin, uzman diyetisyen Fatoş Özcan. Dayatmadan ziyade; medyanın önüne gelene teklif getirmek gibi bir tutum içinde olduğunu öne sürüyor.
     <br/>
     <br/>
     Diyet-medya ilişkisi sadece diyetisyenlerle sınırlı değil elbette. Medyada yapılan haberlerin, verilen diyet listelerinin, önerilen ürünlerin sık sık değişmesi, üstelik bunların kısa aralıklarla birbiriyle çelişmesi de büyük handikaplar doğuruyor. Şüphesiz, bu tür haberlerin sebebi bilimsel gelişmeler değil. Bir gün ‘karbonhidrat tüketmeyin’ diyen gazete, ertesi gün karbonhidrat rejimi veriyor, protein rejiminin en ideal kilo verme metodu olduğunu daha yeni söylemişken ardından fazla tüketilen proteinin kalp ve damar rahatsızlıklarına sebep olduğunu açıklıyor. Bütün bu çelişkiler okur ve izleyicinin kafasını karıştırıyor. Hangi diyeti yapmaya başlasa birkaç gün sonra ya başka bir versiyonu çıkıyor ya da günlerdir çabaladığı diyetin ‘fos’ olduğunu anlıyor. Üstüne üstlük bozulan yeme düzeninin acısını daha da çok yiyerek çıkarıyor.
     <br/>
     <br/>
     Uzmanlara göre, diyet listesinin verilmesi anlamsız. Zira, biri için uygun olan liste diğerinin hastalanmasına sebep olabilir. 1200 kalorilik diyet birini zayıflatırken diğerinde aynı etkiyi yapmayabilir. Herkesin maddi imkanları, çalışma şartları, yaşam hızı ve damak zevkine göre kendi listesini hazırlatması, sağlıklı yaşam mantığını kavrayıp hayatının merkezine alması gerekiyor.
     <br/>
     <br/>
     Diyet konusunun bir de psikolojik boyutu var. Kendini ‘kilolu’ kabul eden biri, uyguladığı diyete rağmen fazla kilolarını veremediğinde bunalıma girebiliyor; sürekli vücudun isteklerine karşı koyduğu için evinde ya da iş yerinde anlık patlamalar veya hayata karşı tahammülsüzlükler gösterebiliyor. Hele bir de kilo veremiyorsa işler daha da içinden çıkılmaz hal alıyor.
     <br/>
     <br/>
     Medya organlarının insanları diyete özendirdiğini söyleyen Doğan Grubu Sağlık Danışmanı Dr. Gündüz Tezmen, yapılan haber ve yorumlar sayesinde toplumun zayıf insana gıpta eder hale geldiğini, şişman insanların kendilerini daha kötü hissetmelerine sebep olduğunu, özellikle gençlerin ‘bir deri bir kemik’ mantığına şartlandığını belirtiyor. Psikolog Farika Teymur Artır, medyanın en önemli etkileme aracı saydığı medya yoluyla alınan bilgilerde unutma oranının sadece yüzde 10 olduğuna dikkat çekiyor: “İdeal boy ve kilo sınırları var. Bu ölçüler iyice aşağıya çekiliyor. Sunulan değerler sağlıksız olduğu halde medya sağlıklıymış gibi gösteriyor. İnsanların üstünde psikolojik baskı kuruyor. Diyet, yeme bozukluklarına neden oluyor, biyokimyaları bozuyor. Takıntılar başlıyor. Yemekten sonra yaşanan suçluluk istifra ile sonuçlanıyor. Yemek yemek sosyal bir olayken sırf diyetler nedeniyle toplumdan kaçılıyor. Böylece, yaşanan depresyonun şiddeti artıyor.”
     <br/>
     <br/>
     Medyanın sesi kısılmış
     <br/>
     <br/>
     Haberimizin başından bu yana medya organlarının özellikle de gazetelerin diyet ve sektörle olan ilişkisini, etkilerini anlatmaya çalışıyoruz. Medya gruplarına da söz verip konuyla ilgili düşüncelerini onların ağzından öğrenmek istedik. Ancak, bu tarz haberlere hemen her gün yer verdiği bilinen gazetelerin hiçbiri, konu hakkında olumlu ya da olumsuz bir açıklama yapmak istemedi. Her zaman sesini duyurmaya çalışan medya, bu konuda susmayı tercih etti.
     <br/>
     <br/>
     Kim bilir belki de onlar haber konusunda diyet yapıyordur...
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20263), [web.archive.org (arşiv bağlantısı)](http://web.archive.org/web/20051226041603/http://www.aksiyon.com.tr:80/detay.php?id=20263)
