# Bir 'can' uğruna kanını feda edemez misin?

*Tuba Kabacaoğlu 2007.11.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kan bulmak için günlerce, aylarca meşakkat çekseniz, ya da kan bulunamadığı için bir yakınınızı kaybetseniz ne yaparsınız acaba? O gün gelmeden, kan arayanlara ‘can’ vermeniz için oldukça çok sebep var...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123043825im_/http://www.aksiyon.com.tr/resim/676/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İstanbul Büyükşehir Belediyesi’nde şoför olarak çalışan Hüdaverdi Bey, 1,82 boyunda, 103 kilo ağırlığında, sağlıklı ve dinç biriydi. Üç oğlu ve fedakar eşiyle huzurlu bir hayatları vardı. Ta  ki Hüdaverdi Bey’in kasığında bir kitle oluşana kadar... Ondan sonra çok şey değişti Cansever Ailesi’nin hayatında. 48 yaşındaki Hüdaverdi Bey’in kasıklarındaki kitleye ‘fıtık’ teşhisi konup ameliyat edilir. Sonra bitmek bilmeyen diz, eklem ağrıları başlar. İçtiği ağrı kesiciler kâr etmeyip dizleri artık tutmamaya başlayınca soluğu belediyenin doktorunda alır. Lakin ondan da bir sonuç çıkmaz. Aradan üç ay geçer. Cansever’in dişi çekilir; ama saatlerce kanamayı durduramazlar. Akan kan, hastanede durdurulabilir ancak... Dizleri için de yeni ilaçlar verilir orada.
   <br>
    <br>
     Zamanla ayaklarında döküntüler oluşmaya başlar. Hastaneye giderler tekrar. Bu sefer işler önceki kadar yolunda gitmez. Birkaç tetkikten sonra acilen hastaneye yatırılır. Acı haber önce hayat arkadaşı Ayfer Hanım’ın kulaklarına çalınır: “Eşiniz kan kanseri.” Ayfer Cansever, “Beraber büyüdük” dediği eşinin acı haberini alınca ne yapacağını, ne diyeceğini bilemez. Zaten bunları düşünmek için zamanı da yoktur. Çünkü altı ünite kan bulup hemen sevdiceğine yetiştirmesi gerekir. Normalde evinden kapı dışarı çıkmayan Ayfer Hanım gecenin 1’inde koca şehr-i İstanbul’da kan aramaya başlar. Hâlâ kendini iyi hisseden Hüdaverdi Bey, “Ben kendi kanımı bulurum” dese de doktorlar hemen yatması gerektiğini, hayati tehlike altında bulunduğu anlatır. İlk altı ünitelik kanı para vererek alırlar. Lakin kan ihtiyacı öyle birkaç üniteyle bitecek gibi değildir. Cansever Ailesi memleketlerinden, belediye personelinden, eşten dosttan herkesten kan ister. Kanların kullanılır duruma gelmesi için her ünite başına 15 YTL öderler. Toplam 256 ünite trombosit kan kullanılır. Hüdaverdi Bey, 67 gün sonra, vefalı eşini yalnız bırakıp Hakk’ın rahmetine kavuşur.
     <br/>
     <br/>
     BİTMEYEN KAN BORCU
     <br/>
     <br/>
     Ayfer Hanım 9 Mart 2006’daki bu ayrılıktan sonra yaşadıklarını anlatıyor: “O an insan hastanın yaşaması için ne gerekiyorsa yapıyor. Vefattan sonra da geride kalanları düşünmeye başlıyor. Kan paralarını kredi kartından çektirmiştik. Ödeyemiyoruz, sürekli artıyor rakam. Kaynım 2 ticari aracını kan parasını ödemek için sattı; ama hâlâ 7 bin YTL borcumuz var. Evimize haciz gelmemesi için küçük bir miktarını her ay ödemeye çalışıyoruz. “
     <br/>
     <br/>
     “Bir paket kan uğruna bitiyor hayatlar” diyor Ayfer Hanım, hastanede geçirdiği çaresiz günlerden sonra. Onlar yine de şanslıymış. Çünkü üç oğlu Türkiye’nin hemen her yerinden kan verecek birilerini bulmuş. Tabi bu esnada ne işlerine gidebilmişler ne de çok başarılı küçük oğlu kazandığı üniversiteyi okuyabilmiş. Hâlâ gözyaşları dinmemiş acılı kadın: “Hepimiz onun gözünün içine baktık ‘Sakın ölme’ dercesine.” diyor.
     <br/>
     <br/>
     Ayfer Cansever hem ansızın eşini kaybetmiş hem de mevcut gelirleriyle ödeyemeyecekleri büyük bir “kan borcu” yükünün altına girmiş.
     <br/>
     <br/>
     Bir kanser hastanız olduğunda, trafik kazasında yaralanan bir yakınınızı kurtarmak istediğinizde ya da çocuğunuz acil ameliyat olması gerektiğinde anlıyorsunuz bir torba kanın ne anlama geldiğini. Kızılay Kan Merkezi’nde ağlayıp yalvararak “Yok mu kan?” diyen birilerini hiç gördünüz mü? Ya da yana yakıla bir torba kana ihtiyaç duydunuz mu hiç? Eğer kaderiniz henüz oralardan geçmedi ise bu soruların cevabını verebilmek zor. Ateş düştüğü yeri yakıyor. Yanan ciğerler de bir torba kan için oradan oraya koşturup duruyor…
     <br/>
     <br/>
     Türkiye’nin yıllık kan ihtiyacı 3,5 milyon ünite. Oysa yılda toplanan kan miktarı 1 milyon. Sadece İstanbul için yılda 500 bin ünite kan gerekiyor. Kızılay’ın 10 bölgede kan merkezi ve bunlara bağlı 19 istasyonu bulunuyor. Herkesi güvenli ve gönüllü kan vermeye davet ediyorlar. Peki nasıl kan veriliyor? Yıllardır her iki ayda bir kan veren vatandaşlar nasıl bu kadar sağlıklılar? Kan bağışını artırmak için neler yapılmalı?
     <br/>
     <br/>
     NASIL KAN VERİLİYOR?
     <br/>
     <br/>
     Türk halkı iğneden ve doktordan korkar. Çok zorda kalmadıkça hastaneye gitmek istemez. Bu yüzden ülkemizde kan bağışı oldukça az. Bizim de yolumuz Kızılay’ın İstanbul Çapa’daki Kan Merkezi’ne düşüyor. Bağış bölümünde birbiri ardına sıralanmış yataklar var. Sağ tarafta doktor odası ve görevli hemşireler bulunuyor. Kan bağışında bulunmak istediğinizi söylüyorsunuz. Öncelikle bir form doldurmanız gerekiyor. Bu formda gerek sizin gerekse kanı alacak hastanın sağlığını korumaya yönelik sorular mevcut. Sorular evet/hayır şeklinde cevaplanıyor. Bu formda kan veren kişinin cinsel hayatını da içeren sorular bulunuyor. Bu sorular, güvenli kan alınması açısından zorunlu. Sorulara verilen bütün cevaplar gizli tutuluyor. Kimlik bilgileriniz, adresiniz görevli hemşireler tarafından kaydediliyor. Resimli ve resmî bir kimlik belgesi (ehliyet, nüfus cüzdanı, pasaport vb) ibraz etmeniz de zorunlu. Doldurduğunuz formun değerlendirildiği, tansiyonunuzun ve kan hemoglobin düzeyinizin ölçüldüğü, gerekli görülen diğer muayenelerin kan merkezi doktoru tarafından yapıldığı kısa bir tetkikten sonra kan bağış salonuna alınıyorsunuz…
     <br/>
     <br/>
     Ve, sadece kan bağışı için tasarlanmış yatağa uzanıyorsunuz. Kan alma konusunda özel eğitimden geçmiş teknisyen hemşireler damara iğne ile giriyor. Bu işlem için kullanılan iğneler steril, tek kullanımlık. Kan kolunuzdaki dirsek çukurundan alınıyor. Bu bölge kan alma işlemi öncesinde itinayla antiseptik solüsyonlarla temizlenip işleme hazır hale getiriliyor. Dolayısıyla kan verme sebebiyle herhangi bir hastalığın bağışçıya bulaşma riski olmuyor. Sadece iğne dokuya girerken sinek ısırması gibi bir acı oluyor. Kan verdikten sonra ise ağrı hissedilmiyor. İğnenin damara girmesini takiben kan torbası dolmaya başlıyor, 4-8 dakikada kan alımı sonlanıyor. İnsan vücudundaki yaklaşık 5 bin-6 bin mililitre kandan ortalama 450 mililitre alınıyor. Yani toplam kan hacminin yüzde 7,5-9’u. Kan verildikten sonra bir süre yatmanız şart. Kan vericiler yataktan kalkınca ikram bölümüne geçiyor, özel hazırlanmış bisküvilerden yiyip  meyve suyu içiyor. Ancak ondan sonra merkezden ayrılabiliyor.
     <br/>
     <br/>
     AIDS, Hepatit B, Hepatit C ve Sifiliz (frengi hastalığı) testleri yapılan kanlar komponentlerine (bileşenler) ayrılıyor; eritrosit (tam kan), trombosit (beyaz kan) ve plazma olarak. Böylece hem kan israfı önleniyor hem de hastalar sadece ihtiyacı olan kan elemanıyla destekleniyorlar. En önemlisi bağışlanan bir ünite kan üç kişiye can oluyor. Test sonuçları temiz çıkan kanlar etiketlenip dağıtılıyor. Bağ-kur, SSK, Emekli Sandığı’na bağlı hastaların kan ihtiyacı ücretsiz karşılanıyor. Bir de Kızılay’ın anlaşma yaptığı hastaneler bulunuyor. Onlar da hangi kandan ne kadar ve hangi amaçla istediklerini merkeze bildiriyor. Eğer Kızılay’ın elinde varsa toplu olarak kanlar gönderiyor.
     <br/>
     <br/>
     İSTANBUL’A HER YERDEN KAN GELİYOR, AMA…
     <br/>
     <br/>
     Bazı hastanelerde uygulanan “Bir ünite kana beş ünite kan” uygulaması Kızılay’da geçerli değil. Ellerindeki kanları hasta yakınlarına veriyorlar hemen. Türkiye Kızılay Derneği İstanbul Çapa Kan Merkezi’nin Kan Organizasyon ve Pazarlama Birimi’nin (KOP) yöneticisi Dr. Sevilay Kök, 72 hastaneyle anlaşmalarının olduğunu, kan tedarik etmek için ellerinden geleni yaptıklarını söylüyor. “Buraya Türkiye’nin dört bir yanından kan geliyor” diyerek de kan bulmakta ne kadar sıkıntı çektiklerini belirtiyor.
     <br/>
     <br/>
     Eğer bir hastanın sağlık güvencesi yoksa Sağlık Bakanlığı’nın belirleyip Resmî Gazetede yayımladığı kan fiyatları devreye giriyor. Eritrosit kan 104 YTL, trombosit kan da 54 YTL’ye satılıyor. Dr. Kök, “Kızılay kanı parayla satıyor” iddiasına da karşı çıkıyor. Kanlara dört önemli test yapıldığını, bunların özel ve pahalı testler olduğunu vurguluyor. Kızılay’ın kullandığı ileri teknolojinin de maliyeti artırdığına dikkat çekiyor ayrıca. Merkezde, dışarıdan kan bulabilmek için doktor ve hemşirelerden oluşan gezici ekipler 24 saat çalışıyor. Kızılay’ın sadece bir dernek olduğunu, bu konuda devlet desteği almadığını da eklemek gerek. Alınan ücretler testlere ve personel maaşlarına harcanıyor.
     <br/>
     <br/>
     HERKESİ KAN VERMEYE GETİRECEĞİM
     <br/>
     <br/>
     “Tek kaynağı insan olan hayatî ilaç” diye tanımlanan kanı bulmak o kadar da kolay değil. Kızılay’ın gezici kan bağış ekiplerini belirleyip kimin nereye gideceğine karar vermekle görevli Dr. Sevilay Kök, “Gönüllü ve güvenli kan” unsuruna dikkat çekiyor. Meğer bir hafta önce İstanbul Taksim’deki gezici araca 200 başvuru olmuş; fakat 80’inin kanını alamamışlar. Çünkü şüpheli ilişki yaşayanlar, uyuşturucu kullananlar varmış aralarında. Oysa ki onların istediği; herkesin sağlığı bozulmadan, evinde rahat rahat otururken gelip kan bağışında bulunması. Yoksa gezici araçlarla kampanyalarla yeteri kadar verim alamadıklarının farkındalar. Bunun için de yurtdışını örnek gösteriyorlar; gelişmiş ülkelerin nüfusunun yüzde 5’inin gönüllü kan bağışçısı olduğunu hatırlatarak. Eğer Türkiye’nin de 1 milyon gönüllü kan bağışçısı olsa tüm sıkıntıların sona ereceğini dile getiriyorlar.
     <br/>
     <br/>
     Kızılay Kan Merkezi 24 saat ve hizmet veren bir yer. Ortam oldukça hareketli. Öğleden sonra 4 ve gece 12 olmak üzere günde iki kez kan dağıtılıyor hasta yakınlarına. Kan dağılımına bir saat kala gişelerin önünde onlarca, bazı günler de yüzlerce sıra oluyor. Kimi, alacağı “garanti kan”ı bekliyor kimi de alanların ardından “acaba bana da kalır mı?” diye umutla dualar ediyor. Kan bekleme sırasında tanıştığımız Edirneli Hatice Demir (65), eşi Ramazan Bey’in (73) kan kanseri olduğunu ve sürekli yeni kana ihtiyaç duyduklarını belirtiyor: “Günlerim buralarda geçiyor. Ömrüm tükendi sanki. Bir torba kanı elime alıyorum ya, dünyalar benim oluyor. Saatlerce bekleyecek de olsam buradan başka gidecek kapımız yok.” Hatice Teyze en çok da, bekleyip bekleyip kan alamayanlar için üzüldüğünü söylüyor. “Ramazan Bey iyileşirse etrafımda kim varsa buraya getireceğim, kan versinler. Bizim çektiklerimizi çocuklarımız çekmesin.”
     <br/>
     <br/>
     Dr. Sevilay Kök, üç yıldır kan merkezinde çalışıyor. “Burada çalışan herkes çok özverilidir” diyor. Kendisi 3 yılda sadece 15 gün izin kullanabilmiş. Gecesi gündüzü yok gibi. Sürekli bir koşuşturmaca halindeler. Dışarıdaki çadırlarda, gezici ekiplerde görevli hekim ve hemşireler bir günde ne kadar çok kan bağışı alırsa o kadar mutlu oluyor. Ekipler arasında tatlı bir rekabette var hatta. Hiçbir görevlinin bağışlanan kanlardan kazancı yok elbette. Tüm kârları; bir torba kanı eline aldığında gözlerinin içi gülen hasta yakınlarının “Allah razı olsun” nidalarını işitebilmek. Bir kişinin daha hayata tutunmasına vesile olabilmek… Fakat kan ihtiyacını karşılayamadıklarında da aynı oranda rahatsızlık ve mutsuzluk yaşıyorlar. Dr. Kök, kan bekleyen hasta yakınlarının arasına karışarak “Kana ihtiyaç var. Uygun grupta biri varsa bağış yapabilir mi?” diye çok dolaştığını, bazen birilerinin çıkıp kan verdiğini bazen de “Sen önce bana lazım olan kanı ver, ondan sonra kanımı iste” Nidalarıyla karşılık bulduğunu anlatıyor. Bu durumu “Kana kan istiyorlar. Bu ne parayla alınabilecek bir şey, ne de eczanede satılan bir ilaç. Elimizde kan yoksa benim de  yapabileceğim bir şey kalmıyor.”
     <br/>
     <br/>
     KAN BEKLEME SIRASINDA TİTREYEN DEDE
     <br/>
     <br/>
     Çapa Tıp Fakültesi mezunu Dr. Sevilay Hanım “Burada çalışmak insanların çaresizliklerine şahit ve ortak olmak zor” dese de; yıllar sonra da gülümseyerek hatırlayacağı çok mutlu anılarının da olduğunu anlatmadan edemiyor. Ramazan ayının sonlarına doğru yaşadığı bir olayı aktarıyor: “Kanser hastası 70 yaşlarında bir hanım için eşi kan istiyordu. Titriyor yaşlılıktan. Kimsecikleri yokmuş İstanbul’da. Saat gece 11. Ağlar durumda. Saat 12’de de kanlar çıkacak. Herkes kuyrukta. Bütün gün kan bağışını ben kabul ettim. Biliyorum ki elimizden çıkacak tüm kanların bir bekleyeni var. Fazladan kan yok. Hastanın kanaması var ve acil lazım. Birilerinden rica ettik; ama bulamadık. Ekipleri aradık. Dedeye o kadar üzülüyorum ki; gezici ekipten uygun kanı bulsam hemen işleyip vereceğim.“Karım ölüyor” diyor sürekli. Dışarıdakilerden biri veririm demiş, sonra da kaçıp gitmiş. Ona da çok üzülmüş. Gece 3’e kadar ekiplerden kan aradık. Sahur programı çıkışında bir vatandaş, ekip araçlarından birine kan bağışında bulunmuş. Hemen aldık kanı. İşledik, sabaha karşı dedeye verdik. Ertesi gece evde rahatsızlanıp acile kaldırıldım. Sabah geldim, masamda kocaman bir çiçek. Üzerinde kart yok. Rahatsızlandığımı duyan biri gönderdi zannettim. Meğer tonton amca getirmiş, karısı iyiymiş. ‘Akşamki doktor kızım vardı ya bunu ona verin’ demiş görevlilere.”
     <br/>
     <br/>
     <br/>
     KİMLER KAN BAĞIŞINDA BULUNABİLİR?
     <br/>
     <br/>
     18-65 Yaş arasında, ağırlığı 50 kg üzerinde, önemli bir sağlık sorunu olmayan, hemoglobin ölçümü normal olan herkes en sık 2 ay aralıklarla  kan bağışında bulunabilir.
     <br/>
     <br/>
     <br/>
     KAN VERMENİN BAŞLICA FAYDALARI
     <br/>
     <br/>
     Memorial Hastanesi Kan Merkezi Sorumlusu Doç. Dr. Kenan Keskin anlatıyor:
     <br/>
     - Kan verince kan yapan organlar uyarılır ve kan yapmaya sevk edilir.
     <br/>
     - Kan hücreleri yenilenir.
     <br/>
     - İnsan psikolojik olarak rahatlar, kendini huzurlu hisseder.
     <br/>
     - Daha sonra kendisine kan verilmesi gerektiğinde bunu yapacak insanların çıkacağını düşünerek güven duyar.
     <br/>
     - Her kan bağışlayana kan grubu, kan sayımı ve kan yoluyla bulaşan hastalıklarla ilgili tarama testleri uygulanır, bu da bir yarar olarak düşünülebilir.
     <br/>
     - Toplum sağlığına en büyük katkıyı kan bağışında bulunanlar yapar.
     <br/>
     <br/>
     <br/>
     <br/>
     ‘KANIM FEDA OLSUN!’ DİYENLER…
     <br/>
     <br/>
     Kan vermek birçok kişiye “zor” gelse de Türkiye’de düzenli olarak kan verenler var. Henüz sayıları yeterli olmadığı için de kan çileleri bitmiyor. Onlar hayatlarının bir parçası haline getirmişler bu vazifeyi. Ellerinden gelse her hafta verecekler sanki. Geçmişte yaşadıkları üzücü bir olay yok. Kimisi hadislerden yola çıkarak kan veriyor kimi de “Bir gün benim de başıma gelebilir” kaygısını taşıyor. Kan vermek onların canına can da katmıyor değil. Hatta bu vesileyle “geçmez” denilen hastalıklarından kurtulan bile var. Gönüllü kan bağışçılarının kimi takıntı halinde kan vermeyi önemsiyor. Mesela çocuklarının 18’inci yaş gününü kan bağışı yaptırarak kutlatan babalar bile mevcut.
     <br/>
     <br/>
     ‘KAN CLUB’ KARTI...
     <br/>
     <br/>
     Kızılay Çapa’da kan bağışında bulunurken görüştüğümüz 34 yaşındaki Hakan Kuşkuş elektrik teknisyeni. 16 yıldır her 2 ayda bir kan bağışında bulunuyor. Kuşkuş, “Kan vermeye ve bal yemeğe devam edin” hadisini duyduğundan bu yana kan veriyormuş: “Bağışta bulununca kendimi rahat ve huzurlu hissediyorum” diyen Hakan Bey, bu vesileyle bolca dua aldığını, sağlığı el verdiği müddetçe kan bağışına devam edeceğini söylüyor.
     <br/>
     <br/>
     Ayhan Arıcı (35) tıbbi laboratuarda çalışıyor. Çapa Tıp Fakültesi’nden mezun. Öğrencilik  yıllarından kalma bağış alışkanlığı. Okulunun duvarlarına, bahçeye “Kan bağışında bulunun, hayat kurtarın” yazan afişleri görünce karar vermiş gönüllü olmaya. Hatta “Bronşial astım” hastalığına yeni yakalandığı bir dönemmiş. Sürekli nezle, grip olur, vücut direncini bir türlü yükseltemezmiş. Fakat kan verdikçe direncinin arttığını, sağlığına kavuştuğunu söylüyor Ayhan Bey. Artık astım hastası değil. Üniversitedeki hocalar bu durumu “Kan verme mucizesi” olarak açıklıyor. Bilimsel kanıtlara dayanmasa da.
     <br/>
     <br/>
     Ayhan Arıcı, kan bağışının manevi tatmininin çok olduğunu belirtiyor ve ekliyor: “İslam dininin emirleri arasında paylaşma, yardımlaşma, dayanışma var. Kan verme eylemi tüm bu başlıkları karşılıyor. Müslüman olan herkes kan vermeli, bir kardeşinin gözyaşını dindirebilmeli.” Şimdiye kadar 50 kez bağışta bulunan Ayhan Bey, kan bağışının mahalli idarelerce artırılabileceğini düşünüyor. Peki nasıl? “Türk insanı reklam ve promosyondan hoşlanıyor. Gönüllü ve güvenli kan bağışında bulunanlara belediyeler maç bileti, belediyenin bir hizmetinden indirimli yararlanma, öncelik tanınma gibi teşvik edici ödüller verebilir. Bu, devlet politikası haline geldiğinde ise “Kan Club Kart”la bu kişilere hastanelerde öncelik tanınabilir.”
     <br/>
     <br/>
     Kimya Mühendisi Mehmet Uluçeşme (62) ilk bağışını 1972’de bir deprem vesilesiyle yapar. Ondan sonra da her 2 ayda bir muhakkak uğrar Kızılay’a. Uluçeşme, ilerleyen yaşına rağmen aktif iş hayatına devam ediyor. Halı sahada futbol oynuyor. Tansiyon, şeker, kalp hastalığı yok. Ona göre kan vermek “doktor” gibi. Çünkü her bağış onu biraz daha dinç ve sağlıklı yapıyor. “Kolay kolay hasta olmam. Verdiğim kanın yerine yenisi geliyor. O kanda ne mikrop ne de hastalık oluyor.” deyip,  sözlerini “kan verme bilincine” yönelik vurgularla sürdürüyor:
     <br/>
     <br/>
     “Vatandaşlar kan vermenin yararlarını öğrenmeliler öncelikle. Benim gibi sürekli verenler çıkıp anlatabilir. Türk halkı iğneden korkar. Psikologlar yardımcı olabilir bu konuda. Mesela devlet zor bulunan kan gruplarındaki vatandaşları bilgisayar kayıtlarından çıkarıp  onlar için dernek kurmalı. Üyelerine kanlarının ne kadar değerli olduğu anlatılıp kan vermeye teşvik etmeli. Düzenli kan bağışı yapmalılar. İki ayda bir gelmeyenler hemen aranmalı. Zaten bir kez kan veren bunun manevi mutluluğunu yaşayınca tekrar gelecektir.”
     <br/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28897), [web.archive.org (arşiv bağlantısı)](http://web.archive.org/web/20071123043825/http://www.aksiyon.com.tr:80/detay.php?id=28897)
