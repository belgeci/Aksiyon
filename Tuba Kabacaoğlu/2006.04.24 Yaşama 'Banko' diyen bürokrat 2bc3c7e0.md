# Yaşama ‘Banko’ diyen bürokrat

*Tuba Kabacaoğlu 2006.04.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      TRT’deki Banko yarışmasının şampiyonu Dr. Hale Bacakoğlu, yarışma günlerini, nasıl kör olduğunu ve Özal'la görüşmesini anlattı...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608113559im_/http://www.aksiyon.com.tr/resim/594/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Dilden dile dolaşan başarı öyküleri vardır. Kimi bu öyküleri kitaplaştırmayı düşünür kimi de sadece yaşamakla yetinir. Dr. Hale Bacakoğlu ismini bilmem duydunuz mu ama onun hikâyesini gelecek nesillere aktarmaya fırsat vermeden biz öğrenmek istedik. Çünkü İstanbul Üniversitesi Psikoloji Bölümü'nde uzun süre öğretim görevlisi olarak çalışmış, 16 yaşında gözlerini kaybetmesine rağmen hayata kaldığı yerden devam edebilmiş ve her zaman başarıyla ön plana çıkmış biri o. İki hafta önce Özel Eğitim Rehberlik ve Danışma Hizmetleri Genel Müdürlüğü’nde Görme Engelliler Şubesi ve Hizmet içi Eğitimden Sorumlu Daire Başkanlığı görevine getirildi. Şimdi 30-35’inde olanlar Hale Hanım'ı TRT'de yayınlanan 'Banko' programında tanımıştı aslında. Çünkü görme engelli olmasına rağmen 6 kez birinci olmuş, kimse onu yenemediği için de yarışmadan çekilmişti. Bilgi ve birikiminden dolayı dönemin başbakanı Turgut Özal kendisini yurtdışına tedaviye göndermiş fakat olumlu sonuç alınamamıştı. Yarışmadan 18 yıl sonra, 16 yaşında nasıl kör olduğunu, yarışmayla değişen hayatını, Turgut Özal'la tanışmasını, yeni görevini ve projelerini Aksiyon'a anlattı.
   <br>
    <br>
     NASIL KÖR OLDU?
     <br/>
     <br/>
     Dr. Hale Bacakoğlu Kütahya'da dünyaya gelir. 4 çocuğun ortancasıdır. 1,5 yaşından 6 yaşına kadar Adapazarı'nda ananesinin yanında kalır ve ilkokula da orada başlar. Çünkü küçük torun Hale doğmadan kısa süre önce oğlunu ve eşini kaybeden anneanne zor günler geçiriyordur ve yeni torun onun hayatına hayat katacaktır. Hale Hanım anneannesiyle geçirdiği günleri özlemle anıyor şimdi: "O sevgi ve disiplini eşit ölçüde verirdi. Nerede ne yapmam gerektiğini o öğretmiştir. Beni diğer torunlarından daha çok sever, ona yaşama sevinci verdiğimi söylerdi."
     <br/>
     <br/>
     Bacakoğlu, 6 yaşından sonra anneannesiyle birlikte ailesinin yanına, Kütahya'ya taşınır. Fakat yazları karnesini alır almaz soluğu yine Adapazarı'nda alır. İlkokul 5. sınıftayken muhasebeci olan babası emekli olur ve Bacakoğlu Ailesi İstanbul'da yaşamaya başlar. İlköğretimi 'Bahariye İlkokulu'nda, ortaokuldan lise üçüncü sınıfa kadar da 'Erenköy Kız Lisesi'nde okur. Gözlerini 16 yaşında kaybettiği için liseyi tamamlayamaz ve son sınıfı dışardan vermek zorunda kalır. 2003 yılından bu yana Parıltı Derneği'nin kurucusu ve başkanı olan Bacakoğlu'nun gözlerini kaybetmesi de hayli ilginç. Şiddetli çarpma sonucu oluşan 'retina yırtılması' nedeniyle kör olmuştur. Oysa şiddetli bir çarpma geçirmemiştir. Fakat gözünün önünde şimşekler çakıyor, farkına varamadığı cisimler uçuşuyordur.
     <br/>
     <br/>
     Uzmanlar gözlerinin iltihaplandığını ve kurutulması gerektiğini söyler. Aralıklarla iki gözünden de ameliyat olur. Ameliyattan on gün sonra retina yırtılması nedeniyle görme yetisini kaybeder. İngiltere'deki doktorlar geçirdiği ateşli hastalık nedeniyle göz ve kulaklarına virüs girdiğini, bundan dolayı aşamalı olarak kör olduğunu söyler. Bu açıklamadan sonra Hale Hanım, yaz ortasında geçirdiği şiddetli gribi hatırlar. Ayrıca aynı virüs sağ kulağında da işitme kaybına sebep olmuştur.
     <br/>
     <br/>
     Yaşadığı bir dizi rahatsızlıktan sonra Bacakoğlu'nun hayatı bir anda değişir. 16 yaşına kadar görebilen biri için 'yeni hayat'a alışmak hiç de kolay olmaz. Üniversite hayallerini bir kenara bırakıp okula ara vermek zorunda kalır. Fakat içindeki ses hep 'iyileşeceksin' demektedir. Tedaviler işe yaramayınca durumu kabullenmekten başka çare yoktur. "Çoğu kişinin yaşadığı travmayı yaşamadım." diyen Hale Hanım, o dönemi nasıl atlattığını şöyle anlatıyor: "Kişiliğim ve inancım etkiliydi. Eğer bir şeyi değiştiremiyorsam onu kabul etmek en iyisi. Ailem çok destek oldu. Anneannem çok üzülüyordu ama bana hiç belli etmezdi, çok inançlı biriydi ve hep 'Allah'tan geldi' derdi."
     <br/>
     <br/>
     NAİM HOCA HAYATIMI DEĞİŞTİRDİ
     <br/>
     <br/>
     İlk günlerde ne yapacağını, nasıl davranacağını bilemeyen Hale Hanım'ı kısa süre de olsa kitaplardan ayrı kalmak üzer. Çünkü 16 yaşına kadar çocuk ve yetişkin klasiklerini bitirelecek kadar çok seviyordur kitap okumayı. Gerçi kalabalık bir ailede yaşadığı için kendisine gazete ve kitap okuyacak birilerini hep yanı başında bulur.
     <br/>
     <br/>
     Tedavi sürecinin yorgunluğunu atar atmaz Altınokta Körler Derneği'nde ileri yaşlarda görme engelli olanları eğitmek amacıyla düzenlenen 6 aylık kursa katılır. Orada kabartma yazıyı, baston kullanmayı ve farklı el becerilerini öğrenir. Eğitim yatılıdır. Hem ailesinden ayrı kalmak hem de 'yeni hayata' alışmakta 3 hafta kadar zorlanır. Fakat kısa sürede öğrenciler arasında sivrilir ve başarılarıyla tüm öğretmenlerin takdirini kazanır. Hatta 'Bağımsız Hareket Dersi'ne giren hocası, "Bu kız bir şey yapamadan buradan gidecek diye korkmuştum." diyerek Hale Hanım'la sürekli şakalaşır. Kursta kazandığı beceriler hayatını kolaylaştırsa da hayallerini, 'görmeden' nasıl gerçekleştireceğini bilemez.
     <br/>
     <br/>
     "Adını andığımda bile burnumun direği sızlıyor, keşke bu günleri görseydi." diyerek hayatının seyrini değiştiren öğretmenini şu sözlerle anlatıyor: "Kursumuza, farklı körler okulunda çalışan öğretmenler staja gelirdi. Naim Çavuş isminde görme engelli, psikoloji mezunu bir öğretmen vardı. Dernekte İngilizce dersi veriyordu. Psikolojik açıdan bana çok destek oldu. Okumam konusunda beni ikna etti. Hep dışardan bitirip okuluna devam edebilirsin derdi. Ben de psikoloji okumak istiyordum ama yaşadıklarım benim inancımı kırmış, herhalde yapamam diyordum. Kabullenme süreci en az 2-3 yıl sürer. İnsanın hayatını sil baştan yapması kolay olmuyor, her şeyi düşünüyorsunuz. Birdenbire bir şeye tekrar başlayamıyorsunuz, düşündüğünüzde muhakkak bir yerlerde bir şeyler eksik kalıyor. Hocam şeker hastasıydı ve genç yaşta vefat etti, üniversiteyi bitirdiğimi göremedi."
     <br/>
     <br/>
     Hale Hanım 1984'te dışarıdan lise son sınıfı bitirir. Tekrar dersler, okul başlar. Ailedeki herkes koordineli olarak kitapları kasete okur, bir yandan da kabartma yazıyla notlar tutar. Lise bitince Naime Hocası gibi psikolog olmak isteyen Dr. Bacakoğlu'nu kız kardeşi sınava hazırlar. Daha önceki yıllarda çıkmış soruları birlikte çözerler ve yine teyp kayıtları devreye girer, üniversite hazırlık için de dershaneye gitme ihtiyacı hissetmez.
     <br/>
     <br/>
     Hale Bacakoğlu İstanbul Üniversitesi Psikoloji Bölümü'nü kazanır kazanmasına ama kayıtta sorun çıkar. Danışman öğretmen, "Uygulamalı dersler şekil ağırlıklı." diyerek kaydını yapmak istemez ve 'ısrarla' bölüm değiştirmesini söyler. Yönetim kurulu toplanır ve kaydının yapılmasına karar verir. Hale Hanım'ın kısa süren ama yorucu savaşı sonucunda psikoloji bölümüne görme engelliler de artık alınmaya başlar. Hatta 4 yıl önce yine İstanbul Üniversitesi Coğrafya Bölümü'nü kazanan görme engelli öğrenci için de benzer bir sorun çıkar. Yönetim kurulu bu kez bölüm başkanına Dr. Hale Bacakoğlu'nu örnek gösterir ve öğrencinin kaydı yapılır. "Öğrencilik dönemimde benden başka görme engelli yoktu." diyen Bacakoğlu, yaşadığı zorlukları şöyle dile getiriyor: "İlk sınavlarda zorlandım. Ders notlarını istediğim zaman istediğim şekilde elde edemiyordum, metinleri kasete okutamıyor, takip etmekte zorlanıyordum. 4 vize sistemi vardı. Ders notlarını ailem, arkadaşlarım kasete okurdu. Arkadaşımın ilkokul 4. sınıfa giden kardeşi bile yardım ederdi."
     <br/>
     <br/>
     BANKO HAYATIMI DEĞİŞTİRDİ
     <br/>
     <br/>
     1987 yılında TRT'de 'Ben bilirim' isminde bilgi yarışması vardı. İlk yıldan sonra da adı 'Banko' oldu. Hale Bacakoğlu üniversite son sınıf öğrencisiyken bu programa katılmış, bütün Türkiye, görme engelli genç kıza hayran kalmıştı. O, 'sıradan' biriyken hayatı, geçmişi ve geleceği merak edilen biri oluvermişti. Kolay değildi, 6 kez programda birinci olmuş ve 'Süper Şampiyon' ilan edilmişti. Hale Hanım çocukluğundan bu yana bilgi programlarını severek takip ettiğini belirtiyor ve Banko'ya nasıl katıldığını aktarıyor: "Banko'yu babamla birlikte izler, soruları cevaplardım. Babam 'Hale, sen de katılsana' dedi. Görme engelli olmam acaba sorun olur mu diye düşündüm. Bir cumartesi babamla başvuru için evden çıkacaktık, fakat abim ve kardeşim dalga geçiyor, annem de 'Kızın cesaretini kırmayın' diye onlara kızıyordu. Ön elemeler için bir odaya alıp 25 bilgi sorusu sordular. Barajı geçmek için yüzde 70'ini bilmek yeterliydi. 'Şu an barajı geçiyorsunuz, nasıl katılacaksınız yarışmaya?' dediler. İlk masada otururum, sözlü olarak cevaplarım, hostes de yazar dedim. Bir hafta sonra yapımcı aradı, program başladı. Altı hafta katıldım. Başarılı olunca yoğun ilgi nedeniyle derslerime ağırlık veremedim, vize sınavlarım da başlayacağı için programdan çekildim."
     <br/>
     <br/>
     Hale Hanım'ın başarısı tüm Türkiye'nin gündemine oturur, ne evlerine gelen giden eksik olur ne de telefonlar susar. Gazeteciler ise hiç peşini bırakmaz. Yarışma boyunca her soruya bir çırpıda cevap vermesi dönemin başbakanı Turgut Özal'ın bile dikkatini çeker ve tedavi masraflarını üstlenmek istediğini danışmanları aracılığıyla iletir. Turgut-Semra Özal çiftiyle tanışıp konuşma fırsatı bulan Hale Bacakoğlu'na göre, Turgut Özal çok kibar, değerli, hoş bir insan. Fakat Hale Hanım başbakanla yaptığı görüşme hakkında detaylı açıklama yapmak istemiyor. Çünkü o dönemde Turgut Özal'la görüşmesinin bazı gruplar tarafından yanlış yorumlandığına değiniyor.
     <br/>
     <br/>
     GAZETECİDEN AKRABA OLUR MU?
     <br/>
     <br/>
     Türkiye'deki doktorlar tedavi için Amerika'ya gidilmesini ister. Hale Hanım, kız kardeşi ve "Turgut Özal'ın izniyle ben de sizinle geliyorum." diyen Sabah Gazetesi Muhabiri Erol Yarar’la birlikte yola çıkarlar. Hastanede 12 gün kalırlar. İlk önce varlığından tedirgin olduğu Yarar’ın kendisine çok yardımcı olduğunu ve güzel bir arkadaşlık kurduklarını anlatan Bacakoğlu, gazetecilerin kendisini bir an olsun yalnız bırakmadığından yakınarak o dönemde canını sıkan şimdi ise gülümseyerek anlattığı hatıralarını dillendiriyor: "Her gün gazetelerde benle ilgili farklı bir haber çıkıyordu. Gazetecilerin hastaneye girmesi yasakken tüm gazeteciler, 'Biz Hale Bacakoğlu'nun akrabasıyız.' diyerek girmiş. Türkiye'den gelen bir hastanın bu kadar ziyaretçisinin olması komikti tabii. Tedavi için ABD'den İngiltere'ye geçtik. Bir gazete manşetinde 'Hale görecek' denilmiş. Öyle bir şey yoktu. Çok üzüldüm. Çünkü ailemden tutun da tüm sevdiklerim bir anda çok umutlanmışlar. Sonra büyük hayal kırıklığı yaşadılar. Hatta beni sokakta görenler, 'Hale hanım siz görmüyor musunuz' dedi. Hiç unutmuyorum İngiltere'de gazetecilerden birine tek kelimelik bir soru sormuştum. Bunu duyan diğer bir gazeteci bu kelimeden gerçek dışı kocaman bir haber çıkarmış. Artık konuşmaya da korkar olmuştum. Bir derginin 'Yapımcı Hale'ye soruları veriyordu' iddiası da beni çok yıpratmıştı. Bunlar ilk etapta aklıma gelenler. O günleri hatırlayınca 'Ömrümden bir iki yıl gitti' derim hep."
     <br/>
     <br/>
     Üç ay süren tedavi serüveni başarısızlıkla sonuçlanır. Hale Hanım iyileşmeyeceğini bildiğini fakat Turgut Özal'ı kırmak istemediği için bu teklifi kabul ettiğini söylüyor. Yarışmayla başlayan koşuşturma 7 ay sürer ve Bacakoğlu Ailesi'nin normal hayata dönüşü hiç de kolay olmaz. O dönemde, "Artık sıradan bir hayat yaşamak istiyorum." serzenişlerinde bulunan Dr. Hale'ye göre, yarışmanın hayatındaki etkisi halen sürüyor. Hatta 30 yaşın üzerindeki herkes onu sokakta gördüğünde tanıyor, gözlerini soruyor.
     <br/>
     <br/>
     ÖRGÜ ÖRMEYİ ÇOK SEVİYOR
     <br/>
     <br/>
     24 yaşındaki üniversite öğrencisi Hale'nin başarısı o dönemde birçok kişinin de hayatını etkilemiş. Hatırladığında kendisini de duygulandıran olayları, "Medya bu açıdan önemli. Bu tarz gelişmeleri duyunca gazetecilerle aramdaki buzlar biraz eridi." diyerek anlatıyor: "Yarışmadaki başarım birilerinin de hayatını değiştirmiş. Behçet hastalığı nedeniyle gözünü kaybeden biri arayıp, 'Sizi izledikten sonra intihardan vazgeçtim, tekrar hayata tutundum, işe girdim, evlendim, yarım kalan eğitimimi tamamladım' dedi. Üç-dört yıl önce Pınar Altuğ'un başarı öyküleri isimli programına katıldım. Programdan sonra bana ulaşan bir izleyici, '8 aylık çocuğumla intihar etmeyi düşünüyordum. Sizi ve hayat hikâyenizi dinledikten sonra vazgeçtim.' dedi ve yardım istedi. Ben de hem aileye hem de görme engelli çocuğa eğitim ve gelişimi hakkında yardımcı olmaya çalıştım. Şu an o bebek 4 yaşında. Yine yakın zamanda Antepli bir aile, 'Siz özürlü bilincini hayatımıza oturttunuz, herkes engelli insanların da çok başarılı olabileceğini anladı.' dedi."
     <br/>
     <br/>
     Hale Hanım'ın günlük hayatı da yoğun. Akşamları telefonu hiç susmuyor, engelli ailelerinin sorunlarını dinleyip onlara yardımcı olmaya çalışıyor. Şimdilik Parıltı Derneği'ndeki görevini bırakmayı düşünmüyor. İstanbul Milletvekili Lokman Ayva ile sıkı dost olduğu bilinse de Bacakoğlu siyasete girmeye soğuk bakıyor. 42 yaşında ve hiç evlenmemiş. Boş zamanlarında örgü örmeyi seviyor. Genelde hayata olumlu baktığını, çevresindeki olay ve kişilerden olumsuz yönde kolay kolay etkilenmediğini ve bitmek bilmeyen enerjisinin ardında inancının gizli olduğunu anlatıyor.
     <br/>
     <br/>
     15 gündür Ankara'da yaşıyor. İstanbul'u özlediğini vurgulayarak iki haftalık gözlemini aktarıyor: "Trafiğini çok seviyorum. En uzak noktaya bile 1 saatte gidebiliyorsun. İstanbul'da bu mümkün değil. Bence ortamları şehrin kendinden çok, insanlar güzelleştirir. Bir de doğduğun yer değil, doyduğun yer derler. İstanbul'dan sonra Ankara'ya zor alışacağımı düşünüyorum."
     <br/>
     <br/>
     Hale Hanım'ın yaşam enerjisini, ideallerini ve hayata bakışını gözlemledikten sonra 'yapacak daha çok şeyi var' dememek imkânsız. Yakın zamanda 'Engelli çocuklar: ‘Haydi Kaynaştırmaya' yazılı pankartlar görürseniz şaşırmayın, onlar Hale Hanım'ın hayalleri…
     <br/>
     <br/>
     HEDEF: KAYNAŞTIRMA EĞİTİMİ
     <br/>
     <br/>
     Dr. Hale Bacakoğlu'nun yeni görevi, Özel Eğitim Rehberlik ve Danışma Hizmetleri Genel Müdürlüğü'nde Eğitim Daire Başkanlığı. Burası devlet kademesinde özel eğitimle ilgili gelinebilecek en üst nokta. Parıltı Derneği çatısı altında ve 10 yıllık özel eğitim geçmişiyle dikkat çeken Bacakoğlu, bu göreve atanan ilk engelli kadın başkan. "Bir sorunu en iyi o problemi yaşayanlar çözebilir." diyen Bacakoğlu, yeni göreviyle birlikte yapmak istediklerini şöyle sıralıyor: "Çocukların eğitimini çok önemsiyorum. Erken teşhis nasıl hayat kurtarıyorsa, erken eğitim de insan hayatını kurtarıyor. Mutlu insanlığın yolu da iyi eğitimden geçiyor. Burada Özel Eğitim ve Hizmet İçi Eğitim şubelerinden sorumluyum. Gören çocuklarla görmeyen çocukların bir arada eğitim aldığı 'Kaynaştırma eğitimi'nin yaygınlaştırılmasını istiyoruz. Dernek olarak bunu amaçlamıştık ancak İstanbul ve Marmara Bölgesi'ne yoğunlaşabilmiştik. Öncelikle hazır olduğuna inandığımız çocukları körler okulundan alıp kaynaştırmaya vereceğiz. Kaynaştırmadaki çocuklara özel eğitim verecek 'destek öğretmen' yok. Bu kadronun açılması için çalışmalar yapacağız. 'Haydi kızlar okula' gibi bir kampanyayı engelli çocuklar için yapmayı düşünüyoruz. Milli Eğitim Bakanlığı mevzuatında birtakım ayrımcı maddeler var. Onların temizlenmesi gerekiyor. Mesela; 'Kel, kör, şaşılar öğretmen olamaz' gibi."
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24032), [web.archive.org (arşiv bağlantısı)](http://web.archive.org/web/20070608113559/http://www.aksiyon.com.tr:80/detay.php?id=24032)
