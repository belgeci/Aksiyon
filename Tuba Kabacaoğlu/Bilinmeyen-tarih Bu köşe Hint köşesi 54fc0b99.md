# Bu köşe Hint köşesi

*Tuba Kabacaoğlu Bilinmeyen-tarih*

<div>
 <font>
  <img border="0" height="1" src="/web/20050309030532im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050309030532im_/http://www.aksiyon.com.tr/resim/518/70.jpg" vspace="5"/>
  </p>
 </font>
 <font class="content">
  Özellikle büyük şehirlerde yaşayan her kesimden insanın evinin bir köşesinde ya bir kilim ya da köyünü, bağını, bahçesini hatırlatacak otantik bir eşya vardır. Dünyayı kasıp kavuran ‘Uzakdoğu’ rüzgârı ‘Şark köşesi’ni gözden düşürdü. Artık evlerde Hint, Tayland köşeleri var.
 </font>
 <br/>
 <p>
  <font class="content">
   “Tavuk mu yumurtadan çıktı, yumurta mı tavuktan?” tartışmasını hatırlatsa da “arz mı talebi doğurdu, yoksa talep mi arzı gerekli kıldı” henüz netleşmedi. Ama kesin olan bir şey var; seçtiğimiz hediyelik eşyalarda da evimizin dekorasyonunda da Uzakdoğu malzemelerinin bariz bir ağırlığı var. Artık, hediye verirken ya da evimizin dekorunu yenilerken, Çin, Tayland, Endonezya, Mısır ve Hindistan kültürüne ait eşyaları satın alıyoruz. Üstelik, bu ürünleri bulmak da eskisi kadar zor değil. Zira, hemen her mağazanın bir bölümü bu tarz ürünlere ayrılmış.
   <br>
    <br>
     Uzakdoğu ülkelerine ait objeleri Türkiye’ye ilk getiren girişimcilerden biri olan Poseidon Woodencraft’tan Atilla Akçaalan, bu ürünlerin kısa sürede yaygınlaşıp kabul görmesinin sebebini ‘yeni olana ilgi’ye bağlıyor. Vagon Hediyelik Eşya’dan Okan Aydoğan’a göre, yaşanan bu değişim bir ‘özenti’den ibaret: “Arkadaşınızın, dostunuzun, ya da ünlü birinin evinde görünce, gözünüz alışıyor. Yoksa kaç insan dört yıl önce Endonezya’nın, Mısır’ın, Hindistan’ın farkındaydı? Bence insanlara sıcak ve farklı geldi.”
     <br>
      <br>
       Asimilasyon mu, kültürel renk mi?
       <br/>
       <br/>
       Vagon Mağazası bundan dört yıl önce de aynı ürünleri daha az çeşitle bulunduruyormuş. Beyoğlu Pera Hediyelik Eşya Mağazası’ndan Bahar Kılıç, Uzakdoğu ürünlerine kısa zamanda herkesin alıştığına, sanki uzun yıllardır bu kültürü tanıyormuşuz gibi bir hava içine girdiğimize dikkat çekerek, “Türk halkı değişimi çabuk kabul edince, bu değişimin hayatının merkezine oturması kaçınılmaz hale geliyor.” diye konuşuyor.
       <br/>
       <br/>
       Türk sanat eserlerinin ya da Doğu kültürüne ait süs eşyalarının eskisi kadar revaçta olmaması kimine göre bir asimilasyon, kimine göre de kültürel bir renklilik. Marmara Üniversitesi’nde öğrenim gören 22 yaşındaki Ayşe Güler, milli duyguların bu tarz göstermelik şeylerle yaşanamayacağını düşünüyor. İstanbul’da kendine ait bir evi olan Güler, yaşadığı mekanı tamamen otantik eşyalarla süslemiş. Böyle bir atmosferin hayatına huzur getirdiğini düşünüyor. Ancak, bu şekilde bir tarzı benimsediği için kendi kültüründen uzaklaştığını ise kesinlikle kabul etmiyor: “Bu göz zevkini asimile olmak, kendi kültürümüzü unutmak olarak anlamanın karşısındayım. Ben Türk’üm ve evimi böyle dekore ettiğim için kültürümden uzaklaşmış mı oluyorum? Hiç sanmıyorum.”
       <br/>
       <br/>
       Emre Taşdelen, Vagon Mağazası’na alışveriş yapmaya gelen müşterilerden biri. Her ne kadar kendisi bu tarz süs eşyalarından hoşlanmasa da genç arkadaşlarına hediye alırken seçimini bu ürünlerden yana kullanıyor. Çünkü arkadaşlarının beğenisi bu ürünlerden yana ve bu ürünlerin fiyatı da her keseye uygun. Taşdelen, ne asimilasyondan ne de kültürel değişimden bahsediyor. Ona göre bütün bunların altında tüketim toplumunun zaafı ve ticaret kaygısı yatıyor. Vagon’dan Okan Aydoğan ise yaşanılanların gösteriş yapmayı sevmekten beslenen bir olgu olduğunu vurguluyor: “Aslında satılan objelerin hiçbir esprisi yok. Sadece bir iki ağaç figür. Hatta sıradan bir taşın üstüne bir çubuk dikip altına ‘Endonezya ürünüdür’ yazsak emin olun ki çoğu kişi düşünmeden alır.”
       <br/>
       <br/>
       Şark köşesi Hint köşesi mi oldu?
       <br/>
       <br/>
       İthal edilseler de Uzakdoğu eşyalarının fiyatları astronomik değil. Bir milyon liraya da bir milyar liraya da ürün bulmak mümkün. Kısa zamanda yaygınlaşması herkese ve her statüdeki insana hitap edebiliyor olmasına bağlanıyor. Örneğin minyatür sanatıyla işlenen bir kitap ayracının fiyatı 10-12 milyon liradan başlarken, aynı işin olduğu mermer bir kandil 25-30 milyondan başlayan fiyatlardan satılıyor.
       <br/>
       <br/>
       Beyoğlu Pera Hediyelik Eşya Mağazası’ndan Bahar Kılıç ürün fiyatlarının düşük olmasının bu kültürün yaygınlaşmasında etkili olduğu görüşünde. Kılıç “Bizim müşterilerimizin çoğu üniversite gençleri. Onlar için, görselliğin yanında ürünün fiyatı da önemli. Bu ürünler hem daha ucuz hem de renk ve şekilleriyle genç ruhları cezbedecek nitelikte. Toptan olarak da kafe ve restoran açacak kişilere satıyoruz. Hem otantik bir hava oluşturuluyor hem de maliyet düşük oluyor. Bundan dolayı bu tarz objelerin bulunduğu mekanların sayısı arttı.” diyor.
       <br/>
       <br/>
       Günümüzde Hindistan, Endonezya, Çin gibi ülkelerin kültürlerini, yaşam tarzlarını yansıtan büyüklü küçüklü parçaları evlerimizde en iyi görünen köşelere özenle yerleştiriyoruz. Eşin dostun hediyesi, kendi ilgi ve zevkimiz derken süs eşyalarının evde birikmesi sonucu yeni Hint köşeleri oluşmaya başlıyor. Poseidon’dan Atilla Akçaalan, evlerde Hint köşelerinin oluşmaya başladığını düşünenlerden. Bu değişimin ideolojik olarak algılanmaması gerektiğini, bu duruma göz zevkinin ve beğeninin değişmesi olarak bakılması gerektiğini belirtiyor.
       <br/>
       <br/>
       Sektör ne kadar kalıcı
       <br/>
       <br/>
       Türk el sanatlarının satıldığı mağazanın sorumlusu Efe Gönlügüzel de günümüzde böyle bir değişimin yaşandığını dile getiriyor. Bunun en büyük sorumlusu olarak da medyayı gösteriyor: “Dergilere, gazetelere baktığınızda her derginin bir köşesinde ya bu tarz objeler satan mağazaların reklamları yapılıyor ya da bu şekilde dekore edilmiş kafe ya da restoranlar yere göğe sığdırılamıyor. Sürekli bir Uzakdoğu diktası var. Bunu sürekli işleyerek sanki Nirvana’ya ulaşacaklarmış gibi hava estiriyorlar.”
       <br/>
       <br/>
       Okan Aydoğan da medyanın etkisi üzerinde duruyor. “İnsanlar televizyonlarda, dizilerde, ünlülerin evinde görüyor. Zaten halkın ilk olarak tanıması bu yolla oldu. Medya bu kültürü destekleyip insanların kanına giriyor.” diyor. Gönlügüzel’e göre, Türk toplumu Doğu-Batı arasında kalmış bir toplum. Hâlâ aidiyet sorunu çekiyor ve ne verirsen onu alan bir toplum modelinden vazgeçemiyor.
       <br/>
       <br/>
       Her ne kadar Hint köşeleri oluşmaya başlandı dense de Bahar Kılıç bunu kabul etmiyor. Çünkü Kılıç’a göre hâlâ evlerimizde Şark köşeleri var. Hatta Şark köşelerinde çeşitlilik ve farklılığı sağlamak için mağazalarından Uzakdoğu dekoratif malzemelerini satın alanlar bile var. Doğu kültürünün yadsınması gibi bir şey söz konusu değil.
       <br/>
       <br/>
       Uzakdoğu pazarının kısa sürede gelişmesi ve yayılması, gelip geçici bir moda olduğunu da düşündürüyor. Çünkü bu kültürü tanımamızla onun hayatımıza girmesi bir anda oldu. Tıpkı yeni çıkmış bir elbise modeli, pantolon tarzı ya da yeni keşfedilmiş bir lezzet gibi. Sektörde söz sahibi kişilerin kimine göre bu eğilim bir moda ve şimdilerde etkisini yitirmeye yüz tutmuş bulunuyor. Kimine göre de artık hayatımızın bir parçası.
       <br/>
       <br/>
       Hat eserleri ve minyatür eserler satan Efe Gönlügüzel, bu sektörün gelip geçici olduğunu düşünüyor; “Çünkü kapitalist bir dünyada yaşıyoruz ve evin bir köşesine Buda heykeli koymakla Budist olmuyorsun. Ürünler yeni bir inanca dönüşmediği için zamanla evlerden de kalkacaktır. Etkisinin çok çabuk geçeceğine inanıyorum. Bugün Uzakdoğu kültürü ağırlıkta. Yarın bugünküyle hiç alakası olmayan bir kültüre ait objeler yer alacak. Türkiye bu kültürle yeni tanıştı ve yoğun bir satış gerçekleşti. Bence doyuma ulaşıldı.”
       <br/>
       <br/>
       Uzakdoğu ürünlerinin 15 mağazaya dağıtımını yapan Atilla Akçaalan da Gönlügüzel’e kısmen katılıyor. Sektörün eski canlılığının kalmadığını ve yeniliğini koruyamadığını söylüyor. Vagon Mağazası’ndan Okan Aydoğan ise bu görüşlere katılmıyor. Ona göre, bu sektörün ‘geçici’ olarak değerlendirilmesi doğru değil. Çünkü, müşteriler istediği her şeyi bu ürünlerde bulabiliyor; sürekli bir değişim, renklilik hakim. Yaşlısı ve genci için mutlaka satın alınacak bir parça her zaman var.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=17895), [web.archive.org (arşiv bağlantısı)](http://web.archive.org/web/20050309030532/http://www.aksiyon.com.tr:80/detay.php?id=17895)
