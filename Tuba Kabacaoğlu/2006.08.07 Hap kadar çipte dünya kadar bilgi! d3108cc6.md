# Hap kadar çipte, dünya kadar bilgi!

*Tuba Kabacaoğlu 2006.08.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      HP, gerçek dünyadan dijital içeriğe erişim imkânı tanıyan, minyatür kablosuz çipin duyurusunu yaptı. Bir kâğıda yerleştirilecek çip sayesinde artık yazılı dokümanlar bilgisayara kolayca aktarılabilecek.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   HP laboratuarları’nda ‘Memory Spot’ ekibi tarafından bir minyatür çip geliştirildi. Gerçek dünyadan dijital içeriğe erişime imkân tanıyan minyatür kablosuz çip, hem hızı hem de bellek kapasitesiyle dikkat çekiyor. Hemen her objeye yerleştirilebilen minyatür çip, normalde sadece elektronik cihazlarda veya internette olan bilgilere erişime imkân sağlayacak. Örneğin, çip bir kâğıda yerleştirildiği takdirde, yazılı dokümanlar bilgisayara aktarılabilecek. Boyutu küçük, kapasitesi büyük bu çip ile hastaların tıbbî kayıtları bilekliklerinde depolanabilecek. Ayrıca kimlik kartlarında ve pasaportlarda güvenlik artırıcı işlevi de olan çipler, basılı dokümanlar için ek bilgi de sağlayacak. Kâğıt, plastik, kart ya da başka cihazların üzerine ya da içine iliştirilecek çip sayesinde fotoğraf, yazılı doküman, ses gibi bilgileri bilgisayara aktarmak birkaç saniyede mümkün olabilecek.
   <br>
    <br>
     MİNİCİK ÇİPTE ONLARCA SAYFA DOKÜMAN
     <br/>
     <br/>
     CMOS tabanlı minik çip, 2-4 milimetrekare çapında, yani bir pirinç tanesi büyüklüğünde ve dahili bir antene sahip. Saniyede 10 megabit transfer hızına sahip çipler, Bluetooth™ teknolojisinden daha hızlı. Böylece kullanıcılar bilgileri ses, video, fotoğraf veya doküman olarak saniyeler içinde alabiliyor. 256 kilobit-4 megabit (500 KB) belleğe sahip minik çipler kısa bir video klip, birkaç adet resim ve onlarca metin sayfası depolayabiliyorlar. HP Türkiye Görüntüleme ve Baskı Grubu Ülke Müdürü Fikret Ergüder: “Yeni çipler ile sayısal içerik özgürleşiyor, internet ve bilgisayarlar da kısıtlı kalmaktan çıkıyor.” diyor. Memory Spot bir sonraki aşamada Bluetooth’a uyumlu hale getirilerek cep telefonu, bilgisayar, yazıcı ve fotoğraf makinelerine entegre edilecek. Bu cihazlara entegre edilen çiplerle dokümanlar, fotoğraflar, saniyeler içinde işleme konulabilecek. Örneğin, Memory-Spot’un bulunduğu yazılı bir kâğıt, yazıcıdaki Memory Spot’a tanıtılınca bilgisayara gerek kalmadan çıktı alınabilecek. Veya bu özelliğe sahip cep telefonuyla çekilen bir fotoğraf, foto yazıcısındaki Memory Spot’a tanıtılarak kabloya gerek kalmadan anında yazdırılabilecek. Memory Spot çipleri tıbbî kayıtlarda, sesli fotoğraflarda, dijital kartpostallarda, dokümanlarda, fotokopi çekmede, güvenlik kartlarında ve ilaçların miktarının ölçülmesinde kullanılabilecek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24964), [web.archive.org (arşiv bağlantısı)](http://web.archive.org/web/20061026200712/http://www.aksiyon.com.tr:80/detay.php?id=24964)
