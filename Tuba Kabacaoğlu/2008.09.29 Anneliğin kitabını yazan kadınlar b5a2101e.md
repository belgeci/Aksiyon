# Anneliğin kitabını yazan kadınlar

*Tuba Kabacaoğlu 2008.09.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Onlar anne olduktan sonra kendi çaresizliklerinden yola çıkarak yazdıkları kitaplarla bir ‘ilk’e imza attı. Yazarlara ilham veren bebekler şimdi kocaman oldu. Ama onlarca kez basılan kitaplar hâlâ çok satanlar arasında.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20081205063549im_/http://www.aksiyon.com.tr/resim/721/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20081205063549/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20081205063549/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20081205063549oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20081205063549oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Minik yavru, ana rahmine düştüğü andan itibaren, yeni yeni salgılanmaya başlayan hormonların da etkisiyle annesinin hayatını bir bir değiştirmeye başlıyor. O minicik ‘şey’ sayesinde sanki her güne biraz daha farklılaşarak uyanıyor insan. Artık etrafında cereyan eden savaşlar, entrikalar, umutsuzluklar daha çok dikkatini çekiyor. Henüz dünyaya gelmemiş yavrusunu tüm bunlardan nasıl koruyabileceğini düşünmeye başlıyor kara kara. Sonra yeni baştan planlar yaparak ‘kendince’ gardını alıyor. Bu sürece ani iş değişiklikleri, yeni bir çevre arayışı ve yatak baş ucuna sıralanmış onlarca kitap da eşlik edebiliyor. Anne adayı dünyayı kurtaramayacağını bilse de doğacak bebeği için elinden ne gelirse yapmak istiyor. Çocuğunun doğumuna kadar özenle kendini akort etmiş anne, yavrusunu kucağına alır almaz sorumluluklar silsilesinin de içine giriyor. Elbette her şeyin en doğrusunu, en güzelini layık görüyor evladına. Fakat hamilelik dönemindeki kadar kolay olmadığını anlıyor hiçbir şeyin. Ebeveynler geçici bir süre yardımcı olsa da bebeğiyle yalnız kalmak düşüyor annenin kaderine. İşte o andan itibaren işler biraz karışmaya başlıyor. Daha önce minik bir bebeğin sorumluluğunu almamış biri için bu süreci atlatmak ise çok da kolay görünmüyor…
   <br>
    <br>
     SADECE BEBEK MAMASI TARİFLERİ ARIYORUM!
     <br>
      <br/>
      Betül Avunç, Nurdan Damla ve Senem Tüten Mestçi, yukarıdaki sıkıntıları yaşadıktan sonra kendi deneyimlerinden yola çıkarak önemli kitaplar yazmış, annelikle birlikte yazarlığı da ilk kez tatmış isimler. Onlarca kez baskı yapmış kitapları kendi alanlarında bir ilk olmuş. Anneler; Senem Tüten Mestçi’nin kitaplarındaki mama tarifleriyle bebeklerini beslemiş, Betül ile Nurdan Hanım’ın çocuklarının hayal dünyasına bir bir tuğlalar koymasına izin vermiş. Anne olduktan sonra yazın dünyasına girmiş yazarlarla annelik serüvenlerini, kitaplarla değişen hayatlarını ve ilham kaynağı çocuklarını konuştuk...
      <br/>
      <br/>
      Senem Tüten Mestçi büyük bir kitabevinde müdür olarak çalışırken hamile kaldığını öğrenir. Bazen gece 11’lere kadar süren yoğun iş temposuna ancak üç ay daha dayanır. “İlk çocuğum, ilk hamileliğim. Bu dönemi en iyi şekilde yaşayıp hissetmek istiyorum.” diyerek işinden ayrılır. Sadece kitaplar okuyup yürüyüşler yaparak sakin bir hamilelik geçirir. Kızı Lara dünyaya geldikten sonra hayatı köklü değişikliklere uğrar. Ankara’da yaşayan ailesi her zaman kızlarının yanında olamaz. Dolayısıyla kendi ayakları üzerinde durmak zorundadır. Lara’nın ek gıdalara geçmesiyle birlikte Senem Hanım’ın zor zamanları başlar. “Çocuğuma acaba ne yedirebilirim?” diye sürekli düşünür. Doktor “Meyve püreleriyle başlayalım. Şu meyveler alerji yapabilir, bu meyveler daha sık yenebilir” dese de cevap onu rahatlatmaya yetmez. Çünkü çok kısa bir zaman sonra kızı yemek yemeye de başlayacaktır.
      <br/>
      <br/>
      “KABAKLA ARMUDU KARIŞTIRINCA LARA YEDİ”
      <br/>
      <br/>
      Senem Tüten Mestçi, günümüzde birçok anne ve anne adayının yaptığı gibi tek tek büyük kitapçıları dolaşıp yardımcı kaynaklar arar. Fakat eline geçen birkaç kitap onu hüsrana uğratır. Çünkü içlerinde çocuk yemekleri vardır. Oysa onun aradığı bebek mamalarıdır!
      <br/>
      <br/>
      Lara’nın doktoru önce sebzeleri tek tek pişirip püre yapmasını, yavaş yavaş da sebze karışımlarını denemesini söyler. Muhallebi, meyve püreleri ve sebze çorbasının dışında elinde herhangi bir alternatif bulunmayan Mestçi, öncelikle meyve püreleriyle işe başlar. Bu aşamada bir sorun çıkmaz. Ama sıra yemeklere gelince işler değişir. Alerji yapmaz, hazmı kolay diye ilk imtihanlarını kabakla verir anne-kız. Yalnız minik bebek kesinlikle bu sebzeden hoşlanmaz, ağzını sıkı sıkıya kapatır. Ne yapması gerektiğini kestiremeyen Senem Hanım’ın aklına yeni bir fikir gelir: “Kabağın tadına baktım, bana da çok kötü geldi. Kızım Ankara armudunu çok seviyordu. Bir taneyi yiyor, devamını istiyordu. Ben de kabakla armudu karıştırdım. Bu kez Lara yedi. Sonra başladım not almaya. Neyle neyi karıştırıyorum, kızım neleri seviyor. Her ay doktora götürüp gösteriyordum acaba Lara dengeli besleniyor mu, her şey yolunda mı, yanlış bir şey yapıyor muyum diye. Doktor Bey her şeyin normal olduğunu belirtip doğru yolda ilerlediğimizi söylüyordu.”
      <br/>
      <br/>
      Lara 12 aylık olduğunda Senem Hanım’ın elinde bir ajanda dolusu bilgi vardır. Önce sanal âlemde deneyimlerini paylaşmak ister. Yalnız, her annenin internetle haşir neşir olmadığı gerçeğini düşününce bu fikirden vazgeçer. Hanımların işine yarayacak bu tarifleri bir kitapta toplamaya karar verir. Lara’nın uyuduğu zamanlarda sessizce bilgisayarının başına geçip ince ince çalışarak tamamladığı kitabını yayınevi çok beğenir ve hemen basıp piyasaya sunar. 2005 yılında An Yayıncılık’tan çıkan “Bebeğimin Menüsü” isimli kitap anneler tarafından çok beğenilir. Anadolu’nun dört bir tarafından yazara ulaşan mektup, mail ve telefonlar onun ne kadar doğru bir iş yaptığının da göstergesidir aynı zamanda. Alanında ilk olması sebebiyle birçok gazete, dergi ve gazete eklerinde Senem Hanım’ın mama tarifleri verilir, anneler büyük bir kaygıyla başladıkları süreci başarı ve keyifle bitirmenin mutluluğunu yaşarlar bu vesileyle.
      <br/>
      <br/>
      ÇALIŞAN ANNELERE: BİRLİKTE PİŞİRELİM
      <br/>
      <br/>
      Aynı zamanda çeşitli yarışma ve televizyon programlarında metin yazarlığı yapan Mestçi, çalışan annelerin dikkatini daha çok çekecek ikinci kitabı “Birlikte Yemek Pişirelim”i piyasaya çıkarır. İlk kitabında olduğu gibi Lara ilham kaynağıdır. Çünkü kitabın tamamında onunla birlikte yaptıkları tarifler yer alır. Senem Hanım günümüz şartlarının zor olduğuna, insanların saatlerce trafikte kaldığına dikkat çekiyor. Hâl böyle olunca sevgi, ilgi, bakım bekleyen bir çocuk ve eş, çalışan hanımların sorumluluklarını ikiye katlıyor. Hem dışarıya hem de içeriye vakit ayırmak ise fazlaca fedakârlık ve pratikliği gerektiriyor. Evladıyla kaliteli zaman geçirmek isteyen anneleri ise Senem Hanım çocuklarını da yanlarına alıp mutfağa davet ediyor: “Ben kızımla girerdim mutfağa. Lara’dan domates isteyince kızım dolabı açar domatesi bulup verirdi. Market alışverişlerine birlikte gider, sebzelere meyvelere dokunurdu. Bu yöntemle “bu domates, bu patates” diye yiyecekleri öğretmek zorunda kalmadım, hem de öz güveni arttı. Üstelik birlikte bir şeyler yaparak ona olan ilgi ve sevgimi de göstermiş oldum. Bir yandan da kendi sorumluluklarımı yerine getirdim. Birlikte Pişirelim’deki tarifler en fazla 20 dakika sürüyor.”
      <br/>
      <br/>
      Anadolu Üniversitesi İletişim Fakültesi mezunu, 3 çocuk annesi Nurdan Damla (45) Tercüman, Yeni Asya, Tasvir, Son Havadis gazetelerine ve hanım dergilerine köşeler hazırlamış, beş yüze yakın şiiri olan, tiyatro metinleri, gezi notları, roman, yaşanmış hikâyeler kaleme alan anne yazarlardan biri. Sırasıyla yayımlanan kitapları arasında; Merve Sonsuzluk Ülkesinde, Dünya Yolcusu Murat, Laliş Serisi, Erguvan Renkli Gönlüm, Merviş Serisi, Bizim Evde Ramazan, İlk Gün Sevinci, Kırmızı Mercan Ülkesi Serisi, Peygamber Şekerleri, Mucizeler Tüneli, Besmele Hazinesi, Işık Hızı Yolculuğu, Dostluk Seti, 365 Günde Sevgili Peygamberim, Gül Nineden Masallar gibi otuz iki eser var.
      <br/>
      <br/>
      Nurdan Hanım aslında 15 yaşından itibaren yaşadıklarını sürekli kaleme alan biridir. Yalnız daktiloyla bin bir emek çekerek yetişkinler için yazdığı üç yüz sayfalık ilk romanı yayınevinde kaybolunca fazlaca hayal kırıklığına uğrar. Ondan sonra da uzun bir süre yayınevlerinin kapısını çalmaz. Çocuk kitaplarından önce Bizim Aile Dergisi’ne “Gökkuşağı” köşesini, Yeni Asya Gazetesi’ne de “Şelale” adını verdiği çocuk köşeleri hazırlar. Günlük hayatın içinden gündemi yakalayan günübirlik öykülerdir yazdıkları. Okuyucular çok beğenir, ısrarla bu çalışmaların kitaplaşmasını ister. Fakat yazı yazmayı hayatının merkezine koymuş Nurdan Hanım, bu taleplerle çok ilgilenmez. Ta ki kaderî akışın mecrası onu zorlayana dek…
      <br/>
      <br/>
      ÇOCUKLARIMLA BİRLİKTE YENİDEN DOĞDUM
      <br/>
      <br/>
      Nurdan Damla annelikle birlikte hayatındaki çok şeyin değiştiğini düşünüyor. “Etiyle kemiğiyle minik bir insan ellerinize teslim edilmiş. Etrafta yığınla saldırı var. Annelik içgüdüsüyle onu korumak, ona daha farklı bir dünya sunmak istiyorsunuz. Olumsuzluklardan ziyade hayatın tadını yakalatmaya, insan olmanın büyüsünü kavratmaya çalışıyorsunuz. Mevcut sistem size yetersiz geliyorsa çocuğunuz için yeni keşifler, yeni buluşlar yapmaya mecbursunuz. Ben çocuklarımla üç kez yeniden doğdum. Onlarla birlikte hayatı irdeleyip yaşamayı inceledim.”
      <br/>
      <br/>
      Tabii yazarın yaşadıkları sadece iç dünyasındaki zenginliklerle de sınırlı değil. Mesela evlatları sayesinde çocuk nazarını yakalar. Yavrularının neye, nereden baktıklarını bilmek onu epey heyecanlandırır.
      <br/>
      <br/>
      Annelik serüveniyle birlikte Nurdan Hanım’ın içindeki çocuk başını kaldırıp “ben de varım” deyince kalem seviyesi de değişir. Artık çocuklar için hikâyeler yazmak ister. Nurdan Hanım’ın ilham kaynağı ise küçük oğludur. Çünkü sürekli ona iyiyi kötüyü, eğriyi doğruyu kısacası hayatın içindeki tüm farklılıkları irdeleyen, yapılandırıcı doğaçlama öyküler anlatır. Kötünün mahrumiyeti, iyinin mükâfatı, sabır, irade gücü, gayret ve çabayla gelecek olan güzellikleri çocukları kavrasın ister hep. Çeşitli kitaplardan topladığı bilgilerle cennet hayatını hayalî kahramanlar eşliğinde anlatmayı dener. Bunu da didaktik olmadan, keyifli bir anlatımla süslemeye çalışır. Her akşam anlattığı cennet hikâyelerini küçük oğlu artık yazarak okumasını ister. Öykülerinde kimi zaman kızı Merve ile cenneti gezerler, kimi zaman oğlu Murat’la hayatı keşfeder, kimi zaman da diğer oğlu Fatih’le geçmiş zamanlara yolculuk edip peygamberleri tanırlar. Anlattığı öyküler çocukları tarafından çok sevilip beğenilince bu alanda yeni çalışmalar yapabileceğini anlar yazar. “Piyasadaki açlık ve boşluk sebebiyle alan değiştirmek zorunda kaldım. İyi ki de değiştirmişim! Çocuklara dinî ve ahlaki değerlerimizi özel sunumlarla yakalatmaya çalıştığım için huzurluyum. Değişik cinsiyet ve yaş seviyelerini yakalama şansım da oldu çocuk kitaplarıyla.”
      <br/>
      <br/>
      “Hamile kaldığımı ve ikizlerim olacağını öğrendim. Birdenbire kafama bir balyoz inmiş gibi oldu. Anında o özgür kız gitti ve anne kesiliverdim! Hayatımdaki her şeyi bıraktım. İkizlerimle benim ilgilenmem gerekiyordu.” sözleriyle başlıyor yazar Betül Avunç’la (47) sohbetimiz. Kendisi İstanbul Üniversitesi Klasik Arkeoloji Bölümü mezunu. Çocuk kitapları ve arkeoloji arasında belki bağlantı kuramamış olabilirsiniz ama Betül Hanım’ın İkiz Gezginler’in Serüvenleri, İkiz Gezginler İstanbul’da, İkiz Gezginler Troya’da kitaplarını bilenler gerekli bağlantıyı rahatlıkla kuracaklardır. Öykülerinde ikiz çocukları Peri ve Ege’nin yaşadıklarını anlatıyor yazar. Çocuklarını kitap kahramanı yapıp birebir yaşadıklarını kaleme alması, Antik Çağ’da doğan efsanelerin izinden giderek Anadolu’yu adım adım çocuk okurlara gezdirmesi ve arkeolojiye, mitolojik hikâyelere kitaplarında yer vermesiyle o bir ilk. Avunç’un eserleri tarih dersiyle arası iyi olmayan ilköğretimdeki  öğrencilere de okullarda okutturuluyor. Serideki tüm kitaplar her yıl tekrar tekrar basılıyor.
      <br/>
      <br/>
      Peter Pan, Süper Dedektif Damian Drooth Kayıp Kız Olayı, Casus Avcısı, Pop Yıldızının Düğünü, Nasıl Dedektif Olunur? gibi yazarın çevirilerini yaptığı çocuk kitapları da var. Olympos’tan Canlı Yayın, Antik Çağ Yemekleri ve Yemek Kültürü, Antik Dünyanın Yedi Harikası ve Ana Tanrıça’nın İzinde isimli çevirileri de yetişkinler için satılıyor.
      <br/>
      <br/>
      “SEN HELEN’SİN, BEN DE PARİS!”
      <br/>
      <br/>
      İkiz bebeklerin ardından Betül Hanım’ın nasıl kitap yazmaya başladığına gelince; henüz ilkokul döneminde mitolojiye merak salıp bu alanda yazılmış birçok kitabı satır satır defalarca okuyan yazar, üniversite çağına geldiğinde arkeoloji bölümünde okumaya karar verir. İlk zamanlar sınıf arkadaşları oldukça dikkatini çeker. Çünkü çoğunun arkeolojiye, mitolojiye pek de ilgisi yoktur. Arkeoloji, mitoloji, tarih sevgisinin daha küçükken çocuklara aşılanması gerektiğini anlar. Parlak bir öğrencilik döneminin ardından ikiz bebeklerini kucağına alınca onlara bol bol mitolojik hikâyeler anlatacağına kendi kendine söz verir. Yalnız o dönemde çocuklara hitap eden böyle bir kitap yoktur. Betül Hanım, bildiği tüm mitolojik efsaneleri, tarihî hikâyeleri, Anadolu uygarlıklarını ikizlerine parça parça anlatmaya başlar. Minikler onca Yunanca isme rağmen annelerinin anlattığı her şeyi dinleyip bir bir öğrenir. 6 yaşına geldiklerinde artık ailecek gezilere çıkmaya başlarlar. Herkes yazlık mekânlara tatile giderken onlar günlerce süren Anadolu turlarına çıkarlar. Anlattığı tüm hikâyelerin geçtiği mekânları tek tek gezdirir ikizlere. Hatta Ege ve Peri anlatılanları o kadar iyi kavramışlardır ki Troya’ya geldiklerinde kendi aralarında “Sen Helen’sin, ben de Paris” diyerek o dönemde yaşananları canlandırmaya çalışırlar. Çocuklarını uzaktan seyreden Betül Hanım, onların konuşmalarını, tarihî mekânlardaki davranış ve tepkilerini not eder. Hatta yazması gerekenler çoğalınca artık ses kayıt cihazına okumaya başlar. Tatil dönüşü ikizlerin yaşadıklarını küçük öyküler şeklinde yazmak aklına gelir önce.
      <br/>
      <br/>
      Yazar Avunç ikizlerin ilgilerinden çok memnun kalır. Mitolojiyi, arkeolojiyi çocukların da öğrenebileceğine inancı artık tamdır: “Benim açımdan o gezi bir açılım oldu. Ören yerlerine gidince etrafındakilere taş toprak diye bakmıyordu ikizler. Yerde kopmuş bir taş gördüğünde onun Artemis Tapınağı’nın bir parçası olduğunu ve kıymetini biliyorlardı. Çünkü Artemis Tapınağı’nı anlattığım hikâyelerle tanımışlardı. Tüm bunları diğer çocukların da bilmeye hakkı var dedim. Yaşadığı toprağa sahip çıkan, tarihî değerlerinin kıymetini bilen yetişkinler için böylesi bir çalışma olmalıydı.” Betül Hanım’a göre; çocuklara anlatılan bilgiler, sarf edilen emekler hiçbir zaman boşa gitmiyor. Dolayısıyla onları yetiştirmek için anne-babalar ellerinden geleni yapmalı. Kendileri bilmiyor olabilirler ama kitaplar her zaman çok iyi bir öğretmendir.
      <br/>
      <br/>
      İkizlerin fotoğrafları eşliğinde gezi hikâyeleri o sene Milliyet Kardeş’te yayımlanır. Çocuklar, anne-babalar tarihî yerlerin iki küçük çocuk gözüyle anlatılmasını çok sever. Olumlu tepkiler bu hikâyelerin kitaplaşmasına da zemin hazırlar aslında. Yapı Kredi Yayınları daha önce denenmemiş ve birebir yaşanarak kaleme alınmış İkiz Gezginler’in Serüvenleri’ni basmayı kabul eder. Artık Ege ve Peri çocuklar arasında tanınan, merak edilen kişilerdir. Okullardaki kitap söyleşilerine katılan Betül Hanım’a sorulan sorular genelde benzerdir: “İkiz gezginler gerçekten var mı? Kitapta anlatıldığı gibi birbirlerine hiç benzemiyorlar mı? Onlar kaç yaşında? Şimdi ne yapıyorlar?..”
      <br/>
      <br/>
      Üç anne de yazarlıkla birlikte değişen hayatlarından memnun gözüküyor. Anlaşılan o ki artık daha farklı bir pencereden bakıyorlar yaşadıkları dünyaya. Peki, onlara ilham veren çocukları şimdi neler yapıyor ve annelerinin kitaplarına, hayatlarına kattıkları değerin acaba farkındalar mı?
      <br/>
      <br/>
      ANNE SEN NELER YAPMIŞSIN BÖYLE?
      <br/>
      <br/>
      En küçük kahraman Lara bu yıl anaokuluna başlamış. Annesinin onlarca kez basılmış kitaplarını raflarda görünce “Bunlar benim yemeklerim, benim kitaplarım” diyormuş. Anne Senem Hanım ise iki kitabın da hem yazarı hem de gurmesinin kızı olduğunu, kendisinin sadece aracılık görevini üstlendiğini söylüyor: “Kitabımın başında “Kızım Lara’ya ithaf olunur” diyorum. Biraz daha büyüdüğünde bunu daha iyi anlayacak. İçinde onun yediği mamalar, birlikte yaşadıklarımız var iyisiyle kötüsüyle. Bu kitap Türkiye’de ilkti.”
      <br/>
      <br/>
      Ege ile Peri şu an 20 yaşında. Biri Fransız filolojisinde, diğeri de felsefe bölümünde okuyor. Betül Hanım ilk iki kitabından sonra ikizlerin yaşını büyütmemeye karar vermiş. Bundan dolayı minik okurlar hâlâ onların kendileri gibi küçük olduğunu sanıyor. Anne Betül Hanım, ikizlerin okul hayatları boyunca kitap kahramanı olduklarını okul arkadaşlarından bile özenle sakladıklarını, hiçbir zaman ön plana çıkmak istemediklerini anlatıyor: “İlk Milliyet Kardeş’te hikâyeleri çıktığında çok mutlu olduk. Fotoğraflarının altında onların hikâyeleri vardı. “Ne güzel sayfa ayırmışlar” diyordum. O kadar küçüklerdi ki bunun ne anlama geldiğini anlamıyorlardı. Şimdi “Anne sen de neler yapmışsın” diyorlar. O zamanlar bütün çocuklar arkeoloji bilir, anneleri onlara efsaneler anlatır, tarihî mekânları gezer, dergilerde fotoğrafları çıkar diye düşünüyorlardı. Kitaplarla haşir neşir olup kendi hikâyelerini okumaya başlayınca da hiç havaya girmediler.”
      <br/>
      <br/>
      Yazar bir anneye sahip olmanın sıkıntılarını da yaşamış çocuklar. Annelerinin sürekli kendileriyle ilgilenmesini isteseler de bu her zaman mümkün olmamış. Üç annenin de evinde çalışma odası var. Günlerinin önemli bir bölümünü burada geçiriyorlar. Çocuklar, masa başında çalışırken bıraktıkları annelerini saatler sonra yine aynı pozisyonda bulmaktan pek hoşnut değiller. Yalnız yazarların en büyük destekçisi ve en acımasız eleştirmeni de yine onlar. Nurdan Damla’nın anlattıkları ise yazar bir anneye sahip çocukların psikolojisini özetler nitelikte: “Çocuklarım bu solukla büyüdükleri için yeni kitabım çıktığında benim kadar heyecanlanmıyor. Onlar belki de annelerinin kendileriyle beraber olmasını arzuluyor. Küçük kızım bir gün “Anneciğim, keşke yazar olamasaydın. Sürekli yazıyor, telefonla konuşuyor ve kitap okuyorsun. Sadece benimle olmanı istiyorum.” demişti. Büyük çocuklarımı hep işimin önüne aldım. Fakat yıllar geçip çocuk yayıncılığında ilerleyince yazarlığı bırakıp küçük kızıma dönemedim. Planlı ve disiplinli bir çalışmayla annelikle yazarlığı bir arada yürüttüm. Fakat kızım zamanımın kısıtlılığını fark ederek büyüdü, beni bilgisayarımdan kıskandı.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31308), [web.archive.org (arşiv bağlantısı)](http://web.archive.org/web/20081205063549/http://www.aksiyon.com.tr:80/detay.php?id=31308)
