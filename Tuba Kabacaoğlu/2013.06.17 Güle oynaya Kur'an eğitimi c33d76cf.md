# Güle oynaya Kur’an eğitimi

*Tuba Kabacaoğlu 2013.06.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Duyarlı bir anne-baba, “Sıkmadan, üzmeden, rencide etmeden, doğal yöntemlerle çocuğumuza nasıl Kur’an öğretebiliriz?” sorusunun peşine düşmüş. Ve ortaya harika bir Kur’an Eğitim Seti çıkmış.
  </font>
 </div>
 <div id="newsText">
  <font class="detail-text">
   <p>
    Hİmam hatip lisesi mezunu Dilek Hanım yıllardır çocuklara, orta yaş ve üzeri hanımlara Kur’an-ı Kerim öğretmeye çalışan biri. Bu gönüllü vazifeyi yaparken bazen çok zorlandığını saklamıyor. Özellikle de çocukların bu süreci sancılı geçirdiğini düşünüyor: “Hepimizin öğrendiği klasik metot soyut kalıyor, çocukları zorluyor, bıktırıyor ve ciddi bir soğuma başlıyor. Bilgiler tazelenmediği için öğrenilenler unutuluyor. Yıllarca camiye gidip gelmesine rağmen hâlâ Kur’an okuyamayanlar var.”
    <p>
     Dilek-İsmail Erkul çiftinin Zübeyr (4,5) ve Hasan Feyzi (1) isminde iki evladı var. Büyük oğul okumaya, öğrenmeye çok meraklı. Çocuk gelişimi konusunda kendini hayli geliştirmiş Dilek Hanım, oğlunun okuma-yazmaya duyarlı olduğu bu dönemi (3,5-5 yaş arası) kaçırmak istememiş. Fakat eş dostun çocukları gibi sübyan okuluna da göndermeye gönlü razı gelmemiş: “Çocukların severek, oynayarak, heyecan duyarak, bıkmadan Kur’an eğitimi alacakları merkez ya da okullara ihtiyacımız var. Bu hizmeti sunabilen bir yer olmayınca kendi yaramızı kendimiz sarmaya karar verdik.”
     <p>
      Dilek Hanım, araştırmaları esnasında ‘Modern eğitim felsefelerinden faydalanarak acaba  bir KURAN eğitim seti yapabilir miyiz?’ diye düşünür. Ama neyi, nasıl yapacağını bilemez ve mukavva üzerine zımparadan yapılmış Arapça harfleri yapıştırarak işe başlar. Sonra da tüm çocukların yararlanabilmesi için bu çalışmayı daha profesyonel zemine oturtmaya karar verir. Metaryel yapımında uzmanlaşmış kişilerden yardım alır. Bir senelik çok aşamalı ve emekli çalışmanın sonunda tüm çocuk ve yetişkinlerin rahatlıkla faydalanabileceği harika bir set çıkar ortaya.
      <p>
       Peki, Kur’an Eğitim Seti’nin işlevi ve faydaları neler? Biz seti ilk kez genişçe bir masa üzerinde gördük. Küçük insanların dünyasındaki en ufak ayrıntı, yansıma, hissediş belli ki görmezden gelinmemiş. Dilek Hanım, hangi materyalin ne işe yaradığını, nasıl ve hangi amaçla kullanıldığını ayrıntılı anlatınca şaşkınlığımız daha da arttı.
       <p>
        Materyallerin ayrıntılarına gelince… Minikler ilk olarak ‘bul-tak’larla işe başlıyor. Büyük bir tahtanın üzerine sarı ve beyaza boyanmış Arapça harfler dizili. Her parçayı minikler  bir eşya gibi görüyor. Nasıl ki her gün kullandığı masanın ismini, ne için kullanıldığını unutmadığı gibi Bul-tak’taki harfi de hafızasına kazıyor, günlük hayatın içinde farkına varmadan öğreniyor. Harflerin arkaları renksiz. Böylelikle kendi kendine doğru yapıp yapamadığını da anlayabiliyor çocuklar.
        <p>
         Malum, Kur’an eğitiminde öğrenilen ilk harflerin ‘Elif, be, te, se, cim, ha, hı…’ diye devam eden belli bir akışı, fonetiği var. Fakat okul öncesi eğitimde öğrenciler bu dizilimin yerine; bebeğin ‘b’si, evin ‘e’si şeklinde harfleri öğreniyor. Bul-tak ise bu sorunu ortadan kaldırıyor ve harfin olduğu gibi ezberlenmesini sağlamakla yetinmiyor, hatırlanma oranını da  artırıyor.
         <p>
          Çocuklar bul-tak’lardaki harflerin tamamını öğrendikten sonra ikinci aşamaya geçiyor. Burada zımpara harfler karşımıza çıkıyor. Ebeveyn ahşabın içine gömülmüş zımparalı kısma çocuğun parmağını dokundurarak harfin ismini söylüyor, sonra da birlikte yazıyorlar. Zımparanın sağladığı pürüzlü doku çocuğun harfi hissetmesini, aynı zamanda hafızasına da kaydetmesini sağlıyor. Çünkü dokunmayla beyne giden sinyaller arasında direkt bağlantı var. Üstelik yazarak öğrenmek daha eğlenceli ve akılda kalıcı.
          <p>
           Kur’an-ı Kerim’i okuyabilmek için sadece harflerin tanınması ve yazılması yeterli değil. Harflerin üstün, esre, ötreli hâllerinin de bilinmesi lazım. Ancak bundan sonra harfler birleştirilerek kelimeler okunabiliyor çünkü. Setin içindeki ahşaptan yapılmış üstün, esre ve ötreler işte bu işe yarıyor. Zımpara harfin üzerine getirilen işaretlerle minikler harfin farklı okunuşlarını ve yazılışlarını görüyor. Ardından da kum tablasına yöneliyor, hafızasına kazıdığı harfi tekrar tekrar seslendirip kendi iradesiyle özgürce kuma yazıyor. Hem de farklı okunuşlarıyla birlikte. Zımparayla kumun hissedilişinin aynı olması ise diğer önemli bir ayrıntı.
           <p>
            Sıra geliyor setteki en orijinal kısma. 30 kart var ağzı açık, kare kutu içinde. Gündelik hayatta çocukların sıklıkla karşılaştığı inek, kelebek, terlik, bebek gibi kelimeler hem resimleriyle hem de Arapça harflerle yazılmış şekilde burada yer alıyor. Üstelik harflerin başta, sonda ve ortada yazılışları da bu şekilde öğreniliyor. Harfleri, harekeleri kavramış çocuk, bildiklerini pekiştirmek için kartları önce okuyor, sonra da kuma yazıyor. Eğer bu aşama da nihayete erdiyse resimli fakat yazısız kartlara geçiliyor ve öğrencinin resme bakıp Arapça harflerle inek, ev, kelebek gibi kelimeleri kuma yazması bekleniyor. Yine hata kontrolünü minikler yazılı kartlara bakarak kendileri yapıyor. Ayrıca ahşaptan özenle yapılmış Arapça küçük harflerle de yine kartlardaki kelimeleri ya da istedikleri sözcükleri yazabilme imkanları var. Bu aşamayı da bitirdikten sonra yanlışsız şekilde Kur’an-ı Kerim’i okuyabilecek seviyeye geliniyor.
            <p>
             Zübeyr’in Kur’an eğitimiyle annesi yakından ilgileniyor. Herhangi bir baskı yapmıyor annesi oğluna. Yaşının ve merak duygusunun avantajını yaşıyorlar. Geniş bir masa örtüsü yahut çarşaf sererek oyun alanlarını belirliyorlar. Bezin içine sadece oyuna dâhil olanlar giriyor. Zübeyr asla setin parçalarını oyun örtüsünün dışarısına çıkarmıyor. Her çocuk gibi o da harfleri bir eşya gibi görüyor. Annesine eline aldığı parçaların ismini soruyor. Dilek Hanım da sadece ‘Elif’ demekle yetiniyor. Bunun dışında herhangi bir teferruata girmiyor. Anne-oğul gün içinde saatlerce oyun da oynamıyor. Ebeveynlerin de kesinlikle böyle bir baskı kurmamalarını, sükûnet içinde bulunmalarını tavsiye ediyor Dilek Hanım. Onların faaliyetleri genellikle 30-45 dakika sürüyor. Aralarında ‘Elif dışarıda kalmış, onu yerine takalım’, ‘Sin nereye sıkışmış?’ gibi diyaloglar geçiyor sıklıkla. Bu esnada Zübeyr harfleri tanıyor. Dikkati dağılmaya başladığında da örtünün içine konan tüm materyalleri yerine kaldırıyorlar. Ki Zübeyr, öğrenme heyecanını asla yitirmesin…
             <p>
              Seti 3,5-4 yaştan itibaren tüm çocuklar kullanabilir. Yalnız şimdilik seri üretimi yok. Erkul çifti hariç 6 ayrı ustanın elinden geçerek ortaya çıkan bin TL değerindeki bu seti almak isteyenler erkuldilek@gmail.com adresinden iletişime geçebilir.  Birçok aileye bu miktar fazla gelebilir. Fakat birkaç ebeveyn bir araya gelerek rahatlıkla satın alabilir. Zaten ürün kullanılan malzemeler itibarıyla evladiyelik.
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-35808-gule-oynaya-kuran-egitimi.html), [web.archive.org (arşiv bağlantısı)](http://web.archive.org/web/20130728193838/http://aksiyon.com.tr:80/aksiyon/haber-35808-gule-oynaya-kuran-egitimi.html)
