# ‘Dezavantajlıların Dünyası’na yedi haftalık yolculuk

*Tuba Kabacaoğlu 2007.08.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ‘Engelli Bakım Elemanı Yetiştirme Sertifika Programı’ İstanbul’da başladı. Eğer siz de hem yeni bir iş sahasına girmek, hem de engellilerin dünyasını tanımak istiyorsanız, acele etmenizde fayda var…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071107111147im_/http://www.aksiyon.com.tr/resim/662/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Onlara bakabilmek için yalnız sevgi, şefkat, ilgi yeterli değil. Bilgi ve deneyime de ihtiyaç var.” cümleleriyle başlıyor Nilüfer Ulu ile sohbetimiz. İstanbul Levent’teki Anne Işığı Eğitim Merkezi’ndeyiz. Bu küçük ve sevimli mekânda bugünlerde hareketli saatler yaşanıyor. Çünkü Millî Eğitim Bakanlığı (MEB) destekli bir sertifika programı düzenliyor. Konu: Engelliler. Amaç onların profesyonel eller tarafından bakımını sağlamak… Peki; ‘Engelli Bakım Elemanı Yetiştirme Sertifika Programı’nın içeriği nedir? Kimler katılabilir? Maliyeti ne kadardır?
   <br>
    <br>
     Anne Işığı Eğitim Merkezi, anne-babaların eğitimine yönelik kurslarla tanınıyor. Merkezin Genel Koordinatörü Nilüfer Ulu, 6 yıldır birçok dernekte engelliler için projeler üretmiş aktif gönüllülerden biri. Sertifika programına gelince, Ankara’daki Şefkatli Eller ve Başbakanlık Özürlüler İdaresi Başkanlığı’nın işbirliği çerçevesinde hazırlanmış. Nisan 2007’de ‘Bakıma muhtaç özürlülere yönelik özel bakım merkezleri yönetmeliği’ Resmî Gazete’de resmi gazetede yayımlanan karara göre bir yıl içinde engellilerin bakımıyla ilgilenenlerin MEB onaylı sertifika sahibi olmaları gerekiyormuş. Bunun üzerine Ankara’daki Şefkatli Eller ve ardından da Anne Işığı Eğitim Merkezi bu alanda eğitim programı vermeye başlamış. Verilen eğitimin standart olmasına özen gösteren devlet, bir de Talim Terbiye Kurulu’nun onayladığı 3 kitabı kaynak olarak göstermiş. Kursta 240 saat teorik, 150 saat de pratik eğitim veriliyor. Haftanın 5 günü kursa devam eden öğrenciler, günde 8 saat ders görüyor. 7’nci haftanın sonunda pratik ve teorik sınavda başarılı olanlar MEB onaylı sertifikalarını almaya hak kazanıyor.
     <br/>
     <br/>
     <br/>
     ‘HERKES GÖNÜLLÜ OLAMAZ’
     <br/>
     <br/>
     Programın başlıca amaçlarını Nilüfer Ulu sıralıyor: “Yaş ve engel gruplarına göre öğrenme ve öğretme sürecinin özelliklerini tanımak, engellilik ve engel gruplarının özellikleri hakkında bilgi sahibi olmak, engelli bireylerin kişisel bakım ihtiyaçlarının nasıl karşılanacağını öğretmek, engelli bireylerin psiko-sosyal ihtiyaçlarının farkına varmak, engelli bireye sahip ailelerin ihtiyaçlarını tanımlayarak onlarla işbirliği yapmak ve temel ilk yardım uygulamaları hakkında bilgi vermek.”
     <br/>
     <br/>
     Eğitim programında engelliler ‘Dezavantajlı bireyler’ olarak tanımlanıyor. Teorik ve pratik dersler tüm dezavantajlı bireylerin bakımını kapsıyor. Kursiyerler teorik ve pratik derslerini başarıyla tamamladığında ‘engellilere bakım hizmeti’ alanında hayli yol kat etmiş oluyor. Dolayısıyla karşılarına çıkan her türlü engellinin ihtiyaçlarını, öğrenme potansiyelini, bakımını, psikolojisini, ailesine ve kendisine nasıl yaklaşılması gerektiğini biliyorlar. Pratik eğitimin verildiği 150 saatlik ders, Engelli Bakım Kursu’nun en önemli ayağını oluşturuyor. Bilgilerin gerçek hayata aktarıldığı staj döneminin önemli olduğunu anlatan Nilüfer Ulu, bir tespitte bulunuyor: “Herkes gönüllü olamaz, engelli bakımı zordur. Bu iş insanları sevmeyi, fedakâr olmayı gerektirir. Sadece para kazanmak için yapılamaz. Staj, insanların samimiyet derecelerini ortaya koydukları önemli bir dönemdir aslında.” Kursiyerler devlet sektörüne ya da özel sektöre ait bakım hizmeti veren merkezlerde hemşire, doktor ve sosyal hizmetler uzmanının gözetimi altında eğitim alıyor. Teorik dersleri başarıyla götürenlerin pratik eğitime geçince de aynı başarıyı gösterip göstermediği gözlemleniyor. Çünkü kursiyerin dezavantajlı vatandaşın kişisel bakımını şefkatle, ilgiyle, başarıyla yapıp yapamaması onu ‘yeterli ya da yetersiz’ pozisyonuna düşürebiliyor. Eğer kursiyerin ‘yetersizliği’ hakkında hemşire, sosyal hizmetler uzmanı ve doktor hemfikir olursa; öğrencinin eksikleri belirlenip takviye eğitim veriliyor.
     <br/>
     <br/>
     Sertifika programındaki eğitmenler; psikoloji, çocuk gelişimi, özel eğitim, hemşirelik ve sosyal hizmetler alanında eğitim almış lisans mezunu kişilerden oluşuyor. Yalnız uzmanların da MEB onaylı ‘Eğitici Eğitimi Sertifika Programı’nı bitirmiş olmaları gerekiyor. Bunun için de 150 saat teorik, 90 saat de pratik ders almaları şart. Onlar da derslere eksiksiz katılıp pratik ve teorik sınavı başarıyla geçmek zorunda. Ayrıca eğitimciler, bakıcı personelin dersleri için de plan hazırlıyor, eğitim alacak grubun özelliklerine, ihtiyaçlarına, eğitim ortamına, dersin içeriğine uygun materyali sağlıyor.
     <br/>
     <br/>
     Sertifika programına ilköğretim ve lise mezunları ile ön lisans programını bitirenler katılabiliyor. Haftada 40 saat eğitim veren Anne Işığı Eğitim Merkezi, kursiyerlerden 7 hafta için 1500 YTL. alıyor. Öğrencinin durumuna göre 3 ya da 6 taksit imkanı sunuluyor. MEB onaylı bir sertifika olduğu için mezun olan öğrenciler Sosyal Hizmetler bünyesindeki kurumlara ve özel bakım evlerine rahatlıkla başvurabiliyor. Böylece 34 bin profesyonel çalışan açığı bulunun bakım hizmetleri sektöründe iş bulmak da hayli kolaylaşıyor.
     <br/>
     <br/>
     Sertifikasını alıp sektöre atılanlar Anne Işığı Merkezi tarafından her yıl hizmet içi eğitime tabi tutuluyor. Böylelikle çalışanların kendi bilgi ve birikimlerini artırıp yenilikleri yakalaması sağlanıyor. Aynı şart eğitimciler için de geçerli. 2 yıl üst üste hizmet içi eğitime katılmayan uzman ve personelin elinden sertifikaları alınıyor.
     <br/>
     <br/>
     Kursun sertifikalı eğitimcilerinden Şükran Sarp, Sosyal Hizmetler Uzmanı. Öğrencilere ‘Bakım eğitimi’ alanında ders veriyor. Engelli bakımını üstlenecek kişilerin eğitimli olması gerektiğini vurgulayan Sarp, kursiyerlere engelli bakımının dışında engelli biriyle yaşamanın inceliklerini de öğrettiklerini anlatıyor. Çünkü Sarp’a göre aileler engelli çocukları ya da yakınları olduğunda onları kabullenmekte güçlük çekiyor, zaman zaman psikolojik sorunlar yaşayabiliyorlar.  Dolayısıyla eğitimli bir bakıcı dezavantajlı bireye hem zarar vermeden, onun maddi-manevi ihtiyaçlarını gözeterek bakabiliyor hem de aileleri bilinçlendirerek sosyal ve psikolojik açıdan yanlış bilgileri düzeltiyor. Hemşire Şule Karagedik, engelli ve yaşlı bakımıyla alakalı dersler veriyor. Özel bir hasta bakım şirketinde de çalışmış Şule Hemşire, öğrencilerine engellilerin fiziksel bakımından diyetine kadar birçok konuda yardımcı oluyor. Engelli bakımını üstlenecek kişilerin bolca pratik yapması gerektiğini söyleyen deneyimli Hemşire, teorik eğitim esnasında da engellilerin el, ayak, saç ve tıraş gibi bakımlarının nasıl yapılacağını canlı örnekler üzerinde gösteriyor. İş güvenliğinin önemine de vurgu yapan Eğitim Hemşiresine göre, özel bakım hizmeti veren birçok kurum, eleman eksikliği sebebiyle bilgi açısından yetersiz bakıcıları çalıştırmak zorunda kalıyor. Bu da hastanın can güvenliğini tehdit ediyor. Engelliyi bir yerden bir yere transfer ederken sakatlayabiliyor. Yine yaşam bulgularını kontrol etmeyi bilmeyen bir bakıcı sağlık görevlilerine çok geç haber verebiliyor. Bu durum da hastanın vefatıyla sonuçlanabiliyor.
     <br/>
     <br/>
     <br/>
     BİLGİSİZ BAKICILAR ÖLÜME SEBEP OLABİLİR
     <br/>
     <br/>
     Kursa farklı eğitim seviyesindeki kişiler katılıyor. Bu da ders saatlerinin, teneffüs aralarının hayli renkli geçmesine sebep oluyor. Sınıfta sürekli bulundurulan sedye, tekerlekli sandalye, oyuncak bebek gibi materyaller de ortama renk katıyor. Fiziksel engelli birine ihtiyaç olduğunda öğrencilerden biri hemen sedyeye yatıyor, böylece Şule Hemşire’nin ‘Transfer metodunu’ anlatması kolaylaşıyor. Kursiyerlerden Seringül Duman (33), bir ilköğretim okulunda özel eğitim öğretmenliği yapıyor. Aslında formasyon eğitimi almış bir sosyolog kendisi. Meslek hayatı boyunca ‘özel eğitim’le alakalı birçok seminer, eğitim ve organizasyona katılmış Duman, buradaki eğitimden sonra işini daha bilinçli olarak yapacağını düşünüyor. Çünkü burada her sorusuna cevap bulabiliyor.
     <br/>
     <br/>
     Diğer bir kursiyer de sınıfın neşe kaynağı Aysel Akca (26). Üniversite mezunu. Şu an Türk Hava Yolları’nın Çağrı Merkezi’nde çalışıyor. Kendisi de fiziksel engelli. Elerinin biri doğuştan yok. Aysel, engellilerin bilgisizlik sebebiyle ihmal edildiğini düşünüyor. Bundan dolayı da eğitim almak, bu alanda gönüllü de olsa hizmet vermek istiyor. Akca: “Engelli hizmetinde ‘psikolojik bakım ve desteğe’ yoğunlaşmak istiyorum. Her engellinin rahatlıkla ‘Ben buyum’ demesini hedefliyorum. Kendim engelimi aştım. Tüm engellilerin de önce zihinlerindeki sonra da bedenlerindeki engelini aşmasını istiyorum. Bunu gerçekten çok istiyorum.”
     <br/>
     <br/>
     <br/>
     <br/>
     ENGELLİLERİN HAYATINI KOLAYLAŞTIRMAK İÇİN NELER YAPILABİLİR?
     <br/>
     <br/>
     Ortopedik engelliler için aydınlık bir mekan ya da başka bir deyişle görüş keskinliği bulunan odalar seçilmeli. Işık sistemi ise her yerden yönetilebilir olmalı.
     <br/>
     <br/>
     Görme engelli birey, yaşadığı mekânı ancak hissedebilir ve duyabilir. Ya da bedeninin başka bölümleri ile fark edebilir. Yaşadığı ortamda sivri uçlu hiçbir obje bulunmamalı. Kaldığı oda mümkün olduğunca sade olmalı, gereksiz objeler ortalıktan kaldırılmalı.
     <br/>
     <br/>
     İşitme engelli birey, yaşadığı mekânı görebildiği, gezinebildiği için daha avantajlı. Kapının ve telefonun çaldığını bildiren ayrı renkteki ışıklar veya kişinin söylediklerini yazılı metne çeviren araçlar günlük yaşamını hayli kolaylaştırır. Acil durumlarda ‘belirli kişilere bağlı’ uyarı sistemlerini kullanması da hayatını kurtarabilir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28133), [web.archive.org (arşiv bağlantısı)](http://web.archive.org/web/20071107111147/http://www.aksiyon.com.tr/detay.php?id=28133)
