# Doğu’nun aşkı başka

*Tuba Kabacaoğlu 2006.01.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Aşk adına yazılan kitapların sayısını bilen var mı? Peki bölgelere göre aşkın tarifi değişir mi? Sizce Doğu’nun aşkı bir başka mıdır? Tüm bu soruların cevabı Doç. Dr. Yusuf Çetindağ’ın son kitabında….
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Sevmek seçmektir her şeyden önce. Fark etmek, başkalarından ayrı tutmak, benzersiz kılmaktır. Her ne olursa olsun insanlar ‘iyi’den başkasını sevmezler. Aşk; ‘iyi’ ya da ‘güzel’ olanı aramaktır. Ve aşk; boş kalbin hareketidir.” Bu cümleler ünlü düşünür Eflatun’a ait. İslam düşünürü Hafız da aşk hakkında; “Aşk gamı ancak bir hikayecik. Fakat şaşılacak şey şu ki; hangi dilden duyarsam duyayım tekrarlanmamış, yepyeni söyleniyor gibi.” der. Aşkın tarifinin kişiden kişiye değişmesi aşkın anlamlandırılmasının ne kadar zor olduğunu da gösteriyor aslında. Aşkı her yaşayan kendince yorumlayıp anlamlar yüklüyor. “Doğuda Aşk Bir Başkadır” kitabı da aşkın birbirinden farklı tariflerinden yola çıkarak oluşturulmuş. ‘Ayna Kitabı’ ve ‘Ali Şir Nevai’ kitaplarından tadığımız Doç. Dr. Yusuf Çetindağ, Doğu’nun aşka bakışını bütün yönleriyle ele almış. Kitap önemli bir soruya verilen cevapla başlıyor: “Niçin tekrar tekrar Aşk?”
   <br>
    <br>
     Kitap giriş ve üç ana bölümden oluşuyor. İlk kısımda aşk hakkında uzun bir inceleme yer alırken aşkla ilgili değişik konular hakkında derli toplu bilgiler sunuluyor. ‘Aşk tarifleri, aşk tarif edilir mi? Aşkı anlatmak uygun mudur? Aşkın mertebeleri, aşkın yolu, aşktan korunmanın yolları ya da tedavisi, sevilen sevene muhtaç mıdır? Beşerî aşktan İlahî aşka yol var mıdır? Aşk ve yaratılış, Aşk ve güzellik, aşk ve cinsellik, aşk ve delilik, aşk ve ibadet’ konuları ayrı ayrı değerlendiriliyor.
     <br/>
     <br/>
     İkinci bölümde ise; ‘Aşk Nedir?’ sorusu geliyor ve cevaplar bu sorunun etrafında dolanmaya başlıyor… Bu bölümün sayfalarında ilerledikçe problemli bir alana girdiğinizi anlıyorsunuz ve aşkın neden bu kadar meşhur olduğunu daha iyi idrak ediyorsunuz. Aşkın en geniş tarafi ise şöyle aktarılıyor; “Aşk iç sıkıntı, aşırıya gitme, kan emici, hem açık hem gizli, içmeden sarhoşluk, kibarların hastalığı, gökten sarkan ateş zinciri, açıktır kapanmaz, sırdır açılmaz, muammadır çözülemez, cinselliğin zirvesi, patolojik bir hastalık, noktası bin kitap, zerresi güneş, iğne deliğinden on sekiz bin âlemi seyretme, bölünmüş ruhların bütünleşmesi, ölümcül bir oyun, yandıkça koru tazelenen duygu…”
     <br/>
     <br/>
     Özellikle de İmam Rabbanî ile Tolstoy’un aşk tarifleri en ilginç olanları. İmam Rabbanî: “Aşkına düştükleri kadardır insanların yolları” derken Tolstoy; “Yürek sayısı kadar farklı aşk vardır” diyor. Hint felsefesinden Mezopotamya felsefesine kadar birçok akımın ve felsefecinin görüşlerinden hareketle ‘felsefî aşkın’ tarihî gelişimi, aşka yaklaşımı Eflatun, Câhız, İhvân-ı Safâ, İbn Rüşd ve İbnü’l-Kayyim’in dilinden anlatılıyor. İlahi aşk da kitapta detaylı olarak işlenen konular arasında. El-Muhâsibî, Bâyezid-i Bistâmî, Cüneyd-i Bağdâdî, Hallâc-ı Mansûr, Ahmed Gazali, Ruzbihân-i Baklî, Muhyiddin İbn Arabî, Mevlanâ, İmam-ı Rabbanî ve Erzurumlu İbrahim Hakkı gibi  büyük mutasavvıfların aşkla ilgili yorumları da oldukça etkileyici. Aşkı anlatan kıssa ve hikayeleri okudukça bir yandan başka âlemlere dalıyor bir yandan da ‘nerde o eski aşklar’ diyorsunuz.
     <br/>
     <br/>
     “Doğuda Aşk Bir Başkadır” kitabı, aşka dair birçok meseleyi içinde barındırıyor ve özellikle de Doğu’nun Aşkları’na pencere aralıyor. Kitap Doğu’daki aşk literatürünü ele alırken gelecekteki pek çok çalışmaya kaynaklık edebilecek donanımda. Fakat; gözler hiç değilse satır aralarında yazara ait bir duygu ve düşünceyi görmek istiyor.
     <br/>
     <br/>
     Doğuda Aşk Bir Başkadır
     <br/>
     Doç. Dr. Yusuf Çetindağ
     <br/>
     Emre Yayınları
     <br/>
     506 Sayfa
     <br/>
     0 212 528 71 12
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23188), [web.archive.org (arşiv bağlantısı)](http://web.archive.org/web/20070807052427/http://www.aksiyon.com.tr:80/detay.php?id=23188)
