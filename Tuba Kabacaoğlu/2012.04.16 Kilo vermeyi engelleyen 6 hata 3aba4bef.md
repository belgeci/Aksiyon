# Kilo vermeyi engelleyen 6 hata

*Tuba Kabacaoğlu 2012.04.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yaz aylarının yaklaşması ile birlikte pek çok kişi yaza formda girmek için kulaktan kulağa yayılan şehir efsanelerini uygulamaya başlıyor. Oysaki bilinçsizce uygulanan zayıflama yöntemleri, geçici kilo kaybından öteye gidemeyerek ciddi sağlık sorunlarını da beraberinde getiriyor. Memorial Suadiye Tıp Merkezi Beslenme ve Diyet Bölümü’nden Diyetisyen Nilay Keçeci, beslenme hataları ve kilo vermede dikkat edilmesi gereken noktalar hakkında şu bilgileri veriyor:
  </font>
 </div>
 <div id="newsText">
  <font class="detail-text">
   <p>
    <strong>
     Diyet sırasında light ürünleri istediğimiz kadar tüketebiliriz
    </strong>
    <p>
     Aslında light ürünlerin tamamı az miktarda kalori içermiyor. Bu ürünlerin de içerisinde tuz, şeker ve yağ oranı belirli ölçülerde bulunuyor ve belli kalorileri var. Sürekli light ürünler tüketmek tek tip beslenmeye sebebiyet verir. Bu da sağlık açısından uygun bir beslenme stili değildir. Bu ürünlerin belirli besin öğeleriyle yerleri değiştirilerek tüketilmesi gerekiyor. Mesela; 1 dilim ekmek yerine tüketilen yarım paket diyet bisküvi ara öğün için oldukça ideal.
    </p>
    <p>
     <strong>
      Balın sıcak suyla tüketilmesi yağ yaktırır
     </strong>
     <p>
      Bal sıcak suyla tüketildiğinde üst solunum yolu enfeksiyonlarına, kabızlığa iyi geliyor. Fakat yağ yakma gibi bir özelliği bulunmuyor. Balın metabolizmayı hızlandırması kilo vermeye yardım ettiği anlamına gelmiyor. Fakat direkt şeker ihtiyacı olan (hipoglisemi) ya da yüksek aktivite yapan kişilerde enerji vermesi açısından kullanılabilir. Ancak besleyici değeri yok. Balın içerisinde eser miktarda vitamin ve mineral bulunuyor, karbonhidrat bakımından da zengin.
     </p>
     <p>
      <strong>
       Ekmek ve pilavı bırakmak kesinlikle kilo verdirir
      </strong>
      <p>
       Sağlıklı zayıflamada esas olan vücut dengesini bozmamak, yağ dokusundan belirli oranlarda zayıflamaktır. Ancak günlük alınması gereken besin grupları beslenme listesinden çıkarıldığında; vücutta oluşan açlık doğru dokulardan giderilemeyebilir. Doğru olan; her bir besin grubunun belirli oranlarda tüketilmesi ve egzersizle birlikte yağların yakılmaya çalışılmasıdır. Tahıl ve tahıllı ürünler B vitamini kompleksleri için oldukça önemlidir ve yeterli tüketilmediğinde sinir sistemi rahatsızlıkları, ruhsal sorunlar, depresyon, sıkıntı ve isteksizlik, gerginlik durumları, tırnak ve saç sorunlarına neden olabilir.
      </p>
      <p>
       <strong>
        Zeytinyağı yemek zayıflatır
       </strong>
       <p>
        Zeytinyağının içerisinde “Omega 6” yağ asidi bulunuyor. Ancak salatalarımıza gereğinden fazla zeytinyağı dökmek, ekmeğimizi zeytinyağına bandırarak yemek kilo aldırıyor. Unutulmamalı ki; zeytinyağının 1 gramında 9 kalori var. Dolayısıyla aşırı tüketilen zeytinyağları ve zeytinyağlı sebze yemekleri vücutta yağı artırıyor. Fazla kilo alımı da bize kalp, tansiyon, şeker gibi problemlerle geri dönüyor. Ancak uygun miktarlarda tüketilen zeytinyağı; katı yağ, iç yağ ve tereyağından daha fazla besin öğesi içeriyor. Ayrıca kilo vermek, sağlıklı kalmak isteyenler için de önemli bir alternatif.
       </p>
       <p>
        <strong>
         Ara öğün atlamak zayıflatır
        </strong>
        <p>
         Yeterli ve dengeli beslenme vücudun ihtiyaç duyduğu kalorinin doğru besinlerle sağlanmasıdır. Ancak ağırlık kaybına neden olabileceği sanılan ara öğün atlamak doğru bilinen en büyük yanlışlardandır. Vücut uzun süreli açlık döneminde yağ depolarından yakmak yerine, kas ve su depolarını boşaltır ve sürekli açlık durumu yaşayacağını düşünerek yağ depolamaya başlar. Ara öğünler ise vücudun hormonel dengesini sağlar, dengeli şekilde zayıflamaya yardım eder. Vücudun uzun süreli açlık çekmesi kan şekerini düşürür, hipoglisemik tablolara, titreme- terleme, bulanık görme, baygınlık ve ateş gibi semptomlara sebep olur.
        </p>
        <p>
         <strong>
          Karbonhidratlarla proteinler birlikte tüketilmeli
         </strong>
         <p>
          Karbonhidratlı tüketilen her ürünün içerisinde bir miktar protein olduğu gibi, protein içerikli her ürünün içinde de bir miktar karbonhidrat bulunur. Vücut hiçbir besinin belirli öğelerini yakıp belirli öğelerini atık olarak kullanmaz. Ayrıca süt ve süt grubunu karbonhidrat grubu içeren bir besin öğesiyle birlikte tükettiğimizde bölgesel zayıflamaya yardımcı olduğu pek çok çalışmada karşımıza çıkıyor. Dolayısıyla vücuda gerekli enerjiyi sağlarken, vitamin ve minerallerin yeterli miktarda alınması için bu iki grup birlikte tüketilebilir ve ağırlık kaybı da sağlanabilir. Yalnızca protein ağırlıklı beslenmek kan şekeri dengemizi bozar ve insülin salgımızda istenmeyen tablolar yaratabilir. Aşırı alındığında ise; vücuda gereğinden fazla kan pompalanır, kalp sorunları ortaya çıkabilir. Yalnızca karbonhidrat ağırlıklı beslenmek ise kas kayıpları, doku bütünlüğünün bozulması, bağışıklık sisteminin çökmesi ve sahip olduğumuz kronik hastalıkların ilerlemesi gibi sorunları beraberinde getirir.
          <p>
          </p>
          <p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=32365), [web.archive.org (arşiv bağlantısı)](http://web.archive.org/web/20120504055059/http://www.aksiyon.com.tr:80/aksiyon/newsDetail_getNewsById.action?newsId=32365)
