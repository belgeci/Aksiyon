# Komşu alma ev sahibi al

*Tuba Kabacaoğlu 2009.04.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ekonomik krizle bozulan ilişkilere ev sahibi-kiracı ilişkisi de eklendi. Fakat öyle ev sahipleri var ki dostlar başına. ‘Kira nerede kaldı?’ diye kapınıza dayanmıyor, üstelik indirim ve yardım yapıyorlar.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090428081006im_/http://www.aksiyon.com.tr/resim/749/19.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090428081006/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090428081006/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090428081006oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090428081006oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘Eğer kiracım o ayın ücretini ödemediyse kendisinden köşe bucak kaçarım. Beni görür de mahcup olur, canı sıkılır, üzülür diye. Bu zamana kadar ‘Kirayı ne zaman vereceksin?’ diye hiç kimsenin kapısını çalmadım, hiç kimseyi aramadım. Ev sahibindeki eksiklik ve samimiyetsizlik, ona kiracıyla bir sıkıntı, sorun olarak geri döner. Niyet çok önemlidir. İnsan iyi şeyler düşünmeli ki iyilerle karşılaşsın.”
   <br>
    <br>
     “Allah insanın kalbini günde kırk kez yoklarmış. Eğer gönlünde olumlu düşünceler varsa güzellikler yaşatırmış. Ya da tam tersini... Hiçbir kiracım hakkında kötülük düşünmedim. Her zaman rahat etmelerini, memnun kalmalarını istedim. Kendi evime nasıl baktıysam onların evlerine de öyle bakıp sorunlarıyla ilgilendim. Aldığım kiraların hep hayrını, bereketini gördüm. Allah malımı mülkümü artırdı. Yıllarca tek odalı evde üç çocukla yaşadık. Şimdi kirada 20 dairem var.”
     <br>
      <br/>
      Bu cümleler, mal varlıklarının aksine oldukça mütevazı yaşayan, Allah’ın onlara hediye ettiği güzellikleri diğer insanlarla paylaşmayı amaç edinmiş, eşi az bulunur ev sahiplerine ait. Onların ortak özelliği; insani değerleri paradan, maldan, mülkten öte görmeleri, evlerinde oturanları ‘kiracı’ değil, adeta ailelerinden bir parça bilmeleri. Dostluk, kardeşlik, ahlak değerleri her ne kadar hepimizin böyle davranmasını gerektirse de modern dünyada gittikçe yaygınlaşan bencillik anlayışı ve sınırsız tüketim arzusu, bu güzel hasletleri unutturuyor yavaş yavaş. Ekonomik krizle birlikte daha da çetrefilli hâle gelen ev sahibi-kiracı ilişkilerinin de bu açıdan tadil edilmesi gerekiyor.
      <br/>
      <br/>
      Enteresan ev sahipleri ile kiracılarının anlattıklarını duyunca; eviniz varsa belki kendinize çekidüzen verme ihtiyacı hissedeceksiniz, belki de “Böyle ev sahibi herkesin başına!” diyeceksiniz…
      <br/>
      <br/>
      İstanbul Avcılar’da kiracılarıyla aynı apartmanda yaşayan Kastamonulu Eyüp Aksu, 1971 yılında gelmiş İstanbul’a. Dededen kalma meslekleri mermerciliği icra edebilmek için akrabalarının yanında çalışmış öncelikle. Askerlik vazifesini savdıktan sonra da kendi işini kurmuş. Yenibosna’da kısıtlı imkânlarla açtığı dükkan, 26 senedir müşterilerine hizmet veriyor. Bugünlere nasıl geldiğini şöyle özetliyor Eyüp Aksu: “Küçükköy semtinde oturur, üç vesaitle eve giderdim. Yol paramı ayırır, ona göre öğle yemeğimi yerdim. Bazen de hiç yiyemezdim. Hayatta çok şey yaşadım, gördüm ama o günleri asla unutmadım. Şimdi kirada dairelerim var. İş için kullandığımız iki araba dükkânın önünde. Geldiğim noktayı hayal bile edemezdim. Hepsi bir lütuf.”
      <br/>
      <br/>
      Nam-ı diğer Eyüp Usta (52), hem özel hayatında hem de iş hayatında ilişkilerini ‘iyi niyet’ üzerine kurmuş biri. Yıllardır bu özelliğinden taviz vermemesi onu akranlarından ve meslektaşlarından farklı kılmış hep. Mesela, 10 yıldır kiracılarıyla aynı binayı paylaşıyor. Asla onlara ‘kiracı’ demiyor. Hepsinin derdiyle dertleniyor, mutluluklarını paylaşıyor. Ev sahiplerinin kılı kırk yarıp kiracıları hayatından bezdirdiği bir dönemde o ne depozito alıyor ne de kontrat yapıyor. Kira artışlarını da kiracılarına bırakıyor. Sadece evini teslim edeceği ailenin sevgi dolu, güler yüzlü ve samimi olmasına özen gösteriyor. “Allah kiracılarımı hep gönlüme göre verdi. Hiçbir zaman beni üzmediler.” diyen dört çocuk babası Eyüp Bey, kendi çocuklarını da bu ahlak üzerine yetiştirmeye gayret ediyor.
      <br/>
      <br/>
      9 yıl kiracılığını yapmış Vesile Eraksoy, sıra dışı ev sahiplerini, ailelerinden biri gibi gördüklerini anlatıyor. “Bayramlarda kira almazdı kimseden. Neredeyse aylık kira bedelinin yarısı kadar da çocuklara bayram harçlığı verirdi. Eşim 2000 yılında bedelli askerlik yapacaktı. Paraya ihtiyacımız vardı. İçeride bin dolar depozitomuz bulunuyordu. ‘Size lazım olur’ diyerek hepsini geri verdi. Çok işimize yaradı. Hâlâ görüşüyoruz, birbirimizi çok özlüyoruz. Oradaki huzuru, mutluluğu, sıcak komşuluğu yeni apartmanımızda bulamadık. Şimdi bile ihtiyacımız olduğunda Eyüp Abi’nin koşup geleceğini biliriz.”
      <br/>
      <br/>
      EV SAHİBİ DEĞİL, BABA GİBİ
      <br/>
      <br/>
      İstanbul Kocamustafapaşa’da yaşayan Hüsnü Akdağ (60) ise emektar bir ayakkabıcı. Hayatı hep çalışmakla geçmiş. Annesini dört yaşındayken kaybetmesi, üvey anne elinde sıkıntılar yaşaması omuzlarındaki yükü küçük yaşlarda artırmış. Üç çocuğuyla zorluk içinde geçen yıllarından sonra dürüstlük, iktisat, çalışkanlık, samimiyet ve eşinin desteğiyle önce oturdukları evi satın almışlar. Ardından ikincisi gelmiş. Babasından kalma bir arsanın değerlenmesiyle de bir anda gayrimenkul zengini olmuş. Üç evladına hayattayken mallarını bir bir dağıtmış. Şu anda kendine ait 20 daire var. Oldukça mütevazı Hüsnü Amca, kiracılarından çok dua alan, elinden geldiğince kimseyi mağdur etmemeye gayret sarf eden biri. Kendi oturduğu apartmanda da kiracıları var. Onlarla komşuluğu ise tam bir baba-evlat ilişkisi ekseninde.
      <br/>
      <br/>
      Onun en önemli özelliği, etrafında hasta birilerini görünce dayanamaması. 14 yıl kiracılığını yapan Memnune Akaydın, ev sahibine daima duacı: “Allah ondan razı olsun. Göğüs kanserine yakalanmıştım. Eşim dokuz yıl önce vefat etmişti. İki evladım da yuva kurup yanımdan ayrılmıştı. Eşimden kalan emekli maaşı, çocukların ufak tefek yardımlarıyla kiramı öder, geçinirdim. Bir gün hastane dönüşü kirayı vermek için Hüsnü Bey’in evine uğradım. Elimde röntgen filmlerini görünce rahatsızlığımı sordu, söyledim. Çok üzüldü. Akşam oğullarından biriyle bana yüklüce para göndermiş. Sonra neredeyse 2 yıl kadar benden kira almadı. Her ay gönderdim; ama akşamına daha fazlasıyla bana geri döndü. Şimdi iyileştim şükür.”
      <br/>
      <br/>
      Bir başka enteresan ev sahibini de kiracısı Zahir Bey’den dinliyoruz: “Üniversite mezunu, tek taraflı düşünmeyen, diğerkam bir Anadolu insanıdır kendileri. Emlakçı vasıtasıyla tanıştık. Bizden hiçbir şey istemedi. Sadece şeklî bir kontrat yaptık, o kadar. Kendini değil, hep kiracısını düşünür. Yıllık artış zamanlarında ‘Acaba ne olacak?’ diye bizi hiç tasalandırmaz. Alt katta bulunan ev, kışın soğuk oluyor, yakıt faturası da yüklüce geliyordu. Kendisine bu sebeplerle evinden ayrılmak istediğimi söyledim. Aradan kısa bir süre geçti, ev sahibim aradı: “Madem çıkacaksınız, ben oturduğunuz daireyi satayım, orta katlardan yeni bir yer alıp istediğiniz gibi tadilat yaptırayım, rahatça oturun.” dedi. Bunu Türkiye’de kaç ev sahibi yapar, söyler misiniz?”
      <br/>
      <br/>
      KİRACILARA KRİZ İNDİRİMİ
      <br/>
      <br/>
      Ekonomik krizle birlikte ev sahibi-kiracı ilişkileri biraz daha gerginleşti. Kimileri krizi bahane ederek daha fazla zam istedi, kimileri de bu yıllık artıştan vazgeçti. Ama her halükârda mağdur olanlar kiracılardı. Peki, Eyüp Bey’le Hüsnü Amca’nın kiracıları acaba bu süreçten etkilendi mi?
      <br/>
      <br/>
      Eyüp Usta, “Olup da vermemek çok büyük günah. Allah böyle bir vebali üzerimizde bırakmasın.” diyor. Kriz yüzünden işleri yolunda gitmeyen ya da kirasını ödemekte zorlananlara indirim yapmış mesela. Hak yememeye de özen gösterdiği için aynı indirimi diğerlerine de uygulamış. Ona göre para hayatta kalabilmek için önemli. Fakat insanlıktan, sevgiden, dostluktan, karşılıklı anlayıştan asla daha önde değil. Hüsnü Amca ise kiracılarını tek tek arayıp iş durumlarını sormuş. Yarısının sıkıntılı olduğunu anlayınca tüm kiracılara yüzde 20-25 indirim yapmış. Kirasını ödeyemeyecek olanlara da “Hiç kafana takma, krizi atlatınca aramızda hallederiz.” diye arayıp teselli etmiş.
      <br/>
      <br/>
      Kirasını ödeyemeyenlerin korkulu rüyalarından biridir ev sahibinin ‘Kira nerede kaldı?” diye araması ya da kapı önünde bitivermesi. Hatta bu ihtimali düşünmek bile insanın yüzünü kızartmaya yeter. Zaten birçokları da bir gün bunları yaşayabileceğini düşünerek ev satın almak ister. Yalnız bu anlamda içi çok rahat kiracılar da yok değil. Mesela, Eyüp Usta bu zamana kadar hiçbir kiracısının kapısını çalıp “Kirayı ne zaman vereceksin?” diye sormamış: “Allah böyle davranmaktan bizi korusun. Karşı tarafın parası varsa zaten verir. Yoksa ben de almak istemem. Sıkıntı içinde verilen kiranın kesinlikle hayrı, bereketi olmaz. Ticaret hayatımda da böyle düşünürüm. Apartmandaki hanımlar çok iyi anlaşır. Eşim eğer birinin sıkıntısı varsa ‘Bey, şu komşu zor durumda. Eğer elimizde varsa yardım edelim. Yoksa kira hususunda bir ayarlama yapalım.’ der. Madem biz bir aileyiz, birbirimizi asla üzmemeliyiz diye düşünürüm ben. Dünyadaki her şeyi ardımıza bırakıp gideceğiz. Geriye kalacak tek şey iyi niyettir.”
      <br/>
      <br/>
      Hüsnü Amca da para peşine düşen ev sahiplerine kızıyor. “İnsanlar asla zor durumda bırakılmamalı.” diyor: “Kirasını ödeyemeyen komşumla apartman içinde bile karşılaşmamaya özen gösteririm. Bazen evden çıkarken yukarıdan kapı açılır. Hemen içeri kaçarım. Beyefendi beni görür, açıklama yapma ihtiyacı hisseder, üzülür, sabah sabah morali bozulur diye. Biz yokluğu da gördük. İnsanın çaresizlik içindeyken nasıl da içinin burkulduğunu iyi biliriz. Bunu kimseye yaşatmak istemem asla. Onun vebalini öteki tarafta ödeyemem çünkü.”
      <br/>
      <br/>
      ONLAR HAYATIN SIRRINI ÇOKTAN ÇÖZMÜŞ
      <br/>
      <br/>
      Sakın bu sıra dışı ev sahiplerinin yaşlarından, mal mülk bolluğundan bu kadar tok gözlü, iyi niyetli olduğunu düşünmeyin. Onlar hayata dair önemli bir sırrı çözdükleri için bu kadar rahatlar aslında. Çünkü karşı tarafın memnuniyetle, sevgiyle verdiği kiraların çok hayrını görmüşler. İndirimler, yardımlar asla onları zora sokmamış. Bilakis malları mülkleri artmış, işleri hep rast gitmiş. Kalplerinde en ufak bir kötü düşünceyi barındırmamışlar. İyi niyetlerini hep muhafaza edip olayların akışını karşı tarafa bırakmışlar. Böylece hiç tanımadan mülklerini emanet ettikleri kiracılar, ne evlerine zarar vermiş, ne de kiralarını bilerek ödemezlik yapmış. Herkes kiracısından dert yanarken onların içi hep rahat olmuş. Mesela, Eyüp Usta ne zaman acil ödeme yapması gerekse, zor durumda kalsa, imdadına hemen kiralar yetişmiş, büyük açıklarını bu paralarla kapatmış. Ona göre tüm bunların tek bir sebebi var: “Karşılıklı gönül rızası”…
      <br/>
      <br/>
      <br/>
      <br/>
      <br/>
      <br/>
      APARTMAN KARDEŞLİĞİ HİÇ DE ZOR DEĞİLMİŞ
      <br/>
      <br/>
      Eyüp Aksu (Ev sahibi): Avcılar’daki apartmanda kiracılarımızla birlikte yaşıyoruz. Ailemizden gördüğüm bir âdeti kendimiz de uyguluyoruz. Apartmana girer girmez herkes ayakkabılarını çıkarıyor. Bir tarafta ayakkabı, diğer tarafta da terlik rafları var. Ayakkabısını çıkaranlar terliklerle dairesine çıkıyor. Ara katlarda da halılar bulunuyor. Böylece hem bina tertemiz kalıyor hem de komşularımız ana kapıdan girer girmez kendi evine geldiğini hissediyor, kiracı olduğunu unutuyor. Komşularını da ailesinin bir parçası olarak görüyor. Gün içinde birbirine gidip gelenler ayakkabı, terlik giymek zorunda kalmıyor. Bu küçük ayrıntı, fertler arasındaki mesafeyi en aza indiriyor. İlişkiler sıcak kalıyor. Kimse ‘kiracı’ ya da ‘ev sahibi’ psikolojisini yaşamıyor. Gündüz hanımlarla çocuklar bir arada vakit geçiriyor. Beyler de haftada bir buluşuyor, çay içip sohbet ediyor. Apartmanında komşuluk, sıcaklık isteyenlere bu yöntemi tavsiye ederim. Eğer bir apartmanım daha olsa yine aynı sistemi uygulamak isterim.
      <br/>
      <br/>
      <br/>
      <br/>
      “BİR KEZ İYİ NİYETİMİ MUHAFAZA EDEMEDİM, CEZALANDIRILDIM”
      <br/>
      <br/>
      Hüsnü Akdağ (Ev sahibi): İstanbul Yakuplu civarındaki bir daireyi kiralamak niyetiyle iki çocuklu bir aile geldi. Evi gezdirirken ufaklıkların hareketliliği dikkatimi çekti. O an içime ‘Acaba eve iyi bakarlar mı? Çocuklar biraz zarar verecek gibi duruyor.’ diye bir his doğdu. İlk kez böyle bir duyguya kapıldığım için kendimi garipsedim; ama olmuştu bir kere! Aile, ilk üç ay kirayı düzenli şekilde ödedi. Ardından 10 ay boyunca herhangi bir ödeme yapmadılar. Hatamı anladığım için beyefendiyi aramadım bile. İlk bir yıldan sonra iş sebebiyle başka bir şehre taşınmak zorunda kaldılar. Anahtarı getirip, onları rahatsız etmediğim için teşekkür ettiler ve helallik isteyip gittiler. Hatamı anlamıştım. Allah iyi niyetime binaen iyi kiracılar nasip ediyordu bana. Niyet bozulunca; sonuç da bozuluyordu.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32841), [web.archive.org (arşiv bağlantısı)](http://web.archive.org/web/20090428081006/http://www.aksiyon.com.tr:80/detay.php?id=32841)
