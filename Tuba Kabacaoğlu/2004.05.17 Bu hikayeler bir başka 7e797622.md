# Bu hikayeler bir başka

*Tuba Kabacaoğlu 2004.05.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ak-Asya düşü, hikâyelere dökülüyor. Hepsi de yaşanılması güç ancak gerçek. İki yılda Akasya Hikâyeleri"nin sayısı altıya çıktı. Şimdilerde bunlardan birisinin filme çekilmesi sözkonusu.
  </font>
 </div>
 <div id="newsText">
  <font class="detail-text">
   İnsanların yaşanmışlıkla paralel olarak söyleyecek sözleri, anlatacak hikayeleri vardır. Çoğu zaman büyüklerimizden duyduğumuz hikayelerde aşkı, sevgiyi, nefreti, erdemi vs. gördük. Türklerin tarih sahnesine çıkışlarından bu yana geçen zaman dilimi de hikayelerdeki yerini buldu. Hatta uzak geçmişimize ait en önemli izler büyük taşların üzerine yazılan destan/hikayelerden oluşur. Ve anlatılan her bir kıssa varlığımızın yegane kanıtı gibidir; geçmişimize, geleceğimize ve bilmediğimiz, belki de bilemediğimiz yollara ışık olur. Hikayelerin bu kadar etkileyici olmasının en önemli sihrinin, gerçek insanlar tarafından yaşanmış olmasından kaynaklandığı inkar edilemez.
   <br/>
   <br/>
   Her dönemin olayları ve destanları var. Türklerin tarih sahnesine çıktıkları Orta Asya" dan bugüne taşıdıkları destanlara yenileri ekleniyor; başka bir zaman diliminde, başka şartlarda, başka aktörlerce yeni destanlar, yeni hikayeler yazılıyor: Akasya Hikayeleri. Hepsi elimizden tutup bizi başka diyarlara değil, "bizim diyarlara" götürmeyi amaçlıyor.
   <br/>
   <br/>
   Ali Tokul, 6 yıllık Orta Asya macerasının ve dopdolu geçen günlerin sonucunda orada yaşadığı ve çevresinde yaşanmış tüm ilginç, ibret verici hikayeleri kitaplaştırdı. Kendisini ilk olarak tanıdığımız "Akasya Hikayeleri" kitabında Orta Asya"da "Gönüllüler Hareketi" olarak tanımladığı Türk kolejlerinde öğretmen ve ailelerinin yaşamış olduğu olaylara yer vermişti. Bembeyaz ve aydınlık bir Orta Asya"nın hayalini kuran yazar bundan esinlenerek kitabına "Akasya" ismini vermiş.
   <br/>
   <br/>
   "Tarihe ufak bir not düşmek istedim"
   <br/>
   <br/>
   Yazarın ikinci kitabı "Gerçeği Rüyasından da Güzel", nisan ayında çıktı. Bu zamana kadar dört baskı yapan kitap Akasya Hikayeleri serisinin beşincisi. Kitabın yazımı bir yıl sürmüş. Orta Asya öykülerini yazmasının birinci amacını tarihe ve geleceğe bir not düşme isteği olarak açıklıyor. "Türkiye"nin bu gönüllüler hareketiyle Orta Asya halkıyla yeniden bütünleştiğinin, bu bütünleşmenin ortak paydasının sevgi olduğunun, bu hareketin Türk insanı hakkındaki yanlış düşünceleri paramparça ettiğinin, öğretmenlerin Türkiye"nin büyümesine minik de olsa katkıları olduğunun bilinmesini de istedim."
   <br/>
   <br/>
   Hikayeler nasıl toplanıyor?
   <br/>
   <br/>
   "Zaten Diyalog Avrasya perspektifinde o coğrafyaları sürekli dolaşıyoruz. Ve bu Gönüllüler Hareketi Projesi"nde yer alan arkadaşlarla sürekli oturup kalkıyoruz. Dolayısıyla sohbet ortamlarında, özel konuşmalarımızda ya da günlüklerde yer alan yaşanmış hikayeler, yazılı ve şifahi olarak bize ulaşıyor."
   <br/>
   <br/>
   Hikayelerin birçoğu yazarın etrafında olup bitenlerden müteşekkil. Tokul, bu zamana kadar satırlara intikal edenlerin, yaşananların çok az bir kısmını oluşturduğunu söylerken serinin devam edeceğinin sinyalini veriyor. Hikayeleri önce kendi iç dünyasında hissedip hazmettikten sonra kağıda dökmeye özen gösterdiğini söylüyor. Yazdıklarının okuyucu tarafından etkileyici ve akıcı bulunmasını da buna bağlıyor. Örneğin, üniversite eğitimini tamamlar tamamlamaz Orta Asya"ya giderek eğitim seferberliğinde görev almak isteyen bir genç kızın bu hayaline eriştikten sonra yaşadığı olayları anlatan "Gerçek Bir Hayalin Öyküsü" isimli hikaye kaynak olarak eline geçtikten sonra iki yıl bu hikayenin iç dünyasında olgunlaşmasını beklemiş. Ve ancak ikinci kitabında bu hikayeye yer verebilmiş. "Yazarken ençok etkilendiğim hikayelerin başında geliyor" diyor. Hikayelerde yer alan kişilerin gerçek isimleri kullanılmamaya özen gösteriliyor. Kendisinin içinde olduğu hikayeler olsa da isimleri değiştirmeyi tercih ediyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-9532-12-bu-hikayeler-bir-baska.html), [web.archive.org (arşiv bağlantısı)](http://web.archive.org/web/20130222080827/http://www.aksiyon.com.tr:80/aksiyon/haber-9532-12-bu-hikayeler-bir-baska.html)
