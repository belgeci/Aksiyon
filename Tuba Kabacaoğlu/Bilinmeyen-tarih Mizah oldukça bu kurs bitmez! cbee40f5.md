# Mizah oldukça bu kurs bitmez!

*Tuba Kabacaoğlu Bilinmeyen-tarih*

<div>
 <font>
  <img border="0" height="1" src="/web/20050120113326im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050120113326im_/http://www.aksiyon.com.tr/resim/467/66.jpg" vspace="5"/>
  </p>
 </font>
 <font class="content">
  Çizgilerin, esprilerin harman olduğu yer. Dile kolay 7 yıldır her cumartesi bir araya geliyorlar. Profesyonel karikatüristten yeni çizmeye başlayanlara, mizaha meraklı diş doktorundan öğrencisine kadar iki düzine insan topluluğu...
 </font>
 <br/>
 <p>
  <font class="content">
   Öyle bir topluluk düşünün ki; büyük oranda gülmek, güldürmek, hayatla dalga geçmek, hayatı paylaşabilmek için toplanıyor. Bir rivayete göre orada geçirilen her dakika "ilaç gibi" ve ömrü uzatıyor. Hayatı hafife almalarına bakmayın; hepsi işinde gücünde abiler, ablalar, çocuklar. Farkları ise; kendileriyle olduğu kadar hayatla dalga geçebilmeyi, karikatür çizmeyi, kendilerini ve çevrelerini "eleştirebilmeyi" başarıp bunu her haftanın cumartesi günleri bir araya gelerek tam yedi yıldır sürdürüyor olmaları. Kimisi hastalarını esprileriyle rahatlatıp sonra da dişlerini çekiyor, kimisi hem öğretip hem güldürüyor, kimisi yüksek lisans yaparken bir yandan da komik profesör olma hayali kuruyor, kimisi anaokulundaki öğrencilerine karikatür çizip kendi materyalini kendisi ortaya koyuyor, kimisi de popstar olma yolundaki yönünü farklı şekillendirip tüm Türkiye"nin merak konusu, reytingleri bir anda tavana fırlatan insanı oluveriyor.
   <br>
    <br>
     20-25 kişilik topluluğun bir araya gelmeleri "tesadüf" değil. Türk usulü muhabbetlerin, esprilerin havada uçuştuğu kendinden bir şeyler katmaktan kimsenin çekinmediği toplantıların tarihçesi için Tayyip Erdoğan"ın "başkan" olduğu döneme gitmek gerekiyor. Her şey, 1996"nın Haziran ayında Belediye Başkanı Recep Tayyip Erdoğan"ın desteği ve Hasan Kaçan"ın girişimleriyle Ustura Dergisi ve Büyükşehir Kültür Daire Başkanlığı"nın ortak olarak açtığı bir mizah kursu ile başlar. "Mizah kursu" diyoruz çünkü; karikatür okulu diyenlere çok kızıyorlar ve en önemlisi de burada bulunmak için illa da çizer olmanıza gerek olmadığını hassaten vurguluyorlar. Çünkü, sadece esprileriyle, yazarak da katkıda bulunan kişiler var. "Karikatür kursu" deyince diğer arkadaşlarının emeklerinin yok sayıldığını düşünüyorlar. Örneğin, Diş Doktoru Cihangir Bayburtluoğlu sadece işin mizah kısmıyla ilgilenip karikatür tasarlıyor.
     <br>
      <br>
       Ortam öyle bilnen kurs ortamlarından çok farklı. Salonun ortasında kocaman bir masa ve masanın etrafında her yaştan, birbirinden komik fakat dışarıdan bakıldığında bir o kadar da ciddi gözüken insanlar. Odanın tüm duvarları daha önce çizilmiş güzelinden çirkinine karikatürlerle dolu. Bir taraftan da fondaki müzik "çok sesli" çizgilere eşlik ediyor. Hepsinin elinde karakalemler, muhabbet ettikçe yavaş yavaş dolan beyaz kağıtlar ve baş uçlarında rengarenk boyalar... Kimisi gönüllerinin popstarına göndermeler yapıp tatlı atışmalara vesile oluyor, kimisi tüm ciddiliğiyle hatta kaşlarını çatarak mizah yazısı yazıyor, bir yandan da hararetle haftanın geyiğine "katkı" yapıyor. 13 yaşındaki Yasir Eryılmaz da katıldığı yarışmadan aldığı para ödülüyle ne kadar çok çikolatalı pasta yediğini anlatıp üzerine yapılabilecek bir dolu esprinin kapısını açıyor. Ustaları Ahmet Kesgin bir yandan esprilere gülüp eşlik ederken bir yandan da yanı başındaki İngilizce öğretmeni Faruk Günindi"ye çizdiği karikatürü nasıl boyayabileceğini gösteriyor. "Her kafadan ses çıkarsa orada bir şey olmaz"denir ya işte bu söz burası için geçerli değil. Ne kadar farklılık o kadar zenginlik...
       <br/>
       <br/>
       Onlar için cumartesilerin ayrı bir yeri var. Sabahın erken saatlerinden gecenin geç saatlerine kadar "mizah" yapmaları onlara hiç de sıkıcı gelmiyor. Çünkü onlara göre mizah hayatın acımasızlığını, zaman zaman tatsızlaşan halini hafifletiyor.
       <br/>
       <br/>
       Depremde de güldürdüler
       <br/>
       <br/>
       Topluluğun birbiriyle olan uyumu 17 Ağustos depremiyle birlikte dışa yansır. İzmit"te depremden sonra bir çadır da onlar kurar. Çadır, kısa sürede yakınlarını kaybeden, evi yıkılan, kısacası acısını unutmak isteyen pek çok kişinin uğrak yeri olur. Tüm kadro ile gidip 15 gün boyunca yaşlı-genç herkesin hayatına renk katmaya çalışırlar. Hatta evleri yıkılan ve kimsesiz kalan kişileri de kendi atölyelerinde uzunca bir süre misafir ederler. Bu vesileyle tanıştıkları ve kısa zamanda kursun bağımlılarından olan Yıldız Teknik Üniversitesi İletişim Tasarımı ve Yapımı Bölümü öğrencisi Alper Alpözger de onlardan biri artık. "Hayatta tek mutlu olduğum yer burası. Okulda da mevcut bir sanat ortamı var ama burası çok farklı. İşin süsünde değiller. Burası gerçekten bir şeyler yapan, üreten insanların yeri" diyor. Anaokulu öğretmeni Mehtap Hacıhaliloğlu karikatüre ilgisinin sebebini şöyle anlatıyor: "Ben çevremdeki her şeyi eleştiririm ve irdelerim. Böyle olmam beni karikatür sanatına sevk etti."
       <br/>
       <br/>
       Mezun vermeyen mizah kursu
       <br/>
       <br/>
       Mizah kursu zaman içinde değişiklikler yaşar. Önceleri ünlü çizerlerin katıldığı genelde seminer havasında geçen dersler yapılır. Öğrenci sayısı da şimdikinden daha fazladır. Tarık Zafer Tunaya Kültür Merkezi"nde başlayan mizah serüveni Kültür A.Ş. Genel Müdürlüğü"nde ve son durak olarak da Mecidiyeköy Kültür Merkezi"nde 25 öğrenciyle devam eder. Mekanla birlikte hocalar da değişir. Hasan Kaçan"dan sonra Şafak Tavkul, Nuri Kurtcebe ders verirken bugün üstadlık bayrağını Ahmet Kesgin devralmış durumda. İlk iki yıldan sonra kara tahtalar getirilir ve herkes koşan, gülen, ağlayan adamlar çizmeye başlar. Böylece şu anda her biri usta çizerler olan kursiyerlerin çizim serüveni başlar. Aksiyon"un da karikatür sayfasını çizen Ahmet Kesgin, ortamı tanımlamakta biraz zorluk çekiyor. "Burası okul gibi değil. Tam olarak kurs da değil. Çünkü sertifika vermiyoruz. Tamamen usta-çırak ilişkisi üzerine kurulu. Çok rahat bir ortam. Odadan çıkıp "Çocuklar ben gelene kadar üç tane espri bulun" falan demiyorum. Karikatür muhabbet işi. Tüm başarılı çizgiler sohbet ortamında çıkıyor. İlk zamanlarda normal bir resmi alıp deforme ederek karikatürize ediyorduk, şimdilerde ise, herkesin kendine ait bir çizgisi var ve serbest çalışıyor."
       <br/>
       <br/>
       Herkes buraya devam ettiği müddetçe bir şeyler öğrenip, kendini geliştirme imkanı buluyor. Kursiyerlerin Popstar diye çağırdığı Gülseren Dalkılıç, devam ettiği süre içinde çizgisinde çok gelişme olduğunu, kompozisyonları nasıl oturtması gerektiğini, karamizah ile güldürü arasındaki ayrımı ve bunun yüz ifadelerine yansıtılış şeklini 1,5 yıl içinde öğrendiğini söylüyor. "Şişman Kadın konulu karikatürümü TÜBİTAK" a gönderdim. Ödül alamadım ama kataloğa girdi. Belki popstar olamadım ama buranın sayesinde profesyonel bir çizer olduğum kesin."
       <br/>
       <br/>
       Tüm eserlerini ilk olarak Tarık Zafer Kültür Merkezi" nde sergilemişler. Serginin ikincisi de yolda. Grubun başarıları bunlarla da sınırlı değil. Çeşitli ulusal ve uluslararası yarışmalara katılıyorlar. Şu ana kadar değişik konularda 10 yarışmadan 7 farklı kişi ödül almış. Ödüllerin 4"ü TÜBİTAK"tan. Bunlarla birlikte topluluk, yayın kuruluşlarına profesyonel işler yapıyor. Timaş Yayınları"yla işbirliği içinde çocuklara yönelik kitaplar hazırlıyorlar. Elde edilen gelirler bankada ortak bir hesapta birikiyor. Biriken paralarla bir yıl içinde profesyonel bir karikatür dergisi çıkarmayı planlıyorlar. Bundan dolayı karikatür dergilerinden gelen ciddi tekliflerin hiçbirine açık değiller. Kursiyerler herhangi bir ücret ödemiyor. Kültür A.Ş. kursun mekan ve çizim için gerekli olan tüm malzeme ihtiyacını karşılıyor. Verilen imkanlar ne kadar yetersiz ve sınırlı da olsa onlar kendi yağıyla kavrulmayı seviyor. Ve hallerinden fazlasıyla memnun.
       <br/>
       <br/>
       Eğer Mecidiyeköy"de bir cumartesi günü kahkahalarıyla dikkat çeken, her yaştan insanın bulunduğu sıcak bir topluluk görürseniz muhtemelen Mizah Okulu öğrencileriyle yüz yüzesiniz demektir.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3195), [web.archive.org (arşiv bağlantısı)](http://web.archive.org/web/20050120113326/http://www.aksiyon.com.tr:80/detay.php?id=3195)
