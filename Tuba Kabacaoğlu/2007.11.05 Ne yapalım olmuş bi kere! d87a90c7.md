# Ne yapalım, olmuş bi kere!

*Tuba Kabacaoğlu 2007.11.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      “Olmuş bi’kere”, mizahı ciddiye alan bir yazarınkaleminden çıkmış, kahkaha garantili bir güldürü. Sadece güldürmeyi değil, sosyal sorumluluk gereğince izleyenlerine danışmanlık yapmayı amaçlıyor bu gösteri.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080110191202im_/http://www.aksiyon.com.tr/resim/674/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İşitme engelliler güzellik yarışmasının jüri üyelerini, görme engellilerden seçen çılgın bir organizatör o. Aynı zamanda usta bir DJ ve Yıldız Kenter’in öğrencisi, başarılı bir tiyatrocu. Neşeli, zeki ve oldukça muzip. Yüzde doksan görme kaybı var. “Zıplayan tekerlekli sandalye” gibi engellilere yönelik ortaya atılmış enteresan fikirlerin babası. Piyasaya çıkmış mizah yüklü altı kitabı mevcut. Gırgır Dergisi’nde de yazıları yayımlanıyor. Komik, esprili insanları dinlemeyi seven herkes özellikle de radyo dinleyicileri tanıyor onu. Fakat bu sefer bambaşka bir kimlikle karşılarına çıkmaya hazırlanıyor 29 yaşındaki Barbaros Uzunöner. “Olmuş bi’kere” deyip çiftetelli müzik eşliğinde “Merhaba” diyor izleyicilerine…
   <br>
    <br>
     Uzunöner, 12 Kasım’da İstanbul Harbiye’deki Kenter Tiyatrosu’nda ilk tek kişilik oyununu sahneleyecek. Programın galasına İstanbul Milletvekili Lokman Ayva’nın yanı sıra birçok milletvekilinin de katılması bekleniyor. Hatta bir sürpriz yapıp Başbakan Recep Tayip Erdoğan’ın bile gelebileceği dolaşan söylentiler arasında. Şov programından görme engellilere uzanan masum ve sevimli bir el de var elbette. Barbaros Uzunöner’in hayat hikâyesi kadar stand-up gösterisinin içeriği de ilginç…
     <br/>
     <br/>
     KİTAPLA GELEN STAND-UP
     <br/>
     <br/>
     İki perdeden oluşuyor 1,5 saatlik stand-up. Gösteride tarihimizdeki ilginç olaylar, toplumca yaşadığımız enteresan vakalar, edebiyat dünyamızın önemli isimleriyle ilgili mizahi anılar, siyaset dünyasının komik yüzü, futbol dünyasının gülünesi yanları, yurtdışında ülkemiz adına yapılan gözlemlerin aktarılması gibi konular yer alıyor. “Olmuş Bi’Kere”nin Türkiye’de daha önce yapılmış tek kişilik gösterilerden en önemli farkı sadece güldürmek için güldürmemesi. Anlatılan hikâyelerin, anıların, gözlemlerin, hoş kelime oyunlarının yanında tarihî olaylardan tutun da fizik kanunlarına kadar uzanan bilgi çeşitliliği mevcut. “Gökten zembille mi indin?” sözünün arkasında kalmış Zembilli Ali Efendi’nin kim olduğu da bu oyunda anlatılıyor mesela.
     <br/>
     <br/>
     İkinci perdede annesinin hayatından alıntılar bulunuyor: “Annemin yaşadıklarını anlatınca herkes fıkra zannediyor. Oysa gerçeğin ta kendisi.” Barbaros,  üniversiteyi Trabzon’da okumuş. “Mizah dışarıdan bakmaktır hayata. Trabzon’dakilerin hepsi komik. Onlar komiklik olsun diye yapmıyorlar gerçi. Doğal halleri bu. Çok şey öğrettiler bana. Hep iyi malzeme verdiler. Mizah birikimime katkıları çok oldu.”
     <br/>
     <br/>
     Radyo programlarında, arkadaşları arasında, engellilere yönelik programlarda kısa süreli de olsa tek kişilik şovlar yapan Barbaros’un stand-up’a niyetlenmesi de ilginç. Son kitabı “Türk müsün canım?”ı çok sevdiği hocası Yıldız Kenter’e hediye eder. Ertesi gün Kenter, kitabı okuduğunu, çok beğendiğini söyler ve “Neden tek kişilik gösteri yapmıyorsun?” der. Bu öneri üzerine parça parça yaptığı gösterileri bir araya getirir, tümünü kendi içinde yenileyip farklılaştırır. Aynı dönemde sık sık görüştüğü İstanbul Milletvekili Lokman Ayva’yı da ziyaret eder. Ayva, görüşme esnasında “Kendi alanınla alakalı yeni bir proje üret” der. Barbaros’un aklına ilk gelen Uluslararası Görme Engelliler Tiyatro Festivali olur. Fakat mevcut şartlar böyle bir organizasyon için yeterli değildir. Projenin hayata geçmesi için iki-üç yıl gereklidir.
     <br/>
     <br/>
     29 YILDIR HAZIRLANDIĞI ŞOV!
     <br/>
     <br/>
     Stand-up’ına sosyal bir boyut katmak isteyen Uzunöner; görme engellilerin üyesi olduğu, sosyal ve yardımlaşma amaçlı Beyaz Ay Derneği’ne tek kişilik gösterisinin gelirinin yarısını bağışlamayı teklif eder. Lokman Bey de böyle bir projeyi destekleyeceğini söyler. Hasılı, gülmenin yanında düşündürmeyi de amaçlayan program, bir anda sosyal bir sorumluluğun da altına girer. Uzunöner, “Her ayın ilk pazartesi günü yapacağım gösteriyi. Toplu bilet satışları da olacak. Henüz Anadolu turnesi düşünmüyorum. Öncelikle İstanbul’da oyunun tanınıp yeni engelli projelerinin başlangıcı olmasını istiyorum. Programı izleyenlerin engellilerle alakalı üreteceği yeni aktivitelere de açığım. Hemen benimle irtibata geçsinler. Elimden ne gelirse yapacağım.” diyor.
     <br/>
     <br/>
     “Şova ne kadar zamanda hazırlandınız?” sorusunu “Tam 29 yıl ve 6 ay” diye cevaplıyor. Çünkü ona göre iyi mizahçılar çok iyi okumalı. Normal bir tarihçiden daha iyi tarih okumalı. Coğrafyayı da ekonomiyi de bilmeli. Gündelik olayları da takip etmeli. Mesela tarihi bilmezse Zembilli Ali Efendi’yi bilemez. Edebiyatı bilmezse Neyzen Tevfik’i anlayamaz. Gerçekle mizah akrabadır. Her şeyle mizahın bağlantısı vardır. Esprinin doğuş yeri zekadır. İyi esprileri zeki insanlar yapar, genelde iyi malzemeler bulurlar çünkü. Zeki olmayanlar da mizah yapabilirler ama onlarınki sığ olur.
     <br/>
     <br/>
     GÖREMEDİĞİMİ BİLMİYORDUM
     <br/>
     <br/>
     Uzunöner’i tanımak ve onu anlamak için biraz da hayat hikayesine bakmak gerekiyor. Barbaros, 29 yıl önce İstanbul’da dünyaya gelir. Anne tarafından Trabzonlu, baba tarafından da İstanbulludur. Lakin kendini hep “Karadenizli” olarak tanıtır. Uzunöner Ailesi gözü gibi baktıkları oğullarının henüz 6 aylıkken yüksek göz tansiyonu hastası olduğunu ve yüzde doksan görme kaybıyla dünyaya geldiğini öğrenir. Çok üzülürler. Ama çocuklarını hiçbir zaman “görme engelli” olarak tanımlamazlar. Bu durum onun hayatına öyle sirayet eder ki ancak okula başlayıp tahtayı göremediğinde görme kaybının farkına varır. Günlük aktivitelerini rahatlıkla yapabildiğini söyleyen Barbaros, “Bir kişi sonradan benim kadar görme kaybı yaşasa rahat hareket edemez. Hayatı ve alışkanlıklarımı hep yüzde onluk görme becerime göre ayarlamış, ona göre öğrenmişim. Zorluk çekmiyorum. Küçükken minik bir bahçede arkadaşlarımla oynardım. Ben de onlar gibi koşturur onlar gibi hareket ederdim. Göremediğimi bilmiyordum.”
     <br/>
     <br/>
     Tüm öğrenim dönemlerinde “orta halli” bir öğrenci olmayı seçer. Tahtayı göremediği için sadece duyduklarıyla yetinmek zorunda kalır. Buna rağmen sınıf tekrarı yapmadan işletme fakültesini bitirir. Ortaokulda yaşadığı bir anısını bugün gülümseyerek anlatıyor: “Matematik öğretmeni soru çözüyor tahtada. X, Y, Z var. X buraya Y olarak geçiyor diyor. Ben de dayanamadım. ‘Bir gün benim de görebileceğim bir yere geçecek mi hocam?’ dedim.”
     <br/>
     <br/>
     BİLGİYE DAYANAN MİZAH
     <br/>
     <br/>
     Barbaros, “göremiyorum” demek yerine “Ben bakarken dünya biraz daha küçülüyor” diyor. Ona göre insanlar birbiriyle ilişki kurarken “Kolu var mı, bacağı var mı, gözleri görüyor mu?..” gibi gereksiz düşüncelere kapılmıyor. Dolayısıyla kendisinin görüp görememesinin bir önemi yok. Ne radyo programlarında ne tiyatro oyunlarında ne de şov programında “kısmî engel”ini ön plana çıkarmak istiyor. “Yaptıklarım ve yapamadıklarımla var olmalıyım” diyor özetle.
     <br/>
     <br/>
     Uzunöner’in hayatı hem eğlenceli hem de ilginç tevafuklarla dolu. Üniversiteyi kazanıp Trabzon’a gitmeden önce İstanbul’da radyoculuk yapmaya karar verir. Fakat deneyimi olmadığı için kimse iş vermez. Birkaç radyoya girip çıkar. Ancak çay servisinden öteye gitmez sorumlulukları. Bir gün “Anneme göndereceğim; stüdyoda fotoğraf çekilmek istiyorum” der ve stüdyoya girmek için izin alır. Hayattaki en yakın dostu da sanki yayın yapıyormuş gibi fotoğraflarını çeker. Üniversiteyi kazanıp Trabzon’a gittiğinde de yerel radyo sahiplerine stüdyoda çektirdiği fotoğraflarını göstererek iş talebinde bulunur. Ses tonu ve esprili yapısı sebebiyle işe alınır. Böylece radyoculuk hayatı başlar. Üniversite ikinci sınıftan mezun olana kadar Trabzon’da çalışır. Radyoda yatıp kalkar. Okulunu bitirip İstanbul’a geldikten sonra büyük ve tanınmış radyolarda da yüksek reytingli programlara imza atan Barbaros, nasıl bir radyoculuk yaptığını şöyle dile getiriyor: “Görmeyle ilgili hikâyeleri anlatır,  espriler yaparım. Daha çok bilgi kaynaklı mizah yapmayı seviyorum. Bir bilgiyi araştırıyorum ve üzerine farklı bir bakış açısı getirerek mizah yapmayı seviyorum. Kuru kuruya güldürmekten hoşlanmıyorum.”
     <br/>
     <br/>
     EN KOMİK İKİ MİLLETVEKİLİ
     <br/>
     <br/>
     Barbaros Uzunöner’in “Mizah” başlığı altında, fakat farklı farklı tarzlarda yazılmış altı kitabı var. Küçük hikayelerden oluşan “Türk müsün canım?” isimli son kitabı ona göre Aziz Nesin’in tarzını andırıyor. Burada Türklerin komik halleri anlatılıyor. Kısa zamanda dört baskı yapan kitabı Tiyatrocu Ali Poyrazoğlu şöyle yorumluyor: “Mizah içinde felsefe olur mu? Barbaros’un son kitabında biçimsel olarak kısa, içerik olarak derin mizah denemeleri var. Güçlü bir gözlem gücüyle düşündüğünü yazmaktan çekinmeyen genç bir arkadaşımın kitabını okuyunca ‘iyi ki yazmış’ dedim.” Uzunöner’in sondan bir önceki kitabı “Vekilim beni tanıdınız mı?” da “Yılın en enteresan kitap projesi” seçilmiş. Kitap; 125 milletvekiliyle memleketlerini gezerek onların yaşadığı komik olayların hikayeleştirilip toplanmasıyla oluşuyor. Kitabının amacını “Vekillerin ciddiyetlerinin arkasındaki komik hallerini göstermek istedim” diyerek özetliyor mizah yazarı. Ona göre en komik milletvekili Lokman Ayva ve Mehdi Eker. Bazı milletvekilleriyle de memleketlerine gitmiş; ama hikayelerini ve birlikte yaşadıklarını çok sıkıcı bulduğu için yazmaktan vazgeçmiş. Fakat “en sıkıcı” vekillerin isimlerini vermemekte direniyor…
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28788), [web.archive.org (arşiv bağlantısı)](http://web.archive.org/web/20080110191202/http://www.aksiyon.com.tr:80/detay.php?id=28788)
