# Cadı'nın orda kahvaltı keyfi

*Tuba Kabacaoğlu Bilinmeyen-tarih*

<div>
 <font>
  <img border="0" height="1" src="/web/20050210181702im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050210181702im_/http://www.aksiyon.com.tr/resim/480/72.jpg" vspace="5"/>
  </p>
 </font>
 <font class="content">
  Bir pazar gününü stressiz, huzur içinde geçirebileceğiniz, dostlarla yapılan tatlı sohbete eşlik eden sıcacık çayın gözünüzü gönlünüzü, tüm yorgunluğunuzu alacağı, belki de yıllar öncesinde yaşamışlık hissi verip yeni hayallere yelken açtıracak bir mekan... Nerede mi? Cadıbostanı"nda...
 </font>
 <br/>
 <p>
  <font class="content">
   İstanbullu olup da Caddebostan semtini duymayan yoktur. Semtin ününe uygun bir geçmişi de var. Burası, Kadıköy yakasındaki sıradan bir mahalle değil. Bugün Bağdat Caddesi adını alan Bağdat yolu, Anadolu"ya giden kervanların, hacı kafilelerinin ve orduların güzergahıdır. Yolun güneyine düşen alan ise ormanlarla kaplı olduğundan 18. yüzyıl ortalarına kadar hırsızların, kaçakların gizlendikleri bir yerdir. Bundan dolayı bu semte "Cadı Bostanı" denir. Meşrutiyet Dönemi"nde semtin muhtarının günlüğüne yazdığı söylenilen bir rivayete göre, bu bölgede sert mizaçlı, hodbin, halkın tabiriyle "cadı gibi" bir kadın yaşar. Ve kadın, bostan yetiştiren bir çiftçiye etmediğini bırakmaz. Çiftçi, kadının çektirdiklerinden usanır ve kendince, intikam için bostanındaki en büyük karpuza "cadı bostanı" adını verir. Zamanla bu isimle anılan semt 18. yüzyıl sonlarına doğru Cemal Paşa sayesinde ıslah edilir. Artık Cadı Bostanı yani Caddebostan kentin en mutena yazlık semtlerinden biridir.
   <br>
    <br>
     Meşrutiyet Dönemi"nde yaşamış Ragıp Paşa da Cadıbostanı"nda bir konak yaptırır. Kısa zaman sonra çok sevdiği kızını evlendirir ama ayrılığına dayanamayarak şimdi size tanıtacağımız konağı yaptırıp ona hediye eder. Konağın herkesçe bilinen bir adı yok. Fakat şimdilerde Ayso"nun Konağı olarak tanınmaya başladı.
     <br>
      <br>
       Cadde üzerinde konağın dikkatinizi çekmemesi imkansız. Konağın girişi şu Türk filmlerinden alışık olduğumuz tarzda; geniş basamaklı merdivenler, büyükçe ve görkemli giriş kapısı ve bahçesinde bakımlı, devasa büyüklükteki ağaçlar, kış mevsimine inat açan rengarenk çiçekler... Aslında şu kara kışta böylesi güzel bir bahçeyi bırakıp içeri girmek istemiyorsunuz fakat, merakınıza yenik düşüp afili kapısından dalıyorsunuz içeriye... Giriş kattaki modernliğin ve renk kombinasyonlarının konakların söylenegelen soğuk havasını kırdığı ortada. Evet girişte şirin bir salonla yüz yüzesiniz... "Bu şirinlik de nereden?" derseniz, dekorasyonda kullanılan objelerden kaynaklandığını söyleyebiliriz. Eflatun koltuk ve perdeler, küçük sehpalar, ahşap yer döşemesi, büyük mumlar, kafesli pencereler, özel çiçekler... Cıvıl cıvıl çocuklara eşlik eden bir palyaço da var; çünkü burası  büyük oranda çocuklara ait. Yanında görmeye alıştığımız anne ve babalar da yok. Çocuk cıvıltılarının dışındaki sesleri analiz etmeye başladığınızda uzaklarda bir yerden klasik müziğin tınılarını duyuyorsunuz. Hemen ahşap merdivenlerden sesin geldiği yere, yukarı çıkıyorsunuz ve konak salonuna giriyorsunuz. Masaların konumlandırılması, yüksek tavan yapısı, halı ve döşemelerin sadeliği, perdelerin model ve renginden tutun da kullanılan çiçeklerden, sohbetinize eşlik eden müziğe kadar her şey şatafatlı konak pırıltılarının hâlâ varolduğunu hissettiriyor. Ne de olsa bir konaktasınız... Hemen hemen her masanın önünde bir pencere mevcut. Girişte bakmaya doyamadığınız bahçeyi kahvaltınız ya da yemeğiniz boyunca izleyebiliyorsunuz... Mekandan bu kadar bahsetmişken Ayso"nun kahvaltı keyfinden ve içeriğinden bahsetmemek olanaksız. Pazar kahvaltılarının ayrı bir ehemmiyeti vardır. Bir de uzunca sohbetlerin...
       <br/>
       <br/>
       Ayso"da kahvaltı bir başka...
       <br/>
       <br/>
       Salonun tam ortasında masalardan bir şerit oluşturulmuş. Açık büfe kahvaltı için. Masaların üzerinde birbirinden güzel görünümlü, her damak tadına hitap edecek, büyük oranda Türk, biraz da Batı kokan kahvaltılık, tatlısından tuzlusuna çeşit çeşit yiyecek, gerek içeriği gerekse de benzersiz dizaynı ile gözleri kamaştırıyor. Hatta çatalınızı uzatıp bu güzel görüntüyü bozmaya kıyamıyorsunuz. Burada her tarzda kahvaltı yapmak mümkün. Çeşitler oluşturulurken tüm damak tatları düşünülmüş. Her şey özel kaplarda sıcacık ve taze. İster sebze ve salata ağırlıklı, ister Türk usulü börekli çörekli, isterseniz de klasik kahvaltı yapmanız mümkün. Türk usulü kahvaltı yapanların sayısı çoğunlukta.
       <br/>
       <br/>
       Öğleye doğru mekan daha da kalabalıklaşıyor. Fakat; ne kadar dolu olursa olsun mekanın yapısından dolayı sıkıcı bir havası yok. Hatta kalabalıklaştıkça daha bir renkli olduğunu da hissediyorsunuz. Herkesin yüzünden memnuniyeti okunuyor. Sohbetler uzadıkça kahvaltının tadına da tat katılıyor.
       <br/>
       <br/>
       Mekan iki ay önce açılmış. Fakat Ayso"nun oturmuş bir müşteri kitlesi var. Mekanın sahibi Mustafa Kemal Sofuoğlu. Ayso, ilk önce Trakya bölgesinde toptan yemek üretimiyle tanınır. Restoran açma fikrinin oluşmasının en büyük nedeni; sıcak para girişini sağlayabilmek. Silivri"de ilk olarak kır lokantalarını açarlar. Kısa sürede özel müşteri kitleleri de oluşur. Sofuoğlu, Caddebostan"da şube açmasının nedenini şöyle açıklıyor: "Silivri"deki yerimiz et lokantası. Kebap yok. Kırmızı ve beyaz eti işleyerek müşterilerimize "saf et" olarak sunuyoruz. Bu çok beğenildi ve Anadolu yakasında da varolmak istedik." Konak özel olarak seçilmemiş. Kemal Bey"in bir dostu sayesinde konaktan haberleri olmuş, görmüşler ve beğenmişler. Daha önce bir kez restore edilmiş olan mekanda ufak değişiklikler yapmışlar. Etlerinin çok lezzetli ve farklı olmasının nedeni; Balıkesir"de doğal yemlerle beslenen hayvanların etlerinin kullanılması ve marinasının yapılması.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11157), [web.archive.org (arşiv bağlantısı)](http://web.archive.org/web/20050210181702/http://www.aksiyon.com.tr:80/detay.php?id=11157)
