# Irak savaşları PKK’ya yaradı

*Tuba Kabacaoğlu 2004.09.27*

<div bgcolor="#FFFEF6">
 <font>
  <img border="0" height="1" src="/web/20060101042142im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060101042142im_/http://www.aksiyon.com.tr/resim/512/38.jpg" vspace="5"/>
  </p>
 </font>
 <font class="content">
  Kuzey Irak'ta başlattığı siyasi hareketle gündeme gelen Osman Öcalan’ın gelecekteki kimliği ve PKK’nın Avrupa Birliği zirvesinden önce neler yapacağı tartışılıyor. Güneydoğu'da 16 yıl süren terör mücadelesinin içinde yer alan Hasan Kundakçı ile yeni çıkan "Güneydoğu'da unutulmayanlar" isimli kitabı Aksiyon dergisinin kapak konusuydu.
 </font>
 <p>
  <font class="content">
   Kundakçı; devletin Abdullah Öcalan'dan yeterince yararlanmadığını, son Irak savaşının PKK'ya tekrar hareketlilik kazandırdığını belirterek Türk Silahlı Kuvvetleri'nin 1993 Stratejisi'ni de ayrıntılarıyla değerlendirmişti.
   <br>
    <br>
     "Devletin politikası olmalı"
     <br/>
     <br/>
     Kundakçı'nın en dikkat çeken açıklaması Abdullah Öcalan hakkındaydı. İmralı'da bulunan Öcalan'ın şu anda emirlerini cezaevinden direkt vererek örgütü yönettiğini söyledi. "Bir terörist lider hangi ülkenin cezaevinden ona buna direktif verir, emir verir? Olacak iş değil. Ama Türkiye Cumhuriyeti şu anda terörü biraz tavsatmış durumda" diyerek de bir eleştiride bulundu. ASAM (Avrasya Stratejik Araştırma Merkezi) Ortadoğu Uzmanı Dr. Ali Nihat Özcan, Öcalan'ın örgütte önemli bir aktör olarak merkezde bulunduğunu; fakat Öcalan'dan yararlanmadan önce devletin bu yönde belirli politikasının olması gerektiğini söylüyor. “Olmadığı müddetçe de Öcalan' dan yararlanamayacaktır” diyor.
     <br/>
     <br/>
     Özcan, Öcalan'ın yakalanmasından bu yana devletin böyle bir politika belirleyemediğini iddia ediyor.
     <br/>
     <br/>
     Uluslararası İlişkiler Uzmanı Doç. Dr. Emin Gürses'in görüşü, iddia edilenin aksine devletin Öcalan'dan yararlandığı yönünde. Gürses, Öcalan'ın içeride birçok bilgi verdiğini ve atılan adımların hepsinin kontrollü olduğunu söylüyor. Öcalan'ın yaptığı açıklamaların ardındaki gerçeğe de dikkat çeken Gürses, "Bu açıklamalar örgüt açısından bir sübap görevi gördü. Örgüt üzerinde Öcalan'ın kontrolünün sürdürülmesine katkı yaptı. Bir liderin elinizdeyken örgüte talimat göndermesi örgüt üzerinde psikolojik kontrol etkisini sürdürmek açısından önemliydi."
     <br/>
     <br/>
     Güneydoğu' da son günlerde yaşanan hareketlilik "Terör yeniden mi canlanıyor?" sorusunun sıkça sorulmasına neden oldu. Gece operasyonlarıyla tanınan Tamburalı Paşa Hasan Kundakçı, terörle savaşmak için büyük bir mücadelenin yapıldığını, sonuçta PKK'nın geldiği noktaya geri dönmek zorunda kaldığını yeni çıkan kitabında belirtirken zayıflatılıp sıradan bir örgüt haline getirilmesine rağmen PKK sorununun bitmediğini de anlatıyor.
     <br/>
     <br/>
     Paşa, 1998-1999 yılından sonra PKK Kandil dağına çekilmiş olsa da dikkatsizce davranırsak, benzer olaylar olabileceği sonucuna da ihtimal veriyor. Irak savaşıyla PKK'nın tekrar canlandığının üstünde durarak ekliyor: "Ne yazık ki PKK'nın güçlenmesinde Birinci Körfez Savaşı'nın çıkması çok etkili olduğu gibi, şimdi ikinci defa Irak savaşının çıkması yine PKK'nın canlanmasını ve hayatta kalmasını sağladı. Son Irak savaşı PKK'nın gelişmesinde gerçekten çok önemli roller oynadı." Ali Nihat Özcan; PKK'nın canlanmasına değil de sadece ömrünü biraz daha uzatıp soluklanmasına yaradığı görüşünde. Çünkü, Amerika'nın Irak'ı işgaliyle birlikte dengeler, aktörler ve Türkiye üzerindeki etkileri değiştiği için yeni fırsat ve kriz alanları doğdu.
     <br/>
     <br/>
     ABD'nin hesaplarına aykırı bir PKK yapılanmasının sürdürülmesinin zor göründüğüne dikkat çeken Doç. Dr. Emin Gürses, "ABD'nin PKK'ya karşı eylemde bulunması talebimizin Washington yönetimince ciddiye alınmadığı görülmüştür. ABD'nin kendisine tâbi olanlarla bir tür anlaşmaya vardığı ortada. Karşı çıkanlar olursa üzerlerine KDP'yi sürebilir ya da Türkiye'ye bu işi havale edebilir. ABD'nin hesaplarına aykırı bir PKK yapılanmasının sürdürülmesi zor gibi görünüyor" diyor.
     <br/>
     <br/>
     "Osman Öcalan önemli bir figür değil"
     <br/>
     <br/>
     PKK son gelişmelerle ülke ve dünya gündeminden düşmezken sıkça demeçlerine rastladığımız Kuzey Irak'ta başlattığı siyasi hareketle gündeme gelen Osman Öcalan'ın gelecekte nasıl bir kimlikle varolmaya çalışacağı diğer bir merak konusu olurken Ali Nihat Özcan'a göre Osman Öcalan çok şey ifade etmiyor. Örgüt içinde ağırlığı, etkisi, yaptırımı yok. Önümüzdeki süreçte de olacağını sanmıyor. Çünkü, Osman Öcalan'ın zihinsel formatı, örgüt içindeki zihinsel aktivitesi, yetenekleri ve özellikle de liderin karşısında olması sebebiyle çok şansı olduğunu tahmin etmediği gibi PKK'nın geleceği için oluşturulan tabloda çok önemli bir figür olacağını da düşünmüyor. Ama tüm bu gelişmelerin PKK'ya etkisi olacağını vurgulayan Özcan şunları söylüyor:
     <br/>
     <br/>
     "Kabul edilmesi lazım ki, PKK çok yaşlı bir örgüt. Örgütler de insanlar gibi doğar, büyür, yaşlanır ve kendini değiştiremezse ölür. PKK'yı kuşatan çevre değişti ama PKK buna uygun bir gelişme gösteremedi ve bu sebeple fonksiyonunu yitiriyor. Ama bitmez, parçalanarak da olsa varlığını uzun zaman sürdürecektir. Osman Öcalan'ın "ABD'yle görüşüyoruz, silahları bıraktık" tarzındaki açıklamalarını eleştiren Doç. Dr. Emin Gürses, bu tarz açıklamaların iyi bir PKK portresi çizmeye çalışıp kendisinin önderliğindeki yeni örgütlenmenin ciddiye alınmasını sağlamak amacıyla yapıldığını söylüyor. Bu stratejinin sonucunda da Türkiye ve Avrupa'daki çevrelere muhatabın ABD'den destek alan kendisi olduğunu anlatmaya çalışıyor.
     <br/>
     <br/>
     Aralık öncesi PKK ne yapacak?
     <br/>
     <br/>
     Aralık ayı Avrupa Birliği Zirvesi öncesi ABD'yle de diyalog içinde olan PKK örgütünün rapordan önce ve sonra neler yapacağını tam olarak kestirememekle birlikte birçok da görüş ortaya atılıyor. 1990'lı yıllardaki gibi şiddet uygulayarak taraf bulmakta çok zorlanacağını söyleyen Gürses, bu durumun Osman Öcalan tarafından da görüldüğünü ileri sürüyor.
     <br/>
     <br/>
     Uluslararası İlişkiler Uzmanı Emin Gürses'e göre; "Avrupa'nın kendi sorunlarıyla boğuştuğu, ABD'yle arasındaki anlaşmazlıklarda bir anlayış birliğine ulaşamadığı dikkate alınırsa PKK'nın Avrupa'da sesini yeterince duyurması daha da zorlaşacaktır. AB'nin Zana gibileri öne çıkarma çabası Brüksel'in de PKK'dan uzaklaşmasının bir göstergesidir."
     <br/>
     <br/>
     Şu andaki PKK’nın kendi içinde birtakım sorunlar nedeniyle sınırlı çatışmayı ön plana çıkaran politika izlediğini söyleyen Dr. Ali Nihat Özcan, Aralık ayına kadar bunu çok da fazla artırmadan yayımlanacak rapora göre en alt düzeyde sürdürmeye çalışacağı görüşünde. Faaliyet olarak neler yapabilirler sorumuzu yanıtlayan Özcan, "Eylemler yapacaktır. Bu eylemler bir politik kazanımdan çok, güvenlik güçlerini daha az operasyon yapmaya yönlendirecek tarzda olmakla birlikte onlar da herkes gibi Ekim'deki ilerleme raporuna bakıyor. Muhtemelen kendilerini mutlu edecek bazı açıklamalar görecekler. "
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=16186), [web.archive.org (arşiv bağlantısı)](http://web.archive.org/web/20060101042142/http://aksiyon.com.tr:80/detay.php?id=16186)
