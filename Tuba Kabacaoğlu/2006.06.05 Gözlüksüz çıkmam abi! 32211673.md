# Gözlüksüz çıkmam abi!

*Tuba Kabacaoğlu 2006.06.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Seçtiğiniz gözlükle yüzünüze şirinlik, cazibe veya mistik bir hava katabilirsiniz. Fakat doğru gözlüğü seçmek şartıyla... Peki oval, yuvarlak, kare ve elmas şekindeki yüzler hangi çerçeveleri seçmeli?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807004509im_/http://www.aksiyon.com.tr/resim/600/88.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Baharın gelmesiyle birlikte güneş gözlükleri vitrinleri süslemeye başladı. Fakat son zamanlarda güneş ışınlarının yoğunlaşması sebebiyle güneş gözlüklerine daha çok ihtiyaç duymaya başladık. Bundan on yıl önce gözlük bir ihtiyaç kabul edilirken artık en çok kullanılan aksesuarların arasında. 2006 yazındaki güneş gözlüklerinin hayli iddialı olduğunu söylemekte fayda var. Çünkü farklı moda anlayışlarını bir araya getiriyor. Bir yanda büyük kemik gözlüklerin geçen yıldan kalma hâkimiyeti sürüyor, bir yandan da taşlı, pırıltılı gözlükler ünlü markaların koleksiyonunda kendine fazlaca yer ediniyor. Özellikle Ray-Ban, Vogue, Persol, Dolce Gabbana, D&amp;G, Donna Karan, DKNY, Bvlgari, Chanel, Salvatore Ferregamo, Moschino gibi dünyaca ünlü markalarda çerçeve kenarı ve gözlük sapında kullanılan taş işlemeler gözlük camlarına özenle taşınıyor. Geçen sezon aldığınız kalın büyük çerçeve gözlüklerinizi ise bu yılda rahatlıkla kullanabilirsiniz. Çünkü taş işlemelerin dışında geçen sezondan çok da ayrı bir kreasyon görülmüyor. Renkli cam modası ise bu yıl biraz daha durulmuş gibi.  Alacağınız gözlüğün kalitesi ve görüntüsü kadar yüzünüze uygunluğu da önemli. Zaten güneş gözlüğü birçok kişi için kendine has stilinin bir dışa yansıması. Seçtiğiniz gözlükle yüzünüze şirinlik, cazibe veya mistik bir hava katabilirsiniz aslında. Özellikle gözlük çerçevenizin yüz büyüklüğünüzle orantılı olması gerekiyor. Bu da küçük suratlara küçük, büyük suratlara da daha büyük çerçeve anlamına geliyor. Buna karşın çerçeve şeklinin yüz şekline kontrast yapması yani yüz şeklinin tersi olması ise önemle tavsiye ediliyor. Oval yüzlere kare çerçeveler; yuvarlak yüzlere köşeli, dikdörtgen, genişçe çerçeveler; elmas şekilli yüzlere oval, kare, çerçevesiz gözlükler ve kare yüzler için de oval, yuvarlak çerçeveler tavsiye ediliyor.
   <br>
    <br>
     Güneş gözlükleriyle ilgili unutulmaması gereken ayrıntılardan biri de piyasada büyük markaların özenle yapılmış taklitlerinin hayli fazla olduğu. Hatta başarılı taklitler mağazalarda bile satışa sunuluyor. Gözlüğünüzün taklit olmadığından emin olmak için garanti belgesini istemeyi unutmayın.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24432), [web.archive.org (arşiv bağlantısı)](http://web.archive.org/web/20070807004509/http://aksiyon.com.tr:80/detay.php?id=24432)
