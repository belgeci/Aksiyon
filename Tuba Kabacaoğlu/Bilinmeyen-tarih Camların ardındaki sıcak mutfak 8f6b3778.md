# Camların ardındaki sıcak mutfak

*Tuba Kabacaoğlu Bilinmeyen-tarih*

<div>
 <font>
  <img border="0" height="1" src="/web/20040518060404im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040518060404im_/http://www.aksiyon.com.tr/resim/481/76.jpg" vspace="5"/>
  </p>
 </font>
 <font class="content">
  Nedense hiçbirimiz kendimize yaşam içinde bunaldığımız oranda rahatlama şansı vermeyiz, veremeyiz... Bazen de nerede ve nasıl rahatlayabileceğimizin düşüncesi yorar zihnimizi. Hayatın hem tam merkezinde olmak hem de huzur bulmak istiyorsanız size küçük bir önerimiz var.
 </font>
 <p>
  <font class="content">
   İnsan, ömrü boyunca hep yaşamın kıyısında, köşelerde bir yerlerde, hatırlayış ve unutuşlarda... Kendi tercihimizle ya da mecburen iten olaylarla da olsa hep severiz köşeleri, kıyıları. Çünkü; yaşamın merkezi çoğu zaman üzer, bunaltır insanları. Bazı dönemlerde de tam ortada yani merkezde, şeffaf bir fanusta sessizce, nedensizce izlemek isteriz yaşamı, ötekilerini, diğerlerini... Hal böyleyken tek ihtiyacımız bir fanusu andıracak büyük ve genişçe camlar, hafif müzik, bir köşelerde yalnız bırakılmış çam ağacı ve yaşamımızdaki tüm karartıların üzerine aheste aheste düşen ak ve pak kar tanecikleri... Bunlar yeterlidir fotoğrafını çekeceğimiz kendimize, yaşamımıza ve tüm gelen gidenlere...
   <br>
    <br/>
    Yüzyıllardır bitmek tükenmek bilmeyen göçlere ev sahipliği yapan İstanbul’da göçen her bir insanla birlikte kültür mozaiğine bir taş daha eklendi. Kimileri kendi geleneklerini, damak tatlarını, örf ve adetlerini kuşaktan kuşağa aktardı, kimileri de yozlaştırdı. Damaklarda annelerin, anneannelerin yaptığı yemeklerin tadı arandığında birinci şıkta yer alanların yani geleneği aktarabilmişlerin kapıları çalınır. İşte Görkem Kilis Sofrası bu tarz durumlarda imdada yetişen mekanlardan biri.
    <br/>
    <br/>
    Her zaman sessizliğini, asaletini, yeşilliğini koruyan semt Florya’dasınız... Florya tren istasyonu hizasında büyük çam ağaçlarıyla bezenmiş yolda ilerlerken dört bir tarafı camlarla kaplı, sadeliğiyle dikkat çeken bir mekan görüyorsunuz. Büyük giriş kapısının önünden size doğru uzanan mermer, dar bir yoldan girişe doğru ilerliyorsunuz. Kapılar açılıyor... Kapıda samimi, sıcak yüzler karşılıyor sizi. İçeri girer girmez sadeliğin vermiş olduğu ferahlığı hissediyorsunuz. Her şey amacına hizmet ediyor. Ortalıkta ne bir gereksiz süs, ne heykel, ne de resim tabloları... Mekanın dört bir tarafı boydan boya camlarla kaplı. Bundan dolayı fazlasıyla aydınlık. Tam ortada mekana tatlı bir huzur katan su sesinin kaynağı havuz... Bir de daimî misafirler balıklar... Başka mekanlar da olduğu gibi ‘Aman, cam kenarına oturalım’ gibi cümlelerin yeri yok Görkem’de. Çünkü nereye oturursanız oturun pencere kenarındasınız. İster istemez şu kara kışta huzurlu ve samimi bir ortamda karın tüm asaletiyle yavaş yavaş yağışını, çam ağaçlarının üstüne işlediği desenleri, nedeni kendilerinde saklı telaşlarla yürüyen insanları, belki de “dışarıdaki biz”i görebilmek için ideal bir mekan olduğunu düşünmeye başlıyorsunuz.
    <br/>
    <br/>
    Dekorasyon aslen Kilisli olan ve yaklaşık 12 yaşından beri bu işi yapan mekanın sahibi Mehmet Benzer’e ait. Mekanın yapımı için 7 ay boyunca uğraşılmış. Yaz ve kış mevsimi için çocuklara oyun oynama alanı, yemek salonu, büyükler için mescit gibi küçük ayrıntılar da unutulmamış. Toplam 25 kişi çalışıyor. Ustaların hepsi Kilis’ten getirilmiş ve bu alanda tecrübeli kişiler. Kullanılan malzemelerin yüzde doksanı da Kilis ve Halep’ten geliyor. Etler için de Balıkesir’den doğal ortamda büyümüş hayvanlar seçiliyor. Mutfak gözünüzün önünde. Ne kadar temiz olduğunu bizzat görüyor olmak rahatlatıcı.
    <br/>
    <br/>
    Adından da anlaşılacağı gibi burada Kilis mutfağı hakim. Fakat kahga, gerebiç gibi Halep mutfağından inciler de görmek mümkün. Kilis yöresine ait ekşili yahni, yoğurtlu köfte, küvülme işi, yuvalama, ekşili kebap, oruk kebabı, kuru dolma ve yemek çeşitleri ile klasik kebaplar mevcut. En ünlü tatlıları Kilis katmeri ve baklavası. Baklava, sadece Kilis’te bulunan ve koyun yağından elde edilen sarı yağından yapılıyor. Bu da baklavaya özel bir lezzet, hafiflik veriyor. Kilis katmeri ise elde açılmış yufkanın içine bolca çam fıstığı ve şeker konarak yapılıyor. Siz sipariş verir vermez hazırlanıyor, makbul olan sıcak sıcak yemek.
    <br/>
    <br/>
    Bir de Görkem’in dilden dile dolaşan kahvaltı keyfi var. Haftanın her günü sabah sekizden akşam geç saatlere kadar kahvaltı servisi yapılıyor. Kahvaltılar da Kilis usulü. İşletme olarak açık büfe servisine karşı oldukları için yaklaşık kırk çeşit yiyecek masanıza getiriliyor. İstediğiniz kadar yiyebiliyorsunuz. Kahvaltıda özel Kilis peynirinden yapılan semsek pidesi, aslen Halep mutfağından gelme ve sadece yöreye has zeytinyağı, ceviz ile yapılabilen, içinde yirmi çeşit baharatın bulunduğu tatlı kurabiye gerebiç ve simitin küçültülmüş halini andıran kahga, anında yapılan katmerler, Kilis peynirleri, tereyağı, reçeller, zeytinler de kahvaltıya dahil. Hepsi katkı maddesiz yiyecekler.
    <br/>
    <br/>
    Eğer siz de yaşamın içinde bir ‘es’ alma ihtiyacı hissedip biraz kendinizi, biraz da çevrenizi dinlemek, gözlemlemek isterseniz camlarla kaplı, sessiz, samimi ve sıcak Görkem Kilis Sofrası Florya’da...
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11176&yorum=841), [web.archive.org (arşiv bağlantısı)](http://web.archive.org/web/20040518060404/http://www.aksiyon.com.tr:80/detay.php?id=11176&yorum=841)
