# Değişen biz ve dizilerimiz...

*Tuba Kabacaoğlu Bilinmeyen-tarih*

<div>
 <font>
  <img border="0" height="1" src="/web/20041108124904im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041108124904im_/http://www.aksiyon.com.tr/resim/458/56.jpg" vspace="5"/>
  </p>
 </font>
 <font class="content">
  Geçtiğimiz sezon 160 tv dizisi vardı. Görünen o ki, , ‘biz’ dizilerde yaşadık ve  yaşamaya  da devam edeceğiz. Artık iki yeni dizimiz daha oldu: “Hekimoğlu” ve “Yusuf Yüzlü”.
  <br/>
  Türkiye'nin televizyon ile sıkı sıkıya kucaklaşması ilk olarak 1968 yılında Türkiye Radyo ve Televizyonu’nun açılmasıyla başladı.
 </font>
 <p>
  <font class="content">
   Televizyon her eve girmeden önce bütün gece ailece oturulur, büfenin ortası seyredilirdi. Eğer gündem maddesi olabilecek bir şey varsa iştahla bunun tartışması yapılırdı. Zamanla her köyde, mahallede zengin kişilerin evlerinde televizyon bulunmaya başladı. Televizyon evin en değerli, görkemli köşesine oturtulurdu. Konu komşu kim varsa karşısına geçer, mısırlar patlatılırdı. Kimse konuşmaz, konuşanın da haddi bildirilirdi. Zaman hızla ilerledi. Yıl 2003... Her evde hiç olmazsa bir televizyon bulunmakta artık. Dizi konuları dost sohbetlerini karartmakta, beğenilerimiz dizideki karakterlere göre şekillenmekte, yemeklerin altları yanmakta, çocuklarımız Havuç gibi davranmakta, kim taş fırın kim ‘light’ karar verilmekte, küçük kızlarımız da manken olmak istemekte. Hayatımız televizyon ve diziler arasında ilerlemeye çalışıyor. Geçtiğimiz sezon 160 tv dizisi gösterimdeydi. Hemen hemen hepsi de hayatımızdan kesitler sunuyordu. Bu sunuş derin devletten tutun da, romantik aşk hikayelerine, köy dramlarına, ağa aşklarına kadar giden sınırsız bir çizgide seyretti. Sayının çok fazla olması kalitenin düşmesine de neden oldu. Artık Türk halkı hem dizi kültüründen kendini alamıyor, hem de kalitenin düşmesinden ve ahlaki değerlerin göz ardı edilmesinden şikayet ediyor.
   <br/>
   <br/>
   Açıldığı ilk günden bu yana seviyeli olmayı ve ahlaki değerlere önem vermeyi ‘olmazsa olmaz’ ilkelerden biri kabul eden Samanyolu Televizyonu, 11. yılına gireceği 15 Eylül’ den itibaren bir çok yenilik ve tadına doyulmaz programla izleyicisine tekrar “merhaba” demeye hazırlanırken diziler konusunda kayda değer bir not düşmeyi de amaçlıyor. Samanyolu Televizyonu yeni yayın dönemini “atılım ve değişim” yılı olarak değerlendiriliyor. Bu değişikliğe şimdilik sır gibi saklanan logo da dahil. Samanyolu’nun yeniliklerinin en önemli öğesi ise  yerli diziler. Yerli dizi sektöründeki “kaliteli dizi” boşluğunu doldurmayı amaçlayan STV’nin hazırlıkları tam gaz devam eden iki dizisi “Yusuf Yüzlü” ve “Hekimoğlu”.
   <br/>
   <br/>
   Farklı değerlerle ilgileniyoruz
   <br/>
   <br/>
   Samanyolu TV’nin program müdürü Yunus Mehmet Aylıdere, dizi yapımcılığındaki amaçlarını şöyle aktarıyor: “Özel kanallarda yapılan dizilerin en önemli amaçları reklam almak ve maddi anlamda kalkınmak, bunu maddi çıkarlar zinciri haline dönüştürmektir. Devlet televizyonunun böyle bir kâr amacı yoktur. Samanyolu Televizyonu, ne ticari bir televizyondur ne de maddi kaynağı devlet ya da vakıftır. Biz fayda esasına göre çalışıyoruz. Yaptığımız şeyleri bu çerçevede yapıyoruz. Biz diğer kanalların, dizilerin ele almadığı konular, değerler ile ilgileniyoruz. Maddi bir beklentimiz hiç olmadı”.
   <br/>
   <br/>
   “Yusuf Yüzlü”, aslında ‘destansı’ özellik taşıyan, sıra dışı bir öykü. Babası depremde hayatını kaybeden, annesinden ise bir daha haber alınamayan bir çocuğun hayata tutunuşunu anlatıyor. Küçük bir çocuğun annesini arayışını ve bu uğurda hayatın olumlu olumsuz yönlerine bakışını etkileyici bir dille anlatan Yusuf Yüzlü, gerçekten de “bizim hayatımız”dan kesitler sunuyor. Ve bir çocuk gözüyle büyüklerin dünyasını anlatıyor aslında. Yusuf Yüzlü’nün başrollerinde Melde Pekcan, Haluk Kurdoğlu, Yılmaz Köksal, Selçuk Uluörgüven ve Hüdalfe (Yusuf) gibi usta isimler var. Yusuf Yüzlü dizisi hakkında Aylıdere şunları söylüyor: “Bizim çocuğumuz Kemalettin Tuğcu’nun hikayelerindeki gibi değil. Hayatı daha farklı yaşıyor, algılıyor. Çok farklı tepkiler veriyor. Birtakım metafizik unsurlar da var. En önemli teması; yetim kalmış bir çocuğun yeryüzünde yalnız olmadığı. Sokaklarda başıboş olsa da ona sahip çıkan biri oluyor. Bu sahiplenme bazen kötü bir insan eliyle, bazen de hiç alakası olmayan bir kişi aracılığıyla gerçekleşiyor. Dizinin en önemli amacı, hayatı tek boyutluluktan çıkartıp, üç boyuta taşımak. Ayrıcı Türk dizi tarihinde hiç yapılmamış bir şeyi de yapıyoruz. Dizide Yusuf’un replikleri sürekli uzman pedagoglara okutuluyor. Konunun, duygunun, hal ve hareketlerin seyirciler ve özellikle çocuklar üzerinde tepkileri de göz önünde bulunduruluyor, yeri gelince düzeltmeler yapılıyor.”
   <br/>
   <br/>
   Dizinin yönetmeni Emine Çelebi’nin değerlendirmesi ise şöyle: “Usta ve iyi oyunculardan oluşun bir kadroyla çalışıyoruz. Senaryo alışılmışın dışında, birçok kişiye hitap edebilecek bir çocuğun etrafında gelişiyor. Onun, etrafındaki olumluolumsuz duygulardan nasıl kurtulmayı bildiğini anlatıyor. Samanyolu izleyicisi için gerçekten çok güzel bir dizi ortaya çıkıyor.”
   <br/>
   <br/>
   Ara ara giren fragmanı, kulakların pasını silen müziği ve başarılı çekimiyle dikkatleri üzerine toplayan ikinci bir dizi ise “Hekimoğlu”. Hekimoğlu ne yönden bakarsanız bakın gerçek bir kahraman. Dizinin yönetmeni, Dr. Hasan Karacadağ. Özellikle Japonya’da olmak üzere ulusal ve uluslararası çapta birçok başarılı yapıta imza atmış, ödüller almış bir yönetmen. Hekimoğlu, kendisine ‘tarihi dizi’ ile ‘deneysellik’ arasında yer bulabilecek bir yapım. Daha doğrusu ‘gerçekçilik’ ile ‘ masalsılık’ arasında bir denge söz konusu. Gerek karakterleri, gerek kostümleri ve çekildiği mekanlar, gerekse ‘etkileyici öyküsü’ ve ‘kurgu anlayışı’ ile Türk yapımı dizilerde bir ilke imza atacağa benziyor. Dizinin başrol oyuncuları; Ümit Acar, Serdar Özer (Hekimoğlu), Cem Kurdoğlu, İsmet Ertan, Aslı Orcan.
   <br/>
   <br/>
   Diziyi değerlendiren Program Müdürü Aylıdere’ye göre Hekimoğlu, bir kahramanlık değil, kahraman oluş hikayesi. “Dizide bir yiğit ve çömlekçi karakteri var. Çömlekçi nasıl toprağı alıp, işleyip çömleğe dönüştürüyorsa, aynı çömlekçi bir insanı hammaddesinden alıp ‘insan’ yapmaya çalışıyor.Yani, bu bir ‘nesil yetiştirme’ projesi. Taşkınlıkları olan, hatalar yapan, üzen, üzülen bir insanın insanı kâmil oluşunu izleyeceğiz. Bunun yanında Hekimoğlu’nun Mehlika’ya duyduğu aşk, aileler arasında yıllardır süren düşmanlık, iktidar mücadeleri de dizinin konuları arasında.”
   <br/>
   <br/>
   Dizinin yönetmeni Dr. Hasan Karacadağ yaptıkları çalışmanın gerçek hayattan beslendiği kadar fantastik yönü olduğunu da belirtiyor. “Biz bu dizide tarihin reel taşlarını bozmadan klasik televizyon unsurlarından farklı, kendi yorumlarımızla ‘gerçekçilik’ ve ‘masalsılık’ dengesini kurmaya çalışıyoruz. Biz burada sinemasal unsurları kullanarak aksiyon ve kurgu tekniklerini Hekimoğlu karakteri ve çevresindeki diğer zengin karakterlerle birleştirip izleyiciye sunmayı hedefliyoruz. Bunu izleyici de görecek. Bir çok açıdan, gerek görsel gerek teknik, gerekse öykü ve oyunculuğu açısından bir çok ‘ilk’i bir arada sunacak. Hekimoğlu ile ne reyting düşündük, ne de başka bir maddi kaygı. Varsa yoksa ‘kalite’ diyoruz. Kalıcı bir yapım olması için çalışıyoruz. İzleyici kalbinin his ve duygu kapakçıklarını açmayı hedefliyoruz. İşin diğer ve önemli bir yönü ise, Japon sineması ile hemhal olduğum için bir ‘samuray’ kültürünün, bu dizinin kurgu anlayışıyla hissedilmesini çok arzu ediyorum” diyor Karacadağ.
   <br/>
   <br/>
   “Sır Kapısı” aralamaya devam
   <br/>
   <br/>
   Samanyolu deyince Sır Kapısı’ndan bahsetmemek imkansız. Sır Kapısı; evrensel mesajlar içeren, izleyici kitlesi çok fazla olan, her bölümünde ‘bu da olabiliyormuş’ dedirten bir yapım. Yeni yayın dönemi ile gerek yapım gerekse teknik açıdan birçok yeniliğe şahit olacaksınız. Artık her bir bölümü deneyimli tiyatrocularla, dijital teknolojiden faydalanarak çekilecek. Programın yapımını ve sunuculuğunu üstlenen Reha Yeprem, Sır Kapısı’nı “adeta aklın mantığın ötesinde, bunların ihata edemeyeceği ölçüde yaşanmış hikayeleri anlatan bir drama programı” olarak niteliyor. “Sır Kapısı 1997 yılında yayın hayatına başladı. O günden bu yana, magazinden uzak, iğne ile kuyu kaza kaza bu günlere geldi. Ve her kesimden geniş bir izleyici kitlesine sahip oldu. Biz toplumu huzura, mutluluğa götürecek, ‘kurusıkı’ nasihatler vermek yerine; örneklerle, çektiğimiz televizyon filmleriyle bunu yapıyoruz. Yeni yayın döneminde de bu ilerleyişimizi daha büyük başarılarla gerçekleştireceğiz” diyor.
   <br/>
   <br/>
   Samanyolu Televizyonu’nun yeni yayın dönemindeki sloganı “hayatınızı değiştirin”. Bizden yazması; bakalım yeni diziler, programlar bize neler öğretecek, hayatımıza neler katacak.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2975&yorum=2060), [web.archive.org (arşiv bağlantısı)](http://web.archive.org/web/20041108124904/http://aksiyon.com.tr:80/detay.php?id=2975&yorum=2060)
