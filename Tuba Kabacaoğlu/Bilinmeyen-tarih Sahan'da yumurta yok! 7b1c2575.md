# Sahan'da yumurta yok!

*Tuba Kabacaoğlu Bilinmeyen-tarih*

<div>
 <font>
  <img border="0" height="1" src="/web/20040106231412im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040106231412im_/http://www.aksiyon.com.tr/resim/467/72.jpg" vspace="5"/>
  </p>
 </font>
 <font class="content">
  İftara yarım saat kala 750 kişilik devasa bir mekanda dikkat çeken şey, loş ışıklara eşlik eden Türk sanat müziği, 40 garsonun arı kovanını andıran hareketliliği ve dış görünüşlerindeki estetik ve temizlik. Salonun kendine has sadeliği ve masaların konumlandırılması güzel bir ayrıntı.
 </font>
 <p>
  <font class="content">
   Tüm garsonlar ve işletmeciler ayakta. Sanki ilk misafirlerini ağırlayacaklarmış gibi heyecanlı ve titiz. Her müşteri çok uzaklardan gelen akrabalar gibi karşılanıp, kabanları alınıyor, çocuklar kendi restoranlarına götürülüyor. Girişteki bu samimiyet sizi ortama alıştırıyor. Özel garsonunuz rezervasyon yaptırdığınız ya da beğendiğiniz bir masaya götürüyor. Göz dolduran iftariyeliklerle, hoş sohbetlerle loş ışıkların altında ezan vakti bekleniyor...
   <br/>
   <br/>
   Nereden mi bahsediyoruz? Burası 1970 yılından bu yana zamanla gelenekleşen, Caddebostan, Suadiye, Acıbadem, Carfour’ da ve şimdi de Küçükbakkalköy’de hizmet veren Sahan restoran. Adı üstünde değil, çünkü burada sahanda yumurta falan yenmiyor. Sahan’ın 1970’li yıllardan bu yana dillere destan soğansız lahmacununun yanında Güneydoğu mutfağının tüm yemeklerini, dünyaca ünlenen kebaplarını da bulmak mümkün. Sahan, gerek görsel gerekse de işletme mantığı açısından diğer kebapçılardan farklı. Örneğin; Güneydoğu mutfağının hâkim olduğu bir mekan olan Sahan’ın restorasyonunda bu kültürü yansıtan hiçbir obje yok. Tam tersine sadeliği ve modern ortamıyla sıradan kebapçılardan çok farklı. Ve şu ana kadar Türkiye’ de görülmemiş bir yeniliği “çocuk restoranı”nı içinde barındırıyor. Çocuk restoranı deyince birkaç küçük masa, birkaç plastik oyuncak falan aklınıza gelmesin sakın. Burası Sahan’ın konum itibariyle en güzel yerine sahip, içinde renkli renkli küçük evlerin, boyama odasının, çocuklara özel masaların, sandalyelerin, oyuncakların, mönülerin olduğu bir yer. Buraya gelen çocuklar kendi siparişlerini kendileri veriyor, kendilerine ait garsonları var. İstedikleri lahmacundan, kebaptan tutun da kullandıkları tüm araç gereçlere kadar herşey küçük, sevimli ve özel. Özel ramazan mönülerinde ise kızarmış patates, spagetti köfte ile meyve suyu var. Çocuk restaranının amacı; çocukların kendi siparişlerini kendilerinin vermesi sağlanarak gelişim ve güven duygusu kazanmalarına yardımcı olmak; aynı zamanda  anne-babaları yemek yerken onların sıkılmalarını engellemek. Anneler-babalar merak etmeyin! Çocuğunuz orada emin ellerde. Çünkü iki pedagog sadece çocuklarınız için orada. Onlara oyunlar öğretiyor, boyalar yaptırıyor, arkadaş edinebilmeleri, diyalog geliştirebilmeleri için yardımcı oluyor. Yalnız kötü bir durum var; çocuklar buradan ağlayarak ayrılmak zorunda kalıyor.
   <br/>
   <br/>
   Çocuğunuz pedagog gözetimi altında hem eğlenip hem yemek yerken siz de masanızda eşinizle dostunuzla sohbet ederek yemeklerin ve ortamın tadını çıkarabiliyorsunuz. Tabii çocukların çizdikleri görüntü de gözlemlemeye değer; kendi yemeklerini anne zoru olmadan, naz niyaz etmeden yiyebilmenin hazzıyla oradan oraya koşturup, kendilerinden emin tavırlar takınıyorlar. Restoranın pedagogu Sezer Katipoğlu ortamla ilgili olarak “Burada çocukların kendilerine olan güveni geliyor. Her hareketimiz, oyunumuz kendilerine güveni kazandırabilmek için. Buraya sürekli gelen çocukların kendilerince bir ortamı var. Başlarda konuşmak bile istemeyen çocuklar şimdi fazlasıyla dışa dönük. Buraya bir tür kısa süreli anaokulu da diyebiliriz” diyor.
   <br/>
   <br/>
   Sunulan imkanlar bunlarla sınırlı değil. Otopark problemi diye bir şey yok. Görevliler aracınızı alıyor, park ediyor ve ücretsiz yıkıyor. Sahan, 750 kişilik kapasitesinin yanında özel toplantılarını yapmak isteyen şirketler ile özel günlerini kutlamak isteyenlere ayrı salonlarda hizmet veriyor. Sıcak yaz aylarında da terasta ve havuz başında leziz yemekler yiyebilme imkanınız var. Ama “yok, bizim eş dost gelemez” derseniz Sahan size tüm ekipmanıyla geliyor. Misafirlerinizi sizi hiç yormadan ağırlıyor. Sahan’ın sahibi ve işletmecisi Tahir Tekin Öztan, Sahan geleneğini gerçekleşen hayaller ve ekip başarısına bağlıyor ve ekliyor: “Biz dört masa ile başladık. Ben o zamanlar bile çocuk restoranının hayalini kuruyordum. 1970’ten bu yana tarzımız hep aynı. Şimdiki hayalim Amerika’da bin kişilik Sahan açmak. Her şeyiyle Türk olacak. Kullanılan malzemeler bile buradan gidecek. Bu konu hakkında ciddi teklifler alıyoruz. Yalnız Türkiye’deki prosedürlere takılıyoruz.”
   <br/>
   <br/>
   Güneydoğu mutfağının amugannuşunun, soğan kebabının, iki metre uzunluğundaki 30 kişilik tahta kebabının, artık Sahan’la anılan “soğansız” lahmacununun ve 20’yi aşkın kebap çeşidinin farkına varmamak elde değil. Mutfağının bir özelliği de “en iyi kebabı memleketlisi yapar” mantığı ile çalışanların tümünün Gaziantepli olması.
   <br/>
   <br/>
   Sahan, sunduğu benzersiz tat, sınırsız hizmetin karşılığında sizden çok fedakarlık istemiyor. Burada “Ne kadar hizmet o kadar para” mantığı geçerli değil. Fiyatlar gayet uygun. Eğer aile boyu memnun olup, birbirinden farklı leziz kebapları doyasıya yemek istiyorsanız iyi bir adres.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3193&yorum_id=1), [web.archive.org (arşiv bağlantısı)](http://web.archive.org/web/20040106231412/http://www.aksiyon.com.tr:80/detay.php?id=3193&yorum_id=1)
