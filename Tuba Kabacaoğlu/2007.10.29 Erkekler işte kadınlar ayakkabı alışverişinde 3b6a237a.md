# Erkekler işte, kadınlar ayakkabı alışverişinde

*Tuba Kabacaoğlu 2007.10.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kadınların ayakkabı tutkusu erkekleri bazen memnun eder, çoğu zaman da üzer! Ayakkabıda sonbahar-kış sezonunun açılmasıyla birlikte, biz de ayağınızın hatırı için yola düşüp vitrinlerde sizi nelerin beklediğine baktık.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071104105125im_/http://www.aksiyon.com.tr/resim/673/90.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sonbaharın hüzün mevsimi olduğu söylenir. Gökyüzünün puslu görüntüsü, havanın pek üşütmeyen serinliği, günlerin kısalığı da bunun işaretidir aslında. Önceden yetişkinler sonbahar geldiğinde doğayla iç içe olmayı, kuruyup dökülen yaprakların üzerinde çıtırtı sesleri eşliğinde gezmeyi severdi. Lakin yıl 2007. Türkiye’nin önemli bir kesimi de birçok coğrafyada olduğu gibi katıksız ‘tüketim toplumu’ artık. Görselliğin ön planda olması, dünyanın güya “güzellik” üzerine dönmesi bu değişimin aslında ilk ve önemli sinyalleri. Bir hüzün mevsimi daha gelmişken günümüz hanımlarının vakitlerini nasıl geçirdiğini, mağaza vitrinlerinde neler olup bittiğini, 2007-2008 Sonbahar-Kış ayakkabı sezonunun iyisini kötüsünü gezdik, gördük. Şimdi paylaşma zamanı…
   <br>
    <br>
     Görünen o ki, Türk kadını romantik bir sonbahar yaşamak yerine kendini alışveriş merkezlerine, şehrin kalabalık köşelerine atmayı tercih etmiş. Bu cümlenin dışında kalan hanımlar elbette azımsanamayacak kadar çoktur. Lakin hemen her gelir seviyesi ve statüden hanımı bir arada görünce insan ister istemez bu kanaate varıyor. Hafta içi öğle vakitlerinde bile mağazalar dolu. Belli ki erkekler çalışıyor. Kadınlar ise harıl harıl alışverişte.
     <br/>
     <br/>
     Firma sahipleri bu alışveriş çılgınlığının fakında. Çoğu sözde kalan “sezon indirimleri” çoktan başlamış. Mağazalar alakalı alakasız objelerle tasarladıkları süslü vitrinlerle fark atmaya çalışıyor. Ürünler değil, sanki tasarımlar önemsenmiş. Mesela bir ayakkabı mağazasının vitrininde balık adam var. Ayakkabılar ise koca gövdenin arasına bir yerlere sokuşturulmuş. Arayın ki bulasınız onları!...
     <br/>
     <br/>
     BU YIL MODA VAR MI?
     <br/>
     <br/>
     Ayakkabı sektörü 2007-2008 Sonbahar-Kış sezonunu açmış. Ama bu yıl sanki hiçbir şeyin modası yok gibi. Bu cümle şaşırtmasın sizi. Çünkü; belli bir tarz ve konsept ön plana çıkmıyor. Mesela geçen sene küt burun, kalın topuklu, 1980’li yıllardan kalma ayakkabılar popülerdi. Çizmeler de şatafatlı ve hayli uzundu. Her rengi görebiliyorduk. Sanki hiç kış gelmemiş gibiydi… Bu seneki vitrinlerde hem iki yıl öncesinin modasını hem de küçük rötuşlar yapılarak revize edilen günümüz modasını görüyorsunuz. Mağaza sahipleri bu karışıklık halini doğal karşılıyor ve bu durumu “Kimin ne isteyeceği belli olmuyor, herkese hitap etmek istiyoruz” diye açıklıyor.
     <br/>
     <br/>
     Bu yılki değişikliklere gelince; ayakkabıların çoğunun ya üstünde ya da kenarında köşesinde bir kurdele var. Ayakkabının ebat ve kalıbına göre fiyonkların büyüklüğü değişiyor. Eğer tokasız düz bir ayakkabınız varsa; ayakkabı tamircilerinden satın alacağınız deri fiyonkları özel yapıştırıcıyla yapıştırarak modaya ayak uydurabilirsiniz…
     <br/>
     <br/>
     Küresel ısınmanın ayakkabı sektörünü de vurduğu kesin. Artık vitrinlerde en az görülen ayakkabı çeşidi çizmeler. Modelleri geçen senekileri andırıyor, “değişen bir şey yok” havası fazlasıyla hissediliyor. Belli ki satılmayacak kaygısıyla modellere kafa yorulmamış. Kısa etek altına uzun çizme giymek hâlâ popüler olduğu için çizmeler genelde uzun. Yalnız kilolu ya da bacağı kalın hanımlar, tüm uğraşlara rağmen (mesela sıcak kalıba koyup genişletmeye çalışmak gibi) bu çizmelere sahip olamıyor. Ama onlar için nadir de olsa bulabilecekleri şık botlar mevcut.
     <br/>
     <br/>
     RUGAN AYAKKABILAR BU SENE MODA
     <br/>
     <br/>
     Sağlıksız olduğu uzmanlar tarafından tescil edilmiş sivri burunlu ayakkabılar yine vitrinlerde. Fakat geçen seneki kadar çok değiller. Model çeşitliliği de çok yok. 1980-85 kuşağının çok iyi hatırlayacağı rugan ayakkabılar bu sezon moda. Sıklıkla siyah ve kırmızı renklerin kullanıldığı ürünler dikkat çekecek tarzda. Bunun sebebi; derinin kendine has parlaklığı ve burun kısımlarına koyulan büyük ama sevimli fiyonklar, kurdeleler. Dolgu topuklu ayakkabılar da bu sezon oldukça moda. Yalnız modellerde herhangi bir orijinallik yok. Hemen hemen hepsi yaz sezonunda gördüğümüz hatta satın aldığımız modellerle neredeyse aynı. Küt burunlar, 9-11 puntoluk topuklar, bilekten bağlanan tokalar, önde küçük saçaklar, yanda kemerler…
     <br/>
     <br/>
     Geçen sene vitrinleri süsleyen ayakkabıların birçoğu topukluydu. Bu seneki düz taban modellere oldukça rağbet var. Bunlarla iki kesime ulaşmak istenmiş: İleri yaştakiler ve yeni yetme gençler... Yetişkinler için olanlar, oldukça sade. Tek özellikleri farklı renk ve deri çeşitlerinin kullanılması. Gençler için olanlarda ise karışık renkler, parlak taşlar, pullar ve sevimli tokalar var.
     <br/>
     <br/>
     Ayakkabılardan bu kadar bahsetmişken fiyatlarını söylememek olmaz elbette. Birinci kalite ayakkabılar 109-129 YTL’den başlayıp 200 YTL’ye kadar çıkıyor. İkinci kalite ürünler 60- 90 YTL arasında satılıyor. Fahiş fiyatlar elbette “marka” olarak anılan firmalara ait. Fakat aynı kalite ve modeldeki ürünü başka bir mağazadan neredeyse yarı fiyatına alabilmeniz mümkün. Dolayısıyla alışveriş esnasında dikkatli olmanız ve iyi gözlem yapmanız lazım. Bir de kaliteli deri, taban ve tasarım unsurlarını gözden kaçırmamanız gerekiyor.
     <br/>
     <br/>
     Hasılı, alışveriş dünyası bildiğiniz gibi! Sormakta fayda var: “Âsûde bir sonbahar yürüyüşünü mü tercih ediyorsunuz, yoksa alışverişi mi?”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28714), [web.archive.org (arşiv bağlantısı)](http://web.archive.org/web/20071104105125/http://www.aksiyon.com.tr:80/detay.php?id=28714)
