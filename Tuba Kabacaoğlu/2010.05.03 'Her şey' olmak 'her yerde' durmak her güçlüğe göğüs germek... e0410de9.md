# ‘Her şey’ olmak, ‘her yerde’ durmak, her güçlüğe göğüs germek...

*Tuba Kabacaoğlu 2010.05.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Annelik, ‘her şey’ olmak, ‘her yerde’ durmak, her güçlüğe göğüs germek demek. Bunun için anneler çok güçlü, bunun için çok değerli. Nesli yetiştirme görevi de onların. Dolayısıyla anneler herkesten çok okumalı, herkesten çok gözünü açmalı hayata...
  </font>
 </div>
 <div id="newsText">
  <font class="detail-text">
   <p class="MsoNormal">
    Annelik bir kadının canından can çıkması değil sadece. Aynı zamanda uykusuz geceler geçirmesi, kendi zevk ve alışkanlıklarından vazgeçmesi, yorgunken bile gülebilmesi, çocuğundan ayrı kaldığında içi içine sığmaması, her sabah ayrılık acısının gönlüne ok gibi saplanması, güneşi görürken bile kalbinin kararması, yavrusu olmadan gittiği her ortamda yalnızlığı tatması, röportaj yaparken bile ardından bakakalan bebeğini düşünmesi, buluşma anlarını hep iple çekmesi, ona kavuştuğunda da herkesin, her şeyin önemini kaybetmesi, dünya gözüyle gördüğü tüm güzellikleri onun için istemesi, geceleri çalışmak zorunda kaldığı için uykusuzluktan göz bebeklerinin küçülmesi demek… Yani; ‘her şey’ olmak, ‘her yerde’ durmak, her güçlüğe göğüs germek demek.
   </p>
   <p class="MsoNormal">
    Bunun için anneler çok güçlü, bunun için çok değerli. Nesli yetiştirme görevi de onların. Dolayısıyla onlar herkesten daha çok okumalı, herkesten daha çok gözünü açmalı hayata; yönelmeli hep doğruya ve güzele.
   </p>
   <p class="MsoNormal">
    Bu mantıkla yola çıkıp daha çok anneleri ilgilendirecek haberlere yer vererek bu eki hazırladık. İşe bebekle anne arasındaki duygusal bağın nasıl kurulacağından başladık. Ardından örnek kadın Hz. Hatice’yi tanıyarak hayatımıza çekidüzen vermeye niyetlendik. Doktor-annelerle görüşerek iki zor zanaatın birlikte nasıl icra edilebileceğini gördük. Televizyon, internet derken çocuklarımızla aramıza giren mesafeyi masal okuyarak aşabileceğimizi öğrendik. Yavrularınızla el ele gidebileceğimiz mekânlara şöyle bir göz gezdirdik. Tiyatrocu Ayla Algan’ın annesiyle kurduğu ilişkiyi ilgiyle dinledik, anlatılanlardan payımıza düşeni aldık. Tüm bu güzellikleri yaşamak isteyip de henüz bunları tadamamış hanımlara tüp bebek uygulamaları hakkında bilgi vermeyi kendimize borç bildik. Başucumuzdaki kitapları sizinle paylaşarak naçizane kütüphanenize katkı sağlamak istedik.
   </p>
   <p class="MsoNormal">
    Velhasıl; az da olsa ‘bir şeyler’ söylemeye, minik de olsa bizden size bir pencere açmaya niyetlendik…
   </p>
   <p class="MsoNormal">
    İyi okumalar…
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-26655-her-sey-olmak-her-yerde-durmak-her-gucluge-gogus-germek.html), [web.archive.org (arşiv bağlantısı)](http://web.archive.org/web/20121112003111/http://www.aksiyon.com.tr:80/aksiyon/haber-26655-her-sey-olmak-her-yerde-durmak-her-gucluge-gogus-germek.html)
