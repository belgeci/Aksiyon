# Hiçbir çocuk annesiz kalmasın!

*Tuba Kabacaoğlu 2007.01.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kadın Aile Sağlığı Merkezleri İstanbul’un 30 ilçesinde ‘ücretsiz’ hizmet veriyor. Burada kemik erimesi, rahim ve meme kanseri için tarama yapılıp teşhis konuyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080609083209im_/http://www.aksiyon.com.tr/resim/634/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080609083209/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080609083209/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080609083209oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080609083209oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Bir gün göğsünüzde küçük bir kitlenin varlığını hissederseniz ne yaparsınız? Hemen doktora ya da hastaneye mi gidersiniz? Peki ya doktor ve hastane masraflarını karşılayacak kadar paranız yoksa? Sizi kemirip duran vesveselere nasıl ‘dur’ dersiniz? Ünzile, Necla ve Dursun Hanım… İstanbul’da birbirinden habersiz yaşayan bu kadınların hayatında yukarıdaki soruların cevabını bulmak mümkün. Onlar göğüs kanseri çünkü…
   <br>
    <br>
     Ünzile, Necla ve Dursun Hanım’ın sıkıntılı günleri göğüslerindeki küçük kitleyi fark etmeleriyle başlar. Önceleri olumsuz bir şey düşünmek istemeseler de göğüslerindeki ağrı artınca doktora gitmeye karar verirler. Lakin tedavi olacak imkânları yoktur. Eşlerine göğüslerindeki bezeden bahsederler fakat onların da eli kolu bağlıdır. Komşularından Kadın Aile Sağlığı Merkezi’ni öğrenirler. Gönüllerine serinlik veren hadise ise burada verilecek hizmetin ücretsiz olmasıdır. Üç hanıma da kanser teşhisi konur ve hemen ameliyatları yaptırılır. Aslında üç çilekeş hanımın hikâyesi ne bu kadar kısa ne de Kadın Aile Sağlığı Merkezleri sıradan bir kuruluş…
     <br>
      <br/>
      İstanbul Büyükşehir Belediyesi tarafından hayata geçirilen Kadın ve Aile Sağlığı Merkezleri (KASM) kurulduğu günden bu yana İstanbullu hanımlara ücretsiz sağlık hizmeti sunuyor. İstanbul Sağlık ve Hıfzıssıhha Müdürlüğü bünyesinde oluşturulan 30 Kadın ve Aile Sağlığı Merkezi’nde İstanbullu kadınlara jinekolojik muayeneden kemik ölçümlerine, rahim ağzı ve meme kanseri taramasından eğitim ve danışmanlık hizmetlerine kadar birçok alanda ücretsiz eğitim ve sağlık hizmeti veriliyor. Kadın ve Aile Sağlığı Merkezlerinin 2004 yılında 5 olan sayısı 8 Mart 2005’te 17’ye, Aralık 2006’da ise 30’a çıkmış durumda. Bugün itibariye Bağcılar, Eminönü, Eyüp, Küçükçekmece, Pendik, Ümraniye, Zeytinburnu, Kağıthane, Sarıyer, Kadıköy, Beşiktaş, Şişli, Bayrampaşa, Sultanbeyli, Esenyurt, Esenler, Yakuplu, Gaziosmanpaşa, Tuzla, Fatih, K.Çekmece (2), Bahçelievler, Beykoz, Bakırköy, Maltepe, Kartal, Beyoğlu, Üsküdar ve Sarıgazi’de hizmet veriyor. Aile Sağlığı Birimlerinde bugüne kadar 74 bin 921 jinekolojik muayene, 71 bin 814 meme muayenesi, 184 bin 305 de kemik erimesi taraması yapılmış. Merkezlerde 2005 yılından bu yana 85 bin kez eğitim-danışmanlık hizmeti verilmiş.
      <br/>
      <br/>
      BURAYI HASTANE GİBİ DÜŞÜNMEMEK LAZIM
      <br/>
      <br/>
      Kemik erimesi, meme kanseri, rahim kanseri gibi hastalıklara merkezlerde teşhis konulsa da bu merkezleri hastane gibi düşünmemek gerekiyor. Çünkü burada ‘Tarama ve teşhis’ yapılıyor, kesinlikle ilaç yazılmıyor, acil vakalara bakılıp müdahale edilmiyor. Merkezlerin genelinde pratisyen hekimler çalışıyor. Hasta öyküleri fazlaca önemseniyor. Her kadın muayene olmadan önce kayıt yaptırmak zorunda. Bu vesilesiyle ailedeki çocuk sayısı, sağlık şikâyetleri, boy, kilo, tansiyon ve bel kalınlığı ölçümü, aile hikâyesi üzerinden genetik bir rahatsızlığın olup olmadığı öğreniliyor. Tüm bu bilgiler ortak bir veri tabanında toplanıyor. Böylece hasta kayıtları 30 Kadın Aile Sağlığı Merkezi’nde görülebiliyor.
      <br/>
      <br/>
      Genital enfeksiyon taraması merkezlere ait laboratuarlarda yapılıyor. Eğer rahim kanseri şüphesi varsa patolojik inceleme için alınan örnek anlaşmalı kurumlara gönderiliyor. Röntgenler ise İstanbul Büyükşehir Belediyesi’nin Bayrampaşa ve Üsküdar’daki görüntüleme merkezlerinde ücretsiz olarak çekiliyor. Kesin teşhis konduktan sonra da hasta ameliyat ediliyor. Eğer kadının sosyal güvencesi yoksa İstanbul Büyükşehir Belediyesi’nin Evde Bakım Hizmeti birimine yönlendiriliyor. Onlar da devlet hastanesine sevk ediyor, ameliyat, ilaç masrafları ise belediye tarafından karşılanıyor.
      <br/>
      <br/>
      Çanakkaleli Ünzile Saltan (40) üç çocuk annesi. Maddi imkanları çok kısıtlı olan Ünzile Hanım, merkezlerin ücretsiz olduğunu bilmediği için göğsündeki o küçük kitleyle 6 ay yaşamış. Komşusundan ‘ücretsiz’ olduğunu öğrenmesiyle merkezin yolunu tutması bir olmuş. “Her geçen gün beze büyüyordu. Eşime söyleyince ‘Paramız yok, tedavini yaptıramayız, ekmek parasını zor buluyoruz’ dedi. Bakıyorum çocuklarım daha küçük. İki gözüm iki çeşme.” diyen Saltan, evde bakım hizmeti tarafından devlet hastanesine sevk edilince acil ameliyata alınmış. Şimdi kemoterapi tedavisi görüyor.
      <br/>
      <br/>
      6 çocuk annesi Antepli Dursun Aslan (41) da KASM’ın ‘erken teşhis’ koyduğu 1250 hanımdan biri. O da göğsündeki küçük bir kitleden şüphelenmiş önce. Birkaç arkadaşına durumu anlatınca Kadın Aile Sağlığı Merkezleri’nden haberdar olmuş. Aslan’a mamografi çekilmesi gerektiği söylenmiş. Eşi, “Tedavi için paramız yok.” demiş. “Meğer mamografi de ücretsizmiş.”  diyen Aslan’ın kanser olduğu tespit edilmiş. Yayılıp ilerlemesinden korkulduğu için hemen ameliyat yapılmış. Tüm masrafları ise sağlık güvencesi olmadığı için belediye karşılamış. Erken teşhis konulduğu için ameliyattan sonra kemoterapiye de ihtiyaç kalmamış.
      <br/>
      <br/>
      43 yaşındaki Necla Öztürk’ün tıp, edebiyat ve sosyal bilimler fakültesinde okuyan üç çocuğu bir de üç kuruş maaşla çocuklarına yetmeye çalışan eşi var. Yalnız Öztürk Ailesi’nin geçim sıkıntısı, Necla Hanım’ın göğsünde her geçen gün büyüyen bezenin gündeme gelmesine sürekli engel olur: “Ağrılarım artıyor, beze büyüyordu. Hep ‘Çocuklarım okuyor. Benim hastalığımın sırası değil şimdi.’ dedim. Eşimin de durumunu biliyordum. Kanser ilerlemiş. Ameliyat oldum. Kemoterapiye devam ediyoruz şimdi. Saçlarım döküldü. Allah beni tekrar çocuklarıma bağışladı. Bir gün benim oğlum da doktor olacak, onu beyaz önlüklerle görebilmek için kanseri yenmeliyim.”
      <br/>
      <br/>
      ERKEN TEŞHİS HAYAT KURTARIYOR
      <br/>
      <br/>
      Kadın ve Aile Sağlığı Merkezleri’nin en önemli işlevlerinden biri de hanımlara evliliğe hazırlık, âdet öncesi gerginlik, cinsel yolla bulaşan enfeksiyonlar, kendi kendine meme muayenesi, menopoz hakkında merak edilenler, üreme organ hijyeni, meme ve rahim ağzı kanserinde erken tanı, loğusa bakımı ve emzirme, ağrılı âdet görme-âdet sancısı, aile planlaması danışmanlığı, gebelikte bakım, sağlıklı cinsel yaşam ve ergenlik dönemiyle alakalı eğitimler veriyor olması. ‘Eğitim hemşireleri’ bunun için görevlendirilmiş. Bazen grup, bazen de bireysel olarak verilen eğitimlerin takipçisinin de hayli fazla olduğu söyleniyor. Eğitim programlarında hanımlar bol bol soru soruyor, neden eğitim almaları gerektiğini anlıyor, plastik maketler üzerinde kendi kendilerine nasıl meme muayenesi yapacaklarını öğreniyor. Hatta zaman zaman eğitimleri zevkli hale getirmek için pasta börek yapılıyor. Böylece hanımlar kendi aralarında da sosyalleşiyor.
      <br/>
      <br/>
      Merkezlerin Bağcılar ve Fatih şubelerinde iki yıl çalıştıktan sonra görevine merkez ofiste devam eden Hemşire Ayşe Reyhan Yılmaz, “Bu iş gönül işi.” diyor. Ona göre verilen hizmeti sadece tarama ve teşhis olarak tanımlamak doğru değil. Çünkü hanımların yanlış alışkanlıkları eğitimle değiştiriliyor. Böylece birçok hastalığın da önüne geçiliyor. Ayşe Hanım kanser olduğu için toplumdan dışlanacağını, kocasının kendisini terk edeceğini düşünen kadınların ‘Kimseye söylenmemeli’ şartıyla geldiklerini, onlarla özel olarak ilgilendiklerini anlatıyor.
      <br/>
      <br/>
      GENÇ KIZLAR OKUMA-YAZMA BİLMİYOR
      <br/>
      <br/>
      30 Kadın Aile Sağlığı Merkezi’nde toplam 350 personel çalışıyor. Personelin tamamına yakını kadın. Bu da merkezlerde sıcak bir ortamın oluşmasına zemin hazırlıyor. Buralarda verilen hizmet ücretsiz. Fakat her birey çalışanlar gözünde çok değerli. Hatta bunu ara ara tekrarlanan anketlerden de anlamak mümkün. Her geçen gün bir yenisi açılan merkezler, anket sonuçlarına göre yenileniyor, değiştiriliyor. Mesela bir ankette çocuğunu yalnız bırakamadığı için annelerin eğitime düzenli gelemediği, okuma-yazma bilmeyenlerin muayene için hangi odaya gireceğini şaşırdığı ve eşiyle birlikte eğitimlere katılmak isteyenlerin olduğu ortaya çıkmış. Bu sorunlara çare tez elden gelmiş. Artık anneler eğitim alırken çocuklarının bakıldığı oyun odaları var. Okuma-yazma bilmeyenler için de her bölümün kapısı farklı renge boyanmış. Ayrıca talep edildiğinde evlilik öncesi ve sonrasında tüm çiftlere aile planlaması, sağlıklı cinsel yaşam, vajinal enfeksiyon hastalıkları ve benzer konularda eğitim veriliyor.
      <br/>
      <br/>
      Merkezlerdeki kemik biriminde topuktan ‘Kemik Ölçüm Taraması’ yapılıyor. Riskli kişilere bölgesel ‘İleri Kemik Yoğunluğu Ölçümü’ yapılıyor. Yakuplu Kadın ve Aile Sağlığı Merkezi kemik biriminde görevli Dr. Zeynep Yıldız (26) genelde menopoza yakın hanımların geldiğini fakat kayıt esnasında alınan bilgiler doğrultusunda zaman zaman jinekolojiye de yönlendirme yaptıklarını anlatıyor. İki yıl Pendik, son bir yıldır da Sultanbeyli’deki jinekoloji bölümünde görevli Dr. Ayten Toprak Şahinaslan, eğitim seviyesinin Sultanbeyli’de çok düşük olduğunu, 15-16 yaşında olmasına rağmen okuma-yazma bilmeyen genç kızlarla sıkça karşılaştığını belirtiyor: “Bazen bir bilgiyi 3-4 kez tekrarlamamız gerekiyor. Fakat meraklılar ve öğrenmek istiyorlar. Eğitimler faydalı oluyor. Hanımların sabah yürüyüşe çıktığını, beslenmelerine dikkat ettiğini, zararlı alışkanlıklarından vazgeçtiklerini gözlemliyoruz. Fakat doktor ve eşlerinden utandığı için gelememiş, kanseri ilerlemiş vakalarla karşılaşınca da çok üzülüyoruz.”
      <br/>
      <br/>
      Uzmanlar için aile planlaması da çok önemli. Verilen danışmanlık hizmetiyle her geçen gün artan kürtaj oranını düşürmek istiyorlar. Merkezdeki uzmanlar korunmayı biraz daha farklı tanımlıyorlar: “Marifet çocuk olmasını engellemek değil. En iyi zamanda, en sağlıklı anneden, çiftin ‘en çok’ istediği zaman diliminde çocuğun doğumunu sağlamak.”
      <br/>
      <br/>
      İKİ ODADAN OTUZ MERKEZE YOLCULUK...
      <br/>
      <br/>
      Kadın Aile Merkezleri’nin 4 yıllık bir zaman diliminde 40 bin hanıma teşhis-tarama yaptığı düşünülecek olursa gelinen nokta şaşırtıcı olarak nitelendirilebilir. Aslında tüm bu hizmetler bir iki doktorun o günün şartlarıyla ‘çılgın hayal’lerinden başka bir şey değil. Kadın Aile Sağlığı Merkezleri’nin temeli Pendik ve Bağcılar Belediyesi’ne ait ‘Sağlık Merkezleri’nde yalnızca iki odanın ‘kadın sağlığı’ için tahsis edilmesiyle başlar. Burada jinekolojik muayene ve kemik ölçümü yapılır. İki hekim telefonlara bakar, randevu verir, mamografi olmadığı için gönüllülük esasıyla çalışacak firmalar bulup hastalara yardımcı olmaya çalışılır.
      <br/>
      <br/>
      2003’ün sonunda Fatih’teki eski karakola taşınırlar. Bu sefer tüm hemşire ve doktorlar kamyonlara eşyaları yükleyen ‘hamal’, yeni mekanlarını temizleyen birer ‘temizlikçi’, boya yapan ‘usta’ olur. Hemşire Ayşe Reyhan ‘Kamyonda eşyaların üstüne oturarak Fatih’e gittiğimiz günü hiç unutamıyorum.’ diyor ve çatısı akan, elektrikli sobayla ısınmaya çalıştıkları eski karakoldayken bile hep bugünlerin hayalini kurduklarını anlatıyor.
      <br/>
      <br/>
      İstanbul’un hemen her ilçesinde hizmet veren Kadın ve Aile Sağlığı Merkezleri’nden zengin-fakir herkes ücretsiz yararlanabiliyor. Ayrıntılı bilgi almak için ‘153’ü arayıp ‘2’yi tuşlayabilir, çağrı merkezinden evinize en yakın Kadın Aile Sağlığı Merkezi’ni öğrenebilirsiniz. Hatırlatmakta fayda var. 350 çalışanın ortak sloganı: “Hiçbir çocuk annesiz kalmasın!”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26579), [web.archive.org (arşiv bağlantısı)](http://web.archive.org/web/20080609083209/http://www.aksiyon.com.tr:80/detay.php?id=26579)
