# İranlı Süheyla’nın Norveç’le imtihanı

*Tuba Kabacaoğlu 2006.05.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Norveç'ten Türkiye'ye gelen gözü yaşlı Dündar Ailesi'yle bitmek bilmeyen sıkıntılarını ve çocukları için verdikleri amansız savaşı konuştuk…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060719141903im_/http://www.aksiyon.com.tr/resim/598/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tüm aile fertlerinin olduğu hatıra fotoğrafları vardır. Herkes en iyi elbisesini giyer, sevgi ve bağlılıklarını göstermek istercesine poz verir. Dündar ailesinin dört yıl önce çektirdikleri hatıra fotoğrafındaki iki kişi şimdi yok. Süheyla-Yavuz çiftinin Selim ve Yasin'i… Fakat ne öldüler ne de ailelerini terk ettiler. Onlar hâlâ gözyaşı döktüren bir dizi olay yaşandıktan sonra ailelerinden uzaklaştırıldılar. Nerede olduklarını kimse bilmiyor. Sivas'taki evlerinde Yavuz-Süheyla çiftinin yaşadığı 'acı' serüven sadece yaşayanları değil dinleyenleri de hüzne boğacak cinsten…
   <br>
    <br>
     ÜVEY ANNE KABUSU!
     <br>
      <br/>
      Yavuz Dündar 1988'de Norveç'e gider. 1992'de okul arkadaşı İranlı Süheyla Hanım'la tanışır, iki yıl sonra da evlenir. Ama eşinin üvey annesi Aina Vaage, bu evliliği onaylamaz. Ona göre Yavuz Bey bir Türk ve her şeyden önemlisi Müslüman'dır çünkü. Peki, üvey anne Vaage kimdir? Olup bitenleri kavrayabilmek için önce Süheyla Hanım'ın hikâyesini öğrenmek gerekiyor.
      <br/>
      <br/>
      Süheyla, aslında İranlı bir hanım. 13 yaşına kadar ülkesinde yaşar. Küçük yaşlardayken anne-babası ayrılır ve iki kardeşi baba büyütür. Beli sürekli su toplayan erkek kardeşi Cevat'ın tedavisi için Norveç'e gitmek zorunda kalırlar. Baba, iki küçük kardeşi önce halalarının yanına Türkiye'ye, sonra kaçak yolla Norveç'e yollar. 'Yalnız kardeşler' bir yıl mülteci kampında kaldıktan sonra Norveçli koruyucu aileye verilir. Aina Vaage, bir hastanede Çocuk Psikiyatrisi Bölüm Başkanı, baba da ünlü bir cerrahtır. Norveçli Aile 13 yaşındaki Süheyla ile 6 yaşındaki Cevat'ı kendi din ve geleneklerine göre yetiştirmek ister. Yaşı nedeniyle birçok şeyin farkında olan Süheyla buna izin vermez. Türk ve Müslüman biriyle evlenmek istemesi bu yüzden bir başkaldırı olarak algılanır. Cevat ise Norveç gelenek ve göreneklerine göre yetişir hatta günün birinde ismini bile değiştirmek ister.
      <br/>
      <br/>
      Üvey anne ilk tepkisini çiftin ilişkisini öğrenir öğrenmez verir ve Süheyla Hanım'ı 16'yaşından 18'ine kadar bir dağ evine kapatır. Süheyla Hanım 18 yaşına birkaç hafta kala bulunduğu yerden kaçar ve soluğu Yavuz Beyin yanında alır. 1994'te evlenirler. Her şey güzel giderken 2001'de yuvalarında huzursuzluk başlar. Aralarındaki sorunları çözemeyince Süheyla Hanım, Selim ve Yasin ismindeki iki çocuğunu alarak üvey annesinin yanına sığınır. O sırada Selim 6, Yasin 5 yaşındadır. Ama çift 8 ay sonra tekrar birleşme kararı alır. Tam hayat eskisi gibi sorunsuz akmaya başlamışken üvey annenin yaptığı şikâyet hayatlarının seyrini değiştirir. Devlet çocuklara el koymak ister ve ailenin aleyhine bir dizi dava açılır. Gerekçe olarak aile ortamında büyümeyen bir kadınla, eşiyle anlaşamayan bir erkeğin çocuklarını yetiştiremeyeceği ve bu sebeple 'sağlıksız' bireylerin topluma kazandırılacağı gösterilir. Haklarında açılan dava sonuçlanır. İki Türk aile, koruyucu aileliğe talip olsa da mahkeme çocukları Norveçli Flo Ailesi'ne verir.
      <br/>
      <br/>
      SELİM AĞLAMAKTAN BAYILIYORDU
      <br/>
      <br/>
      Çocuklar, resmi olarak evli bile olmayan 'Koruyucu Aile' sistemiyle devletten para almak isteyen hastabakıcı Anette Flo ve emekli Karsten Flo ile yaşamaya başlar. Mahkeme kararına göre çocuklar haftada 2 gün yatılı olarak gerçek ailesinin yanına gelmesi gerekirken, izinler önce haftada 8 sonra da 5 saate düşürülür. Gerekçe ise Selim ve Yavuz'un Norveçli aileye uyumda sorun yaşamasıdır. Sosyal hizmetlilerin tezine göre çocuklar ne kadar ailelerinden uzak kalırsa yaşadıkları ortama o kadar kolay alışacaktır. Aradan aylar geçer ve çocuklar yaşadıkları ortama biraz daha alışmaya başlar. Artık Selim ve Yasin Müslümanların kutladığı bayramlarda sabahtan akşama kadar aileleriyle birlikte olur.
      <br/>
      <br/>
      O sırada yaşadıklarını Süheyla Hanım şöyle anlatıyor: "Çocuklar kendi aile ortamlarında sadece bir gün kalabiliyordu. Onlar da biz de ne yapacağımızı şaşırıyorduk. Sevdikleri yemekleri yapıyorduk. Çocukların halası, ninesi dedesi de geliyordu. Hep gözümüz saatte oluyordu. Çocuklar 'anne ne kadar kaldı vaktimiz' demekten kendini oyuna veremiyordu. Saat dolduğunda özellikle Selim ağlamaya başlıyordu, gitmeyeceğim diye. Yasin daha içine kapanık bir çocuk. Yaşadıklarımızı gözlemlemekle yetinir, 'Artık gitmeniz gerekiyor' denildiğinde 'tamam' der diretmezdi. Ayrılık anında yaşadıklarımızı gizlice kameraya aldık ve sosyal hizmet uzmanlarına gösterdik ama yine de dikkate almadılar."
      <br/>
      <br/>
      Çocukların halası Zeliha Aydın (29) Norveç'te yaşıyor. Zeliha Hanım, çocuklara bakabilmek için koruyucu aile olmaya karar verir. Yeğenlerine bakmak istediğini söyleyip gerekli başvuruları yapar. Kanunen koruyucu aile olabileceği halde önüne sürekli engeller çıkarılır. Örneğin, çocukların ayrı odalarda yatması gerektiği söylenerek, 130 metrekarelik eve "küçük" denilir. Oysa Norveçlilerin evi 70 metrekaredir ve çocuklar izbe bir çatı katında aynı odada yatmaktadır. Üstelik evde dört de köpek vardır: "İstenilen şartları yerine getirmeme rağmen bir türlü çocukları alamadık. Ben de misafir aileliğe başvurdum. Bu isteğimiz kabul edildi. Kanunlara göre ev ortamım ve imkânlarım buna uygundu çünkü. Çocuklar her hafta sonu gelebileceklerdi. Bir iki hafta sonra gelmemeye başladılar. Çünkü onlara Türkçe öğretiyor, bir yanda da camiye götürüyordum. Hangi yiyeceklerde domuz eti olduğunu ve kesinlikle yememeleri gerektiğini de anlatıyordum. Aile bu sebeplerden dolayı sosyal hizmetlere şikâyet etmiş, çocukların iki kültür arasında sıkışıp psikolojilerinin bozulduğunu iddia etmiş. Burada 'psikoloji' sihirli bir kelime. Her şeyi buna bağlıyorlar. Oysa ben de istedim ki çocuklar kendi öz benliklerini unutmasın."
      <br/>
      <br/>
      BİR SİHİRLİ KELİME: ‘PSİKOLOJİ’
      <br/>
      <br/>
      Zeliha Hanım'a göre yeğenleri zor şartlar altında yaşıyor. Geceleri evde yalnız bırakılıyor, domuz eti yemeğe ve içki içmeye zorlanıyor. Aslında çocuklar da yaşadıklarına 'kendince' tepki verir, her geçen gün biraz daha zayıflamaya, durgunlaşmaya başlar. Hala Zeliha Aydın; "Normalde çok hareketli olan Yasin'in gün geçtikçe zayıflamasından şüphelendim. Öğrendim ki ona 'Conceria' isimli sakinleştirici bir hap veriyorlar." diyor.
      <br/>
      <br/>
      Selim, ailesinden ayrılmadan önce Türkçe biliyor ve konuşuyor olsa da geçen zamanda aklında kalan sadece 'Nasılsın, iyi misin?' olur. Okullarındaki bir saatlik seçmeli Türkçe dersi yine 'çocuklar bocalıyor' iddiasından yola çıkılarak, koruyucu ailenin de desteğiyle sosyal hizmetler tarafından iptal edilir. Oysa koruyucu aile değil, çocukların öz anne-babasının buna karar vermesi gerekiyordur. Ailenin çocuklarına iyi bakılmadığı gerekçesiyle yaptığı her şikâyet, uygun bir gerekçe gösterilerek sürekli geçiştirilir. Şüphesiz bunda Çocuk Psikiyatrisi Bölüm Başkanı olan üvey anne Aina Vaage önemli bir rol oynar. Çocuklarla ilgili raporları ya kendisi verir ya da arkadaşlarına verdirir.
      <br/>
      <br/>
      Çocuklar bu sırada sık sık hasta olur. Yasin'e göre daha duygusal olan Selim'in bayılma nöbetleri sıklaşır. Bazen evden kaçıp 5 km. uzaktaki annesine ulaşmaya çalışırken yolda bayılır, gözlerini bilmediği bir hastanede açar bazen de durup dururken ağlama nöbetleriyle kendinden geçer. Nöbetler artınca doktorlar sara hastalığından şüphelenir ve beyin elektrosu çekilir. Selim sara değildir ve bayılmasının bilinen iki nedeni vardır; yetersiz beslenme ve psikolojik faktörler. Hastane başhekimi ve Aina Vaage, Selim'in psikolojik tedavi için üç hafta hastanede kalmasına karar verir. İlaçlarla sürekli uyutulur. Her rahatsızlanıp bayıldığında yasa gereği anne-babası da hastaneye çağırılır.
      <br/>
      <br/>
      ÖMER RESUL BİZE UMUT OLSUN İSTEDİK
      <br/>
      <br/>
      Süheyla Hanım, Selim'i hastanede görünce ne yapacağını şaşırdığını, kendini kaybetmemek için elinden geleni yaptığını hatta ağlayıp bağırsa bundan da bir şeyler çıkarıp çocuklarını uzaklaştırmalarından korktuğunu anlatıyor. "Yaşadıklarımızı içimize gömmek ve sessizce yas tutmak zorundaydık. Yoksa çocuklarımızı hiç göstermezlerdi." diyen baba Yavuz Bey, artık yaşamanın bile kendine ağır geldiğini söylüyor.
      <br/>
      <br/>
      Yavuz-Süheyla çifti, hayata tutunmak ve çocuklarına bakıp 'sağlıklı' bireyler yetiştirebileceklerini devlete göstermek için bir bebek sahibi daha olur. Ömer Resul şu an dört aylık. Ağabeylerini hiç tanımıyor ve anne-babasının neler yaşadığının farkında değil. Dündar ailesinin Sivas'ta yaşamaya karar vermesinin sebebi de aslında Ömer Resul. Çünkü sosyal hizmet görevlileri, tıpkı Selim ve Yasin gibi Ömer Resul'ü de alabileceklerini söylemiş. Gerekçe ise Ömer Resul gibi anne-babasının yanında yetişmeyen çocukların ileride Norveç devletine karşı gelip kin besleme ihtimalinin olması. Bu açıklamayı duyar duymaz Dündar çifti bir evlat acısı daha yaşamamak için Türkiye'ye yerleşmeye karar vermiş.
      <br/>
      <br/>
      Dönüş yapmadan önce çocuklarıyla görüşen Süheyla Hanım, oğlu Selim'den Antalya'ya tatile geleceklerini öğrenmiş. Bunun üzerine apar topar Türkiye'ye gelmişler. Bundan sonra yaşananları baba Yavuz Dündar şöyle anlatıyor: "Koruyucu aile ile çocuklarımızın tatil için Side'ye geldiğini haber aldık. Biz de Side'ye gelip çocuklarımızın yerini öğrendik. Birkaç gün takip ettik. Uzaktan çocuklarımızı görür görmez 'Yasin, Selim' diye bağırmaya başladık. Norveçliler çocukların yanımıza gelmelerine izin vermedi. Selim'e zarar vermemesi için koruyucu babanın ellerinden tuttum. Kadın ise Süheyla'nın başörtüsünü çekip yere attı ve 'Bu çocukları hiçbir zaman alamayacaksınız. Onları Üsame bin Ladin yapamayacaksınız' diye bağırdı. Taksiye binip kaçmak istediler. Taksiciye hareket etmemesini bu çocukların bizim olduğunu ve eğer giderse çocukları bir daha göremeyeceğimizi söyledim. O sırada jandarma geldi ve hepimiz ifade vermek için karakola gittik. Jandarmadan sonra Manavgat Adliyesi'ne müracaat ettik. O sırada çocuklarımız ve Norveçli çift kayboldu. Halbuki Jandarma onları kesinlikle bırakmayacağını bizim rahat olmamız gerektiğini söylemişti. Neyse ki savcılık çocuklar için yurtdışına çıkma tedbiri koydu. Birkaç gün sonra çocuklarımızı Norveç'e kaçırmaya teşebbüs ettiler. Havalimanı polisi müdahale edince yurtdışına çıkış yapamadılar. Sonra Norveç Konsolosluğu'nda oldukları haberini aldık. Şu anda İstanbul'da olmalarından şüpheleniyoruz."
      <br/>
      <br/>
      Dündar çifti, Manavgat Asliye Hukuk (Aile) Mahkemesi'ne açtıkları davanın 26 Eylül 2006 tarihindeki duruşma gününü sabırsızlıkla bekliyor. Tek istekleri ise çocuklarına kavuşmak. Henüz koruyucu ailenin nerede olduğu bilinmese de mahkeme onların Norveç'e geri dönmesi durumunda çocukların 5395 sayılı kanun gereğince dava sonuçlanıncaya kadar uygun bir kuruma yerleştirilmesine ve cumartesi-pazarları 11.00-16.00 saatleri arasında öz anne-babasının yanında bulunmasına karar vermiş. Kararın ardından Norveç'in Ankara büyükelçiliği hiçbir açıklama yapmazken, Yavuz Dündar elçiliğin aileyi koruyup sahip çıktığı kanaatinde. Dündar ailesinin avukatı Kadri Kutluay da "Çocukları bulmamız lazım. Karar henüz davalılara resmen tebliğ edilmedi. Kararın tebliğinden sonra çocuklar bize getirilmezse savcılığa suç duyurusunda bulunacağız." diyor.
      <br/>
      <br/>
      ÇOCUKLAR GELMEDEN YENİ HAYAT YOK
      <br/>
      <br/>
      Dündar ailesi şimdi Sivas'ta Yavuz Bey'in 4 kız kardeşinden biri olan Meliha Çelebi'nin evinde kalıyor. Kendilerine bir ev aldıklarını ancak çocukları gelmeden yeni bir hayata başlayamayacaklarını söylüyor. Etrafına neşe saçıp gülücükler atan Ömer Resul bile evdeki matem havasını dindiremiyor. Son on günün çaresizlik içinde kıvranarak geçtiğini en iyi anlatan ise çiftin yorgun gözleri. "Yaşadığınız bu dört yıl hayatınızda nelere mal oldu?" diye sorduğumuzda Süheyla Hanım hem ağlıyor hem de anlatıyor: "Çocuklarımı aldılar, daha ne olsun. Anneler günü geldi geçti, içim o kadar acıdı ki. Annesizliği, hayatta yalnız kalmayı çok iyi bilirim. Selim ve Yasin'in anne-babası var ama yalnız, hem de hiç bilmedikleri sevmedikleri insanlarla yaşamak zorundalar. Aldığım her nefeste acı çekmekten yoruldum. Evdeki odaları hâlâ bıraktıkları gibi. İlk zamanlar o adaya kapanır saatlerce ağlardım. Her güne aynı gerçeklerle başlamak tüm yaşama sevincimi aldı, götürdü. Ancak çocuklarıma kavuşursam hayatımın bir anlamı olacak."
      <br/>
      <br/>
      Araya giren baba Yavuz, "Görüyorsunuz işte, nelere mal olmadı ki!" diyor ve hikayenin bir başka boyutuna dikkat çekiyor: "Çocuklar gittikten sonra eşimle sürekli birbirimizi suçladık, yıprattık. Özellikle ilk zamanlar deli gibiydim. Ya kendime ya da koruyucu aileye zarar vermem gerekiyordu sanki. Tabii ikisini de yapamazdım. Kendimi bir şeylere kaptırdım. (Nelere kaptırdınız dediğimizde cevap alamadık ve 'boş verin onları da atlattık' dedi) Böylece yaşadıklarımı unutmaya çalışıyordum. Her an bir sorun vardı. Çocuklar gözümüzün önünde Hıristiyanlaşıyor, sağlıkları bozuluyor, günden güne bizden uzaklaşıyordu. Ne yapsak çare bulamadık. Onlar resmi makamlarda hep bizden daha etkili oldu. Çünkü biz Türk'tük!"
      <br/>
      <br/>
      Hala Meliha Çelebi, Selim'in Türkçe'yi anlasa da  konuşamadığını, Yasin'in ise hiç bilmediğini belirterek Norveç'teki halalarını ziyarete gelen yeğenleriyle internet üzerinden görüntülü sohbet yaparken nasıl diyalog kurduğunu anlatıyor: "Çok garip bir duygu yaşadığım. Ekranda görüyorum. 'Can! Kurban olurum ben sana' demek istiyorum ama boğazıma kelimeler düğümleniyor. Çünkü biliyorum ki beni anlamayacak. Sadece nasılsın iyi misin diyebiliyorlar. Annem torunlarının acısından şeker, tansiyon hastası oldu, babam felç geçirdi. Eğer yeğenlerimi alabilirsek onlar da Norveç'ten Türkiye'ye kesin dönüş yapacak. Tüm hayallerimiz hiçbir zaman doyamadığımız çocuklar üzerine kurulu."
      <br/>
      <br/>
      Dündar ailesinin umudu eylülde yapılacak duruşmada. "Ülkemizdeyken çocuklarımızı alamazsak bundan sonra hiçbir zaman alamayız." diyorlar. Koruyucu ailenin çocukları gizlice kaçırmasından korkuyor, bu ihtimali düşünmek bile istemiyorlar. Önümüzdeki günler aileye neler getirecek bilemiyoruz ama tek dileğimiz Yasin ve Selim'in ailesine kavuşmaları…
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24330), [web.archive.org (arşiv bağlantısı)](http://web.archive.org/web/20060719141903/http://www.aksiyon.com.tr:80/detay.php?id=24330)
