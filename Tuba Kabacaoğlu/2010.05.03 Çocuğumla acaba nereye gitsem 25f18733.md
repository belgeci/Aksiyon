# Çocuğumla acaba nereye gitsem?

*Tuba Kabacaoğlu 2010.05.03*

<font class="agenda2NewsSpot">
 Dışarıda masmavi bir gökyüzü, pırıl pırıl bir güneş varken hâlâ evde mi oturmak istiyorsunuz? Merak etmeyin; hem çocuklarınızın hem de sizin eğlenip rahat edebileceğiniz mekânlar var. İşte bizden size öneriler…
</font>
<font class="newsDetail">
 <p class="MsoNormal">
  Anadolu kadınları “Çocuklu kadının yeri evidir.” dese de günümüz şartları biraz daha farklı. Çünkü ne evlerimiz doğayla iç içe, ne de çocuklarımızın oyun arkadaşları var. Bundan dolayı ebeveynler de çocuklar da ara ara nefes almak, eğlenmek, yeni yerler keşfetmek istiyor. Eğer İstanbul’da ya da başka bir büyük şehirde yaşıyorsanız gidebileceğiniz bir dolu alışveriş merkezi var. Fakat bu modern mekânlar ne yazık ki ailelerin beklentisini karşılamaktan uzak. Hatta zararlı bile! Çünkü buralarda gökyüzünü görüp temiz hava almanız imkânsız. Çocukların toprakla, doğayla haşir neşir olması da... Karnınız acıktığında da yiyeceğiniz şeyler patates kızartması, pizza, hamburgerden öte değil. Biliyoruz; hafta sonu geldiğinde kara kara düşünüp ‘Acaba nereye gitsek?’ diyorsunuz. İzninizi isteyerek; çocuğunuzla birlikte gidebileceğiniz, hem sizin hem de yavrunuzun rahat edip eğleneceği birkaç alternatif mekân önerisinde bulunmak istiyoruz. Mevsim bahar. Şimdi değilse ne zaman gezeceksiniz?
 </p>
 <p class="MsoNormal">
  <span>
  </span>
 </p>
 <p class="MsoNormal">
  SAKLI DENİZ
 </p>
 <p class="MsoNormal">
  Burası tavsiye üzerine gidenlerin kısa sürede abone olduğu kafe-restoran tarzı bir mekân. Mekâna Yakuplu merkezden Gürpınar’a doğru ilerlerken ‘Saklı Deniz’ tabelalarını takip ederek gidiyorsunuz. Siz semaverle getirilen çayınızı denize karşı yudumlarken çocuğunuz çim kaplı bayırdan yuvarlanıp parkta salıncak biniyor, muhtemelen yeni oyun arkadaşları ediniyor olacak. Genelde ailelerin tercih ettiği Saklı Deniz’de ‘kendin pişir, kendin ye’ ile restoran bölümü de var. Özellikli bir mekân olmasına karşın fiyatlar uygun. Park sorunu, şehrin gürültüsü, kalabalık insan grupları yok. Onların yerine; sessizlik, sakinlik, kuş sesleri, cırcır böceklerinin cıvıltıları var. Ahşaptan yapılmış küçük bir ev de mescide tahsis edilmiş.
  <span>
  </span>
 </p>
 <p class="MsoNormal">
  Adres: Kavaklı Sahil Mah. Günallar Villaları yanı, Beylikdüzü/Kavaklı - İstanbul
 </p>
 <p class="MsoNormal">
  Telefon: 0212 850 24 17
 </p>
 <p class="MsoNormal">
  <span>
  </span>
 </p>
 <p class="MsoNormal">
  HAYDİ YUNUS SHOW BAŞLASIN!
 </p>
 <p class="MsoNormal">
  Çocukların doğayla irtibatını artıracak aktivitelere, gezilere de ihtiyaç var. İstanbul Eyüp’teki Yunus Gösteri Merkezi’nde pazartesi günleri hariç haftanın her günü 11, 13, 17 saatlerinde yunus show var. Üstelik çocukların gösteri esnasında bu sevimli hayvanları sevmelerine, onlarla fotoğraf çekilmelerine de izin veriliyor. Minikler kadar yetişkinlere de oldukça cazip gelecek bu aktivitenin ücreti tam 25 TL, 3-16 yaş arasındaki çocuklar için 20 TL. 3 yaşından küçük bebekler için ise ücretsiz.
  <span>
  </span>
 </p>
 <p class="MsoNormal">
  Adres: Silahtaraga Cad. No: 2/4 Eyüp/İstanbul
 </p>
 <p class="MsoNormal">
  0212 581 78 78
 </p>
 <p class="MsoNormal">
  <span>
  </span>
 </p>
 <p class="MsoNormal">
  ÇEKMEK-İ KÜÇÜK SAHİLİ
 </p>
 <p class="MsoNormal">
  Eski Osmanlı Vakıf defterlerinde ‘Çekmek-i Küçük’ olarak anılan Küçükçekmece, sakin, doğayla iç içe, hem gözünüzü hem de gönlünüzü açacak sahil bandı ile dikkat çekiyor. Burada ufak bir piknik ile uzun yürüyüşler yapabileceğiniz gibi çocuklarınız da çimlerin üzerinde top oynayıp bisiklet binebilir, akşam teleskopla (ücretli) gökyüzünü seyre dalabilir, Mimar Sinan eseri su kemerinden geçerek fotoğraf çekimi yapabilir. Göl kıyısında hizmet veren İstanbul Büyükşehir Belediyesi’ne ait sosyal tesislerde de çayınızı-kahvenizi içebilir, yemek yiyebilirsiniz. Üstelik mekânda trafik gürültüsü olmadığı gibi park problemi de yok.
  <span>
  </span>
 </p>
 <p class="MsoNormal">
 </p>
 <p class="MsoNormal">
  İYİ CÜCELER
 </p>
 <p class="MsoNormal">
  İyi Cüceler, 0-14 yaş arası çocuklara hitap eden kitapların, eğitici ahşap oyuncakların, sanatsal faaliyet ürünlerinin ve ebeveynler için pedagojik kaynak kitaplarının satıldığı sevimli mi sevimli bir kitabevi. 200 metrekarelik bir alana kurulmuş mekânda ayda 12-15 arasında özel aktivite düzenleniyor. Çocuklar hem kukla, kurabiye yapımını atölyelerde eğlenerek öğreniyor, hem de kitap okuma etkinlikleriyle bir araya geliyorlar. Okudukları kitabın yazarlarının katıldığı imza günleri de yine burada düzenleniyor. Günde 2-3 saat anneler çocuklarını buraya bırakabiliyor (Saat ücreti 25 TL). İyi Cüceler’de çocuklar kışın şömine başında, yazın da ağaç evde kitap okuyabiliyor. Böylece minikler yeni arkadaşlıklar edinirken bir yandan da kitap okuma alışkanlığını kazanıyor.
 </p>
 <p class="MsoNormal">
  Adres: Yener Sok. 10/9 Erenköy-İstanbul
 </p>
 <p class="MsoNormal">
  Tel: 0216 385 91 11
 </p>
 <p class="MsoNormal">
  <span>
  </span>
 </p>
 <p class="MsoNormal">
  UÇURTMA MÜZESİ
 </p>
 <p class="MsoNormal">
  Bahar ayları uçurtma uçurmak için en ideal zaman dilimi. Bu zevkten çocuklarınızı da kendinizi de mahrum bırakmamanız lazım. Uçurtma nasıl yapılır, hangi çeşitleri vardır, nasıl uçurulur gibi sorulara cevap verecek bir mekân da varken üstelik. Uçurtma tutkunu Mehmet Naci Aköz’ün kişisel gayretleri sonucu açılmış Uçurtma Müzesi, Mart-Haziran ayları arasında pazar hariç her gün saat 11.00-17.00 arası açık. Girişler de ücretsiz. Uçurtma Atölyesi de sadece pazartesi, salı, çarşamba günleri 10.00 - 14.00 arası aktif. Toplamda 500’e yakın parçanın sergilendiği müzede başta Japonya, Endonezya, Hindistan, Çin, Türkiye ve Amerika olmak üzere pek çok ülkenin uçurtma kültüründen çeşitli ürünler yer alıyor. Almanya, Hollanda, Fransa, İngiltere, Lüksemburg, Danimarka, Malezya gibi ülkelerin de uçurtma ve farklı malzemeleri sergileniyor. Bunların dışında Uçurtma Şiirleri kataloğu, ülkemizde çıkmış uçurtma hikâye ve boyama kitapları, çeşitli broşürler, farklı ülkelerde yapılan uçurtma organizasyonlarının afişleri ve daha pek çok obje sergileniyor.
 </p>
 <p class="MsoNormal">
  Adres: Aziz Mahmut Hüdayi Mah. Uncular Cad. Bakıcı Sok. No: 12 Üsküdar-İstanbul
 </p>
 <p class="MsoNormal">
  Tel: 0216 553 23 37-0532 616 14 66
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26659-271-cocugumla-acaba-nereye-gitsem.html), [web.archive.org (arşiv bağlantısı)](http://web.archive.org/web/20101120115352/http://aksiyon.com.tr/aksiyon/haber-26659-271-cocugumla-acaba-nereye-gitsem.html)
