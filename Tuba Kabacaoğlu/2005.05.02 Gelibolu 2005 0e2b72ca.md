# Gelibolu 2005

*Tuba Kabacaoğlu 2005.05.02*

<div>
 <p>
  <font>
   25 bine yakın Anzak geçtiğimiz hafta Çanakkale’ye çıkarma yaptı. Ama savaşmak için değil, dedelerinin düşmanları ile tanışıp kaynaşmak için.
   <br>
    <br>
     Turizm sezonu henüz açılmamış, binlerce ‘ucuzcu turist’ güney sahillerimize akın etmemişti. Zaten hava da kararsızdı. Bir bahar, bir kış gibi davranıyordu. Ama havanın kararsızlığına inat kararla ve büyük bir özveriyle gelen binlerce misafirini ağırladı geçen hafta Çanakkale.
     <br/>
     <br/>
     Şehitler diyarı son yıllarda giderek daha popüler oluyordu ama bu yıl durum biraz farklıydı. Çünkü bu misafirler uçakla bile 24 saat süren bir yolculukla geliyorlardı ve öyle birkaç kişi de değildi. Tam 25 bin insan 90 yıl önce hiç bilmedikleri bu ülkede hayatlarını kaybeden atalarını anmak için geliyordu. Üstelik de başbakanından sokaktaki insanına kadar hep beraber.
     <br>
      <br>
       Başta da belirttiğimiz gibi Anzak Törenleri her sene renkli olurdu ama bu yılki coşku had safhadaydı. Artık Çanakkaleliler için Anzaklar ‘tanıdık’ sayılırdı. Hatta köylü kadınlar bile onlar için el işi ürünlerini getirmişti kordon boyuna. Gerçi Anzaklar iğne oyalarını sehpalara örtmek için değil çerçeveletip asmak için alıyordu ama olsun. Sonuçta dil bilmeseler de köylü kadınlarla diyalog kurabiliyorlardı. Bu durumdan istifade eden girişimci Türkler de yok değildi. “Gallipoli 1915” yazan tişörtler her yeri kaplamıştı. Anzak gençleri her ne kadar içkiyi kaçırıp olay çıkartsa da hem Çanakkaleliler hem de bu topraklara çok uzaktan gelen Anzak torunları hallerinden memnundu.
       <br>
        <br>
         Bu yıl törenlere Başbakan Recep Tayyip Erdoğan da katıldı. Tören boyunca konuklarına özellikle de İngiliz Veliaht Prensi Charles’a özel ilgi gösterdi. Öyle ki tüm üst düzey yabancı konuklar başbakanın bu yakın ilgisinden duydukları memnuniyeti açıkça dile getirme ihtiyacı hissetmişti. Tabii katılım üst düzey olunca iki bin kişilik bir koruma ordusu da görevdeydi. Telsizli, gözlüklü ve otomatik silahlı polislerle Mehteran Bölüğü zaman zaman yan yana geldi ve fotoğrafçılar için iyi malzeme oldu.
         <br/>
         <br/>
         Bir Fatiha bile okunmadı
         <br/>
         <br/>
         Çanakkale Şehitlikleri son yıllardaki yatırımlarla oldukça modern bir çizgiye bürünmüştü. Fransız Anıtı da bunlardan biri. Törenler boyunca çeşitli ülke anıtlarında programlar vardı. Fransız Anıtı ise üst düzey katılımın olduğu yerlerden biriydi. Yabancı katılımcılara göre programda anormallik yoktu; ama yerli ziyaretçilerin kafasında hep izledikleri seremoni vardı. Çünkü devlet başkanlarının önünde bir papaz dualar okuyor, siyasiler dahil herkes duaya katılıyordu. Türk seyirciler arasından ise homurtular yükseliyordu: “Anzakların töreninde papaz var. Bizim törenimizde neden Diyanet İşleri Başkanı yoktu. Onlar ilahi söyledi, bizden kimse Fatiha bile okumadı”
         <br/>
         <br/>
         Törenlerin bu yılki ilginç yönlerinden biri de içki yasağıydı. Neyse ki bu yasağı Avustralya hükümeti talep etmişti de AK Parti iktidarı medyanın elinden kurtulmuştu. Gerçi yasak son derece lüzumluydu; çünkü su yerine bira tüketmeye alışık Anzak gençleri törenlerin ruhuna aykırı tavırların içine giriyordu.
         <br/>
         <br/>
         Çanakkale’deki Anzak törenlerinin şüphesiz en renkli tarafı Şafak Ayini. Gecenin 4’ünde binlerce genç soğuğa rağmen pür dikkat töreni izledi. Üstelik bu alana gelmek için kilometrelerce yol yürüyerek. İnsan burada biraz kıskanç oluyor. Bizde törenlere gitmek için birinin kulağınızdan çekmesi gerekiyor. Günlerdir yollarda olan binlerce genç kol kola dualarla törenlere katılıyor, dindar olmasalar da papazın dualarına amin diyorlar. Sabahın ilk ışıkları yükselirken alandan değişik dillerde dualarda yükseliyor. Törenlerin ilerleyen saatlerinde düzenlenen Conk Bayırı programından sonra Anzak Törenleri de bitmiş oldu.
         <br/>
         <br/>
         Biz birkaç saatlik İstanbul yoluna çıkarken uzaklardan gelen yaşıtlarımız sırtlarına yükledikleri dünyalarıyla dünyanın öbür ucuna doğru yola çıkıyordu.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1761 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21091), [web.archive.org (arşiv bağlantısı)](http://web.archive.org/web/20060106054215/http://www.aksiyon.com.tr:80/yazdir.php?id=21091)
