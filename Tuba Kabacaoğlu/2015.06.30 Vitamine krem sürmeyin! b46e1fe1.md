# Vitamine krem sürmeyin!

*Tuba Kabacaoğlu 2015.06.30*

<div class="pNewsDetailMainContent" itemprop="articleBody">
 <blockquote>
  <p>
   D vitamini, romatizmal hastalıklardan kansere kadar birçok rahatsızlığı önlüyor. Peki, yaz tatili hazırlıkları başlamışken güneş kremlerini bir kenara bırakmaya ne dersiniz?
  </p>
 </blockquote>
 <p>
  Dünyadaki 1 milyardan fazla kişi bu hastalıktan muzdarip. Türkiye’de de durum pek iç açıcı değil. Zira her üç yetişkinden ikisi bu sayıya dâhil. İlk olarak kaslarda güçsüzlük, sık düşme, geceleri kramp ve yaygın vücut ağrısı gibi şikâyetlerle kendini gösterse de bağırsak hastalıkları, romatoid artrit, MS (multple skleroz), diyabet, kronik yorgunluk, alerjiler, raşitizm, birçok kanser çeşidi ve kalp hastalıklarının oluşmasında  da ciddi rolü var.
 </p>
 <p>
  Eğer memleketinize, yazlık mekânlara yavaş yavaş göç edecekseniz ve yüksek faktörlü güneş kremlerinizi şimdiden aldıysanız, yukarıda bahsi geçen hastalığı, yani D vitamini eksikliğini tekrar gündeminize almalısınız.
 </p>
 <p>
  D vitamini, cilt hücrelerinde bulunan bir kolesterol türünden, güneş ışınlarının etkisi ile yapılıyor. Hâlâ ilk ismiyle (D vitamini) anılsa da vücutta birçok işlevi kontrol eden önemli bir hormon aslında. D vitamini insanın ve memeli hayvanların hayatını idame ettirebilmeleri için çok önemli fonksiyonlara sahip. Kalsiyumun bağırsaktan kemiklere taşınmasını sağlıyor. Bağışıklık sisteminin sağlıklı çalışmasında ve pankreastan insülin salgılanmasında da etkili. Kas gücü ve sağlığı açısından da hayati. Çünkü kalp kasının hareketlerini, pompa gücünü ve basıncını düzenliyor. Vücudumuzda doğuştan var olan ve zamanla gelişip değişen bağışıklık sistemimizi de o yenileyip kontrol ediyor. Meme kanseri hücrelerinin yaşamı ve yayılması için gerekli olan bir dizi proteini de o baskılıyor. Hücrelerin üreme döngüsünden de D vitamini sorumlu. Bu hassas düzenlemenin o kadar iyi yapılması gerekiyor ki sistem yavaşladığında yaralarımız çok geç iyileşiyor. Hızlandığında ise kanser kitleleri vücudun her yerini çok kısa bir sürede sarabiliyor!
 </p>
 <p>
  Peki, bu kadar hayati işleve sahip D vitaminini en iyi almamız gereken yaz aylarında biz ne yapıyoruz? Yüksek faktörlü kremler kullanarak neredeyse güneş ışınlarından hiç faydalanamıyoruz. Çünkü ‘sunscreen’ (SPF) olarak adlandırılan, güneş ışınlarını bloke edici maddeler içeren kremler, güneş ışınlarının yakıcı etkisini ortadan kaldırırken aynı zamanda vücudumuzun D vitamini üretimini de engelliyor. En ucuz kozmetik üründen en pahalısına kadar içinde SPF içermeyen gündüz kreminin yok denecek kadar az olması bu tarz ürünleri fazlaca kullandığımızı gösteriyor.
 </p>
 <p>
  Uzmanlar cilt kanseri riskini artırıp erken yaşlanmaya sebep olduğu için ne direkt güneş ışığına maruz kalmayı onaylıyor ne de SPF’li kremleri… Ortak öneriler ise şu yönde: Öğle saatlerinde güneşlenmemek gerekiyor. Hatta saat 12-16 arası güneşlenmenin insan bedenine yapılabilecek en büyük kötülük olduğunu söylüyorlar. Bu saatlerde güneşlenip bronzlaşsanız bile vücut bu yanmış deriyi kısa sürede atıp kendini yeniliyor ve uzun süre bronz bir tenle yaşama hayaliniz böylece suya düşüyor. Dolayısıyla bu yasaklı saatlerin dışında kalan zaman dilimlerinde güneş ışınlarından faydalanmak gerekiyor. Her gün bebek, çocuk, yaşlı, tesettürlü ya da işi gereği kapalı mekânlarda mesai yapanların 10-15 dakika güneş molası vermesi, vücudunun yüzde 6’sını (el, yüz ve kollar) doğrudan güneş ışığına maruz bırakması hem beden sağlığı hem de zindeliği için oldukça önem taşıyor.
 </p>
 <p>
  <strong>
   BESİNLER YETERSİZ
  </strong>
 </p>
 <p>
  D vitamini için en doğal ilaç güneş. Öyle ki güneş ışığı D vitamini için olmazsa olmazlardan. Çünkü bu vitaminin yüzde 90’ı güneş sayesinde alınıyor. Besinler vücudun ihtiyacını karşılamakta ise yetersiz kalıyor. İhtiyaç duyulan günlük D vitamini bebek, çocuk ve 50 yaşın altındaki erişkinler için 200, 50-70 yaş arasındakiler için 400, 70 yaş üzerindekiler için 600 ünite. Bütün vücudun hafif pembeleşecek kadar güneş görmesi 10-25 bin ünite D vitamini demek. Bu rakam, D vitaminine en fazla ihtiyaç duyan yaşlıların günlük gereksinimlerinin yaklaşık 20-40 kat fazlası.
 </p>
 <p>
  <strong>
   D VİTAMİNİ DEPOLANMIYOR
  </strong>
 </p>
 <p>
  D vitamini yıkıma uğrayan bir molekül ve 21 günlük yarı ömre sahip. Yani, yazın güneşlenerek vücutta D vitamini sentezini uyarmak ve kışın kullanmak üzere depolamak mümkün değil. Sürekli takviye edilmesi lazım. D vitaminine en çok ihtiyaç duyan yaşlıların bile sadece el, yüz ve ön kollarının haftada 2-3 defa güneş ışığı görmesi, tesettürlülerin ya da işi gereği kapalı mekânlarda mesai yapanların ise günlük 10-15 dakika güneşlenmesi bu önemli ihtiyacın karşılanması için yeterli.
 </p>
 <p>
  <strong>
   Doğal güneş kremi tarifleri
  </strong>
 </p>
 <p>
  Güneşin zararlı etkilerini azaltan zeytinyağından 20 gram, güneşten gelen ultraviole (UV) ışınına karşı vücut bağışıklığını artıran ve cildin bozulmasını önleyen havuç yağından 10 gram, cildi nemlendirip yenileyen kakao yağından 10 gram, cildi besleyip toksinlerden arındıran susam yağından 10 gram, cildi nemlendiren, yenilenmesini ve kırışıkların giderilmesini sağlayan ceviz yağından 10 gram, 10 gram badem yağı, 10 gram kayısı yağı, 10 gram keten tohumu yağı, 10 gram fındık yağını iyice çalkalayarak birbirine karıştırın. Elde edilen güneş yağını güneşe çıkmadan 20 dakika önce tüm vücuda uygulayın ve her iki saatte bir bu işlemi tekrarlayın. (Ahmet Maranki)
  <br>
   <br>
    4 ölçek kayısı yağı, cildinizi zararlı kimyasallara maruz kalmadan etkili şekilde güneşten koruyan, ölü hücrelerin canlanmasını ve cildin nemlenmesine yardımcı olan hindistancevizi yağından 1 ölçek, doğal güneş koruyucu, güneş ışınlarının yüzde 40’ını engelleyen susam yağından 1 ölçek, hızla bronzlaştırıp nemlendiren havuç yağından 1 ölçek. Tüm malzemeyi bir kapta karıştırıp birbirine iyice yedirin. Bu yağı tüm vücuda uygulayabilirsiniz. Bu tarif hızlı ve doğal şekilde bronzlaşmak isteyenler için oldukça idealdir. (Ender Saraç)
    <br>
     <br>
      2-3 havucu rendeleyin. İçine 2-3 kabuk tarçın, biraz karanfil, yarım çay bardağı zeytinyağını kavanozun içine koyun ve 15 gün güneşte bekletin. Elde ettiğiniz sıvının içine 1 çorba kaşığı kalbebek pudrası koyun. Bu şekilde ortalama 20 faktörlük bir koruyucu krem elde ediyorsunuz. (Suna Dumankaya)
      <br/>
      <br/>
      Doğal güneş koruyucu olarak bilinen 2-3 aleo verayı ufak parçalara ayırın. İçine 1 su bardağı kadar susam yağı koyun ve blendırdan geçirerek sıvının krema kıvamına gelmesini sağlayın. İçine 1 yemek kaşığı pirinç nişastası koyun. Güzel kokmasını isteyenler lavanta, papatya yağı da ekleyebilir. 20 faktörlük bir kremdir bu. Hassas ciltliler ve özellikle bebekler için rahatlıkla kullanılabilir.  (Suna Dumankaya)
     </br>
    </br>
   </br>
  </br>
 </p>
 <p>
  <strong>
   Güneşten D vitamini alamayanlar ne yapmalı?
  </strong>
 </p>
 <p>
  Güneşe çıkarılmayan bebekler, emziren anneler, yaşlılar, koyu tenli kişiler, vücudunda yağ emme sorunları bulunanlar, kalsiyum emilimini azaltan, kolesterol düşürücü, kilo vermeye yardımcı ve epilepsi ilaçları kullananlar genellikle ‘D vitamini eksikliği riski yüksek kişiler’ olarak biliniyor. Eğer bu gruba dâhilseniz ya da yeterince güneş ışığı alamıyorsanız D vitamini desteklerinden istifade ederek bu önemli açığı kapatabilirsiniz. Ancak doktor tavsiyesi olmadan böyle bir sürece kesinlikle girmemelisiniz. Çünkü D vitamini fazla alındığında bebeklerde zihinsel ve fiziksel geriliğe, çocuklarda boy kısalığına ve zehirlenmelere sebep olabiliyor.
 </p>
</div>


Kaynak: [www.aksiyon.com.tr](http://www.aksiyon.com.tr/saglik/vitamine-krem-surmeyin_551424), [web.archive.org (arşiv bağlantısı)](http://web.archive.org/web/20150726103704/http://www.aksiyon.com.tr/saglik/vitamine-krem-surmeyin_551424)
