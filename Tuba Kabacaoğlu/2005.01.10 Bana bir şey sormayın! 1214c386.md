# Bana bir şey sormayın!

*Tuba Kabacaoğlu 2005.01.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Konuşmanın ne büyük bir nimet olduğunu onları tanıdıktan sonra daha iyi anlayacaksınız. Onlara göre, konuşmak yeniden doğmak. Sizce ne? Sorunun cevabını derinlemesine düşünmek istiyorsanız buyrun habere...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070621001319im_/http://www.aksiyon.com.tr/resim/527/26.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   O an yeniden doğduğumu hissettim. İlk konuşmaya başladığımda mutluluktan tam üç gün uyuyamadım. Hayatta en büyük fobim kendimi tanıtmaktı. İlk olarak bunu yaptım, kendimi tanıttım. Yeniden doğmak buydu. Dünyayı bile sırtlayacakmışım gibi geldi.” Bu cümleler hayatı boyunca birçoğumuz için sıradanlaşan sipariş vermek, kendini tanıtmak, telefonla konuşmak, adres sormak gibi eylemler yüzünden hayatı sıkıntı dolu geçmiş; fakat şimdilerde bütün bu sorunları arkasında bırakmış Barış Soner’e ait. Barış’ın hissettiklerini yaşayanlar sayıca ne yazık ki az değil. Onların tek sorunu kekeme olmaları. Onların hayatı ‘Ya biri soru sorarsa nasıl cevap veririm’leri düşünmekle  geçmiş. Böyle geçen bir yaşamın da onlara göre ne tadı olmuş ne de heyecanı...
   <br>
    <br>
     Eğitim süreci nasıl işliyor?
     <br/>
     <br/>
     Konuşma problemi yaşayanlara Loggita Konuşma Merkezi, Amerikan-Bulgar ortak yapımı “Logopet” isimli programla bir çözüm sunuyor. Programın amacı kekemelerin akıcı olarak konuşabilmelerini sağlamak, onlara nefes kontrolünü öğretebilmek. Zira, bu konuda sıkıntı yaşayanların karşısına çıkan en büyük problem, hızlı konuşmaya çalıştıkları için nefes alamamaları. Sonucunda ise kelime ve harfleri çıkaramıyorlar. Kimisi sürekli takılıyor, özel isimlerin hiçbirini söyleyemiyor, kimisi de  tik’li ya da zor konuşabiliyor.
     <br/>
     <br/>
     Merkez, ilk olarak 2000 yılında İstanbul Bakırköy’de farklı branşlarda öğretmen beş Bulgar göçmeni tarafından kurulur. Bu zamana kadar 950’nin üzerinde kişiye hizmet verir. Konuşma programı, Bulgaristan başta olmak üzere birçok ülkede kekemeleri tedavide kullanılıyor. Fakat, Loggita ülkemizde bu tarz eğitim veren tek yer.
     <br/>
     <br/>
     Eğitim, bir ay yoğun olarak sürüyor. Toplam altı ay boyunca öğrencilerin merkezde zaman geçirmeleri, kontrollere gelmeleri isteniyor. İlk 15 gün susma dönemi, sonra konuşma ve pratik yapma  olarak üç aşamadan oluşuyor. Susma döneminde kişiler öğretmen gözetiminin dışında kesinlikle konuşmuyor, yazarak anlaşıyor. Tabiri caizse sağır ve dilsiz oluyorlar. Hatta walkman dinlemiyor, yazıları okumaya çalışmasınlar diye altyazılı filmleri bile izlemiyorlar. Bütün bunların amacı, eski hatalı konuşma dönemini unutturmak. İlk bir ay kola, kahve, alkol gibi uyarıcı maddelerden uzak duruyorlar. Çünkü bunların hepsi kişide gerginliğe ve strese sebep oluyor.
     <br/>
     <br/>
     Merkezde altı ayrı oda bulunuyor. Bu odalarda Logopet programının yüklendiği bilgisayar ve kulaklıklar var. Odanın dışında da yerden tavana kadar ayna. Ayna, eğitimin önemli bir parçası. Aynaya bakarak konuştuklarında ağız yapılarını, doğru kelimeyi nasıl çıkarmaları gerektiğini görebiliyorlar ve karşılarında biri varmış gibi konuşmaya çalışarak kendi özgüvenlerini kazanıp korkularını yenmeye çalışıyorlar. Tüm bunlar öğretmenler gözetiminde yapılıyor.
     <br/>
     <br/>
     Ayağa kalkma yöntemi
     <br/>
     <br/>
     Logopet programının içinde dört okuma parçası mevcut. İlk gün sadece parçaları dinleyerek ağır tempoda, konuşma şekline alışmaya çalışıyorlar. Sonraki gün bir kere sesli okuma yapılıyor. Okuma parçaları eğitimleri süresince hiç  değişmiyor. Parçalar üzerinde en iyi nefes egzersizi olan fısıltıyla okuma, sesli okuma, kulaklıkla dinleyip okuma, sadece okuma gibi farklı tarzlar uygulanıyor. İlk hafta sonunda test yapılıyor. Herkesin ilk önce okumasının ne kadar düzeldiği belirleniyor. 10. gün ise kitapçıktan okuma testi yapılıyor. 11. günde kendilerine güvenlerini ortaya çıkarmak için ezbere iki parça söylettiriliyor. 13 ve 14. gün sesli kitap okunuyor. 15. gün de konuşmaya başlıyorlar.
     <br/>
     <br/>
     Tabii eğitim süreci kişinin konuşmaya başlamasıyla bitmiyor. Çünkü merkeze gelene kadar konuşma problemi yaşayanların artık beyinlerine kazıdıkları özgüven ve sosyal hayatın içinde kendilerini yok sayma gibi problemleri bulunuyor. Bunları aşmak için de eğitimlerinin üçüncü bölümünde hayatın içinde konuşarak sosyalleşmek amacıyla pratik yapılıyor. İlk önceleri öğretmenleri ve aynı durumdaki arkadaşlarının yanında konuşmaya alışıyorlar. Halkalar oluşturuyor ve herhangi bir konu hakkında bilgi toplayıp sunumlar yapıyorlar. Buna merkezde “Ayağa Kalkma” yöntemi deniyor.
     <br/>
     <br/>
     Hafta sonları bütün arkadaşlar bir araya gelip öğretmen gözetiminde, okudukları herhangi bir kitabı, izledikleri sinema filmini, haftanın olayını tartışmaları sağlanıyor. Konuşmanın pratiğe dökülmesinin ikinci aşamasında öğretmenleriyle ikişerli üçerli gruplar halinde İstiklal Caddesi’ne inip esnafla konuşmaya, bir şey alıp pazarlık yapmaya çalışıyorlar. İlk başlardaki en önemli ev ödevleri bir polise herhangi bir semte nasıl gideceklerini sormak oluyor.
     <br/>
     <br/>
     En zoru da telefonda konuşmak
     <br/>
     <br/>
     Kekemelerin önemli ve ortak problemlerinin başında telefonda konuşamıyor olmaları geliyor. Bunu aşmak için öğrenciler konuşmaya en çok çekindikleri kişileri tek tek arıyor ve kekelemeden konuşmaya çalışıyorlar. Bu yöntem sayesinde hepsi için kabus haline gelen telefonda konuşma problemi çözülmüş oluyor. Kaybettikleri, birçoğunun da yaşamları boyunca hiç hissedemediği  güven duygusunu kazanıyorlar.
     <br/>
     <br/>
     Eğitim süreci yoğun olarak bir ay sürüyor. Fakat, uzmanların tavsiyesi altı ay boyunca merkezle ilişkilerinin kesilmemesi şeklinde. Şehir dışından gelenler ise ilk ayın dışında her ay kontrole geliyor ve kendilerine verilen Logopet programını haftada bir kez de olsa tekrar ediyor.
     <br/>
     <br/>
     Gazi Üniversitesi Fransız Dili Eğitimi mezunu, aynı zamanda sınıf öğretmeni olan Loggita’nın kurucularından Ayla Avcı, merkeze gelenlerin üniversite mezunu, ABD’de iki master yapmış kişiler olabildiği gibi ilkokul mezunu insanlar, ev hanımları ya da yaşları 6-12 arasında değişen çocuklar olabildiğini söylüyor. Avcı’ya göre, merkeze gelen kişilerin birçoğunun psikolojik olarak desteğe ve rahatlamaya ihtiyacı var. Çünkü yaşamları boyunca istedikleri gibi hareket edemediklerinden sürekli sıkıntıyla boğuşmak zorunda kalmışlar.
     <br/>
     <br/>
     Birçoğu tavsiye üzerine geliyor. Şehir dışından gelenler  ise çoğunlukta. Taksim civarındaki otel ve pansiyonlar Loggita’dan gelen müşterilere alışmış. Merkeze gelenlere belirli oteller tavsiye ediliyor. Amaç, kişinin hiç konuşmadığı 15 gün boyunca rahat edip huzur bulması. Tavsiye edilen mekanların çalışanları ise sürekli susan, ihtiyaçlarını hareketle veya yazıyla anlatmaya çalışan müşterilerine alışık. Dolayısıyla her iki taraf için bu suskunluk sorun teşkil etmiyor.
     <br/>
     <br/>
     Kekemeliğin sebebi ne?
     <br/>
     <br/>
     Kekemelik, yaygın olarak 5 yaşında başlıyor ve çocukların yüzde 5’i ile 15’i bu dönemde kekeliyor. Yaş büyüdükçe kekemelik oranı da azalıyor. İlkokul dönemindeki çocuklarda kekemelik oranı yüzde 1’e düşerken, erkek çocuklarda kekemelik oranı kız çocuklarına oranla yaklaşık 3 katına çıkıyor. Erişkinlerdeyse kekemelik, yüzde 80 oranında erkeklerde görülüyor. Kekemelik rahatsızlığı nüfusun yüzde birinde ortaya çıkıyor. Anadolu Üniversitesi Engelliler Entegre Yüksekokulu Müdürü Prof. Dr. Ahmet Konrot, kekemeliğin düşünülenin aksine psikolojik değil, genetik nedenlerden kaynaklandığını, beynin sağ ve sol yarı kürelerindeki çeşitli işlevlerin aksamasının kekemeliğe sebep olduğunu söylüyor.
     <br/>
     <br/>
     Merkeze Alanya’dan gelen 21 yaşındaki Barış Soner, arkadaşları gibi susma döneminden memnun. Bu dönemin konuşmaya çalışarak geçirdiği 17 yıldan daha rahat geçtiğini düşünüyor. Ege Üniversitesi Su Ürünleri Fakültesi’ni kazanan Soner, beş gün gittikten sonra okulu bırakır. “Artık hayatımda her şey tıkanmıştı. Rahatsızlığımı saklamaya çalışmaktan yorulmuştum. 3 yaşımdan beri kekemeyim. Üniversiteye başlayınca kekelemem geçecek dendi ama geçmedi. Okulda bu şekilde de tanınmak istemedim.” diyor. Barış’ın Loggita’da konuşmaya başlamadan önce en büyük fobisi isminin sorulmasıymış.
     <br/>
     <br/>
     Üç haftadır eğitim alan 22 yaşındaki Hilmi Çoşkun için susma dönemi biraz zor geçmiş. 21 yıldır zor da olsa konuşmak için uğraştıktan sonra sağır dilsiz gibi davranmaya çalışmak zor gelmiş. Çoşkun, ABD’de işletme okuduğunu, sırf kursa katılabilmek için kaydını dondurduğunu, yeni dönemde problemsiz konuşuyor olarak okuluna devam edeceğini söylüyor. Önceki hayatını “kaçış” kelimesiyle özetliyor.
     <br/>
     <br/>
     Konuşarak yeniden doğmak...
     <br/>
     <br/>
     Loggita’nın eğitim programına katılarak susmak zorunda olanları yakınları anlayışla karşılayabiliyor. Fakat, bundan habersizler için aynı şeyleri söylemek mümkün değil. Bir mağazada tezgahtarlık yapan Gülşah Akyüz (20) susma dönemini sadece 10 gün yaşamış. Yaşadıklarını, “Yolda kolumdan tutup zorla soru yağmuruna tutan anketörlerden çok çektim. Ellerimle işaret ederek ben dilsizim diyordum.” sözleriyle anlatıyor.
     <br/>
     <br/>
     Kadıköy Zihinsel Engellileri Koruma Derneği kurucusu ve başkanı Ayşe Emiroğulları (42) da 3 yaşından bu yana kekemedir. Düzgün konuşmaya yeni yeni başlayan Ayşe Hanım, zihinsel engelli iki çocuğuna üzüldüğü için zamanla konuşma yeteneğini tamamen yitirmeye başlar. 18 yıl sonra çocuklarına üzüldüğünde hiçbir şeyin değişmediğini anlar ve bir şeyler yapmak amacıyla Loggita’ya gelir. Diğer kişilerden farklı olarak 18 gün susma dönemi yaşar. 39 yıl sonra ilk kez takılmadan, yutkunmadan, zorlanmadan konuştuğu anları, “Konuşmaya başladıktan sonra yepyeni bir hayata başladım. Yeniden doğdum.  Diğer yaşadıklarımı yok sayıyorum. Mutlu olarak hayatımı sürdüreceğim. İlk akşam evde misafir olarak babam vardı. Konuştuğumu görünce çok sevindi. Mutluluktan ağladı.” sözleriyle anlatıyor.
     <br/>
     <br/>
     Kekemelik iş hayatımı da etkiliyordu
     <br/>
     <br/>
     Mobilya imalat firmasında çalışan üç yıllık evli 28 yaşındaki Levent Cambaz, merkeze gelebilmek için işini bırakmayı göze alanlardan. Eşi kekeme olmayan Cambaz’ın rahatsızlığı üç yaşındayken piknik dönüşü köyde büyük bir yangınla başlar. Yangına uzun süre baktıktan birkaç gün sonra kekelemeye başlar. Cambaz hâlâ yangın görüntüsünü unutamadığını söylüyor. Kekeleme problemini çözebilmek için birçok psikoloğa, danışmana gitmiş ama sonuç alamamış: “Hiçbir şeyi istediğin gibi yapamıyorsun. Çok şeyden kaçıyor ve hayatına yön veremiyorsun. Psikolojik olarak çok etkileniyorsun. Seni başka bir insan yapıyor. Düşüncelerini, bildiklerini anlatamıyor, çok iyi bildiğin bir konuyu savunamıyorsun. İnsanlar da seni bu şekilde tanıyor. Özellikle devlet dairelerinde işim çok zor oluyor. Muhakkak yanımda bir kişinin olması gerekiyor.”
     <br/>
     <br/>
     Kekemeliğin zararından sadece bu problemi yaşayanlar değil, çevrelerindekiler de nasibini alıyor. Özellikle iş ilişkilerinde yaşanan iletişim eksikliği zaman zaman her iki tarafı da mağdur edebiliyor. Tezgahtar olarak çalışan Gülşah Akyüz, en büyük zorluğu pazarlık yaparken ve giysilerin fiyatlarını müşterilere söylerken yaşadığını söylüyor. Mesleki anlamda olumsuz etkilenenlerden biri de reklam ajanslarında web tasarımcı olarak çalışan 26 yaşındaki Barış Türkmen. Müşterileriyle telefonda kesinlikle konuşamadığı için mail yoluyla haberleşiyormuş. Herkes de elektronik postaları sürekli kontrol etmediği için sorunlar yaşıyor ya da bir problemi daha uzun sürede halledebiliyormuş. Ona göre  kekelemesinin bir nedeni yok.
     <br/>
     <br/>
     Dört aydır konuşabilen Barış Türkmen, “Restorana girdiğimizde arkadaşlarım sipariş verirlerdi. En son arkadaşım ne isterse ondan istemek zorunda kalıyordum. Hiçbir zaman kendi istediğim yemeği yiyemedim. Ya da mönüye bakardım, hangisi daha rahat söylenebilecekse onu söylerdim. Artık istediğim yemekleri yiyebiliyorum.” diyor. Hayatı boyunca unutamadığı ve ona göre kaderinin seyrini değiştiren olayı ise şöyle aktarıyor: “Babam orta ikinci sınıfa giderken Beşiktaş Jimnastik Kulübü’ne (BJK) basketbol okulu için kayıt yaptırmıştı. Oğlum bu formu al, BJK’ye git, kağıdı hocana göster ve kursa başla dedi. Birinci hafta sonu elimde kağıtla tribünde oturdum. Benim yapmam gereken, kağıdı hocaya gösterip onunla çalışacağımı söylemekti. İkinci ve üçüncü hafta da geçti söyleyemedim. Dördüncü hafta da çok istememe rağmen yapamadım. Artık pes etmiştim ve aileme ben basketbolu sevmedim, gitmek istemiyorum dedim. Belki iyi bir basketbolcu olabilirdim.”
     <br/>
     <br/>
     Loggita adres:
     <br/>
     İstiklâl Cad. Sekban Han No: 73 K:6 Taksim Tel: 0 212 244 99 62
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19367), [web.archive.org (arşiv bağlantısı)](http://web.archive.org/web/20070621001319/http://www.aksiyon.com.tr:80/detay.php?id=19367)
