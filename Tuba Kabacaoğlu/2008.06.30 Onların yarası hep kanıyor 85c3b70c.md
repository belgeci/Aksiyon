# Onların yarası hep kanıyor

*Tuba Kabacaoğlu 2008.06.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hayatlarını cam fanusta yaşamak zorunda kalan hemofili hastalarının çektiği ızdıraplar, onlara kol kanat geren anneler ve “kanayan bir dünya”nın hikâyesi…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080731104111im_/http://www.aksiyon.com.tr/resim/708/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080731104111/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080731104111/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080731104111oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080731104111oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Onlar, sokakta oynayan arkadaşlarını seyretmekle yetinmiş hep. Çoğu zaman çaresiz bir yaşlı gibi hissetmişler kendilerini. Ana kucağından ayrılıp hastane koridorlarında yalnızlaşmak düşmüş paylarına. Top oynamayı öğrenememiş, bisiklete binememişler hiç. Koşu yarışı yapanlara mendil tutup futbol maçlarında hakem olmaktan bıkıp usanmışlar. Özgürce ağaçlara tırmanamamış, yokuş aşağı bir türlü bırakamamışlar minik bedenlerini. Hayata hep arkadan bakmak zorunda kalmışlar hâsılı…
   <br>
    <br>
     Halk arasında çoğu zaman kan kanseriyle (lösemi) karıştırılan bir hastalık hemofili. Yukarıda anlatılanlar da hemofili hastalarının yaşadığı sıkıntılardan sadece birkaçı. Geçtiğimiz günlerde İstanbul’da 4500 delegenin katılımıyla düzenlenen Dünya Hemofili Kongresi’nde Hemofili ile alakalı yeni tedavi yöntemleri, tedavi ve ilaç temininde yaşanılan sorunlar ile çözüm yolları, yeni araştırmalar ve toplumun nasıl bilgilendirileceği üzerinde duruldu. Türkiye’de kayıtlı 3 bin 550 erkek, 408 de kadın hemofili hastası (hemofil) var. Biz de hemofillerin ağzından bu hastalığı tanımak, onlara etten duvarlar örerek büyüten annelere kulak kabartıp hastalıkla ilgili ilginç ayrıntıları öğrenmek istedik.
     <br>
      <br/>
      ERKEKLER HEMOFİLİ, KIZLAR TAŞIYICI OLUYOR
      <br/>
      <br/>
      On binde bir ihtimalle görülen hemofili, kalıtımsal bir hastalık olduğu için doğumdan itibaren kişiyi etkilemeye başlıyor. Genlerle geçiyor ve sadece erkeklerde görülüyor bu kan hastalığı. Kanın pıhtılaşması için gerekli pıhtılaşma faktörlerinden biri eksik olduğunda durdurulamayan kanamalar meydana geliyor. Bu faktörlerden ‘faktör 8’ eksik olduğunda Hemofili A, faktör 9 eksik olduğunda da ‘Hemofili B’ hastalığı husule geliyor. Hemofili, X kromozomuyla taşınıyor. Bozuk genin her iki X kromozomunda da bulunması, hastalığın dişilerde de ortaya çıkmasına yol açıyor. Ama bu durumda hasta ya ölü doğuyor ya da doğumdan kısa süre sonra ölüyor. Dişiler taşıyıcı oluyor. Erkekte hastalık bozuk geni taşıyan X kromozom sebebiyle ortaya çıkıyor. Taşıyıcı anne ve sağlıklı babadan doğan erkek çocuklar hasta oluyor. Kız çocuklarının ise taşıyıcı olma ihtimali yüzde 50. Hemofil baba ve sağlıklı anneden doğan erkek çocukların hepsi sağlıklı, kızların ise hepsi taşıyıcı oluyor.
      <br/>
      <br/>
      Birçok kronik hastalık gibi hemofili de hayatı olumsuz etkiliyor. Onlar için sünnet olmak, diş çektirmek, ameliyat olmak gibi birçok şey büyük tehlike arz ediyor. Büyüme dönemlerinde de bir fanus içinde yaşamak zorunda kalıyorlar. Bazen hiçbir sebep yokken bile burun, boğaz gibi organlardan kan gelebiliyor. Hemofiller dış kanamalardan daha çok eklem, iç kanama ve beyin kanamasından korkuyor. Eklemlerdeki kanamanın habercisi yanma ve ağrı oluyor. Hemen müdahale edilmez ise diz ya da dirsek morarıp şişiyor. Kan kaybı fazlalaşmadan da en yakın sağlık kurumuna başvurmak gerekiyor.
      <br/>
      <br/>
      BİR BEBEĞİN HEMOFİLİ OLDUĞU NASIL ANLAŞILIR?
      <br/>
      <br/>
      Hemofili yüzde 70 genlerle aileden geçiyor. Yüzde 30’luk ihtimal de X kromozomunun mutasyona uğramasından kaynaklanıyor. Buna sebep olarak ise (kesin olmamakla birlikte) hamilelik döneminde annenin radyasyona maruz kalması, bazı ilaçları tüketmesi gösteriliyor. Peki bir bebeğin hemofili olup olmadığını nasıl anlayacağız? Türkiye Hemofili Derneği’nin sorumlu hekimi Dr. Fikret Bezgal’dan alıyoruz cevabı: “Bebekler doğar doğmaz bazı testler için topuklarından kan alınır. Hemofillerin kanı durmaz. Ya da bebekler emeklemeye başladığında diz, dirsek eklemlerinde morarma, şişme olur. Diş çıkarırken sızıntı şeklinde kanamalar gerçekleşir. Ya da kafasını sehpaya çarpar, alını ya da dudağı yarılır. Dikiş atılsa da kanama durmaz, dikiş tutmaz” Dr. Bezgal, hemofili teşhisi konulduktan sonra ailelerin ciddi bir duygusal yıkım yaşadığını anlatıyor. Oysa anne-baba hastalık hakkında hemen doğru bilgiye ulaşmalı, hayati önem taşıyan hemofili ilaçlarını alabilmek için heyet raporu, hemofili takip karnesi çıkarmalı. Ebeveyn kesinlikle sigortalı olmalı. Çünkü bir şırınga ithal ilacın fiyatı 600 dolar.
      <br/>
      <br/>
      Hemofili hastalarının kullandıkları ilaca ‘faktör’ deniyor. Kanlarındaki eksik maddeyi dışarıdan alıyorlar bu yolla. Yaş, kilo ve kanamanın şiddetine göre enjekte edilecek faktör miktarı değişiyor. Türkiye Hemofili Derneği’nin kurucusu Prof. Dr. Bülent Zülfikar, hastaları “faktör kullananlar ve kullanamamış olanlar” şeklinde ikiye ayırmak gerektiğini düşünüyor. Çünkü faktör son 15 yıldır ülkemizde kullanılıyor. Önceden kanamalar taze plazmayla durduruluyormuş. Bazen bir ünite plazma da kanamayı durdurmaya yetmiyormuş.
      <br/>
      <br/>
      Eklemlerde yaşanan kanamaların tek sonucu ağrı ve acı değil. Çünkü müdahale edilmeyen kanamalar eklemleri bozuyor. Normalde 70’li yaşlarda nükseden kireçleme ve ağrı şikayetleri hemofillerde 20 yaşında başlıyor. Eklemde kanamaların meydana getirdiği tahribat kıkırdağın beslenmesini engelliyor, en sonunda kıkırdak da ufalanıp dökülüyor. Genellikle hemofiller 30-40 yaşına kadar seke seke yürüyerek hayatlarına devam ediyor. Kendi ihtiyaçlarını bile karşılamaz hâle geldiklerinde de ciddi bir ameliyatla protez bacak takılıyor.
      <br/>
      <br/>
      FAKTÖRDEN ÖNCE, FAKTÖRDEN SONRA…
      <br/>
      <br/>
      Şu an yirmi yaşının altındaki hemofiller ağabeylerine göre çok şanslı. Çünkü faktör kullanıyorlar. Kanamalarının başlayacağını hissettikleri an ellerindeki raporla en yakın sağlık kuruluşuna gidiyorlar. Faktörlerini yaptırdıktan sonra günlerce istirahat etmelerine gerek kalmıyor, normal hayatlarına kaldıkları yerden devam ediyorlar. Hatta yeni nesil ağır hemofili hastalarına kandaki faktör oranını dengede tutmak maksadıyla her üç günde bir ilaç zerk ediliyor. Faktörün alındığı gün çocuklar futbol oynayabiliyor, yüzüyor, koşabiliyor... İkinci gün ilacın etkisi azalmaya başlıyor ve hareketlerine biraz daha dikkat etmek zorunda kalıyorlar. Yalnız küçük yaştaki çocuklar iğne yapılmasından korktukları için eklemlerinde hissettikleri rahatsızlıktan ailelerine bahsetmiyor. Fakat anne-babalar, çocuğunun kol ve bacaklarını tam hareket ettirememesinden, yere sağlam basamamasından kanamanın varlığını hissedebiliyor.
      <br/>
      <br/>
      Çilekeş hemofillerden söz açılmışken hayattaki en büyük yardımcıları annelerine kulak kabartmamak haksızlık olur. Çünkü onlar ismini bile duymadıkları bu hastalıkla yıllarca savaşmışlar. Her kanamada gece-gündüz demeden çocuklarını hastaneye taşımışlar. Kan merkezinin önünde bir ünite plazma için saatlerce göz yaşı dökmüşler. Bulamadıklarında da dünyalar başlarına yıkılmış. Aldıkları bir torba plazmayı bağırlarına basarak ısıtıp yavrucaklarına ulaştırmışlar. ‘Dur’dan anlamayan minik bedenler, etraflarına örülen etten duvara yıllarca bir anlam verememiş. Fedakâr anneler ‘Kanama olur mu?’ korkusuyla deliksiz uykuya hasret kalmışlar yıllarca. Doğru bilgilerin ne yazık ki ‘sır’ gibi saklandığı o dönemlerde eklemlerin kendiliğinden de kanayabileceğini bilmedikleri için her vukuattan sorumlu tutmuşlar kendilerini. İlkokula başlayan yavruları için mutlu olamamışlar bir türlü. En az beş yıl çocuklarıyla birlikte öğrenci olmuşlar. Kendi arkadaşları, kendi zevkleri, kendi hobileri olmamış bu cefakeş annelerin. Ne zaman faktör girmiş hayatlarına, hem kendileri hem de yavrucakları rahatlamış, hayatları normalleşmiş...
      <br/>
      <br/>
      İKİNCİ ÇOCUK AKLIMA BİLE GELMEDİ
      <br/>
      <br/>
      Canan Kaçmazer, bugün özel bir bankada çalışan hemofili hastası Harun’un (20) annesi. Onların hikâyesi şöyle gelişir: 9 aylık Harun’un dişleri çıkmasıyla kanamaların başlaması bir olur. Kaçmazer ailesinin ilk çocuğu için doktorlar ‘yaşamaz’ der. Ama ortada bir teşhis yoktur. Prof. Dr. Leyla Ağaoğlu ise çocuğun hemofili olduğunu söyler. Sonra da sancılı bir hayat başlar Canan Hanım için. Plazma verilerek kan kaybının önüne geçilir. Annesi dizlik diker Harun’a. Dizleri kanamasın, yıpranmasın diye. Yeni yeni yürümeye başlarken yanlışlıkla poposunun üstüne düşse kanama başlar, soluğu hastanede alırlar. Bazen birkaç gün orada kalmaları gerekir. Neyse ki 5 yaşındayken faktörlü günler başlar.
      <br/>
      <br/>
      Harun’un kardeşi yok. Sebebini Canan Hanım anlatıyor: “Çok hastaneye gidiyorduk. Çocuk yapmak aklımıza bile gelmedi. İlk çocuğum hemofili olunca korktum. Herkesin kucağına veremezdim oğlumu. Hırpalayarak sevemedim hiç. Çocuklar düşe kalka büyür derler; ama biz bunu hiç yaşamadık.”
      <br/>
      <br/>
      Canan Hanım’ın aksine Muazzez Babalık (40) ilk çocuğu genetik sebeplerle hemofil olmasına rağmen ikinci çocuğu düşünmüş. Oğlu Ertuğrul da (21) 5 yaşına geldiğinde kardeş isterim diye tutturmuş. İkinci bebek ise sağlıklı olarak dünyaya gelmiş. Muazzez Hanım, yaşadıkları tüm olumsuzlukları unutmaya çalıştığını belirterek Ertuğrul’u 4 yaşından itibaren futbol oynamaktan, koşmaktan, yüzmeden bilgisayar oyunlarıyla uzak tutabildiğini söylüyor.
      <br/>
      <br/>
      Esma Polat’ın (50) oğlu Abdülkadir ise bugün 23 yaşında. Esma Hanım da kader arkadaşlarınınkine benzer şeyler yaşar. Oğlunun vücudundaki morartıları görünce soluğu hastanede alır. Teşhis konar konmaz abisinin de böyle bir rahatsızlığı olduğunu anımsar. Evde bir an olsun oğlunun yanından ayrılmaz. Abdülkadir’in yatağına bile süngerli bariyer yaptırır. Plazmalı tedavi günleri adeta kâbus gibidir. Üzüntüyü de sevinci de dibine kadar yaşarlar: “Oğlum pencerenin önünde kukumav kuşu gibi otururdu. Bütün gün dışarıdaki çocukları seyrederdi. Bisiklet nedir bilmedik. Çocuklar büyüyünce anneler rahat ediyor. Ama küçükken gözyaşımız hiç dinmedi.”
      <br/>
      <br/>
      HEKİM TEDAVİ ETMEK İSTİYOR AMA KANAMA DURMUYOR Kİ!
      <br/>
      <br/>
      Bir başka vaka… Lise öğrencisi Rabia Bali kardeşinin doğumuyla birlikte hayatlarının çok değiştiğini, zor günler yaşadıklarını söylüyor: “Hastalık hakkında bilgimiz yoktu. Kardeşimin topuğundan kan almışlardı. Ama kanı bir türlü durmamış. Annemin yanına Ömer (6) çok uzun süre getirilmedi. Sonra teşhis kondu. Hemofiliydi.” Neyse ki kısa süre içinde Türkiye Hemofili Derneği’yle tanışmışlar. Oradan Ömer’in hastalığı hakkında geniş bilgi edinmişler. Kendileri gibi derneğe üye olmuş hemofili annelerini görünce gönülleri ferahlamış, yalnız olmadıklarını anlayıp şükretmişler hâllerine. Kamu yararına çalışan Türkiye Hemofili Derneği, birçok aile için önemli bir umut kapısı. Derneğin ilginç kurulma hikâyesini Prof. Dr. Bülent Zülfikar anlatıyor: “1988’de hemofillere hizmete başladık. Reçetelerin dışında soysal ve psikolojik desteğe, doğru bilgiye ihtiyaçları vardı hastaların. Bir baktık ki; sünnet olamıyorlar ürolog lazım, ağız tedavileri için diş hekimi lazım, fizyoterapist lazım. Bu hastalar kanıyor. Tedavi etmek istiyor hekim; ama kanamayı durduramıyor ki! Bir hocamız ameliyat esnasında hemofili hastasını kaybetmiş. ‘Bir daha ameliyat etmeyeceğiz’ demiş. 1997’de ameliyatlara girmeye başladım. Böylece hemofillerin ameliyatı yapılmaya başladı. Bizde gönül bağımız olan doktor arkadaşları bir araya getirip bir takım kuralım dedik ve dernek fikri doğdu.”
      <br/>
      <br/>
      KENDİ FAKTÖRLERİNİ KENDİLERİ YAPIYOR
      <br/>
      <br/>
      Derneğin sorumlu hekimi Dr. Fikret Bezgal’ın telefonu 24 saat açık. Acil ya da değil herkes rahatlıkla arayabiliyor. Bazısının aniden kanaması başlıyor; ama elinde faktör yok. Hemen derneğe geliyor. Burada ilaç firmalarının eşantiyon olarak verdiği ürünler acil hastalar için kullanılıyor. Hayatları boyunca iğne olmak zorunda kalan hastalara ve hasta yakınlarına enjeksiyonun nasıl yapılacağını uzman hekim ve hemşireler anlatıyor. Şu an 14-15 yaşındaki çoğu genç kendi faktörünü kendisi yapabiliyor. Böylece her kanamada hastanelere gidip saatlerce vakit kaybetmiyorlar. Bir de derneğin en önemli fonksiyonu sünnet olacak, diş çektirecek, ameliyat olacak, doğum yapacak hastalara danışmanlık hizmeti vermesi.
      <br/>
      <br/>
      Dernek hekimleri bazı durumlarda, tedaviyi kabul etmeyen doktor ile irtibata geçip ameliyat ya da müdahale hakkında ayrıntılı bilgi alıyor. Buna göre de hemofil bir hastanın müdahale esnasında ne kadar ve ne zaman faktöre ihtiyacı olduğunu ayrıntılı olarak anlatıyor. Tüm bu tavsiyelere uyulduğunda da sorun çıkmayacağının teminatını veriyor. Eğer karşı taraf yine ikna olmuyorsa ya Bülent Zülfikar Hoca ya da başka bir gönüllü doktor ameliyat esnasında hastanın yanında bulunma sözü veriyor. Böylece hemofiller eski yıllara göre daha kolay ve sorunsuz tedavi olabiliyor.
      <br/>
      <br/>
      HEMOFİLİ TEDAVİ MERKEZLERİNİN AÇILMASI GEREKİYOR
      <br/>
      <br/>
      Her hasta grubunda olduğu gibi hemofillerin de sağlık imkânlarından yararlanma konusunda zaman zaman sıkıntıları oluyor. Önceki yıllara göre çok büyük ilerleme kaydedilmiş olsa da sorunlar yok değil. Faktörlerin çok pahalı olması bu sorunların temelini oluşturuyor. Mesela bazı doktorlar milyarlık reçetelerin altına imza atmak istemiyor, hastaya kısıtlı miktarda faktör veriyor. Bu da hemofillerin hayat standardını düşürüyor. Oysa ilaçların kanama olduktan sonra değil, kanama olmadan alınması gerekiyor. Ayrıca Prof. Dr. Zülfikar’a göre Türkiye’deki hematolog sayısı oldukça düşük. Son birkaç yılda hareketlilik olsa da yine de yeterli değil. Bülent Hoca sorunları anlatmaya devam ediyor: “Hemofili tedavi merkezlerinin ülkemizde de kurulması gerekiyor. Avrupa’da 1970’li yıllardan bu yana var. Hastalar ilaçlarını buradan temin edecek, enjeksiyonlarını yaptıracaklar. Doktor hastasını, hasta da doktorunu tanıyacak. Kanaması olanlar hemen buraya başvuracak. 30 merkez açılması tüm sorunlarımızı çözmek için yeterli.” Prof. Dr. Zülfikar, yeni merkezler için sivil toplumu da aktif görev almaya çağırıyor.
      <br/>
      <br/>
      <br/>
      <br/>
      HEMOFİLİ HASTASI DOKTORLAR ANLATIYOR Dr. Fatih Kol (30): OLABİLECEK TÜM KANAMALARI YAŞADIM
      <br/>
      <br/>
      Trabzon’da yaşıyorduk. Emeklerken başımı çarpmışım ve kanama durmamış. Çocuk doktoru şüphelenip Hacettepe Hastanesi’ne göndermiş. 2 yaşında teşhis konmuş. Genle geçmemiş hastalık. Çocukluğumu hatırlıyorum da her kanama için Hacettepe Hastanesi’ne giderdik. İlkokula başlayınca kanama sayısı arttı. Her öğretim yılının yarısını hastanede geçirirdim. Derslerim iyiydi. Beni idare ediyordu öğretmenler. Annem daima yanımdaydı. Alırdım plazmayı, iyileşip okula başlardım. On gün sonra yine hastane yolları gözükürdü. Babam gurbetçiydi. Yılda bir kez gelebiliyordu. Tüm yük annemin omuzlarındaydı. Kaçak futbol, basketbol oynardım… En çok diz ve dirseğim kanardı. 5-6 gün sürerdi bir kanamanın sonucu. Güçlü aile desteği varsa önemsenmeyecek bir hastalık.
      <br/>
      <br/>
      Doktor olmamın hastalığımla ilgisi güçlü. Hastanede çok fazla zaman geçirdim. Bir de doktorların hayat standartları yüksektir, eğer hekimseniz sağlık hizmetlerinden daha rahat faydalanırsınız. Okurken zorluklar çektim. Staj döneminde çok zorlanır, saatlerce ayakta kalmaktan diz eklemlerim kanardı.
      <br/>
      <br/>
      Hastalığım orta düzeyde. Olabilecek tüm kanamaları yaşadım. Sağ dizimde kireçleme oluştu. Birçok hemofilde kas küçülmesi vardır. Bende de var. Fazla yüklenmemek gerekiyor. Hayatı biraz daha dinlene dinlene yaşamam gerekiyor. Ailemle, annemle, akrabalarımla çok fazla zaman geçirdim. Evdeydim çünkü hep. Hemofiller daha duygusaldır. Kadınların dünyasını çok iyi bilirler. Çünkü anneleriyle çok fazla vakit geçirmişlerdir. Daha merhametli ve duygusaldırlar. Birçok gencin uğraştığı saçma sapan işlerle uğraşmamışlardır. Kötü alışkanlıklardan, kavgalardan uzak kalırlar hep. Evliyim. Kars’ta hekimlik görevime devam ediyorum.
      <br/>
      <br/>
      <br/>
      <br/>
      Dr. Fikret Bezgal (31): ŞÜKREDECEK ÇOK ŞEY VAR
      <br/>
      <br/>
      Ailemizde hemofili hastası yok. 1,5 yaşındayken Cerrahpaşa Tıp Fakültesi’nde teşhis konmuş. Emeklerken diz ve dirseklerim morarıyormuş. Erzincan’da yaşıyorduk. Orada üniversite hastanesi yoktu. Kanama olduğunda apar topar Ankara’ya geliyorduk. Ortaokulu bitirene kadar bu kısırdöngü devam etti. Bu süreç hem maliyetli hem de yorucuydu. Küçük kanamaları buz koyarak, kanamayı hafifletici ilaçlar alarak geçirdim. En sonunda İstanbul’a yerleşmeye karar verdik. Kabataş Lisesi’nde yatılı okudum. İyi bir öğrenciydim, hastalığım çok sorun olmadı. Tıp fakültesini seçmemde hastalığımın etkisi var elbette. Çünkü çok acı, ağrı çektim. Bir insanın ağrısını, acısını gidermenin ne olduğunu öğrendim. Hayatımı hastalığıma göre tasarladıktan sonra sorun yaşamamaya başladım. Hep iyi tarafından bakmaya çalıştım hayata. Ailem beni çok kısıtlamadı. Kendimi korumam şartıyla arkadaşlarımla dışarıda vakit geçirmeme izin verdi, Nemrut Dağı’na bile tırmandım. Ki, bir hemofili hastası için çok tehlikelidir bu. Ama yaptım. Hâlâ hayatta ve sağlıklı olduğuma göre şükredecek çok şey var…
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30615), [web.archive.org (arşiv bağlantısı)](http://web.archive.org/web/20080731104111/http://www.aksiyon.com.tr:80/detay.php?id=30615)
