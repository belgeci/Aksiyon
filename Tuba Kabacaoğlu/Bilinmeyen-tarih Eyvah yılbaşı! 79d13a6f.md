# Eyvah yılbaşı!

*Tuba Kabacaoğlu Bilinmeyen-tarih*

<div>
 <font>
  <img border="0" height="1" src="/web/20050129204445im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050129204445im_/http://www.aksiyon.com.tr/resim/525/22.jpg" vspace="5"/>
  </p>
 </font>
 <font class="content">
  Bütün dünyada yılbaşı şu ya da bu sebeple heyecanla karşılanır, gelmesi için sabırsızlanılır. Fakat öyle meslek erbapları var ki onlar için yılbaşı tam anlamıyla kâbus. Gelmesin diye dua edecekler neredeyse.
 </font>
 <br/>
 <p>
  <font class="content">
   “Eyvah yılbaşı geliyor?” Bugünlerde birçok kişiden bu sözü duymak mümkün. “Nasıl yani? Neden eyvah olsun ki...” diyenler olacaktır. Fakat toplumun büyük bir kısmı yaklaşan yılbaşı nedeniyle büyük bir telaş ve endişe içerisinde. Çünkü her sezon sonunda olduğu gibi muhasebeciler, bilgisayar mühendisleri, bankacılar, hastane çalışanları ve polisler yaklaşan yılbaşından endişeliler. Üstelik de bu yıl Yeni Türk Lirası’na geçiliyor. Telaş iki katına çıkmış durumda.
   <br>
    <br>
     Her ne şekilde algılanırsa algılansın gerçek olan bir şey var ki; o da yılbaşının hayatımızın bir parçası haline geldiği. Bunu anlamak için mağaza vitrinlerine, televizyon programlarına ya da gazetelerde yer alan tatil programlarına göz atmak yeterli. Düzenlenen tüm aktivite ve programların temelinde ise her ne kadar kimse inanmıyor olsa da yeni bir yıla nasıl girilirse bütün yılın da öyle geçeceği düşüncesi yatıyor. Çoğunluk için yeni yıl tatil ve eğlence olarak algılanıyor olsa da bazı meslek grupları var ki onlar için ne eğlence ne de tatil. Aksine normal günlerden daha stres ve endişe dolu. Hatta onlara yeni bir yılın geliyor olduğunu unutturacak kadar yoğun bir gece. Sadece yeni yılda değil, tüm tatil günlerinde çalışmak zorunda olanlar sağlıkçılar ve güvenlikçiler. Bankacı ve bilgi işlemciler ise yılbaşlarında çalışmak zorunda.
     <br>
      <br>
       YTL’ye geçiş çok etkiledi
       <br/>
       <br/>
       Yeni yılın gelmesinden dolayı olumsuz etkilenen meslek gruplarından biri olan bilgi işlemciler, yeni yıla sayılı günler kala çok hızlı çalışıyor. Amaç, Yeni Türk Lirası’na (YTL) bütün şirket programlarını geçirebilmek. Dolayısıyla önlerinde sayılı,geceyi gündüze katarak çalışmaları gereken günler var. Türkiye Bilişim Derneği İstanbul Şubesi Yönetim Kurulu Üyesi, 1986’dan bu yana sektör içinde olan bilgi işlemci Levent Karadağ’a göre yoğun çalışıyor olmalarının iki önemli sebebi var. Bunlar, her yılbaşında olması gereken rutin değişiklikler ve YTL’ye geçiş.
       <br/>
       <br/>
       Karadağ bu yılki yoğun çalışma temposunu 200’dekiyle karşılaştırırken, “Biz milenyuma girerken bile bu kadar yoğun çalışmamıştık; çünkü o dönemdeki değişiklikler tüm dünyayı ilgilendiriyordu. Bu konuda hem bilgilendirme hem de gereksiz telaşlar yapıldı. Olası durumlara karşı bilişim destekleri alındı. YTL meselesi sadece Türkiye’yi ilgilendirdiğinden kimse yeterince bilgilendirilmedi. Şirketler de bize geç başvurdu. Çoğu şirket YTL’ye geçişte ciddi anlamda zorlanacak.” diyor.
       <br/>
       <br/>
       Levent Karadağ ve ekibi bir haftadır neredeyse gece gündüz çalışıyor. Yeni yılın ilk saatleri ve en az iki gün daha bu tempoda çalışacaklar. Yeni yılın kendisi için ne anlama geldiğini sorduğumuzda iki kelimeyle anlatıyor: “Risk ve kriz önlem planları yapmak.” 18 yıldır çalışan Karadağ için yılbaşlarının bir özelliği yok. Sadece çalışmaları hatta çok çalışmaları gereken belirli bir zaman dilimi. 18 yıldır yeni yıl için tatil planı hiç yapmamış ve ona en büyük yeni yıl hediyesi risksiz ve krizsiz bir gece. Eğer yeni yılda tatil yapacak olursa da bu kültürden mesleği itibariyle uzaklaştığı için sıradan bir gün olarak kutlayacağını söylüyor.
       <br/>
       <br/>
       “22 yıldır yeni yıl kutlamadım”
       <br/>
       <br/>
       YTL’ye geçiş yüzünden zor ve yoğun günler geçiren bir başka sektör de bankacılık. Onların yılbaşı tatili hiçbir zaman olmadı ama YTL’ye geçişten dolayı da şimdiye kadar hiç çalışmadıkları kadar çalışmak zorunda kaldılar. Yılbaşından  sonra da 48 saatlik mesai yapacaklar. Tabii haftalardır yapılan mesaileri de unutmamak gerekiyor.
       <br/>
       <br/>
       Vakıfbank Merkez Bilgi İşlem’de Servis Yöneticisi olan Suat Günay, 22 yıldır yeni yılı hiç kutlamamış. Onun için yılbaşı diye bir şey yok. Tatil planlarını 2007 yılındaki emekliliğine saklıyor. YTL’ye geçişten kötü etkilendiklerini ve 31 Aralık-2 Ocak tarihleri arasında kesintisiz çalışacaklarını, bankacılar için yeni yıl tatilinin ancak emekli olduklarında başladığını söylüyor. Bankacı Günay mesleğine başladığı ilk yıllarda herkesin tatil ve eğlence planları yaparken kendisinin çalışıyor olmasından rahatsız olduğunu; fakat zaman içinde alıştığını söylüyor.
       <br/>
       <br/>
       Mevcut durumu kabullenmenin tüyosunu da yılbaşını sıradan bir gün olarak görün. Eğer çalışmasaydı yeni yılını nasıl kutlayacağı konusundaki kararsızlığını ise şöyle aktarıyor: “Ben 22 yıldır bu hayalden, düşünceden uzak yaşamış bir insanım. Bu yıl çalışmayacaksın, izinlisin deseler nasıl kutlayacağımı bilemem. Çünkü benim hayatımda bu günün özel bir yeri hiç olmamış ki.”
       <br/>
       <br/>
       14 yıldır bankada çalışan üst yetkili Ahmet Kalyoncu bütün meslek yaşamı boyunca bir kez yılbaşında izin kullanmış. Ertesi gün çalışacağı için onu da sıradan bir gün olarak geçirmiş.
       <br/>
       <br/>
       Yeni yıl Kalyoncu için hiçbir şey ifade etmiyor. 2004’ten 2005’e geçiş olarak görüyor. Fakat, bankada diğer yeni yıllara oranla daha fazla çalışmak zorunda kaldıkları için bu yılı çok çalışmak kavramıyla bütünleştiriyor. Zira, YTL’ye geçildi, bütün programlar değişti, yeni bir yapılanma başlatıldı. Kalyoncu da yılbaşında tatil olsaydı ne yapacağını bilemeyenlerden. Ona göre yaşamının 14 yılı bu şekilde geçmiş, değiştirmek zor. Mevcut durumundan da rahatsız değil. Eşi de bankacı. Her ikisi de aynı tempoda çalıştığı için problem olmuyor. Ahmet Kalyoncu için yılbaşı yok, sadece tatil kavramı var.
       <br/>
       <br/>
       Hastalığın yılbaşısı yok ki!
       <br/>
       <br/>
       Alıştığımız, hiçbir zaman da aklımıza gelmeyen bir durum var ki; o da sağlık personelinin yıllık izinlerinin dışında hiçbir özel günde tatillerinin olmaması. Onlar bırakın tatil yapmayı çoğu zaman yemek yemeye bile vakit bulamıyor. Herkesin beklentilerine cevap vermeye çalışmak artık yaşamlarının bir parçası haline gelmiş. Dolayısıyla hiçbirimizin aklına acaba doktorlar, hemşireler yeni yılda çalışacaklar mı diye bir soru gelmiyor; çünkü onların her ihtiyacımız olduğunda var olacaklarını biliyoruz.
       <br/>
       <br/>
       Nisa Hastanesi Başhemşiresi Gülten Cebeci 23 yıldır kesintisiz çalışıyor. Hastanede hemşirelerden sorumlu olması nedeniyle nöbet listelerini hazırlıyor. Görev dağılımı sırasında özellikle yeni yılda çalışmak istemiyorum gibi bir yaklaşımın olmadığına dikkat çekerek şunları söylüyor: “Her tatil dönemi için görev dağılımı yaparız. Bu dağılım tatil günlerine ve mevcut sıraya göre yapılır. Bayram tatilleri, resmi tatiller ve yeni yıl olarak. Hemşirelik mesleği 24 saat hizmet gerektiren bir iş. Zaten sağlık ekibinde çalışanlar için hiçbir zaman bayram tatili, yeni yıl gibi kavramlar olmaz.”
       <br/>
       <br/>
       Bir de alkol komaları olmasa
       <br/>
       <br/>
       Haseki Devlet Hastanesi 5. Dahiliye Bölümü’nde çalışan 6 yıllık hemşire İsmihan Çakar da meslek hayatı boyunca birçok kez yeni yılda çalışmak zorunda kalanlardan... 2005’i de çalışarak karşılayacak olan Çakır, nöbet listelerinin bir ay önce hazırlandığını, yeni yılda çalışmak zorunda olduğunda kendini alıştırıp yakınlarına bir program için söz vermediğini, dolayısıyla yeni yılı diğer günler gibi algılama psikolojisine büründüğünü söylüyor.
       <br/>
       <br/>
       17 yıllık nöroloji bölümü hemşiresi Kadriye Özkan da meslek hayatı boyunca çoğu zaman yılbaşında nöbet tutmak zorunda kalmış. O günün kendi açısından sıradan olduğunu, “Yeni yılı çalışarak kutladığım çok oldu. Çok farklı bir psikoloji içine girmiyoruz. Bu mesleğe girerken tatil günlerinde de çalışmamız gerektiğini biliyoruz. Hastalığın tatili yok. Yeni yılı ise hiç yok.” sözleriyle anlatıyor.
       <br/>
       <br/>
       Yeni yıla nasıl girilirse gelecek günler de öyle seyreder mantığından olsa gerek özellikle gecenin ilk saatlerinde birçok kişi hayatlarındaki olumsuzlukları düşünmez. Hatta bunu sonuna kadar bastırabilmek için eğlenceler düzenler, sevdikleriyle toplanır ya da tatile çıkarlar. Oysa sağlık personeli yaşadıkları olumsuzluklardan olsa gerek tatil günlerinde kaygı dolu bir gecenin bekleyişi içine giriyor. İki çocuk annesi 35 yaşındaki hemşire Kadriye Özkan fazla alkol tüketiminin yol açtığı trafik kazaları, gasplar, yaralanmalar ve alkol zehirlenmesi gibi vakalarla yeni yılda daha çok karşılaştıklarına dikkat çekerek, “Bu gece tüm bunların olacağını biliyorsunuz. Özellikle gece üçten sonra hastane hızla yoğunlaşmaya başlıyor. Bir de alkol komaları olmasa.” diyor.
       <br/>
       <br/>
       Acilde hemşire olmak
       <br/>
       <br/>
       “Zor durumdaki insanlara yardım etmeye çalışırken  aklınıza gelecek en son şey yeni bir yılın başladığı oluyor.” diyor, Nisa Hastanesi Bebek Odası Bölümü’nde çalışan 10 yıllık hemşire Sevgi Koç. Meslek hayatında 6 yılını acil serviste geçirmiş. Yeni yılda genelde hastanenin acil bölümünün yoğun olduğunu, yılbaşını bilinçsizce kutlamanın kötü sonuçlarına şahit olmak istemediğini söyleyerek bir eleştiri getiriyor; “İnsanlar eğlence dolu bir gece geçiriyor ve sonunda da kötüleşiyor. Yeni yılda yaşadıklarımı çok hoş  şeyler olarak tanımlayamam.Akşam 11’den sonra kaygılanmaya başlıyorsunuz. Acaba hangi vakalar gelecek, ölüm olacak mı diye her an tetiktesiniz.”
       <br/>
       <br/>
       Hemşireler için yılbaşında çalışmak problem değil. Alışamayıp kaldıramadıkları tek şey ise yılın ilk günü birilerinin ölmesi. 17 yıllık hemşire Kadriye Özkan’ı yoğun bakım ünitesinde çalışırken yeni yılda en çok alkol koması geçiren gençler etkiliyormuş.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19317&yorum_id=1), [web.archive.org (arşiv bağlantısı)](http://web.archive.org/web/20050129204445/http://www.aksiyon.com.tr:80/detay.php?id=19317&yorum_id=1)
