# Diyet ödüyoruz

*Tuba Kabacaoğlu 2004.08.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      'Mucize' ve benzeri sıfatlarla fazla kilolarından kurtulmak isteyenlerin önüne konulan ve kısa sürede kilo verdirmeyi vadeden diyet programlarının önemli bölümü, kalıcı ve kesin sonuç getirmiyor. Kilolar bir süre sonra geri alındığı gibi, kişilerde yeni hastalıklar da ortaya çıkabiliyor. Dev bir endüstri haline gelen diyet sektöründe yüz milyarlarca dolar dönüyor. "Besinlerle alınan enerjinin harcanandan fazla olması sebebiyle vücutta yağ birikmesi sonucu ortaya çıkan ve mutlaka tedavi edilmesi gereken bir hastalık" diye tanımlanan şişmanlık ya da obezite, yüzmilyonlarca insanın sağlığını tehdit ediyor. Sağlık Bakanlığı'nın istatistiklerine göre, Türkiye nüfusunun yüzde 35'i obez. Bu oran Avrupa ortalamasının 10 puan üzerinde, Amerika Birleşik Devletleri’nin (ABD) sadece 5 puan gerisinde.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626193109im_/http://www.aksiyon.com.tr/resim/507/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Şişmanlık; diyabetten kalp damara, solunumdan kısırlığa kadar bir çok hastalığın ana sebeplerinden biri. Ölüm sebepleri arasında da ilk sıralarda yeralıyor. Başka sağlık sorunu olmayanların ömürlerini 10 yıl kısaltıyor.
   <br>
    <br>
     İnsanlık 30 yıldır, o diyet senin, bu diyet benim zayıflamanın yolunu arıyor. Burçlara, kan gruplarına, cinsiyete ve yaş gruplarına göre yüzlerce diyet var. Her yıl yeni bir 'mucize!' diyet vizyona giriyor ama nafile. Çünkü, diyet programları hayat boyu sürdürülebilme niteliğine sahip değil. Bir kısmı kısa sürede 5-10 kilo verdiriyor ancak program terkedildiğinde kilolar fazlasıyla geri alınıyor. Diyetlerde kişiye özel durumlar ve yaşam biçimleri gözönünde tutulmuyor. Bir diyet programından hararetle tavsiye edilen besinler, diğerinde yasaklanabiliyor. Dr. Ozan Tunçer, 'Diyet Listeleri Çöpe" isimli kitabında, diyet programlarındaki çelişkileri detaylarıyla anlatıyor. Uzun süredir diyetler konusunda araştırma yapan Ozan'a göre, diyet programları büyük oranda zayıflatmıyor, aksine şişmanlatıyor.
     <br/>
     <br/>
     Diyet, endüstri oldu
     <br/>
     <br/>
     Yaşamımıza, hastalara zorunlu kılınan 'perhiz' kavramıyla giren diyet, sonrasında sektörleşti. Günümüzde koca bir endüstri haline geldi artık. Neredeyse her besinin 'light' adı altında diyeti piyasada. Bu endüstrinin ABD'deki büyüklüğü 100 milyar dolar civarında. Zayıflattığı söylenen haplarla ve vitamin drajeleriyle ilaç sektörü de işin içinde. Bir dönem peynir ekmek gibi satılan taşınabilir spor aletleri de.
     <br/>
     <br/>
     Diğer taraftan diyet aynı zamanda moda gibi algılanır oldu. Şişman denilmesi imkansız gençler bile 'manken gibi olma düşüncesiyle' diyete yönelmeye başladı. Sırf bu yüzden aşırı kilo kaybederek, yemek yiyememe ve yediğini kusma hastalığına yakalananların sayısı tahminlerin üzerinde. Beslenme ve diyet uzmanı Fatma Arslan, bu durumu, diyetlerin sağlıkla bağdaşmamasıyla açıklıyor: "Gençler kilo fazlası olmamasına rağmen zayıflama tutkusuna kapılıp kendilerine has yöntemlere başvuruyor. Uyguladıkları diyet yöntemleri ile büyüme ve gelişmelerinde gerileme görülüyor. Vitamin ve mineral yetersizliği ile saç dökülmeleri, tırnak kırılmaları, solgun yüz, halsizlik, isteksizlik gibi şikayetler giderek artıyor."
     <br/>
     <br/>
     Arslan, fazla kilolardan kurtulmak için 'programlı ve uzun süreli çalışma'nın şart olduğunun altını çiziyor. Diyet konusunda doğru diye uygulanan pek çok yanlış var. En bariz yanlışlardan biri, 'ne kadar az kalorili ve az miktarda yiyecek yenilirse o kadar hızlı kilo verilir' düşüncesi.  "Düşük kalorili diyetle belki ilk ay içinde 8- 10 kilo verilebilir. Bu daha ileri götürülemez. Bir kaç ay sonra kaloriyi daha azaltmak imkansız olduğu için, kilo almaya başlanabilir." diyen Arslan, karbonhidrat diyetlerinin sakıncalarına vurgu yapıyor. Yüksek protein içeren düşük korbonhidratlı diyetler bir defa böbrek taşı oluşmasını engelleyen sitrik asit tuzunu yüzde 25 azaltıyor. Enerji ihtiyacının karşılandığı korbonhidrat alımı durunca vücut yağlara yöneldiği için kandaki asit miktarı artıyor. Bu diyet, ayrıca obez hastaların çoğunda kolesterol gibi değerlerin zaten yüksek olması açısından büyük risk barındırıyor.
     <br/>
     <br/>
     Yaz diyetleri aldatıcı
     <br/>
     <br/>
     Diyetisyen Gülçin Ergazi de, piyasada reklamı yapılan pek çok diyetin bilimsel bir temele dayanmadığını söylüyor. Özellikle yaz aylarında canlanan diyet furyasında yağ dokusundan ziyade su ve kas kaybı oluşuyor. Bu diyetler yeterli ve dengeli beslenme alışkanlığı sağlayamadığı gibi, verilen kilolar da korunamıyor. Hızlı zayıflama diyetleri; sayısız yan etkiyi de beraberinde getiriyor: Başağrısı, yorgunluk, kalp ve tansiyon problemleri, böbrek ve safra taşı oluşumu, cilt problemleri, saç dökülmesi, kansızlık, kolesterol ve ürik asit artışı, bulantı kusma, adet düzensizlikleri, soğuğa karşı tahammülsüzlük, konsantrasyon bozukluğu, sinirlilik...
     <br/>
     <br/>
     Peki sağlıklı ve kalıcı zayıflamak için ne yapmak gerekiyor? Arslan ve Ergazi'ye göre, zayıflama programları kişiye özel ve kişinin benimsediği tarzda olmalı. Zayıflayacak kişilerin hayat şartları, fiziksel aktiviteleri ve beslenme alışkanlıkları dikkate alınmalı. Ancak böylelikle kişi, kısa dönemde zayıflama düşüncesinden uzaklaşarak yeme alışkanlıklarını düzeltebilir. Hayat boyunca sağlıklı beslenme ve tekrar kilo almama konularında bilinçlenebilir. Hatta bu bilinci çocukları ve çevresine aşılayabilir. Kişiye özel olan program diyetisyenlerce belirlenerek, önerilere uyulduğu takip edilmeli. Uzmanların üzerini çizdikleri yeterince, dengeli ve düzenli beslenme tavsiyesi binlerce yıldır dini öğretilerde de insanların bilgisine sunuluyor. İslam Dini'nin Peygamberi Hazreti Muhammed (s.a.v), sağlıklı yaşamak isteyenlere her an midelerinin üçte birinin su, üçte birinin besin, üçte birinin ise hava ile dolu olmasını öneriyor.
     <br/>
     <br/>
     İşin ölçüsü kaçtı
     <br/>
     <br/>
     Spor merkezleri, gıdaları ve ilaçlarıyla iyice büyüyen zayıflama sektöründe işin ölçüsü kalmadı. Avustralyalı bilim adamlarının kaslarda spor yapmış etkisi bırakacak bir hap geliştirdiklerinin müjdesi verildi geçenlerde. Müjdenin verildiği haberin başlığı şöyle: "Egzersiz hapı yan gelip yatarken zayıflatacak." Spor sırasında salgılanan 'AMP protein kinazı' enzimi, yağ ve kolesteröl çözen mekanizmayı da harekete geçiriyormuş. Bilim adamlarına bu enzim ilham vermiş. Melbourne'deki St. Vincent Tıp Enstitüsü uzmanları, İngiliz Milletler Topluluğu Araştırma Organizasyonu (CSIRO) ve dünyanın önde gelen eczacılık firmalarının üzerinde çalıştıkları hapla vücut arzu edilen şekle girecekmiş.
     <br/>
     <br/>
     Prof. Müftüoğlu uyarıyor
     <br/>
     <br/>
     Hürriyet gazetesinde sağlık yazıları kaleme alan Prof. Dr. Osman Müftüoğlu, doğal besinlerin yerini hiçbir yapay unsurun tutamayacağını; hazır besin desteklerinin ancak süratle giderilmesi gereken vitamin ve minarel eksikliklerinde devreye girebileceğini dile getiriyor. Müftüoğlu görüşünü şöyle örneklendiriyor: "Portakal veya greyfurtu tüketirken sadece C vitamini değil, beta karoteni, kalsiyum ve potasyumu da alır ve günlük posa-lif ihtiyacınızın önemli bir bölümünü karşılarsınız. Oysa C vitamini tabletleri portakaldaki bu ek besinsel güçlerin tümünden yoksundur. Bir bardak süt ya da yoğurt ile sadece günlük kalsiyum ihtiyacınızın önemli bir bölümünü karşılamakla kalmaz, bedeninize önemli miktarda D vitamini, magnezyum, fostor ve çok sayıda yararlı amino asit de kazandırırsınız. Eğer sadece kalsiyum tabletleri alırsanız hem süt ve yoğurttaki diğer besin desteklerinden mahrum kalır, hem de emilimi ve yararlanımı kuşkulu bir kalsiyum desteği ile boşuna oyalanabilirsiniz."
     <br/>
     <br/>
     Prof. Dr. Müftüoğlu, bazı spor salonlarında kullandırılan hazır besin destekleri, bitkisel ürünler, hormonlar ve amino asitler (protein özütleri) konusunda da ciddi bir uyarı yapıyor: "Bu ürünlerin sadece onları satanların banka hesabını geliştirdiğini, sizin ise sadece cüzdanınızı inceltip erittiğini, bedeninizi sonu belirsiz hormonal kaoslara süreklediğini, zararlı pek çok katkı ve kimyasallarla yaşlandırıp kirlettiğini, cinselliğinizi, cilt, saç, tırnak, karaciğer ve böbrek sağlığınızı tehdit ettiğini unutmayın. Yağ eriten bir bitkisel ürün veya besin desteği yoktur. Bölgesel yağ erittiği iddiası ile satılan ürünlerin de durumu aynıdır. Diyet uzmanlarının ve egzersiz eğitmenlerin önerdiği besin destekleri, bitkisel ürünler, vitaminler ya da zayıflatıcı ürünlerin kullanımı tehlikeli olabilir."
     <br/>
     <br/>
     İdeal kilo hesabı
     <br/>
     <br/>
     En fazla kafa karıştıran konulardan biri de ideal kilo hesabı. Bilimsel anlamda şişmanlık, 'Beden Kitle Endeksi' (BKİ) ile belirleniyor. BKİ'de kilo hesabı kişinin vücut ağırlığı, boyunun karesine bölünerek yapılıyor. Örneğin kişinin ağırlığı 70 kilogram, boyu ise 1.6 metre. 70, 1.6'nın karesine (2.56) bölündüğünde 27.34 rakamı elde ediliyor. Hesaba göre bu kişi hafif şişman kategorisine giriyor. BKI'de, bölme sonucu 18.5 altındakiler zayıf, 18.5- 24.9 arasındakiler normal, 25-29.9 arasındakiler hafif şişman, 30-39.9 arasındakiler şişman, 40'ın üstündekiler ise aşırı şişman kategorisine sokuluyor.
     <br/>
     <br/>
     Kilo alırken sağlığın kaybedildiği tartışılmaz bir gerçek. Ama kilo verirken de sağlığımızdan olabiliriz tabii paramızdan da. Kapak dosyasındaki röportajda Dr. Ozan Tunçer'in belirttiği gibi önce kendimizi dinlememiz, beslenme dengesinde ipin ucunu nerede kaçırdığımızı belirlememiz gerekiyor.
     <br/>
     <br/>
     OBEZ ORANLARI:
     <br/>
     <br/>
     Türkiye...........................................yüzde 35
     <br/>
     ABD................................................yüzde 40
     <br/>
     İtalya..............................................yüzde 40
     <br/>
     İngiltere.........................................yüzde 20
     <br/>
     İsveç...............................................yüzde 12
     <br/>
     Nijerya..........................................yüzde 1.3
     <br/>
     <br/>
     <br/>
     DİYET YAPANLARA ÖNERİLER
     <br/>
     <br/>
     Atıştırmadan vazgeçin
     <br/>
     Uzun süre aç kalmayın. Önerilen yiyecekleri 5-6 öğünde tüketin.
     <br/>
     Mutfakta zaman geçirmeyin, sevdiğiniz yiyecekleri göz önünde bulundurmayın.
     <br/>
     Yemekleri yavaş yavaş ve çiğneyerek yiyin.
     <br/>
     Yemeklerden önce mutlaka su için.
     <br/>
     Diyetin biteceği günü iple çekmek yerine bunu bir yaşam biçimi olarak benimseyin. Asla ulaşamayacağınız kilo hedefleri belirlemeyin.
     <br/>
     Alışverişe tok karınla evde liste hazırlayarak çıkın.
     <br/>
     Sık sık tartılmayın. (Haftada bir gün)
     <br/>
     Piyasadaki ligt ürünlere rağbet etmeyin. (Beyaz ekmek yerine kepekli ekmek yemenizde fayda var)
     <br/>
     Diyet süresince spor yapıp, diyetle birlikte spora son verme yanlışına düşmeyin.
     <br/>
     Kendinizi, zayıflamam gerekiyor, fazla kilom var, iyi görünmüyorum gibi düşünce baskısı altına sokmayın.
     <br/>
     Kilo vermenin o kadar da zor olmadığını bilerek davranın, kendinize güvenin.
     <br/>
     Diyet uzmanı Fatma Arslan’dan alınmıştır
     <br/>
     <br/>
     KİLO ALMAMANIN KURALLARI
     <br/>
     <br/>
     Güne erken başlayın, 7-8 saatten fazla uyumayın, uyandıktan sonra yatakta kalmayın.
     <br/>
     Asansör yerine merdiven kullanın, hızlı tempoyla yürümeye çalışın.
     <br/>
     Ayakta durmaya ve yürümeye daha fazla zaman ayırın.
     <br/>
     Haftanın 4-5 günü egzersiz yapın, pasif yerine aktif jimnastiği tercih edin.
     <br/>
     Aktif ve hareketli kişilerle birlikte olmaya özen gösterin.
     <br/>
     Hafta sonları için aktif planlar yapın.
     <br/>
     Birşey getirip götürmek için çocuklarınızı kullanmayın.
     <br/>
     Her gün yarım saat daha az TV
     <br/>
     seyredin.
     <br/>
     Az ve sık yiyin, öğün atlamayın.
     <br/>
     Acıkma duygusunun bastırılması için salatalık, domates marul gibi düşük kalorili yiyecekleri tercih edin.
     <br/>
     Her gün sebze ve meyve yiyin.
     <br/>
     Yemekler için küçük, yağsız salatalar için ise büyük tabak kullanın.
     <br/>
     Yemek sırasında gazete-kitap okuma, TV seyretme gibi şeyler yapmayın.
     <br/>
     (Dr. Ender Saraç'tan alınmıştır)
     <br/>
     <br/>
     <br/>
     <b>
      DİYETLER ŞİŞMANLATIYOR
     </b>
     <br/>
     <br/>
     “Diyetsiz sağlıklı kilo kontrollerinin sırları araştırılıyor. Ben de insanların diyetsiz  kontrollü beslenerek hem kilo vereceklerini hem de kilolarını kontrol edeceklerini herkese göstermeye çalışıyorum”
     <br/>
     <br/>
     <br/>
     <br/>
     <br/>
     <br/>
     Diyeti, “Diyet Listeleri Çöpe” isimli kitabıyla diyet kavramına faklı açıdan bakarak, kısa sürede kilo verdirmeyi vadeden ve insanlara beslenme biçimi dayatan diyet programlarına savaş açan Dr. Ozan Tunçer'e sorduk.
     <br/>
     <br/>
     -Türkiye' de ve Batılı ülkelerde diyet nasıl algılanıyor?
     <br/>
     <br/>
     Türkiye, Batılı ülke ayrımına karşıyım. 20-30 yıldır zayıflamanın, diyetlerin arkasından koşuluyor. Amerika Birleşik Devletleri (ABD)'de obezlerin oranı yüzde 30'lara yükseldi. Aslında verilen diyetler insanları obezliğe itiyor.
     <br/>
     <br/>
     -Diyet endüstrisinden sözediliyor...
     <br/>
     <br/>
     Sessiz ama derinden ilerleyen diyet endüstrisi inanılmaz rakamlara ulaştı. ABD'de pazar hacmi 100 milyar dolar civarında.
     <br/>
     <br/>
     <b>
      Diyet ürünler enayi tuzağı
     </b>
     <br/>
     <br/>
     -Neredeyse her ürünün bir de diyeti çıktı...
     <br/>
     <br/>
     Diyet ürünleri ilk başta diyabet hastaları için çıkarıldı. Amaç, daha az kalori alınmasıydı. Bu ürünler bana enayi tuzağıymış gibi geliyor. Ürünün hem kalorisi az bir de fazla para veriyorsun. Aynı üründen yeteri kadar yemek en sağlıklı olan. Zaten rahatsızlığı nedeniyle bu ürünleri kullananlarda kontrol kaybı gözlenmiyor. Diyet yapmak için kullananların yüzde 80'inde kontrol kalbı var. Ya ürünün sayısını artırıyorlar ya da başka bir yiyeceğe o enerji ihtiyacını ve fazlasını almak için koşuyorlar.
     <br/>
     <br/>
     -Perhiz'in adı diyete döneli kontrol kayboldu anlaşılan...
     <br/>
     <br/>
     Perhiz bir rahatsızlık için yapılan yiyecek kısıtlaması. Şimdi diyete atlandı. Diyetlerle insanları sömürenlere 'diyetçi' diyorum. Gerçek diyetisyenleri ayrı bir yere koymak lazım. Ama insanlar artık diyetsiz yaşayamayacakları, uzun yaşamanın tek reçetesinin diyet olduğu izlenimine kapıldılar.
     <br/>
     <br/>
     -Diyet, bir manada moda haline mi geldi?
     <br/>
     <br/>
     Moda olmanın da ötesinde. İnsanlar hayatlarına diyetler girmeden önce daha iyi kilo kontrolü yapıyorlardı. Diyetsiz de kilo kontrolü yapmak, şişmanlamamak mümkün. Televizyonda bir diyetisyen "Ne kadar zayıf olursanız olun vücudunuzdaki yağ oranınıza bakılması gerekir. Sizde gizli bir şişmanlık olabilir" diyor. Yani; şişman olma ihtimali dayatılıyor. Çünkü herkese müşteri kategorisiyle bakılıyor. Artık birileri buna bir  “Dur” demeli.
     <br/>
     <br/>
     - Kitabınızda diyet listeleri çöpe diyerek biraz abartmıyor musunuz?
     <br/>
     <br/>
     Enerji kısıtlamasını vücuda dayatmaya çalışan zihniyete karşıyım. Araştırmalarımda dayatmacı zihniyetle kilo verenlerin yüzde 90'ının aynı kiloları fazlasıyla aldıklarını gördüm. Dünyada yüzde 90 başarısız bir yöntem başka hiçbir alanda tekrar tekrar denenmiyor. Bu yaz diyete başlayanlar geçen sene de aynı zamanda diyet yapmıştı.
     <br/>
     <br/>
     -Peki Batılı ülkeler bunun farkında değil mi?
     <br/>
     <br/>
     ABD'de ciddi tepkiler gelmeye başladı. Ülkede yağ kullanımı yüzde 42'den 38'e indirilebildi ama toplam enerji alımı tüm bireylerde yüzde 15 arttı. Dayatmayla sonuç alınmadığı ortada. Diyetsiz sağlıklı kilo kontrollerinin sırları araştırılıyor. Ben de insanların diyetsiz,  kontrollü beslenerek hem kilo vereceklerini hem de kilolarını kontrol edeceklerini herkese göstermeye  çalışıyorum.
     <br/>
     <br/>
     -Diyetlerin ne tür zararları var?
     <br/>
     <br/>
     İnsanlar geri kilo alımını kendine kabul ettiremiyor. "Çok pisboğazım, irademe sahip olamıyorum, acaba arkadaşlarım kilo aldığımı mı söyleyecekler" türü sorgulamalar başlıyor. Bir kişi diyet yapsa evin tadı tuzu kaçıyor. Acıkma-doyma özelliğini yitirmiş bir anne çocuğunun acıkıp acıkmadığını anlayamaz. Diyetçi-dayatmacı zihniyetin 'kilo sabotajcısı' diye bir kavramı var. Kim bu? Size leziz yemekler yapan anneniz ya da arkadaşınız. Kesinlikle bu kişilerden uzak durulmalıymış. Ancak diyet yapanlarla arkadaşlık edilmeliymiş. İş artık Türk toplumunun aile ve ilişkilerini bozabilecek düzeye geldi.
     <br/>
     <br/>
     -Diyetlerdeki temel yanlışlar neler?
     <br/>
     <br/>
     Temel hatalardan biri besinlere kalori içeriği nazarıyla bakılması. Bazı besinler şişmanlatıyor, uzak durun mantığı. Beslenme piramidi sürekli değişiyor. Beslenme pramitinde aşağılarda yer alan gıda türü bir bakıyorsunuz üst seviyelere yükselmiş. Dayatmayla zayıflama amaç edinen tüm diyetler yalnış.
     <br/>
     <br/>
     <b>
      Ağırlık dengeleme yeteneği
     </b>
     <br/>
     <br/>
     -Kilo vermek, kilo kontrolü yapmak isteyenlere ne öneriyorsunuz?
     <br/>
     <br/>
     Diyetçi-dayatmacı zihniyet işine gelmediği için ilgilenmese ve küçümsese de, doğal ağırlık ve canlılığın varolmasının vazgeçilmez koşullarından genetikle belirlenen 'ağırlık dengeleme yeteneği', zayıflama ya da kilo kontrolü için en ideal yolu. Her vücudun bir dengesi var. Terazisinin bir kefesine fazla yük koyarsanız şişmanlıyor, az yük koyarsanız da zayıflıyorsunuz. Dengede tutarsanız da kontrolü sağlamış oluyorsunuz. Bu yöntemin kaynağında şu var: Yoğun ve hareketli birgün normalden biraz fazla yerseniz, tersi tempodaki bir gün de az yemelisiniz. Eş dost ziyaretinde kantarın topuzunu kaçırdıysanız, ertesinde daha dikkatli yemelisiniz. Önemli olan şişman kişinin dengesinin nerede bozulduğuna inmek. Hiç kilo almayanlar farkında olmadan dengeleme yapıyor. Dengenin nerede kaybolduğu belirlendikten sonra zayıflama süreci, sağlıklı yaşam, kilo kontrolünün startı verilmiş oluyor. İnsan açlık, tokluk ve doyma hislerinin diyetçi zihniyetler tarafından yok edilmesi sonucunda kilo almaya başlıyor. Terazinin dengesi orada kayıyor.
     <br/>
     <br/>
     -Tamam da, insanın biraz kendini frenlemesi, bazı kurallar koyması gerekmiyor mu?
     <br/>
     <br/>
     Acıktığında karnını doyurmasını bilen ve öğrenen kişinin; doyduğunda da bir şey yememesi gerektiğini bilmesi kadar doğal bir şey olamaz. Sınırı belirleyen kalori cetvelleri değil, bu olmalı. Bunu kazanan kişi dengenin zamanla oturmasıyla da istediği kiloya bir daha almamak üzere sahip olacaktır.
     <br/>
     <br/>
     -Eleştirdiğiniz dayatmacı diyetlerin sağlığa zararı var mı?
     <br/>
     <br/>
     Diyetlerin en dehşet verici sonuçlarından biri de anoreksiya mentale (yememe) ve bulimia nervosa (kusma) hastalığına neden olmaları. Dünyada bu hastalığı taşıyan kişi sayısı her geçen gün artıyor. Yapılan araştırmalar gösteriyor ki, bu hastalıklara yakalananların tamamı bir diyetin kurbanı. Bu tip insanlar yemek yiyemez, yeseler de kusar. 30-35 kilolara kadar gelirler ama hâlâ daha kendilerini şişman hissederler. Bazen iradelerine sahip olamayarak deli gibi yerler ve yeme bittiği andan itibaren kusarlar. Tedavisi çok zor bir hastalıktır. Bu hastalığa yakalananlar ailesinden çevrelerinden utanır, dışarıda yemek yemek bir işkence halini alır. Kendilerini uzman diye nitelendiren diyetçiler bu mikrobu topluma enjekte ediyor.
     <br/>
     <br/>
     -Sizce ideal kilo nedir?
     <br/>
     <br/>
     İdeal kilo diye bize yutturulmak istenen şey, içi boş bir palavradan ibaret. İdeal kiloyu bulmak o kadar zor değil aslında. Çevrenize birazcık olsun gözlerinizi açıp bakmayı başarabilirseniz, bazı insanların narin ince yapılı, bazılarının balık eti, bazılarının ise bu iki grubun arasında vücut yapısı olduğunu göreceksiniz. Her insan tektir ve diğerlerinden farklıdır. İnsan olmanın güzelliği de bu değil mi zaten? Aynı boyda kişilerin aynı kiloda olmalarını beklemek canlı organizmanın işleyişini hiç anlamamış olmak demektir. Mankenlik bir iş. Vücut yapıları uygun olduğu için bu işi yapıyorlar. Herkes için ölçü olamazlar.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### alper tumba, 25-Ağustos-2004
> İsabet olmuş: 
> özellikle ideal kilo hakkında anlatılanlar yerinde.

Kaynak: [www.aksiyon.com.tr](http://www.aksiyon.com.tr:80/detay.php?id=14800&yorum_id=1), [web.archive.org (arşiv bağlantısı)](http://web.archive.org/web/20070626193109/http://www.aksiyon.com.tr:80/detay.php?id=14800&yorum_id=1)
