# İHL aşkı engel tanımıyor

*Tuba Kabacaoğlu 2004.09.20*

<div bgcolor="#FFFEF6">
 <font>
  <img border="0" height="1" src="/web/20051110083254im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051110083254im_/http://www.aksiyon.com.tr/resim/511/46.jpg" vspace="5"/>
  </p>
 </font>
 <font class="content">
  Devasa kampüsleri, parlak akademisyen kadroları olmasına rağmen özel okullar öğrenci bulamazken, İmam Hatip Liseleri’nde kayıt patlaması yaşanıyor.  İHL’de kayıtlar bir önceki yıla oranla yüzde 100 artış gösterirken, birçok okula kontenjan fazlası talep var.
 </font>
 <p>
  <font class="content">
   “Buradaki eğitim birçok Anadolu Lisesi’nden daha iyi. Üstelik İngilizce ile birlikte Arapça’yı da öğreneceğim. Önümüzde 4 yıl var. Puan sisteminin bu zaman zarfında çözüleceğine inanıyorum” diyor Kartal Anadolu İmam Hatip Lisesi hazırlık sınıfı öğrencisi Ali İhsan Koca. Bu yıl okula kayıt yaptırmış 7 bin yeni İmam Hatipliden biri olan Koca’nın iki ablası da İHL mezunu ve mevcut katsayı uygulaması yüzünden üniversiteye girememişler. Babası noter olan Koca, bu tabloya rağmen neden İmam Hatip Lisesi’nde ısrar ettiğini, katsayı sorununun çözüleceğine olan inancına bağlıyor.
   <br>
    <br>
     Türkiye’de her eğitim-öğretim sezonunun açılışında bazı klasik haberler hazırlanır. Sıkışık sınıflar, odunu kömürü olmayan okullar, kayıt paraları, öğretmenin çilesi gibi. Bu yıl da benzeri haberler televizyon ekranlarını, gazete sayfalarını doldurdu. Fakat bu haberlerde ilginç bir ayrıntı daha vardı. Tüm özel okullar kontenjanlarını dolduramaz, Anadolu Liseleri öğrenci bulamazken İmam Hatip Liseleri talep patlaması ile karşı karşıyaydı. Yayınlanmış gizli bir yönetmelikle katsayı sorunu da çözülmediğine göre nasıl oluyordu da binlerce öğrenci bu okullara başvuruyor, kayıt yaptırmak için sıraya giriyordu?
     <br/>
     <br/>
     Sancılı bir hikâye: İmam Hatip Liseleri
     <br/>
     <br/>
     İmam Hatiplerin hikâyesi bir bakıma siyasi hayatımızın da farklı bir açıdan özeti gibi. Siyasi atmosfere göre sayıları artan, değişen konjonktürle birlikte kapısına kilit vurulan bu okullar, tam yarım asırlık bir hikâyeye sahip. 1951’de Demokrat Parti’nin izniyle ilk olarak Ankara, İstanbul, Aydın, Isparta, Maraş, Konya ve Kayseri’de açılan İmam Hatipler, zamanla  bütün Türkiye’ye yayıldı. Türkiye genelinde toplam 650 İmam Hatip Lisesi açıldı. Temelde meslek lisesi olan İHL’ler, meslek edindirmenin yanı sıra üniversite sınavlarında başarılı olan öğrenciler yetiştiriyordu. Yoğun olarak din eğitimi veriliyor sanılsa da, bu okullarda da normal liselerde uygulanan müfredatın aynısı uygulanıyordu. Tek farkı, yarım gün değil de tam gün eğitim veriyor olmalarıydı. Gerek sosyal hayatta, gerekse bilim alanında başarılı bireyler  yetişiyor olması halk tarafından takdirle karşılandı ve her geçen gün İHL’lerin sayısında artış yaşandı.
     <br/>
     <br/>
     İHL’ler en büyük darbeyi 1997 yılında kesintisiz eğitimle yaşadı. 1999 yılında da katsayı farkının getirilmesiyle birlikte bu okullara rağbet azaldı. Hatta bazı ilçelerde kapanma tehlikesiyle karşı karşıya kaldı. AK Parti’nin iktidar olmasıyla birlikte katsayı probleminin düzeleceğine inanan öğrenciler tekrar İHL’yi tercih etmeye başladı. Bunun sonucunda da 2003- 2004 yılında öğrenci kayıtlarında artış gözlendi. Fakat, mevcut durumu ortadan kaldıracak yasayı Cumhurbaşkanı Ahmet Necdet Sezer’in imzalamaması üzerine umutlar başka bahara ertelendi. Ancak, bütün bu gelişmelere rağmen 2004-2005 öğretim yılında bu okullara, özellikle büyük şehirlerdeki İHL’lere kayıtlarda artış yaşandı.
     <br/>
     <br/>
     Kayıtlar neden arttı?
     <br/>
     <br/>
     Ortak görüşe göre, İHL’de kayıtların hızlı bir artış göstermesinin sebebi, halkın AK Parti’nin bu sorunu ortadan kaldıracağına inanıyor olması. 2002-2003 eğitim öğretim yılı sonunda toplam İmam Hatip Lisesi sayısı 536 idi. İmam Hatip Liseleri’nin ortaokul bölümlerinin kapanmasının bu sayının düşmesinde önemli etkileri olsa da Türkiye genelinde bu okullara 23 bin  öğrenci kayıt oldu. 2003-2004 yılı kayıtlarında bu rakam 35 bine ulaştı. Bu yıl ise kayıtlar iki katı oranında arttı. Sadece İstanbul’da, 2003-2004 öğretim yılında 4 bin 775 yeni kayıtlı öğrenci sayısı, 2004-2005 yılı için 6 bin 856’ya yükseldi. Sayının kayıtlar son bulana kadar 7 binleri aşması bekleniyor.
     <br/>
     <br/>
     Öğrenci ve ailelerin yoğun olarak İHL’leri tercih etmelerini ÖNDER (İmam Hatip Mezunları Mensupları Derneği) Başkanı İbrahim Solmaz iki sebebe bağlıyor: “Bu okullar Türkiye’de ve İslam dünyasında tek model. Çünkü pozitif bilimler ve İslamî ilimler bir arada öğretiliyor. Halk bu modeli çok benimsedi. İkincisi, İHL’lerin başarısının üniversite sınavında imkansızlıklara rağmen ortaya çıkması ve puan kısıtlamasından dolayı üniversiteyi kazanamayan öğrencilerin yurt dışındaki okullara başvurarak bursla okuma şansı elde etmeleri.”
     <br/>
     <br/>
     Öğrenciler katsayı problemini aştı
     <br/>
     <br/>
     İstanbul Kartal Anadolu İmam Hatip Lisesi Müdürü Hıdır Kalkan, İmam Hatiplerin bütün olumsuzluklara rağmen hâlâ en çok tercih edilen okulların başında geldiğini söylüyor. Öğrencilere verilen eğitimin kalitesinin çok iyi olması sebebiyle, kırılan puanların zaman içinde öğrenciler tarafından çok da dikkate alınmadığını belirten Hıdır Kalkan, örnek olarak 2004 yılı ÖSS sınavı sonuçlarını veriyor: “Okulumuz öğrencilerinden ilk yüze 2, ilk yüz ile beş yüz arasına 9, ilk beş yüz ile bin arasına 6 ve ilk bin ve bin beş yüz arasına da 2 kişi girdi. 98 kişi de dört yıllık fakülte kazandı. Ayrıca kazanamayanların yüzde 20’si de yurt dışındaki üniversitelere başvurdu ve burslu olarak eğitim görmeye hak kazandı.”
     <br/>
     <br/>
     Kartal Anadolu İmam Hatip Lisesi hazırlık sınıfında eğitim görmeye başlayan Güralp Gür 14 yaşında ve doktor olmak istiyor. Liselere Giriş Sınavı’ndan aldığı puanla fen lisesine bile girebilecek olmasına rağmen niçin İHL’yi tercih ettiğini, “Buradaki eğitim birçok Anadolu Lisesi’nden daha iyi. Hazırlık sınıfında iki dil öğreniyorum. Puan sistemi zamanla düzelir. Düzelmese de başarılı olduktan sonra kimsenin okumama engel olamayacağına inanıyorum” sözleriyle açıklıyor.
     <br/>
     <br/>
     Bir diğer hazırlık sınıfı öğrencisi  Ali İhsan Koca da iki ablası gibi kendi isteğiyle İmam Hatip Lisesi’ni seçmiş. Ablası Merve Koca, üniversiteyi kazanamayınca Amerika’da Siyasal Bilimler Fakültesi’ni burslu olarak kazanmış ve eğitimini burada devam ettirmiş. Bu yüzden İhsan’ın puan korkusu yok. “Eğer kazanamazsam yurtdışına gideceğim” cümleleriyle katsayı problemini nasıl aştığını ifade ediyor.
     <br/>
     <br/>
     18 yıldır Bakırköy İHL Koruma Derneği Başkanı olarak görev yapan Mehmet Taştan, velilerin tercih sebebini halkın puan sisteminin değişeceğine olan inancına bağlıyor. Ayrıca, çift yönlü eğitimin ve okulların pozitif imajının da kayıt patlamasına sebep diğer faktörler olduğunu vurguluyor. Bugün avukat, doktor ve öğretmen olan ve hepsi de İHL mezunu üç çocuğu olduğunu belirten Taştan, bilinenin aksine bu okullara gelir seviyesi düşük, taşralı insanların çocuklarının gelmediğini belirterek, “Katsayı sorunu çıkmadan önce üst düzey devlet görevlilerinin çocukları da buralarda okuyordu” diyor.
     <br/>
     <br/>
     Büyük şehirlerde rağbet daha fazla
     <br/>
     <br/>
     İmam Hatip Liseleri’nde okuyan öğrenciler, genelde kırsal kesimde yaşayan ya da şehirlere göç eden ailelerin çocukları olduğu sanılır. Halbuki, bu durum özellikle büyük şehirlerde hiç de sanıldığı gibi değil. ÖNDER Başkanı İbrahim Solmaz, bu algılamanın bundan yıllar önce kabul edilebileceğini; ama günümüzde durumun tam tersi yönde olduğunu dile getiriyor. Ali İhsan Koca’nın babası İstanbul 16. Noteri Kadri Koca üç çocuğunu da İHL’de okuttuğunu vurgulayarak, veliler hakkında şöyle bir yorum yapıyor: “Anadolu için bu doğru olabilir. Zaten bu okulları yaptıran da halktı. Halkın yaptırıp destek verdiği okullara çocuklarını göndermesi normal. Çünkü yavrusunun kendisine yabancılaşmayacağını bildiğinden çocuğunu bu okullara emanet ediyor. Büyük şehirler için bu ayrımı yapmak zor. Ekonomik ve eğitim düzeyi farklı birçok insan, hatta dindar olmayan aileler bile çocuklarını İHL’lere gönderiyor.”
     <br/>
     <br/>
     Oğlumu şimdi de olsa İHL’ye gönderirim
     <br/>
     <br/>
     Mehmet Taştan da İHL’lere “sadece dindar aileler çocuklarını gönderiyor” tezine katılmıyor. Taştan, her kesimden velinin kayıt için geldiğini; çünkü ailelerin çocuklarını hem dini eğitim hem de müspet ilimler konusunda geliştirmek istediğini söylüyor. Yeni kayıt yaptıran öğrencilerin yüzde 70’inin ailesinin dindar olduğuna, öğrencilerin de sadece yüzde 60 oranında tesettürlü çocuklar olduğuna dikkat çekiyor.
     <br/>
     <br/>
     Nurhan Oralalp 52 yaşında ve ev hanımı. Oğlu Evren 1999 yılında mezun olmuş. Oralalp, kendisi dindar olmadığı halde çocuğunu İHL’ye temiz bir çevrede yetişmesi için kaydedenlerden sadece biri. Oralalp mini eteğini ya da şortunu giyerek okula gittiğini, okulun kendisine bağrını açtığını söylüyor.  Örnek bir öğrenci olan Evren’in 14 yaşında okul gezisiyle hacca ve iki kez de umreye gittiğini belirtiyor. Oğlu Mekke-Medine izlenimlerini överek anlatınca Nurhan Hanım da tesettüre girerek eşiyle hacca gitmiş. İmam Hatiplerin kendilerine çok şey kazandırdığını vurgulayarak, “Şu anda da olsa oğlumu gözümü kapalı gönderirdim” diyor.
     <br/>
     <br/>
     İHL öğrencileri, toplum tarafından puan kırılıyor olmasına rağmen İHL’yi tercih ettikleri için tepkiyle karşılanmaktan şikayetçi. Yasemin Merve Yayla 15 yaşında. Bilgisayar mühendisi olmak istiyor. Almanya’dan gelmiş. Çevresindeki tepkileri aşacağına inanıyor. Ailesi bile zaman zaman okuldan almaya niyetleniyor; ama Yasemin ısrarla öğrenimini okulunda sürdürmek istiyor. Tepkilerin ne olduğunu sorduğumuzda Yasemin Yayla, “Bizi düz lisedekilerden daha kültürsüz, sosyal hayattan uzak, birçok konuda eksik görüyorlar. ÖSS sınav sonuçları ne kadar fazlamız olduğunu gösteriyor aslında. Halbuki, tiyatro yapıyor, musiki eğitimi alıyoruz” diye konuşuyor.
     <br/>
     <br/>
     İHL’lerin önündeki engeller aşılamasa da gerçekten yüksek eğitim almak isteyen öğrenciler bu okullarda okumaktan mutlu. Aldıkları başarılı eğitimi üniversiteye taşımak ise en büyük hedefleri...
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### ramazan akkuş, 29-Kasım-2004
> İmam hatipli olmaktan gururluyum: 
> Ortaokulu ve liseyi  imam hatipte okudum. Bundan hiç ama hiç pişman olmadım; çünkü aradığım her şey bu okulda fazlasıyla vardı. Sadece derslerimi öğrenmedim; insanlığı, dostluğu, sevgi ve saygıyı da öğrendim. Öğrenciler kardeşimiz, öğretmenler babamız gibiydi. Bu sene üniversite sınavına tekrar gireceğim. Sanki yeni mezun olmuş gibi okuluma başarı sağlamak istiyorum.

Kaynak: [www.aksiyon.com.tr](http://aksiyon.com.tr:80/detay.php?id=15811&yorum_id=2373), [web.archive.org (arşiv bağlantısı)](http://web.archive.org/web/20051110083254/http://aksiyon.com.tr:80/detay.php?id=15811&yorum_id=2373)
