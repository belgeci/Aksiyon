# Kırık hayatlar apartmanı, darülaceze dairesi...

*Tuba Kabacaoğlu 2008.04.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İstanbul’da ‘cep darülaceze’ sayısı hızla artıyor. Burası hayata yeniden başlayanların mekânı. Sakinlerinin hayatı roman gibi. Yılların yorgunu yaşlılar, yeni evlerinde kapılarını çalacak gençleri bekliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080624045548im_/http://www.aksiyon.com.tr/resim/698/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080624045548/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080624045548/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080624045548oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080624045548oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Yıllar öncesinin yakışıklı beyefendisi, saygın esnafı, ünlü sinema yıldızı… Hepsinin hayatı bir yerde kesişmiş. Fakat burası ne emeklilerin takıldığı mütevazı bir çay bahçesi ne de çiçekler içindeki cami avlusu. Burada sanki herkes anadan doğduğu gibi; pak ve masum. Bir valiz eşyayla yeni bir mekânda, yeni bir hayat arkadaşıyla tekrar ‘merhaba’ demişler dönüp durmaktaki şu koca dünyaya. ‘Cep darülaceze’lerde yaşanıyor tüm bunlar. İsminden yola çıkarak küçük kulübecikler falan gelmesin aklınıza. Cep darülaceze dense de normal bir apartman dairesi kastedilen. Cep darülacezeler İstanbul’da yeni yeni varlığı hissedilen, merkezine yaşlıları alan önemli bir sosyal proje. Huzurevinde kalabilecek durumdaki tüm vatandaşları kapsıyor bu uygulama. Ortaya çıkış sebebi de yaşlıların hayata küsmesini engelleyip onları topluma kazandırmak.
   <br>
    <br>
     VALİZLERİNİ ALIP GELİYORLAR
     <br>
      <br/>
      Cep darülaceze imkânından yararlanmak isteyen yaşlılar, hayatlarının büyük bir kısmını geçirdikleri semti söylüyorlar öncelikle. Koordinatör Talha Boyalık ve ekibi ev aramaya başlıyor tez elden. İki-üç oda bir salondan oluşan, kaloriferli, rutubet almayan, güneş gören evler tercih ediliyor. Eşyalar dahil evin bütün eksiklikleri tamamlandıktan sonra yaşlılara sadece valizlerini alıp buraya yerleşmek kalıyor. Evde yemek yapanların pazar-market alışverişi yine görevlilerce düzenli şekilde yapılıyor. Dışarıda yemek isteyenlere belli bir ücret verilirken, sosyal ihtiyaçları için de harçlık alan yaşlılar elektrik, su ve doğalgaz faturası ödemiyor. Hasılı, bu evlerde kalanların hiçbir şeye ihtiyacı olmuyor. Aynı semtte yaşamak isteyen iki ya da üç kişi aynı daireyi paylaşıyor. Herkesin kendine ait bir odası bulunuyor. Ev temizliği için haftada bir ya da iki kez temizlik ekibi geliyor. Haneyi temizliyor, istenirse sakinlerin sevdiği yemekleri yapıyor, misafir gelecekse hazırlıkları üstleniyor. Amaç, sakinleri mutlu etmek, sosyalleştirmek olunca haftanın belli günleri Talha Bey’le sabah kahvaltılarına, akşam yemeklerine de gidiyorlar. Evlerinin civarındaki sosyal etkinliklere katılmaları teşvik ediliyor. Zaman zaman yapılan akraba ziyaretlerine de yine Talha Bey eşlik ediyor.
      <br/>
      <br/>
      İnsanoğlu zaman zaman eşiyle, çocuğuyla tartışıp küsebildiği gibi benzer olaylar cep evlerde de yaşanıyor. Görevli psikolog önce sakinler arasındaki iletişimsizliği ortadan kaldırmaya, birbirlerini anlamalarına yardımcı oluyor. Yoksa gitmiyorsa, değişim yapılabiliyor. Ya da “Evde kalmak istemiyorum” diyenler tekrar Kayışdağı Darülaceze’ye dönebiliyor. Bu sevimli evlerde kalanlar Kayışdağı’nın tüm imkanlarından da faydalanabiliyor.
      <br/>
      <br/>
      MALİYET ÜÇTE BİRE DÜŞÜYOR; EV SINIRI YOK
      <br/>
      <br/>
      Yaşlıları toplumdan izole eden Batı’daki benzerlerinin aksine Türkiye’deki cep evler yaşlıları hayatın daha çok içine katmayı amaçlıyor. Dolayısıyla en ince ayrıntısına kadar bize has, belki de birçok ülkeye model olacak tarzda bir uygulama çıkıyor ortaya. Çünkü toplumumuzda yaşlılar hâlâ değerli; onlar birçok evin bereketi, huzuru, bilgesi... Bu yüzdendir ki darülacezede kalan sakinlerin büyük kısmı ya hayatı boyunca hiç evlenmemiş ya da yıllar önce ailesinden ayrılıp yalnız yaşamaya başlamış kişilerden oluşuyor.
      <br/>
      <br/>
      Kayışdağı Darülaceze’nin Müdürü Tayfun Karali cep darülacezelere neden ihtiyaç duyduklarını ise şöyle açıklıyor: “Kurumsal bakım ihtiyacı hisseden yaşlılar için darülaceze ‘düşülen’ yer. Kendi kendine yaşamını sürdürecek yaşlıları bu kampüse getirmeyelim diyoruz. Kendi mahallelerinde ev tutup onu eşinden dostundan ayırmıyoruz. Maliyet de üçte bir fiyatına düşüyor. Burada belli bir kapasite var. Yaşam evlerinde kalan yaşlı sayısı ne kadar artarsa bizim yardıma muhtaç kimsesizlere ulaşma şansımız da o kadar artar. Ev sınırımız yok. Ne kadar talep olursa o kadar daha açacağız.”
      <br/>
      <br/>
      ÜSKÜDAR’DA BİR CEP DARÜLACEZE
      <br/>
      <br/>
      Karali, cep darülacezelerin niteliğinin de artırılabileceğini düşünüyor. Çünkü çekirdek ailelerde kadın ve erkek çalışıyor, çocuklar okula gidiyor. Yaşlıların evde tek kalmaları mahzurlu olabiliyor. Dolayısıyla cep darülacezeler zamanla tıpkı çocukların bırakıldığı kreşler gibi de kullanılabilir. Sabah servisle evinden alınan dede ya da nineler akşam vakti evlerine bırakılabilir. Böylece yaşlılarla hayat daha kolay ve keyifli hâle gelir.
      <br/>
      <br/>
      Üsküdar’ın huzur veren manevi ortamından, Kızkulesi manzarasından istifade eden Ferit Hergüngüler (75) ve Efrahim Kılıç amca (59) güler yüzle kapı önünde karşılıyorlar bizi. Önce tanışıyoruz sonra da koyu bir sohbet başlıyor. Ferit amca doğma büyüme İstanbullu. Belli ki gün görmüş geçirmiş biri. Önce soy ismine dikkat çekiyor: “Bizden başka kimsede yok. Hayat beni ağlatmak için elinden geleni yaptı; ama ben her gün, her şeye güldüm” diyor. Ferit amcanın eşi Kamile Hanım 25 yaşında vefat eder. Oğlu Yaşar’a ve bakıma muhtaç annesine o bakar. Fakat ömrünü adadığı oğlu 43 yaşında kansere yakalanıp babasını yalnız bırakır. Annesini de kaybedince tamamen yalnız kalır. Birçok iş kolunda çalışır. Aradan geçen yıllar servetini de eritir. Emekli maaşıyla bir başına ayakta kalamayacağını düşünür şehr-i İstanbul’da. “Artık devlete sığınma vaktim geldi” diyerek cep darülacezeye başvurur. Tüm hayatı Üsküdar’da geçtiği için bu semtteki eve yerleştirilir.
      <br/>
      <br/>
      2001 yılında kalbindeki büyüme sebebiyle yürüyemez hâldeyken Kayışdağı’na sığınan Elazığlı Efrahim amca bir yıl içinde eski sağlığına kavuşur. Hatta 2002 yılında düzenlenen koşu maratonuna bile katılır. Onu hayata bağlayan iki yakını vardır; kızı ve Üsküdar’daki kız kardeşi. Eşinden pek bahsetmek istemiyor. Sağ mı, vefat etti mi bir türlü öğrenemiyoruz. Belli ki; unutmak istiyor. Fakat kızıyla sık sık görüştüğünü, üç torununu da çok sevdiğini  belirtiyor. O da yeni bir hayata başlamış Kayışdağı’nda. Yıllarca doğramacı ustalığı yapsa da içindeki sanat aşkını orada ortaya çıkarabilmiş. 2004’te İSMEK’in düzenlediği resim kursuna katılmış. Birçok portre çalışması, yağlı boya resimleri var şimdi. Halen de yenilerini yapmak için gayret sarf ediyor. Bir yandan da darülacezede kendinin ve arkadaşlarının yaşadıklarını anlatan hikâye-anı kitabını kaleme alıyor.
      <br/>
      <br/>
      Ferit amcayla Efrahim amca oldukça iyi anlaşıyor. “İkimiz de gün görmüş, tecrübe sahibi insanlarız, herhangi bir sorun yaşamıyoruz” diyorlar. Sabah erkenden kalkıyorlar. Kahvaltılarını evde yapıp uzun yürüyüşlere çıkıyorlar. Öğlen gibi kollarının altına sıkıştırdıkları gazetelerle evlerine dönüyorlar. Kendi yemeklerini kendileri yapıyor. Akşamları demledikleri çayın tüten dumanı üstünde sohbet etmeyi, televizyon seyretmeyi seviyorlar.
      <br/>
      <br/>
      Ferit amca, oğlunun ve annesinin fotoğrafını baş ucundan eksik etmiyor. Efrahim amcanın odası ise tıpkı ev arkadaşınınki gibi çok düzenli. Fakat kitaplarla ve yağlı boya tablolarla dolu. Yatağının üzerinde kendi yazdığı özlü sözler var. Bir de kapı arkasındaki sazı dikkatimizi çekiyor. Meğer darülacezelerde ayda bir düzenlenen doğum günü programlarında saz çalıp türkü söyleyerek eşlik edermiş arkadaşlarının mutluluğuna. Efrahim amca, cep evlerde kaldığını kimseden saklamadığını söylüyor. Yalnız bir uyarısı da var: “Dışarıda olsaydım ben çoktan ölmüştüm. Hayatımdan çok çok memnunum. Maddi-manevi bir sıkıntım yok. Ama darülacezede kalanlar hor görülüyor toplumda. Biz onlara bıraktık dışarıdaki gençlik yıllarımızı. Buralarını da onlara bırakacağız.” Ferit amca ise kimseye yük olmamak için burada kaldığını belirtiyor.
      <br/>
      <br/>
      YAŞLILIĞA BAKIŞIM DEĞİŞTİ
      <br/>
      <br/>
      Cep darülacezenin temizlik ekibinde görevli Hatice Hanım, yaşlılara yardımcı olup onların hayatlarını kolaylaştırdığı için çok mutlu. Hanımların daha alıngan, erkeklerin de zaman zaman inatçı olabildiklerini söylüyor. Bir yıldır yaşlılarla çok güzel günler geçirdiğini, yaşlılığa bakış açısının değişip güzelleştiğini anlatırken gözlerinin içi gülüyor. “Çok dua alıyoruz. İnsanın tüm yorgunluğu gidiveriyor.” diyor.
      <br/>
      <br/>
      Beşiktaş’taki yaşam evinde ise Mehmet Selahattin Öger (59) ve Selahattin Çömer (68) kalıyor. İkisi de hiç evlenmemiş. Çünkü gençlik yıllarında evlilik; bir mekâna, şehre bağlanmakmış onlara göre. Fakat gençlik yılları bir bir ellerinden akıp gittikten sonra evliliğin ve çoluk çocuğa karışmanın ne kadar önemli olduğunu anlamışlar. Fakat bu aşamadan sonra ne yeni bir yuva kuracak güçleri ne de maddi imkanları kalmış. Eş, dostları bir yere kadar yanlarında olmuş. Önce hastalanmışlar sonra da kendilerine dahi bakamayacak duruma gelmişler. Birbirinden habersiz yıllarca yaşamış iki Selahattin, bir gün gelmiş aynı mekânda buluşmuş. Her ne kadar birbirlerine yakın durmasalar da aslında ortak çok noktaları var.
      <br/>
      <br/>
      HAYATI HEP YALNIZ YAŞADI
      <br/>
      <br/>
      Hayatı hep Kadıköy’de geçen Mehmet Selahattin amca, yıllar önce anne babasını kaybeder. Yaklaşık 30 yıldır görüşmediği üç kardeşinin de gönlünde yeri yoktur. Hayatının  merkezinde hep Sirkeci vardır. Tren garında evrak getir-götür işlerine bakar. Daha sonra yurtdışı kapısı açılır. Romanya’da 10, Macaristan’da 5, İtalya’da 4 sene ikamet eder. Sadece yaşamını idame ettirecek kadar para kazanır. “Parayla işim olmaz. Yaşayacak kadar olsun yeter” mantığı üzerine kurgular hayatını. 1988 yılında da Türkiye’ye kesin dönüş yapar: “İnsan buradaki havayı, suyu, toprağı özlüyor. Hiçbir zaman yabancı bir ülkeye ait olamadım.” Mehmet Selahattin amcanın hayatı Türkiye’ye döndükten sonra da değişmez. 20 yıl boyunca aynı otelde kalır. Otele gelen herkes çekip gider ama o kalır hep. Ta verem oluncaya kadar. Beş ay kesintisiz tedavi görür. Sağlığına kavuştuğu sırada yaşam evlerinden haberdar olur ve gerekli tüm şartlara sahip olduğu için Beşiktaş’taki eve yerleştirilir. “Yalnız geldim bu hayata. Yalnız da devam etmek istiyorum. Böyle mutluyum.”
      <br/>
      <br/>
      SAĞLIĞIMI KAYBEDECEĞİMİ DÜŞÜNMEDİM
      <br/>
      <br/>
      Artık Mehmet Selahattin amca, sıcacık güzel bir evde kalıyor. Sürekli “Vesile olanlardan Allah razı olsun” diyor. Kendini bildi bileli dışarıda yemek yediği için bu alışkanlığına devam ediyor. Evde çamaşır makineleri olmasına karşın çamaşırlarını da yıkatmaya veriyor. Sirkeci’de geçiriyor yine günün büyük kısmını. Sıkı bir Fenerbahçeli. Hayattan büyük beklentileri, hayalleri yok. Allah sağlık versin yeter…
      <br/>
      <br/>
      Isınma turlarında bizi hayli zorlayan Selahattin Çömer amca ise en çok “Mühim mi?” sorusunu sordu bize. O, geçmişini unutmaya çalışırken yaşadıklarından kopamayan biriydi. Kâh hüzünlendi, kâh ağladı. İçi dopdoluydu, yaşadığı kocaman bir yalnızlıktı onunki. “Yaşlanacağımı düşünmüştüm ama sağlığımı kaybedeceğim hiç aklıma gelmezdi.” diyor geçmiş yıllarına gezintiye çıkarken. Hayatına dair ayrıntılar vermek istemese de varlıklı ve görmüş geçirmiş bir ailenin üçüncü çocuğu olduğunu anlatıyor. Kardeşlerini en son gördüğünde 13 yaşındaymış. Onlar Amerika’ya gitmişler, o ise Türkiye’de kalmış. Bir daha birbirlerini arayıp sormamışlar. “Anne-babam yoktu. Onlar olsaydı bizi derleyip toplarlardı” diyor. Lise üçüncü sınıf terk olan Selahattin amca askerlikten sonra aylarca süren deniz seferlerine çıkar. Çarkçıbaşılık yapar. Dünyanın hemen hemen her yerine yolu düşer bu vesileyle. Evlenip bir yerde ‘sabitleşmek’ istemez bu yüzden. Fakat, akciğer rahatsızlığı onu denizden koparır. Hiçbir işte dikiş tutturamaz. İyi niyetini suiistimal edip onu kandıran birileri hep çıkar karşısına. Bir göz odalık gecekondusunda kendi ihtiyaçlarını karşılayacak kadar kazandığı parayla hayatını devam ettirir. Ama akciğer hastalığı yeniden nüksettiğinde durum çok ciddidir. Uzun bir tedavi dönemi geçirir. Hastanedeyken evinin yerine apartman yapılacağını öğrenir. Arkadaşları cep darülacezeden bahsedince “Başımı sokacak bir göz odam olsun, daha ne isteyeyim ki Allah’tan” der ve hastaneden çıktıktan sonra Beşiktaş’taki evine yerleşir. Fakat yıkılan gecekondusunun enkazı altında kalan üç yüze yakın şiirine hayli üzülür.
      <br/>
      <br/>
      Kırım’lı Selahattin amca şu anki evinden çok memnun. Kendi işlerini kendisi görüyor. Sabahları uzun yürüyüşler yapmaktan, kitap okumaktan, balık tutmaktan hoşlanıyor. Evliliğe de sıcak bakıyor: “İsterdim; ama evlenirsem burada kalamam. Eğer maddi anlamda kendimi hazırlarsam evlenebilirim.” Çömer, hayatındaki tek bir şeye ‘keşke’ diyor: “Hacı olmak isterdim. Fırsat oldu, otobüsle bir sürü kişi götürdüm; ama hac vazifelerimi yapmadım. Tekrar günaha girmekten korktum.”
      <br/>
      <br/>
      Beyoğlu’ndaki yaşam evinde ikamet eden Kastamonulu İsmail Tunaoğlu 1960 yılından bu yana İstanbul’da yaşıyor. Eşini, çocuklarını soruyoruz: “Tez evlendim, tez boşandım” diyor. Eşiyle yedi ay evli kalmışlar. Baba evine ziyarete gidince bir daha geri dönmemiş eşi. Hamile olduğunu da çok sonra öğrenmiş İsmail amca. Oğlunu sadece 6 yaşındayken görmüş. İlk zamanlar eşi göstermek istememiş, sonra da kendisi hayat mücadelesinden fırsat bulamamış. Yıllar sonra oğlunun karşısına çıksa da “Bana babalık yapmadın” eleştirisine maruz kalmış. Anne babasını da kaybedince hayatta büsbütün yalnız kalmış. Yedi kardeşinin bazılarıyla görüşüyor, bazılarıyla da bağını koparalı çok olmuş.
      <br/>
      <br/>
      BAYRAKLI ŞAPKANIN ALTINDAKİ ADAM
      <br/>
      <br/>
      Yaşam evleri, İsmail Tunaoğlu’na bir sığınak gibi gelmiş. Hayatı boyunca hep işportacılık yapmış, fındık, fıstık, kahve satmış sokak sokak dolaşarak. Yani ev-bark sahibi olacak imkânı bir türlü yakalayamamış. Sonra da her tarafında Türk bayrakları asılı, yaklaşık bir metre boyunda özel bir şapka yapmış kendine. Eğer Taksim, Beşiktaş gibi kalabalık semtlere sık sık yolunuz düştüyse İsmail amcayı hatırlamanız kuvvetle muhtemel. Otobüs biletleri satarak hayatını kazanmış o ‘sihirli şapka’nın cazibesiyle. Fakat İstanbul Büyükşehir Belediyesi’nin “Beşi bir yerde bilet” uygulamasıyla birlikte ekmek teknesi de değerini kaybedivermiş. Dikkat çekmeyi seven İsmail amca hâlâ kafasına o enteresan şapkasını takarak Taksim sokaklarında, İstiklal Caddesi’nde geziyor. Turistlerin yanında fotoğraf çektirmesinden de mutluluk duyuyor.
      <br/>
      <br/>
      YEŞİLÇAM’IN ÜNLÜ YÖNETMENİ DE BURADA Adanalı Birol Işın amca (64) Yeşilçam Sineması’nın ünlü yapımcı ve yönetmenlerinden. Onun da hayatı bir film gibi aslında. Başından üç evlilik geçer. Yurtdışında yaşamayı tercih eden çocukları babalarına yardım etmez. Eziliş (1974) ve Diriliş (1973) filmleriyle ününe ün katan Birol Işın’ın meslek hayatı Yeşilçam’ın krize girmesiyle tersine dönmeye başlar. Yeşilçam’a yeni gençler yetiştirmek isteyen Birol Işın, Türkiye’nin ilk yerli sinema ve kültür okulunu açar. Bir yıl kendi imkanlarıyla ayakta kalsa da sonradan inişe geçer, çok zor günler yaşar.
      <br/>
      <br/>
      Hayatı boyunca kimseye muhtaç olmayan, kendi imkanlarıyla ayakta durmaya çalışan biri için yaşananlar hayli üzücüdür. Cebinde son parası kaldığı anda bir polis arkadaşı arar ve en yakın belediyeye gidip darülacezede kalmak istediğini söylemesini ister. Birol Işın önce gitmek istemez. Fakat cebinde parasının kalmadığını görünce Üsküdar Belediyesi’ne başvurur. Kayışdağı Darülaceze’ye yerleştirilir, orada bir yıl kalır. İyi günler geçirir, herkes el üstünde tutar onu. Fakat sanatsal faaliyetlere yoğunlaşamadığı için yaşam evlerine geçmek ister.
      <br/>
      <br/>
      Şimdi Beyoğlu’ndaki evin bir odası Birol amcanın gençlik yıllarındaki film afişleriyle dolu. Hâlâ üretmek, hayata bir şeyler katmak çabasında. Ramazan’ın Gözyaşları isimli filmi ramazan ayında gösterime girecek. En son satın alınan senaryosunda ise bir çöpçünün gözünden Allah aşkını anlatıyor. Son yıllarda yapılan Türk filmlerini pek beğenmiyor. Sanatçı çevresiyle ilişkilerini koparmıyor. Fakat cep evlerde kaldığını sadece samimi arkadaşlarına söylüyor. Sebebini, küçüklüğünden örnek vererek anlatıyor: “Adana’daki darülacezenin etrafı tel örgülerle çevriliydi. Küçüktük daha. Herkes orada deliler kalıyor derdi. Bunu hiç unutamıyorum. Toplumun bu kurumları algılama sorunu var. Sırf bu sebeple birçok kişi ihtiyaç duyduğu hâlde bu kurumları reddediyor.”
      <br/>
      <br/>
      Yaşam evleri herkese açık. Yıllar yorgunu güler yüzlü amcalar ve teyzeler zillerini çalacak, çaylarına çorbalarına ortak olacak birilerinin yolunu gözlüyor. Sahi hepimiz yaşlanacaktık değil mi?
      <br/>
      <br/>
      <br/>
      <br/>
      CEP EVLERDE KALMAK İÇİN GEREKLİ ŞARTLAR
      <br/>
      <br/>
      • İstanbul doğumlu veya beş yıldan beri İstanbul’da ikamet ediyor olmak.
      <br/>
      <br/>
      • Kadın için 55, erkek için 60 yaşın üzerinde olmak.
      <br/>
      <br/>
      • Kanunen bakmakla yükümlü kimsesi bulunmamak (Medeni Kanun,  Madde 364).
      <br/>
      <br/>
      • Bulaşıcı hastalığı bulunmamak, alkol, uyuşturucu, vb. bağımlısı olmamak.
      <br/>
      <br/>
      • Ruh sağlığı yerinde olmak.
      <br/>
      <br/>
      • Sosyal ve/veya ekonomik yoksunluk içinde olduğu sosyal inceleme raporu ile saptanmış olmak.
      <br/>
      <br/>
      • Kendi gereksinimlerini (öz bakımını) karşılamasını engelleyici bir rahatsızlığı bulunmamak.
      <br/>
      <br/>
      • Yaşam evleri Üsküdar (2), Fatih (2), Beşiktaş, Beyoğlu, Ümraniye, Kadıköy, Dudullu, Gaziosmanpaşa, Kumkapı, Tuzla ve Kayışdağı’nda bulunuyor. Talebe göre yeni evler açılacak…
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30072), [web.archive.org (arşiv bağlantısı)](http://web.archive.org/web/20080624045548/http://www.aksiyon.com.tr:80/detay.php?id=30072)
