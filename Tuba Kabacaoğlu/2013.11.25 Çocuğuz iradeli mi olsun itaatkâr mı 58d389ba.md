# Çocuğuz iradeli mi olsun itaatkâr mı?

*Tuba Kabacaoğlu 2013.11.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çocuğunuzun görevlerini zamanında yerine getirmemesinden, bilgisayarı bırakıp ders başına oturmamasından ya da öfke nöbetleri ve kararsızlığından şikâyetçiyseniz bu habere kulak vermelisiniz.
  </font>
 </div>
 <div id="newsText">
  <font class="detail-text">
   <p>
    Minik kızınız ısrarla koltuğun en üst tarafına tırmanmaya çalışıyor. Siz de yardım ediyor, kucağınıza alarak onu istediği yere koyuyorsunuz. Büyük kızınız dışarı çıkacağı zaman ne giyeceğine karar veremiyor. Sürekli ‘Anne sen hangisini dersen onu seçeceğim’ diyor. Oğlunuz bilgisayar ve televizyona çok düşkün. Bundan dolayı ne ödevlerini zamanında yapıyor ne de sizin uyarılarınıza kulak asıyor. Başka bir evde ise ...   Minik bebek çok sevdiği oyuncağına uzanayım derken dengesini kaybedip düşüyor. Aile başına toplanıyor, herkes onu teselliye girişiyor. Ergenlik dönemindeki ortanca kız ‘Annem gibi ben de kırmızıyı çok seviyorum’ dedikçe annesi mutlu oluyor. Oğlunuz ergenlik döneminde. Elinizde telefon hiç boş bırakmıyorsunuz onu. ‘Ödevlerini bu hafta teslim etmen gerekiyor’, ‘Ayten Hanım’ın kızından uzak durmanı istiyoruz’ türünden uyarı ve yönlendirmelerle çocuğunuzun hayatını problemlerden uzak tutuyorsunuz…
    <p>
     Bahsi geçen ailelerde dışarıdan bakıldığında her şey yolunda gibi görünüyor. Çocuklar anne-babaya tâbi, ebeveynler kendilerine benzeyen evlatlarıyla övünüyor, üstelik daha az hata daha az sorun anlamına geliyor. Acaba bu tabloda varlığı unutulan, işlevini yitiren unsurlar olabilir mi?
     <p>
      Mesela akıllı, itaatkâr, kontrole açık gözüken çocukların aslında iradelerini kaybettiğini belirterek söze başlasak… Kafanız biraz karışabilir. Çünkü günümüz yetişkinlerinin çok da bildiği, üzerinde durduğu konulardan değil irade eğitimi. Oysa gündelik hayatta yaşadığımız çoğu problemin özünde bu var. Evlatlarımızın nasıl irade kazanacağını, gelişimi sekteye uğratan ebeveyn davranışlarını Fatih Üniversitesi Öğretim Görevlisi Pedagog Adem Güneş Bey’e soralım. Zira, yazar son kitabı ‘Doğal Ebeveynlik’in önemli kısmını bu konuya ayırmış.
      <p>
       İrade aslında insanın özünü oluşturuyor. Bir şeyi yapabilme, yapılan tercihte kararlılıkla durabilme, seçebilme, sonuna kadar direnebilme (inat ve hırsla değil, duyarlılıktan kaynaklanan motivasyonla), kendi kendini yönetebilme, yeri geldiğinde vazgeçebilme gibi anlamlar içeriyor. Bu yönleriyle de kişinin hem iç hem dış hayatını önemli ölçüde tasarlıyor. Çocuklar bir şeyleri yapabildikçe iradesini kullanmayı öğreniyor, bundan haz alıyor, özgüvenini artırıyor. Aksi hâlde de sürekli birilerine bağımlı yaşamaya mahkûm oluyor, hazzı öteleyebilecek gücü kendinde bulamıyor, namaz-oruç gibi süreklilik isteyen ibadetleri yerine getiremiyor, ergenlikle birlikte ortaya çıkan cinsel dürtülerini kontrol edemiyor, içindeki merak duygusunu yenemediği için gayriahlaki davranışlar içinde bulunanlarla aynı ortamı paylaşmaktan kendini alamıyor, televizyonu-bilgisayarı bırakıp ödevlerinin başına oturamıyor. Çünkü bir önceki hazzı bırakabilecek iradeye sahip değil. Zira çocuklarda dört yaşa kadar hazlar ile merak duygusu iradeyi yönlendirirken sonraki yıllarda irade hazlarla merak duygusunu kontrol ediyor. Bundan dolayı da irade gelişimi her birey için hayati önem taşıyor. Sizce hangi tutum ve davranışlarımız bu süreci sekteye uğratıyor olabilir?
       <p>
        “Küçük oğlum, bisiklet süren abilerinin peşinden koşturuyordu. Bir anda yere düştü, kalakaldı. Belki de ilk kez bu tarz acıyı duymuş, onu hissetmeye çalışıyordu. Oğlumu kenardan izledik ama yanına gitmedik, tehlikeli bir durum yoktu. Ama az ilerideki hanım yerinden kalktı, oğlumu kucağına aldı, üstünü temizledi, yanımıza gönderdi.” Benzer olayları Pedagog Adem Güneş gibi bir çok anne-baba da yaşıyor. Bundan dolayı reflekslerimiz bahsi geçen kişiden farklı olmuyor. Hâlbuki yapılan hatayı Adem Hoca şöyle özetliyor: “Çocukların düştükten sonra kendi başlarına doğrulmaları irade kazanımı açısından müthiş fırsattır. Tehlikeli bir durum yoksa bu imkânı aileler kaçırmamalı. Hatta tebessüm ederek çocuğa ‘her şey yolunda’ mesajı vermeli.”
        <p>
         Günümüz şartlarında çocukların yaşı ilerleyince ailelerin kaygıları da ister istemez artıyor. Teknolojik gelişmeler anne-babaya kontrolsüz bir dünyada yaşadığımız hissini uyandırıyor. Bundan dolayı çocukluk yıllarından itibaren ebeveynler kontrol edilebilir, yönetilebilir çocuklar yetiştirerek işini sağlama alıyor. Pedagog Güneş özellikle kaygılı anne-babaların çocukların iradesinin gelişmesine fırsat vermediğini, ‘bana bağımlı kalsın’ düşüncesiyle gerekli zemini oluşturmadıklarını söylüyor.
         <p>
          Ebeveynlerin eğitim seviyesinin yükselmesi, bilinç düzeylerinin artması birçok olay ve durumda avantaj gibi gözükse de bazen dezavantaja dönüşebiliyor. Çünkü, yüksek öğrenimini tamamlamış, prestijli meslekler edinmiş ya da çalıştığı kurumda hatırı sayılır konuma gelmiş kişiler ‘Her şeyi ben bilirim’ havasına bürünebiliyor. Çocuğunun kendi kararını vermesine müsaade etmiyor, onun yerine hesaplar-planlar yapıyor, irade gelişimini sekteye uğratıyor. Adem Güneş iradenin egzersiz yapıldığı ölçüde çocuk ruhunda gelişeceğini vurgulayarak önemli bir noktaya temas ediyor: “Ebeveynler çocuklarına seçim yapabilecek fırsatlar sunmalı, onlar adına karar vermeyi alışkanlık hâline getirmemeli. Eğer bunu yapmazlarsa annesi ‘Hangisini istersin?’ diye sorduğunda çocuk ‘Bilmem, sen bilirsin’ diye cevap verir. Burada irade gelişiminden bahsedemeyiz. Her öneriyi kabul eden, seçim yapamayan çocuklar aslında anne-babanın hoşuna gitmemeli. Dört yaşına geldiği hâlde hâlâ ayakkabısı annesi tarafından bağlanan, yeme becerisi kazanabileceği 3 yaş döneminde annesinin elinden yemek yiyen, yahut ilkokula giderken ne zaman ne yapması gerektiği ebeveynlerince organize edilen çocuğun irade gelişiminden bahsetmek zordur.”
          <p>
           İrade engellenmemeli
           <p>
            Küçük insanlar dünyaya geldikleri ilk dönemden itibaren anne-babaları kendilerine örnek alıyor. Hatta yürüme, koşma, konuşma, yemek yeme gibi birçok davranışı onları taklit ederek öğreniyor. Dolayısıyla irade söz konusu olduğunda da süreç böyle işliyor. Yazar Güneş, “Yetişkin ne kadar irade sahibi ise çocuk da o kadar irade edinir.” diyor ve öğrenmekle edinmek arasındaki ayrımı fark etmemizi istiyor. Bir bilgiyi zihinde depolayıp zamanı geldiğinde kullanmayı ‘öğrenmek’; zihnin değil de ruhun öğrenmesini ise ‘edinmek’ olarak açıklıyor. Zaten kişinin karakteri tüm bu edinmeler neticesinde oluşuyor. Çocuk incitiliyor, aşağılanıyor, azarlanıyor ya da anlamsız cezalara maruz bırakılıyorsa ebeveynine karşı ister istemez tepki duyuyor, onun davranışını kendine örnek almadığı gibi irade kazanımını da bu tarz anne-babayla gerçekleştiremiyor.
            <p>
             Çocukların kendi tercihlerini yapabilmesi fikri birçok ebeveyni tedirgin edebilir. Oysa 4 yaştan itibaren çok hayati mevzular için değil, sıradan meseleler için çocuklar iradelerini kullanmak istiyor. Mesela annelerin çoğu kızının-oğlunun kıyafet beğenmediğini anlatıyor. Hâlbuki çocuk o esnada yaratılıştan getirdiği irade tomurcuğunu büyütmek için var gücüyle uğraşıyor. Ebeveynin yapması gereken sükunetlerini koruyarak çocuklarının bu hissiyatının, varlık savaşının farkına varmak, içlerindeki bu gücü hissetmek. Aslında çok da zor değil; bir kıyafet alırken çocuğun da fikrini sormak, üç takım alternatif sunup bunlardan birini seçmesini beklemek, ‘Karnım doydu, artık yemek istemiyorum’ dediğinde ‘Son bir kaşık daha’ diye ısrar etmemek, okul arkadaşlarını kendisinin seçmesine izin vermek.
             <p>
              Çocukların zaman zaman absürt tercihlerde de bulunabildiğini biliyoruz. Ne yapmamız gerektiğini Adem Hoca’ya soruyoruz: “Çocuklar iradelerini kullandıkları sırada asla engellenmemeli. Tercih yanlışsa o anda değil; başka mekân ve zamanda rehber anne-baba dili ile doğrusu izah edilmeli. Çocuk herhangi bir kararda diretiyorsa anne-baba kaygılardan sıyrılarak durumu değerlendirmeli, çocuğun kendi gibi olmasına izin vermeli. Çocuk ancak mütevazı bir rehberin yanında irade kazanır. Alçak gönüllü olmayan yetişkinler çocuğa hırsı öğretir. Yapamadığını hissettirmek de çocukların iradesini kırar, sürekli mahcup edilen kişi de bu duygusunu kaybeder.”
              <p>
               İrade inşası anlatılırken önemli bir noktaya dikkat çekiyor Güneş: “Tek başına güçlü bir irade yıkıcı olur.” diyor. Ve irade inşasıyla duyarlılık kazanımının beraber ilerlemesi gerektiğini anlatıyor. Ailelerin bunu nasıl aktaracağını tam kestiremediklerini düşünüyor: “Duyarlılık bilgi aktarımıyla verilemez. Edinilmesi gerekir. Bunu da duyarlılığı ruhuyla hisseden, yaşayan ebeveynler yapabilir. Anne-babanın doğaya saygısı, çevresiyle kurduğu ilişki hatta trafikteki hâlleri bile çocuklara duyarlılık hakkında fikir verir. Yetişkinler duyarlı değilse, ‘Duyarlılık aktaramıyorum. O takdirde çocuğun davranışlarını kontrol altında tutmam lazım’ der. Kaybedilen şey iradedir.”
               <p>
                İrade gelişiminde önemli başka bir husus da güven duygusu. Çünkü güven duygusu oluşmuş kişiler ancak tercihte bulunabilir, verdiği kararın arkasında durabilir, sorumluluk alır, yeri ve zamanı geldiğinde de bir şeylerden vazgeçebilecek gücü kendinde bulabilir. Aksi takdirde zarara uğramamak için kararları kendisi değil, başkasına verdirmeyi seçer. Adem Hoca net konuşuyor: “Çocukta güven duygusu yoksa iradesini kullanamaz. Davranışın edinilmesi, o davranışın edinilmesinde payı bulanan kişiyle kurulacak güven ilişkisine bağlıdır. Çocuk terbiyesinin özü de budur. Kişi savunma ihtiyacı hissetmeden kendini anne-babasına bırakabiliyorsa aralarında var olan bir güvenden bahsedebiliriz. Edinilen davranışlar ancak güven duyulan ortamlarda öğretilebilir.”
                <p>
                 Ergenlik dönemine giren gençlerle aileleri ciddi problemler yaşayabiliyor ya da çocuğun yanlış arkadaş, ortam seçmesinden kaynaklı sorunlar anne-babaları çok endişelendiriyor. Yeni yeni hislerin, haz kaynaklarının uyanmaya başladığı ergenlik döneminden önce irade inşasının tamamlanmış olması gerektiğini yoksa gencin yaşadığı her olayın iradesini daha da kıracağını belirtiyor Pedagog Güneş. Çünkü çocuk eve gitmek yerine arkadaşlarıyla gezmek istiyor, sınavlarına hazırlanmak yerine arkadaşıyla vakit geçirmeyi tercih ediyor. Böylece kullanamadığı iradesi her geçen gün daha da işlevsiz hâle geliyor. Adem Hoca: “Zaten kişilik bozukluklarının en temelinde kullanılamayan ya da yanlış kullanılan irade yatıyor.” diyor ve ekliyor: “Haz, duygu ve dürtüleri kontrol edememe direkt iradeyle alakalı. Bugün anne-babaların çocuklarıyla yaşadığı çoğu problemin temelinde de irade eksikliği var. Öfke kontrolü de iradeyle ilgili.”
                </p>
                <p>
                 <strong>
                  İRADE KAZANIMINDA BAŞROL BABANIN
                 </strong>
                </p>
                <p>
                 “Gücü barındırma genellikle babalarda olduğu için irade, kararlılık, verdiği sözde durma, zor olan bir şeye karşı direnme babayla oluşur. Yalnız ebeveyn irade kazandırmak için çocuğun üzerinde ekstra baskılar oluşturmamalıdır. O zaman duyarsızlık başlar. İkisinin arasında bir çizgi tutturulmalıdır. Mesela yetişkinler çocuğu akrabasına bırakıp ‘burada güçlensin’ diyor. Çocuk ağlıyor ama bakmıyorlar yüzüne. Zor işlere koşturuyorlar. Orada da irade kazanılır. Hatta daha da güçlü olur bu duygu ama duyarlılık kaybolma noktasına gelir. Hırs da böyle ortaya çıkar. İradeyle hırs birbirinden farklıdır. Hırsın kaynağı negatif duygulardır. İradenin kaynağı ise duymadır. Yapabilme, başarabilme için duyarlılıktan kaynaklanan güç gerekir. İnat değil ama. İnat ederek çocuk bir şeylere direnir ama o da negatif ve reaksiyoneldir. Hâlbuki irade aksiyonerdir.”
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-37178-cocuguz-iradeli-mi-olsun-itaatk%C3%A2r-mi.html), [web.archive.org (arşiv bağlantısı)](http://web.archive.org/web/20131208025448/http://www.aksiyon.com.tr:80/aksiyon/haber-37178-cocuguz-iradeli-mi-olsun-itaatk%C3%A2r-mi.html)
