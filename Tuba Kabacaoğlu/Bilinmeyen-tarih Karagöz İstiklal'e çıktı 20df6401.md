# Karagöz İstiklal'e çıktı

*Tuba Kabacaoğlu Bilinmeyen-tarih*

<div>
 <font>
  <img border="0" height="1" src="/web/20050116192955im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050116192955im_/http://www.aksiyon.com.tr/resim/489/62.jpg" vspace="5"/>
  </p>
 </font>
 <font class="content">
  Karagöz ve Hacivat"ın Taksim Galatasaray Meydanı"ndan başlayan davetlerine kulak verin, ancak "ah ne kadar güzel' deyip tabloları sökmeye kalkmayın; zira bu işi ilk yapan siz olmayacaksınız. Meydandaki levhaların birkaçının çalınmış olmasını ise serginin "sahiplenildiği"ne yormak mümkün.
 </font>
 <br/>
 <p>
  <font class="content">
   Hay hak... Perde kurduk ışık yaktık gösteririz gölge hayal...
   <br>
    Gerçeğin aynasıdır bu sanılmaya martaval.
    <br>
     Bu perde başka perde gölge oyunu perdesi
     <br>
      Karagöz"ü sevenlere işte Karagöz perdesi...
      <br>
       <br/>
       "Yaaar! Bana bir eğlence medeet!..." cümlesi ve yukarıdaki dörtlükten sonra kimlerden bahsedeceğimizi anladınız. Bazen Karagöz bazen Hacıvat olmuşuzdur; çocukça kahkahalarımıza karışan taşlamalar hâlâ kulaklarımızı çınlatır. Öyle bir çift kahraman düşünün ki, nesiller boyu tüm canlılığını, içtenliğini, esprilerini, meraklısını, sevenini kaybetmesin. Ve her konuda söyleyecek sözü olsun. Onlar bize perdenin ötesinde hayal kurmayı, kurduğumuz hayallere biraz renk, biraz da tatlı gülümseme katmayı öğretti.
       <br/>
       <br/>
       Kimdir Karagöz ve Hacıvat? Bu kahramanları tanımak için uzun araştırmalar yapar, tüm inanç ve inadımızla onların aramızdan biri olarak yaşadığını ispata çalışırız. Ancak, rivayetler çoktur.
       <br/>
       <br/>
       Gölge oyunu ilk olarak Çin"de bulunur. Camın henüz keşfedilmediği zamanlarda pencerelere kağıt yapıştırılırmış. Işık yakıldığı zaman içeride dolaşanların gölgeleri pencereye aksettiği için görülen hareketler hayal oyununun bulunmasına neden olur. Fakat gölge oyunu ustası Cengiz Özek"e göre bu oyunu Türklerin bulmuş olma ihtimali yüksek. Özek "Şamanlar her şeyin bir ruhu olduğuna inanırlar. Onlara göre gölgelerin de bir ruhu vardır ya da atalarının ruhunu gölgeler temsil etmektedir. Demek ki şaman olan birisinin gölge ya da kukla ile ilgisi vardı" diyor.
       <br/>
       <br/>
       Günümüze aktarılan birinci rivayete göre; Çin gölgeleri, ilk kez milattan önce 121 tarihinde Vu isimli Çin İmparatoru tarafından çok sevdiği eşinin hasretini gidermek için oynatılmış. İkinci rivayete göre de, Osmanlı Sultanı Orhan Bey döneminde Bursa"da bir cami yapımında Karagöz demirci, Hacivat da duvarcı olarak çalışırmış. İkisi arasında bitmek bilmeyen nükteli ve esprili konuşmalar diğer işçilerin de çalışmasına engel olup yapım işleri ilerlemezmiş ve sultanın kararıyla Hacivat ve Karagöz öldürülmüş. Padişah zamanla yaptığına pişman olarak acı çekmeye başlamış. Padişahın acısını dindirmek isteyen Şeyh Küşteri, bir perde kurdurmuş; Hacivat"la Karagöz"ün deriden yapılmış tasvirlerini perde arkasında oynatıp onların şakalarını tekrarlayarak padişahı avuturmuş.
       <br/>
       <br/>
       Yaklaşık 6 yüzyıldır insanları hem güldüren hem de düşündüren, böylece hayata farklı açılardan bakmayı özendirerek dünyayı daha iyi anlamamıza yardımcı olan, aynı zamanda dünyanın bir aynası tabir edilen Geleneksel Türk Gölge Oyunu olan Karagöz"ü ne kadar tanıyoruz sorusunu sormak geliyor insanın aklına.
       <br/>
       <br/>
       Yapı Kredi Kültür Sanat Merkezi"nin İstanbul Taksim"deki Vedat Nedim Tör Müzesinde "Yıktın Perdeyi Eyledin Viran" isimli sergi, kültürümüzün en renkli ve sağlam taşlarından biri olan Karagöz"ü unutulmaktan bir nebze de olsa kurtarıyor ve günümüz insanının bu konuda bilgilendirilmesini ve geleneğin geleceğe aktarımını amaçlıyor.
       <br/>
       <br/>
       Sergi, Yapı Kredi"nin koleksiyonunda bulunan 187 parçalık orijinal Karagöz tasvirlerini gün ışığına çıkarıyor. Ünlü Karagöz ustası Ragıp Tuğtekin"in 1950"li yıllarda deve derisinden yaptığı Karagöz tasvirleri; Karagöz, Hacivat, Beberuhi, Kanlı Nigar, Canbaz ve Cin gibi çok sayıda tanıdık Karagöz karakteri özel bir tasarımla sergileniyor. Sergi için tasarlanan özel katalogda, sergide yer alan eserler ve Karagöz"ün tarihçesinin yanı sıra Enis Batur, Turgut Çeviker, Sabri Koz, Uğur Göktaş ve daha birçok kişi kendi uzmanlık alanlarından farklı bakışlar getiriyorlar. Serginin tasarımı yaklaşık sekiz ay sürmüş. Ragıp Tuğtekin, yapmış olduğu figürlerin yanında onları en ince ayrıntısına kadar tanıtan, tarihini, oyunlarını anlatan Osmanlıca el yazması iki eser de bırakmış. Bu açıdan kaynak konusunda sıkıntı çekilmemiş. Sergide Karagöz"ü anlatan yabancı kaynaklar da yer alıyor. Bu eserler günlerce süren arşiv çalışması sonucunda bulunmuş ve yabancı ülkelerden getirtilmiş. Sergi içinde "Kendi oyununu kendin yap" dercesine bir stand kurulmuş ve isteyen kişiler sazlı sözlü Karagözlerini oynatabiliyor.
       <br/>
       <br/>
       İstiklal Caddesi"nin renkli ve bir o kadar da karışık yapısından içeri girip ilerlediğinizde meşhur Galatasaray Meydanı"nda renklere renk katma çabasında olan Karagöz ve Hacivat figürleri dikkatinizi çekiyor. Büyük, renkli ve tanıdık yüzler size çok uzaklardan bile bir selam çakabilme özelliğine sahip. Karagöz kültürünün sıcaklığından mıdır bilinmez ama bu selama icabet etmeden yapamıyorsunuz. 18 resim size belki de daha önce hiç bilmediğiniz yönleriyle Karagöz"ü tanıtıyor. Karagöz"ün karikatür, reklam, televizyon, özel tasarım, basın ve medyadaki yerini; buralarda nasıl ve ne şekilde karşınıza çıktığını görerek belki hafızalarınızı tazeliyorsunuz, belki de onları yeni tanıyorsunuz. Ayrıca 1987 yılında Sezer Tansu"nun Karagöz"ü anlattığı ünlü bir metnini de görmek mümkün. Özel tasarlanan meydandaki resimler, sergi içinde varolan eserlerin çok büyümüş versiyonu. Fotoğraflarda oynamalar yapılarak objelere hareket kazandırılıp farklı ve ilgi çekecek hale getirilmeye çalışılmış. Serginin yapım ve tasarım aşamasında çok titizlikle çalışıldığını söyleyen serginin tasarımcısı ve Mimar Sinan Üniversitesi Grafik Tasarımı Bölümü hocası Sadık Karamustafa "Kendimize sürekli, bu sergiyi nasıl zevkli hale getirebiliriz sorusunu sorduk. Karagöz"ün bir inşaat ustası olduğu fikrinden yola çıktık. Ve sergideki tüm standlar inşaat iskelesi konseptinden oluştu. Karagöz"ün Türk kültürü üzerindeki etkilerini gösteren bölümler de olması gerekiyordu. Karagöz"e üç aşamada ulaşmayı hedefledik. Bunları önce meydan, ikinci olarak kültür merkezinin merdivenleri ve müzenin giriş kısmı olarak belirledik. Her bir aşama kişide merak uyandırmak, yeni bilgi katmak ve değişik bir pencereden Karagöz"ü anlatabilmek içindi."
       <br/>
       <br/>
       Kültür merkezinin içine girer girmez size temsili "hoşgeldiniz" diyen, grafik tasarımcısı Yurdaer Altıntaş"ın 1970"li yıllarda yapmış olduğu Karagöz çalışmaları var. Sergiyle birlikte farklı grafik tasarımıyla Karagöz"ün yeniden yorumlandığı söylenebilir.
       <br/>
       <br/>
       Projenin mimarı, Yapı Kredi Nedim Tör Müzesi Sergi Koordinatörü Şennur Şentürk, 1930"lu yıllardan bu yana bu koleksiyonun ellerinde varolduğunu ancak bugüne kadar böyle büyük ve profesyonelce ortaya konması için bekletildiğini vurguluyor. Sergide yer alan eserleri bu zamana kadar hiçbir araştırmacıya bile göstermeyen Şentürk, projenin gerçekleşmesinden memnun. "Amacımız Karagöz kültürünü yeniden yorumlayabilmekti. Yaptığım gözlemlerde bu amaca ulaştığımızı düşünüyorum. Çocuklar Karagöz figürleriyle bir arada olmaktan mutlular. Gençler özellikle de tiyatro bölümü öğrencileri yapmış olduğumuz Karagöz standında kendi orta oyunlarını kendileri oluşturuyorlar. Çok eğlendikleri her hallerinden belli. Yaşı olgun olan kişiler için de burası, nostalji rüzgarına kapıldıkları bir mekan gibi. Sergi sayesinde Karagöz"le profesyonel olarak ilgilenen birçok kişiyle tanışma fırsatımız oldu. İleriki günlerde birlikte yapmak istediğimiz projeler var."
       <br/>
       <br/>
       Sergide profesyonel tiyatrocu Şehsuvar Aktaş ve Ayşe Selen"in hem Karagöz"ü oynattıkları hem de Karagözcülüğü anlattıkları kısa bir filmi izlemek mümkün. Bu filmde ustanın çantasını alıp salona girmesinden oyunun bitimine kadar olan dönem perde arkası ve önü olarak aynı anda görülüyor. Konu hakkında bilgi veren Şentürk, bu zamana kadar bize hep perde arkasının gösterildiğini ama onlar Karagöz"e bu sergiyle farklı yaklaşma çabasında olduklarından dolayı bu tarz bir film çekilmesini istediklerini söylüyor.
       <br/>
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11381), [web.archive.org (arşiv bağlantısı)](http://web.archive.org/web/20050116192955/http://www.aksiyon.com.tr:80/detay.php?id=11381)
