# Gözünüzü taklitten sakının

*Tuba Kabacaoğlu 2005.05.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yaz geldi artık. İnsanlar, havaların ısınmasıyla birlikte yaza uygun kıyafetleri giymeye, aksesuarları kullanmaya başladı bile... Peki, 500 YTL’ye aldığınız güneş gözlüğünüzü tamire götürdüğünüzde onun sahte olduğu söylenirse ne yaparsınız? Sizce sahte marka gözlük nasıl anlaşılır?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608114651im_/http://www.aksiyon.com.tr/resim/546/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ayşe Sarı (22) Samsun’da yaşıyor. Bir gün 500 YTL vererek güneş gözlüğü satın alır. Bir ay sonra tatil için geldiği İstanbul’da gözlüğü kırılır. Tamire götürür. Fakat, bayi incelediği gözlüğün iyi bir taklit olduğunu, Sarı’nın kandırıldığını söyler. Buna inanmayan Ayşe Sarı, aynı gözlüğün orijinali ile arasındaki farklar gösterilince şaşkınlıkla üzüntüyü bir anda yaşar. Tatil sonunda hakkını aramak için gittiği gözlükçü ise çoktan kapanmıştır. Sahiplerini ne gören ne de bilen vardır.
   <br>
    <br>
     Ayşe Sarı’nın geçen yıl başına gelen bu olay havaların da ısınmasıyla birlikte sezonu açılan güneş gözlüklerinin ne kadar güvenilir olduğunu, gözlük satın alırken nelere dikkat edilmesi gerektiğini, işportadan alınan gözlüklerin göze verdiği zararları tekrar gündeme getirdi. Peki, bütün bunlar hakkında insanlar ne kadar bilgi sahibi?
     <br/>
     <br/>
     Anadolu’da sahte gözlükler daha fazla
     <br/>
     <br/>
     Türkiye’ye, her yıl kaçak yollardan marka gözlüklerin taklitleri sokuluyor. Özellikle Çin üretimi taklit mallar göz sağlığını tehdit ediyor. Orijinallerinden ilk anda ayırt edilemeyen taklit ürünler gözlük satıcılarını da zor durumda bırakıyor. Geçen yıl çıkan yeni yasayla gümrükten gözlük giriş çıkışları kontrol altına alınıp belirli standartlar getirilmiş olsa da işportada satılan gözlüklerin haddi hesabı yok.  Ankara Ticaret Odası’nın bir araştırmasına göre, her 100 gözlüğün 45’i Çin malı.
     <br/>
     <br/>
     Piyasada ne kadar sahte gözlük olduğunu, bunların pazar payının hangi oranda bulunduğunu bilmek imkansız. Ama, piyasayı yüzde 20 oranında etkilediği söyleniyor. Kaçak yolla gelen gözlüklerin büyük bölümü sıkı güvenlik önlemleri nedeniyle bavullarda getiriliyor. Türkiye’den özel olarak Çin’e, Giorgia Armani, Ray Ban, Bvlgari, Emporia Armani, Chanel, Gucci, Burberry, Versace, Moschine ve Dior  marka gözlüklerin taklidinin yapılması için sipariş veriliyor. Fakat ülkeye girişleri sınırlı sayıda oluyor. Belli mağazalara satış yapılıyor. Bu ürünlerin özel alıcıları olduğu gibi farkında olmadan alanlar da yok değil. Özellikle Anadolu’daki mağazalarda bu tarz olaylara daha sık rastlanıyor. Yerli gözlük markası Ellepo’nun Genel Müdürü Ahmet Erdil’e göre iyi taklit edilmiş gözlüğü ancak gözlük satıcısı anlayabilir. Eğer müşteri bilinçli değilse marka gözlük alıyorum diye 350-600 YTL verebilir.
     <br/>
     <br/>
     İstanbul, Ankara, İzmir gibi büyük şehirlerde kaçak ürünlerin satışı biraz daha zor; çünkü, Anadolu’ya oranla marka bilinci büyükşehirlerde daha gelişmiş. Bayi sistemiyle çalışan mağazalarda ise bu tarz riskler yok. Fahri Kuz Optik’ten Vedat Kemer, Anadolu’da ya da kenar mahallelerdeki mağazalarda satılan gözlüklere dikkat edilmesi gerektiğinin üstünde duruyor: “Müşterilerimiz Anadolu’dan alınmış gözlükleri tamir için mağazamıza getiriyor. Gözlüğün marka taklidi olduğunu görüyoruz. Denetim dışına çıkmış firmalar var. Çin’e sipariş edilen marka gözlükleri satıyorlar. Fahri Kuz Optik gibi bayi sistemiyle çalışan mağazalarda bu tarz problemler yaşanmaz.”
     <br/>
     <br/>
     İşporta gözlüklerin alıcısı fazla olduğu kadar gönüllü de. Marka gözlükten yana tercihini kullanan fakat aldıktan sonra taklit gözlük kullandığını anlayanların sayısı gönüllü alıcılar kadar olmasa da verdiği maddi zarardan dolayı dikkate değer çoğunlukta. Satın alacağımız gözlüğün taklit ya da kaçak olup olmadığını anlamanın en pratik yolu cam ve çerçevenin garanti belgesi. Belki küçük bir ayrıntı gibi gelebilir ama optik sahiplerinin birleştiği en önemli nokta, Türklerin garanti belgesi isteme alışkanlığı yok. Bir diğer ayrıntı ise katalogdaki beğendiğiniz gözlükle elinizdeki gözlüğün model numarası, renk kodlarının uyuyor olması. Tabii gözlüğün kenarındaki yazı karakterlerine de dikkat etmek gerekiyor. Yazı üstündeki küçük bir ayrıntı gözlüğün taklit olduğuna dair ipucu verebiliyor.
     <br/>
     <br/>
     Fahri Kuz Optik’ten Vedat Kemer, Türkiye’de marka bilincinin tam oturmadığına dikkat çekerek “Satın alacağı markayı tanımayanların kandırılması daha kolay. Kişi alacağı ürün hakkında bilgi edinmeli. Hangi hataların garanti kapsamına girdiğini bilmeli. Ülkemizde garanti belgesi ve satış sonrası hizmet önemsenmiyor. Hatta toplumumuzda garanti belgesi satıcıya ayıp olur diye istenmiyor.” diyor.
     <br/>
     <br/>
     Yerli gözlüklerde problem yok!
     <br/>
     <br/>
     Marka gözlüklerin yüksek fiyatlara satılması, bu markaların taklitlerinin üretilmesine sebep oluyor. Eğer marka takıntınız yoksa tüm bu sorunları yaşamadan da gözlük sahibi olmanız mümkün. Ünlü markalar kadar tanınmasalar da yerli marka güneş gözlükleri de var. Üstelik marka ürünler kadar rağbet görmedikleri için taklit de edilmiyorlar. Dolayısıyla, herhangi bir risk de söz konusu değil. Yerli marka Ellepo’nun Genel Müdürü Ahmet Erdil, güneş gözlüklerinin aslında birbirinden farkı olmadığını, marka düşkünlüğü yüzünden yabancı ürünlere ilgi gösterildiğini, kaçak gözlük satışından sektörlerinin etkilenmediğini söylüyor.
     <br/>
     <br/>
     Gözlük aksesuar değil
     <br/>
     <br/>
     Tufan Optik’in sahibi Ali Yavaş ise işporta gözlükleri alan tüketicilerin camlarını değiştirmek için geldiklerini söylüyor. Cam değiştirmek yaklaşık 20-30 YTL arasında... Böylece alınan işporta gözlüğün gözlere zarar vermesi engellenmiş oluyor. Üstelik gözlüğün toplam maliyeti en fazla 45 YTL oluyor. Kendileri için farklı bir kazanç kapısının açıldığına dikkat çeken Yavaş “Normalde müşteriler gözlük kullanmazken işportacılar sayesinde gözlük alıyor ve camını değiştirerek bizim para kazanmamıza vesile oluyor.” diyorlar. Yalnız bu işlemi büyük ve marka gözlüklerin satıldığı mağazalarda yaptırmanız neredeyse imkansız. Bunun nedeni ise işporta piyasasına duyulan kızgınlık.
     <br/>
     <br/>
     Uzmanlar, güneş gözlüğünün bir aksesuar değil, ihtiyaç olduğunu söylüyor. Bundan dolayı güneş gözlüğünün ultraviyole filtreli, kaliteli, ışığı kıran kaplamalı, yüz yapısına uygun çerçeveli olması gerekiyor. Son zamanlarda güneş gözlüklerinin bilinçsizce kullanılması sonucu körlüğe bile sebep olabileceği dilden dile dolaşan dedikodulardan.
     <br/>
     <br/>
     Nisa Hastanesi’nden uzman doktor Faruk Kaya, bu söylentilere katılmıyor: “Kişi, gözlüğü takınca ayrıntıları kaybetmemeli. Cam renginin dışında koruyucu özelliği de olmalı. Ultraviyole ışınlarının uzun vadede göze zararı var. Özellikle tarlada çalışanlarda katarakta ve göz beyazı üzerinde et gelişimine sebep olabilir. Şehirde yaşayanlar bu kadar etkilenecek kadar güneşte kalmıyor.” Kaya, her hastasına güneş gözlüğü önermediğini; fakat, lazer ve katarakt ameliyatı olanların kesinlikle kullanması gerektiğini belirtiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21634), [web.archive.org (arşiv bağlantısı)](http://web.archive.org/web/20070608114651/http://www.aksiyon.com.tr:80/detay.php?id=21634)
