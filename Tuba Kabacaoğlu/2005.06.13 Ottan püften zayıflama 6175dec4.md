# Ottan püften zayıflama

*Tuba Kabacaoğlu 2005.06.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yaz aylarının da etkisiyle diyet telaşı tam gaz devam ediyor. Diyetçilerin yeni gözdesi bitkisel zayıflama ürünleri... En ünlü bitkisel zayıflama ürünü olan Herbalife’ın dünyada 48 milyon kullanıcısı var. Fakat bu ürünleri kullanmanın ne kadar faydalı olduğu ise tartışmalı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060426171525im_/http://www.aksiyon.com.tr/resim/549/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yaz aylarının gelmesiyle birlikte herkesi bir diyet telaşıdır aldı. Her diyet, birbirinin benzeri olsa da kilo problemi olanlar için yeni bir umut kapısı... ‘Diyetçiler’in yeni adresi ise son zamanlarda daha da popüler olan bitkisel zayıflama ürünleri. Artık listelerin yanı sıra bitkisel çay, hap ve macun da diyetçilerin gözdesi. Eczane vitrinlerinde “Diyet yapmadan ayda altı kilo verebilirsiniz.” yazılı afişlerin dikkat çekmemesi ise imkansız. Tabii ürünlerin bitkisel olduğunun ısrarla vurgulanması da ayrı bir pazarlama yöntemi. Tüketicinin ilgisi nedeniyle yeni ürünler piyasaya sürülüyor. Aktarların camlarına daha büyük harflerle ‘Zayıflama çayı gelmiştir’ yazılıyor. Peki bu ürünleri kullanarak gerçekten ayda 6-8 kilo vermek mümkün mü? Doğru ürün nasıl kullanılmalı? Bitkisel ürünlere rağbetin altında ne var?
   <br>
    <br>
     Bitkisel zayıflama ürünleri deyince Herbalife ilk akla gelir. Herbalife’ın bütün dünyada 48 milyon kullanıcısı var. Yaygın olarak tüketilen bu ürünün hikâyesi ise şöyle başlıyor: Mark adındaki bir Amerikalı, 18 yaşında iken 36 yaşındaki annesini kaybeder. Annesinin ölüm sebebi, aşırı kilolarından kurtulmak için uyguladığı diyet programlarıdır. Mark, annesinin ölümünden sonra 1980 yılında Çin’e giderek 3 bin yıldır Çin’de uygulanan bitkisel beslenme kültürünü Amerikan teknolojisiyle birleştirir. 1980 yılında Los Angeles’ta şirket kurar ve ürünleri ilk olarak ABD’de satılmaya başlar. Bugün Herbalife’ın sadece 2004 cirosu 2,8 milyar dolar. Türkiye ise Herbalife ürünlerini kullanmada dünyada 37. sırada yer alıyor.
     <br>
      <br/>
      Zihinler karışık; ama...
      <br/>
      <br/>
      Herbalife, yedi yıldır Türkiye pazarında. Bu süre içinde yarar ve zararı sık sık tartışıldı. Sonuç olarak zihinler karışsa da bu ürünleri kullananların sayısı her geçen gün artıyor. Uzmanlara göre kullanımın artmasının en önemli sebebi, farklı bir diyet yöntemi sunuyor olması. Herbalife ürünlerinin kendine has kullanım yöntemi var. Ana ürünler dört adet. Bunlar çay, vitamin tableti, sütle karıştırılıp yemek yerine geçen toz ve protein. Eğer niyetiniz zayıflamak ise günde iki öğün seçiyorsunuz. Bu iki öğünde yemek yemiyor sadece bu ürünleri tüketiyorsunuz. Çünkü bunlar kalori içeriyor. Tam tersini yapıp normal öğünlerin üstüne kullanırsanız bu kez kilo alıyorsunuz. İlk on günde ara öğünlerde kepekli kraker gibi aperitifleri az da olsa yiyebilirken, bu beslenme stiline alıştıktan sonra onları da kesiyorsunuz. Kalori oyunu yapıyor, minimum kaloriyle maksimum besleniyorsunuz.
      <br/>
      <br/>
      Genelde bu ürünler kişisel pazarlama yöntemiyle satılıyor. Pazarlayanların birçoğu ürünleri kullanıp sonuç almış kişiler. Pazarlamacılar ürünün etkisini kendi üzerlerinde gösteriyor. Bundan dolayı da satış ağı her geçen gün artıyor. İlk etapta zayıflama isteğiyle başlayan ürün tanışıklığı bir süre sonda bu şirketin parçası olmaya kadar gidiyor. Bir setin değeri 204 YTL. Bitkisel zayıflama ürünlerinin içinde en pahalı olanların başında geliyor. Sebebi ise Çin’den ithal edilen bitkilerden yapılıyor olması.
      <br/>
      <br/>
      Ürünlerin bitkisel olduğu ve hiçbir sentetik katkı maddesinin olmadığı söyleniyor. Ayrıca ürünlerin içindeki vitamin ve mineraller bir kişinin günlük ihtiyacını karşılayacak miktarda. İsminin açıklanmasını istemeyen Herbalife’da üst düzey görevli bir şahıs da eşinin kilo problemi vesilesiyle bu ürünlerle  tanıştığını söylüyor.  Ayrıca ürünlerin doğal olduğu ve hiçbir yan etkisinin bulunmadığını da ekliyor. Bu zamana kadar eşi kilolarından kurtulmak için tüm yöntemleri deneyip başarısız olurken bu ürünler sayesinde 23 kilo zayıflar. Bu neticeyi alınca kendisi de kullanmaya başlar ve 13 kilo verir. Ardından da bu ürünleri satmak için bağımsız distribütörlük yapmaya başlar. Ürünlerin sağlık boyutunu sorduğumuzda, “Ürünün içindekiler zaten ayrıntılarıyla yazıyor. Üstelik ABD, Almanya, İngiltere gibi bilim ve tekniğin geliştiği yerlerde bile rahatlıkla satılıyor. Eğer bir zararı olsaydı şimdiye kadar yasaklanırdı.” diyor.
      <br/>
      <br/>
      Özel bir şirkette yönetici olan Abdullah Başer ise üç ayda sekiz kilo vermiş. Bu ürünleri kullanmasının en büyük sebebi olarak ‘spor yapmadan, aşırı diyete girmeden kilo vermek’ olarak gösteriyor. İlk başta kullanmakta tereddüt ettiğini fakat satışı yapan arkadaşının çok zayıfladığını görünce ikna olduğunu söylüyor. Kullandıktan sonra hiçbir sağlık problemi yaşamadığını belirterek, “Verdiğim kiloları sekiz ayda geri aldım. Ürünler çok pahalı. Kilo kontrolü için de kullanmaya devam etmek gerekiyor.” diyor.
      <br/>
      <br/>
      Diyetisyenler ‘Herbalife’a karşı çıkıyor
      <br/>
      <br/>
      Herbalife’la zayıflamanın ne kadar doğru ya da yanlış olduğunu öğrenmeye çalışsak da uzman diyetisyenler, ‘markalaşmış’ bu zayıflama ürünü hakkında isim verip yorum yaparak binlerce distribütörü karşısına almak istemiyor; fakat kullanılmasına karşı çıkıyorlar. Zira, iş artık sağlıktan öte ‘para kazanma’ ekseni etrafında dönüyor. Üstelik sağlık açısından da uygun değil. Çünkü, diyet kişiye özel olmalı. Bireyin günlük aktivitesi, çalışma şartları ve rahatsızlıklarına göre ‘özel’ beslenme listesi belirlenmeli. Ayrıca ürünler herkes için ideal gibi gösteriliyor. Bir ürün ne kadar iyi olsa da mucize değildir ve herkesin sağlık durumuna da uygun düşmeyebilir. Dolayısıyla ‘umum’ kullanamaz.
      <br/>
      <br/>
      Yeni model form çayları
      <br/>
      <br/>
      Ürünler, bitkisel de olsa insan vücuduna zarar vermediği anlamına gelmez. Üstelik günde iki öğün yemek yemeyip bu ürünlerin tüketilmesi bu zamana kadar olan beslenme alışkınlığının da dışına çıkmaktır. Bu da diyet biter bitmez öğünlere geri dönerek normalden daha fazla yemek yemek anlamına gelir ki bu da kiloların yenileriyle birlikte geri dönmesidir. Danışmanlık şirketinde çalışan İnci Yeter ise doktorlara katılmıyor. Bu ürünler sayesinde düzenli yemek yemeğe alıştığını, kilo kontrol programını uygulayarak verdiği kiloları kontrol ettiğini söylüyor. İnci Yeter’in babası da aynı ürünleri hayatı boyunca bir türlü alamadığı kiloları almak için kullanmış.
      <br/>
      <br/>
      Uzun zamandır market raflarında görmeye alıştığımız ‘form çayları’ da son dönemde çoğalmaya başladı. ‘Yeni model form çayları’nın kimi marketlerde boy gösterirken kimi de eczane önlerinde ya da kalabalık meydanlarda satılıyor. Kadın-erkek gözetmeksizin fazla kilolarından şikayet eden herkesin merakını uyandırıyor. Ürünlerin fiyatı 6-8 YTL arasında değişiyor. Fiyatlar yüksek olmadığı için de ‘belki bir umut’ diyerek rahatlıkla alınıyor.
      <br/>
      <br/>
      Proser Form çayı sekiz ay önce piyasaya girdi. Türkiye’de üretilen zayıflama çayı, 19 çeşit bitkinin karışımından oluşuyor. Bundan dolayı, diğer form çaylarından farklı olduğu söyleniyor ve vücuttaki suyu değil yağları atarak zayıflattığı iddia ediliyor. Akşamları bir saat arayla üç kez kullanıp sonrasında hiçbir gıda tüketmemeniz gerekiyor. Diyetsiz ama kontrollü olmak şartıyla ayda 3-5 kilo arasında zayıflamanın mümkün olduğu söyleniyor.
      <br/>
      <br/>
      Proser Form’un Marmara Bölge Bayisi Bilgehan Ural, çayı mucize olarak tanıtmadıklarını, ancak sürekli kullanıldığında sonuç alınacağını söylüyor. Üstelik tansiyon ve şeker hastalarına da kesinlikle tavsiye etmiyor. Ural’a göre bu tarz ürünler bilinçsizce kullanılıyor. Bundan dolayı ürünleri birebir tanıtıp müşteriye anlatarak satışa sunuyor. Proser, diğer form çaylarından farklı olarak eczane önlerindeki stantlarda satılıyor. Aynı ürünler eczanede de bulunuyor. On beş yıldır ecza piyasasında olan Bilgehan Ural, ürünlerini bu şekilde satışa sunmasını şöyle açıklıyor: “Bitkisel zayıflama ürünleri bu zamana kadar bilinçsizce kullanıldığı için sonuç alınamadı. Güven azaldı. Fakat, halk eczanelere her zaman güvenir. Zaten eczaneler de güvenmediği, inanmadığı ürünü satmaz. Kaybedilen güveni tekrar kazanmaya çalışıyoruz.” Bilgehan Ural, piyasaya yeni girmesine rağmen Proser’in marketlerde satılmayacağını belirterek “Tüketiciler kendilerine göre ürünleri kullanıp sonuç alamıyor ve markanın adı ‘kötü’ye çıkıyor.” diyor.
      <br/>
      <br/>
      Zayıflama çaylarıyla iki şekilde kilo veriliyor. Su ve yağ kaybederek. Su kaybederek verilen kilo hem sağlıklı değil hem de metabolizmayı altüst ediyor. Organların sağlıklı çalışabilmesi için yeteri kadar suya ihtiyaç varken çaylarla vücut için ihtiyaç olan sular da atılıyor. Vücuttan su atıldıkça da baskül üstünde kişinin ağırlığı azalıyor. Fakat, sağlığını da riske atmış oluyor. Ayrıca, son yapılan araştırmalar sonucunda bitkisel zayıflama ilaçlarının vücutta B1 vitamini (thiamin) eksikliğine yol açarak karbonhidrat metabolizmasını etkilediği, bunun da istem dışı göz kaymasına ve yürümede dengesizliğe sebep olduğu belirtiliyor.
      <br/>
      <br/>
      Erkekler daha çok ilgili
      <br/>
      <br/>
      İstanbul’un kalabalık mekanlarında bitkisel zayıflama ürünlerini tanıtan standların sayısı her geçen gün artıyor. İstanbul Sultanhamam merkezde bulunan form çayı standında Burçin Çevik görev alıyor. Amacı, form çayı almak isteyenleri bilgilendirmek, doğru kullanım şeklini anlatmak. Bir haftadır çalışan Çevik, ürüne ilginin çok fazla olduğunu söylüyor. Çevik’e göre Türk halkı zayıflama ürünlerine karşı hâlâ çok meraklı. Ürün hakkında bilgi edinme ihtiyacı duymuyor. Ayrıca ürünlerle ilgilenenlerin yarısından fazlası erkek. Günde sattığı 50’ye yakın çayın 35’ini erkekler alıyor.
      <br/>
      <br/>
      Bitkisel ürünlerin vazgeçilmez mekanlarından biri şüphesiz aktarlar. Aktarlar da zayıflama ürünlerine gösterilen rağbetten memnun. Hemen her aktarın camında ‘Zayıflama çayı bulunur’ ibaresini görüyorsunuz. Ama, aktarlarda verilen en klasik zayıflama çayı sinameki otu. Bu ot da az önce bahsettiğimiz gibi su kaybına sebep oluyor ve gıda sıvılarıdışarı atıyor. Kısa zamanda boşaltım sistemi zarar görüp tembelleşmeye başlıyor. İdrar söktürücü olan bu bitkinin, olası yan etkilerini ortadan kaldırmak için bünyeyi kuvvetlendirecek ve hastalıklara karşı direnç kazandıracak kuşburnu, ıhlamur, nane, adaçayı gibi katkılarla tüketilmesi gerekiyor.
      <br/>
      <br/>
      En popüler doğal diyet ürünlerinden biri de Mindivar Diyet Macunu. Macun deyince aklınıza ‘tatlı’ olduğu gelmesin. İçinde bolca nar ekşisi, sinameki, biberiye, rezene yaprağı tozu, papatya ve yağları çözmesi için ısırgan yaprağı tozu bulunuyor. Yemekten yarım saat önce bir tatlı kaşığı almanız yeterli. İzmir’deki Urla Aktar’ın sahibi Funda Kırcı hafif bir diyet ve macun sayesinde ayda on kiloya kadar zayıflanabileceğini iddia ediyor. Fiyatı ise 8 YTL. Kırcı, kullananların memnun kaldığını, istedikleri kiloya kısa zamanda ulaştıklarını belirtiyor.
      <br/>
      <br/>
      Her geçen gün daha da çok kullanıcı bulan ürünlere yenileri de ekleneceğe benziyor. Doktorlara göre tamamen bitkisel ürünlerle zayıflamak doğru değil. Üstelik doğal olmaları sağlıklı oldukları anlamına da gelmiyor. Bitkisel ürünler tüketilmeli, hayatımızda yer almalı ama vücut direncini artırıp muhtemel rahatsızlıkların önünü tıkamak için kullanılmalı. Düzenli ve ölçülü beslenme kültürünü kazanmak ise şart. Üstelik her bitkisel ürün doğru zaman ve durumda kullanılmadığı takdirde zarar da verebilir.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Hakkı Şahin, 29-Kasım-2005
> Beslenme alışkanlığı: 
> Aksiyon'daki 13 Haziran 2005 yazınızı, arama motorlarında karşıma çıkınca okudum. Herkes niye diyet yapar? Genellikle fazla kilosu olanlar olmakla birlikte, tersine eksik kilolu olanlar ve kilo takıntısı olanlardır.     Eğer insanlar;      - Dengeli beslenseler ,günlük aktiviteye zaman ayırsalar, su içme özürlü olmasalar ve bir akşam yemeğini 10 dakikada yememe alışkanlığı kazansalar hiç diyet yapmalarına gerek kalmayacak.      - Veya sofradan açken kalkabilseler/midelerinin 1/3'ünü yemek, 1/3'ünü su ile doldurup 1/3'ünü de hava için boş bırakabilseler (malumunuz bunlar birer hadistir) gene iyi yaşayabilecekler.     Yazı başlığınızı beğenmesem de ben de o ottan püften beslenerek sonuç almış bir kişiyim ve 2004 Temmuz ayından beri de aynı kilomu muhafaza edebiliyorum.      Tekrar kilo almamak için;     - Öncelikle kişiler yeni duruma uyum için kilo muhafaza programı yapmalılar,     - Eski yeme alışkanlıklarına dönmemeliler     - Ve en önemlisi de Doktorlar birer beslenme uzmanı olmalılar, meydana gelen hastalıklarla mücadele etmek yerine. Aksi halde beslenme uzmanları yeni doktorlar olacaklar ileride.

### Ahmet Karaca, 03-Temmuz-2005
> Yakınlarıma da öneriyorum: 
> Yalnız yaşadığım için düzenli beslenemiyordum. İş çıkışı eve gitmek bile zor geliyordu. Tam 5 ay Herbalife'la beslendim. Bu sayede ideal kiloma kavuştum. Enerjim yerine geldi. Çok memnunum, bu ürünü yakınlarıma da tavsiye ediyorum.

### Vefa Semiz, 19-Haziran-2005
> Zayıfladım ama...: 
> Ürünle zayıfladım. Fakat bazı günler ayakta durmakta zorlandım. Galiba tansiyonumu düşürdü.

Kaynak: [www.aksiyon.com.tr](http://www.aksiyon.com.tr:80/detay.php?id=21960&yorum_id=5237), [web.archive.org (arşiv bağlantısı)](http://web.archive.org/web/20060426171525/http://www.aksiyon.com.tr:80/detay.php?id=21960&yorum_id=5237)
