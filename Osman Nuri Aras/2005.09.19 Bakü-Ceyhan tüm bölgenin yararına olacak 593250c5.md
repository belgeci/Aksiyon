# Bakü-Ceyhan tüm bölgenin yararına olacak

*Osman Nuri Aras 2005.09.19*

<div bgcolor="#FFFEF6">
 <font>
  <img border="0" height="1" src="/web/20051225092536im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051225092536im_/http://www.aksiyon.com.tr/resim/blank.gif" vspace="5"/>
  </p>
 </font>
 <font class="content">
  BAKÜ - BTC’den petrol akışının başlamasıyla birlikte Azerbaycan millî gelirinde yılda yüzde 20’lik artış görülecektir. Devlet Petrol Fonu’nda birikecek para ise, petrol fiyatları bu yüksek seviyesini koruduğu takdirde 150 milyar doları aşacaktır.
 </font>
 <p>
  <font class="content">
   18 Eylül 2002'de Azerbaycan, Türkiye ve Gürcistan cumhurbaşkanlarının iştiraki ile temeli atılan Bakü-Tiflis-Ceyhan (BTC) petrol boru hattından 2005 yılının Ekim ayında Ceyhan Limanı'na ulaşacak olan Azeri petrolü, dünya piyasalarına ihraç edilmeye başlayacak. Hattın faaliyete geçmesiyle birlikte önce yılda 25 milyon ton, 2008 yılından itibaren ise Ceyhan Limanı'na her yıl yaklaşık 50 milyon ton petrol nakledilecek.
   <br>
    <br>
     Hazar'ın kıyısından dünyaya uzanan bir köprü olan BTC boru hattı, başta Azerbaycan olmak üzere, Kafkasya ve Orta Asya'da yer alan ülkeler bakımından çok büyük stratejik ve ekonomik öneme sahiptir. Zira Sovyetler Birliği (SSCB) döneminde zengin enerji kaynaklarını işleme, kullanma ve pazarlama ayrıca ürün fiyatını belirleme açısından Sovyetlerin merkezi yönetiminin tasallutunda olan bölge ülkeleri, SSCB'nin dağılmasının ardından, söz konusu doğal kaynaklarını Rusya dışında alternatif bir yolla dünya piyasalarına ulaştırma ve/veya taşıma güzergâhında yer alma imkânına ulaşmışlardır. Rusya dışında boru hatlarına sahip olunmasıyla hem ekonomik bağımsızlık açısından en temel adım atılmış olurken, hem de elde edilecek gelir önemli oranda artacaktır.
     <br/>
     <br/>
     BTC'nin faaliyete başlaması ile bölgede yaşanacak denge değişikliği, Hazar'ın hukuki, ekolojik ve güvenlikle ilgili sorunlarının çözümüne yönelik görüşmelerin hızlanmasını da sağlayacaktır.
     <br/>
     <br/>
     'Bakü-Tiflis-Ceyhan' petrol boru hattının faaliyete başlamasının ardından Azerbaycan ekonomisine dahil olacak gelirler artacaktır. Gelirlerdeki artış, Azerbaycan hükümetinin karşısında duran bütün sosyal ve ekonomik meselelerin çözümünde daha geniş imkân yaratacaktır. BTC'nin faaliyete başlaması ile Azerbaycan'da kişi başına düşen millî gelir yılda yaklaşık yüzde 20 artış kaydetmeye başlayacaktır. Dünya piyasalarında bir varil petrolün fiyatının 45 dolar olduğu düşünüldüğünde, 2029 yılına kadar Azerbaycan Devlet Petrol Fonu'nda 153 milyar dolar gelir toplanacaktır. Petrolün varil fiyatının 60 dolar civarında olması durumunda ise bu gelir yaklaşık 200 milyar doları bulacaktır.
     <br/>
     <br/>
     Azeri petrolünün yanı sıra Kazak petrolünün de BTC vasıtasıyla dünya piyasalarına ulaştırılması hâlinde, petrolün bölge ülkelerinin ekonomik gelişmesine ve bağımsızlığına etkisi daha açık olarak gözükecektir.
     <br/>
     <br/>
     Kazakistan petrolünün de söz konusu güzergâhtan taşınması hakkında görüşmeler devamlı olarak gündemdedir. Kazakistan tarafı ile petrolün taşınması hakkında gereken bütün belgeler hazırlanmıştır. Nitekim ChevronTexaco şirketi yılda 12 milyon ton Kazakistan petrolünün BTC ile naklini düşünmektedir. 'Total' (Fransa), 'Eni' (İtalya), 'Inpex' (Japonya) ve 'ConocoPhillips' (ABD) şirketleri de Hazar'ın Kazakistan bölümünde 'Kaşagan' yatağından çıkardıkları petrolü dünya piyasalarına BTC ile ihraç etmeyi (yılda 12 milyon ton) istemektedirler. Amerika'nın ikinci büyük petrol şirketi olan ChevronTexaco'nun, kendinden sonra yedinci sırada yer alan Unicol'u satın alma kararını açıklaması da Kazakistan petrolünün BTC hattı ile dünya piyasalarına ulaştırılması açısından en son olumlu gelişmelerden biri olarak görülebilir. Zira Unicol'un Azerbaycan'da da payı bulunmaktadır. 'Asrın Anlaşması'nda ilk olarak yer alan şirketlerden biri olan Unocal, Azeri-Çırak-Güneşli projelerinde % 10,3, Bakü-Tiflis-Ceyhan boru hattında % 8,9 paya sahip. ChevronTexaco ise Kazakistan'daki büyük Tengiz yatağının üretimi ile ilgili projede esas iştirakçilerden.
     <br/>
     <br/>
     BTC boru hattı, Hazar denizinin 'Şahdeniz' yatağındaki doğalgazın bir yıl sonra bitmesi planlanan Bakü-Tiflis-Erzurum (BTE) doğalgaz boru hattıyla pazarlanmasında da etken olmuştur. 'Şahdeniz' doğalgazının dünya piyasalarına ihracının gerçekleşmesi de Azerbaycan'ın kalkınmasına ivme kazandırmada çok önemli rol oynayacaktır. Nihayet Türkmenistan doğalgazının da Hazar'a döşenecek borularla BTE kanalıyla pazarlanmasının gerçekleşmesi hâlinde bölge ülkelerinin ekonomik imkânları ve stratejik önemleri daha da artacaktır.
     <br/>
     <br/>
     Azerbaycan'da çözümü beklenen en önemli problemlerin başında Dağlık Karabağ bölgesinin Ermenistan tarafından işgal edilmiş olması gelmektedir. Karabağ'ın Ermeniler tarafından işgali sonucu bir milyondan fazla Azeri göçe maruz kalmıştır. Bugün ülkenin diğer bölgelerinde olumsuz şartlarda yaşamlarını devam ettirmektedirler. Bu durum ülkedeki işsizlik oranına da olumsuz etkide bulunmaktadır. Ülkenin yüzde 20'sinin Ermeniler tarafından işgal edilmesi sonucu ekonomik açıdan hem önemli  zarara uğranmış, hem de önemli ekonomik kaynaklardan mahrum kalınmıştır. BTC'nin gerçekleşmesiyle, küreselleşen dünya ile hem ekonomik hem de siyasi ilişkilerine ivme kazandırma fırsatı bulacak olan Azerbaycan, işgal edilen topraklarını geri almak için daha geniş bir desteğe de kavuşacaktır.
     <br/>
     <br/>
     BTC güzergâhında yer alan Gürcistan ise, ekonomik açıdan toparlanabilme ve Rusya'ya karşı bağımlılığını azaltabilme açısından önemli bir fırsatı yakalamış olacaktır. Boru hattından geçiş ücreti alacak olan Gürcistan’ın cebine her yıl 50 milyon dolar girecek. Son yıla ait ekonomik göstergelere göre bu miktar ülke millî gelirinin % 1'ine tekabül etmektedir. Bu oran Gürcistan devlet bütçesinin temel gelir kaynağı olmasa da, önemli bir gelir kaynağı olarak dikkat çekmektedir. Elbette ki Gürcistan BTC ile ekonomik kazançların yanında stratejik kazançlar da elde edecektir. BTC ile Gürcistan'ın artık Rusya'nın himayesinde olmadığı ortaya çıkmaktadır. Gürcistan Rusya'nın etki alanından uzaklaşarak ABD'ye, NATO'ya ve Türkiye'ye yaklaşan bir ülke olmaya başlamıştır.
     <br/>
     <br/>
     Ancak Gürcistan'ın Ahıska bölgesinde hâlâ Rus askeri üsleri bulunmaktadır. Bu bölgede daha çok Gürcistan Ermenileri yaşamaktadır. Gürcistan söz konusu Rus üslerinin kapanmasını talep etmektedir. Fakat Rus üslerinin kapanması bölgede işsizlik sorununu körükleyecektir. Dolayısıyla BTC'nin faaliyete başlaması ile hem stratejik konumu güçlenecek hem de ekonomik anlamda önemli bir gelir kaynağına kavuşacak olan Gürcistan, Rus üslerinin Ahıska bölgesinden çekilmesi hususunda daha kararlı bir tutum sergileyebilecektir.
     <br/>
     <br/>
     BTC boru hattında yer alan üçüncü ülke olarak Türkiye, petrol geçişinden yılda yaklaşık 250 milyon dolar gelir elde edecektir. BTC, enerji kaynakları açısından büyük oranda dışa bağımlılık yaşayan Türkiye'nin bu handikaptan kurtulması için de fırsat olmuştur. Petrol ve doğalgazın Türkiye üzerinden batıya pazarlanması hem enerji maliyetini düşürecek hem de ülkemize önemli bir gelir kaynağı olacaktır.
     <br/>
     <br/>
     Bu proje aynı zamanda Türkiye-Azerbaycan dış ticaret hacminin gelişmesine de katkı sağlayacaktır. Yıllarca sözü edilen ticaretin gelişmemesinden dolayı ikili ilişkilerin zayıflaması da ortadan kalkacaktır.
     <br/>
     <br/>
     Petrolün BTC hattı ile dünya piyasalarına ihracının Türkiye üzerinden gerçekleştirilmesi, şüphesiz Türkiye'nin kıtalar arası jeopolitik önemini de artıracaktır.
     <br/>
     <br/>
     Rusya ve İran, Bakü-Tiflis-Ceyhan'ın reelleşmesi hâlinde, petrol ve doğalgazın işletilmesinde, dünya piyasalarına ulaştırılmasında ve enerji kaynaklarının fiyat tespitinde olumsuz şekilde etkileneceklerdir. Bu durum Rusya ve İran'ın bölge ülkeleri üzerindeki siyasi ağırlıklarının da azalması anlamına gelmektedir.
     <br/>
     <br/>
     İran, bölgede ABD ve Türkiye güçlenmesin diye Bakü-Tiflis Ceyhan'ın gerçekleşmesini istememiştir.
     <br/>
     <br/>
     Bakü-Tiflis-Ceyhan'ın gerçekleşmesinde ABD'nin açık desteğinin önemli bir yeri vardır. ABD, Brzezinski'nin ısrarla dediği: 'ABD Avrasya'ya hâkim olamaz ise dünya devleti konumunu sürdüremez' ifadelerinin gereği doğrultusunda stratejik amaçlarına ulaşmak için Rusya ve İran seçenekleri dışında kalan BTC'den yana tercihte bulunmuştur. Bu tercihle Kafkasya; ABD ile Rusya arasındaki mücadele noktalarından birine dönüşmüştür. Rusya'nın proje olarak gündeme geldiği ilk günden itibaren BTC'ye karşı açık veya örtülü bir tavır aldığını Gürcistan'da yaşanan olaylarda, Azerbaycan ile arasındaki ilişkilerde ve Hazar'daki sorunların çözümüne ilişkin tutumlarında görmek mümkündür. Ancak neticede BTC'de karar kılınması ile Rusya Hazar coğrafyasında ilk defa kendini dışlanmış görmektedir.
     <br/>
     <br/>
     Evet, Rusya stratejik bakımdan bölgede önemli güç kaybına uğramıştır, ancak bu Rusya'nın bölgeden 'elini eteğini çekeceği' anlamına gelmemektedir. Hatta Rusya'nın Gürcistan'daki askerî üslerini çekmesinden sonra da bunu iddia etmek mümkün olmayacaktır. Rusya'nın Ermenistan'da da askerî üsleri bulunmaktadır. Rusya'nın bölgedeki etkinliği, her şeyden önce bölge ülkelerindeki tartışma alanları ile kendini hissettirmektedir. Hazar'da yaşanan sorunlar, Gürcistan'ın bazı bölgelerinde yaşanan sorunlar ve Dağlık Karabağ meselesi. Söz konusu problemler adaletle çözüme kavuşturulmadığı sürece bölgede Rusya'nın etkinliği devam edecektir. Nitekim bölgede etkinliğini devam ettirmeyi düşünen Rusya'nın, sorunların çözümünden yana net bir tavır sergilemediği görülmektedir.
     <br/>
     <br/>
     Böyle bir noktada yapılması gereken Rusya'nın bölgeden dış etkenlerle, suni yollarla dışlanması olmamalıdır. Aksine yapılması gereken; Rusya'nın bölgedeki işbirliklerine katılımını sağlamak olmalıdır. Aslında Haydar Aliyev ve ardından İlham Aliyev döneminde Azerbaycan'ın Rusya ile ilişkilerinde uygulamaya çalıştığı politikada böyle bir anlayış hâkimdir. 'Asrın Anlaşması'nda Rusya'ya pay verilmesi, Bakü-Novorossiysk hattından, ekonomik olmamasına rağmen, petrol ihraç edilmeye başlanması Bakü'nün Moskova'yı işbirliğine davet ederek bölgedeki problemlerin çözümünü sağlamaya çalıştığı anlamına gelmektedir. Azerbaycan sorunların çözümünde karşılıklı gayretin gerekliliğini ortaya koymuştur.
     <br/>
     <br/>
     Öte yandan Azerbaycan, BTC’yi bölgesel gelişmelerde Rusya'yı by-pass etme adına atılan bir adım olarak görmemekte ve göstermemeye çalışmaktadır. Azerbaycan'ın Bakü-Novorossiysk'ten ters istikamette petrol taşınması ile Rusya petrolünün de BTC yolu ile dünya piyasalarına ulaştırılmasını Rusya'ya teklif etmiş olması, yukarıdaki görüşü desteklemektedir. Benzer bir teklif olarak Türkiye'nin Samsun'dan Ceyhan'a petrol boru hattının çekilmesini Rusya'ya teklif etmiş olması da, Türkiye'nin Rusya'ya Azerbaycan benzeri bir bakış açısına sahip olduğunu göstermektedir.
     <br/>
     <br/>
     Netice itibariyle; BTC başta olmak üzere BTE'nin de gerçekleşmesi hâlinde Kazakistan petrolünün ve Türkmenistan doğalgazının Azerbaycan ve Türkiye üzerinden dünya piyasalarına ulaştırılmasına ilişkin gelişmelerin bölge ülkelerinin tümünün ekonomik ve stratejik çıkarlarına hizmet edebileceği işbirliği ortamı ve yolları mevcuttur. Yapılması gereken sağduyu ile ülkelerarası ilişkilerin ve bölgesel sorunların çözümünden yana tavır sergilemektir.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22525&yorum_id=1), [web.archive.org (arşiv bağlantısı)](http://web.archive.org/web/20051225092536/http://www.aksiyon.com.tr:80/detay.php?id=22525&yorum_id=1)
