# Baykal muhalefeti seçti

*Ercan Yavuz - Süleyman Kurt 1997.10.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mesut Yılmaz başbakanlığında kurulan ANASOLD azınlık hükümetine 'destek değil fırsat' verdiklerinin her fırsatta altını çizen Baykal,
  </font>
 </div>
 <div id="newsText">
  <font class="detail-text">
   meydanlarda hükümete 'Deniz'in kafasını attırmayın' tehditleri savurmaya başladı.
   <br>
    <br>
     Hükümet geride kalan yüz gününün hesabını verdi. 'Dışardan destekçi' diye anılan CHP ise, bu yüz günün sonunda muhalefet partisi olmaya karar verdi. Baykal, "Biz hükümetin dış destekçisi değiliz. Beğendiğimiz icraatları destekleriz, olumsuz bir icraat yapılırsa da hesabını sorarız" diyor. Gaziantep Milletvekili Hikmet Çetin'in Meclis Başkanlığı'na seçilmesiyle moral bulan Baykal, meydanlarda 'CHP'nin gücünü sayılarla ölçmeyin' diyor. Gazeteci Rauf Tamer, 22 Ekim tarihli Sabah gazetesindeki sütunlarında 'Devrimciler galip' diyor. Tamer, seçimlerde yüzde 25'e yüzde 75 oyla sola karşı galip gelen sağın mağlup olduğunu anlatıyor ve "Sağ, belki 50 yıldır seçim kazanıyor ama, neticede mağlup... şimdi mağlup... ilk defa mağlup. Müzikte bile mağlup. Senfoni Kürdili Hicazkar Faslını yendi. Hacı Arif Bey sizlere ömür" diyor.
     <br>
      <br>
       Tamer de haklı. Baykal da... Hükümete sekiz yıllık kesintisiz temel eğitim kanununu kabul ettirdiğini savunan CHP, 49 milletvekiliyle Meclis'te başkanlığı bile aldı. Ancak üzerinde herkesin uzlaşmaya varabildiği Hikmet Çetin'in kişiliği biraz gözardı ediliyor galiba.
       <br>
        <br>
         Bu seçimle moral bulan CHP meydanlarda 'Bugün Meclis Başkanlığı, yarın Başbakanlık' sloganları atıyor. Deniz Baykal'a bir milletvekili, 'Hükümete verdiğimiz güvenoyu desteğini tabanımıza anlatamadık, Çetin'in başkanlığının rüşvet olmadığını nasıl anlatacağız?' diye sorduğunda, bu düşüncelere katılmadığını söylüyor ve ekliyor: "Meclis'te bulunan partiler içlerinden bir isim bulamadılar, bizden bir başkan istediler. Biz de seçimlerde, 'kaldırın aracıları direkt bize oy verin' diyeceğiz."
         <br/>
         <br/>
         Sekiz yılı çıkaran, Meclis Başkanı'nı seçtiren Baykal kararlı. İlk seçimlerde bir şekilde başbakan olabilmenin hesaplarını yapıyor. Çetin'i seçtirmenin sırrını da 'hem hükümete, hem muhalefete aynı uzaklıkta durmakla' ve 'bir pazarlık içerisine girmemekle' açıklıyor. Ancak Meclis Başkanlığı seçimlerinin 4. turunda DYP lideri Tansu Çiller'den gelen destek ve yine aynı turda ANAP lideri Yılmaz'ın kendi adayı Mustafa Kalemli'yi yarıştan çekip Çetin'i destekleme kararını Baykal tabanına anlatmakta bir hayli zorlanıyor. Gerçi Yılmaz'ın bu jestinin kaybedeceğini bildiği yarıştan mağlup olmadan ayrılma taktiği olduğu da konuşuluyor. Yılmaz, bu hareketle, muhalefet tarafından çoktandır hükümet ortağı ilan edilen CHP'yi kendi safına çekmeye çalışıyor. CHP tabanına verilen desteğin diyetini ödedikleri izlenimi vererek Baykal'ın muhalefetinin kırılacağının hesaplarını yapıyor.
         <br/>
         <br/>
         Hızlı değişim samimi mi?
         <br/>
         <br/>
         Geçen hafta sonu Akdeniz sahillerinde meydanlara inen Baykal, hükümeti halka şikayet etti. "Memuru süslü avrat, köylüyü kuru inat batırır. Bunlar ne yaparsak yapalım köylü bizden vazgeçmez diyor. Faizleri artırıyor. Artık böyle olmayacak" diyerek belki CHP tarihinde ilk kez sağın oyuna göz koydukları izlenimini verdi. Baykal'ın, son mitinglerde çizdiği çok farklı bir imaj daha var. Baykal'ı yakından tanıyanlar, onun hayatı boyunca dine ve dindarlara yaklaşımında değişiklik olmadığını savunurken, bu değişime şahit olanlar CHP'nin yükselen değer din politikasını sorguladığını hemen anlayabiliyor. Baykal'ın Anamur mitinginde sloganlaştırdığı "Türkiye Müslümandır, Müslüman kalacak" sözleri bu değişimden bir kaçı. Baykal'ın yeni imajını parti içinde samimi bulmayanlar da var. 24 Aralık seçimleriyle solun birinci partisi olmayı başaran DSP'nin başarısındaki sırrın Baykal'a da cazip geldiği aynı kişilerin eleştirilerinden.
         <br/>
         <br/>
         Mersin'in ilçelerinde konuşan Baykal, seçim otobüsünde seyahat ederken, bilinenin ötesinde bir tablo çizdi. Elindeki narı gösteren ve 'Bu cennet meyvesidir' diyen CHP lideri konuşmasını da şöyle sürdürdü: "Bunun taneleri de Peygamber Efendimiz'in dişleridir. Eğer siz bir tanesini bile düşürmeden yerseniz, cennete gidersiniz, dileğiniz olur.!" Taneleri düşürmemek için büyük çaba sarfeden Baykal, bir partilinin 'Siz bunlara inanıyor musunuz?' diye laf atması üzerine de "Siz isterseniz inanmayın. Ben inanırım" dedi.
         <br/>
         <br/>
         Baykal, aynı gezi içerisinde Anamur mitinginde, "Türkiye'nin ezici bir çoğunluğu Müslümandır. 9 yüzyıldan bu yana İslam bayraktarlığı yapan Anadolu, daha yüzlerce yıl Müslüman kalacak. Kimse bize dinimizi öğretmeye kalkışmasın. Anadolu insanı Müslümandır. Türkiye Müslümandır, Müslüman kalacak. Türkiye laiktir, laik kalacak. Müslüman Anadolu insanı Mustafa Kemal'i de seviyor. Bunlar birbiriyle çelişmiyor. Vazgeçin bu tartışmalardan" dedi. Öğle ezanı okunurken 'Ezanı Muhammediyi dinledikten sonra konuşmamıza devam edelim' diyen Baykal, konuşmasını da 'Allah yardımcınız olsun' diye bitirdi. Toplumsal barış için ayakta alkışlanması gereken sözlerin ne anlama geldiği tabii ki önümüzdeki günlerde anlaşılacak. Baykal bütün kesimlerle barışıyor mu, yoksa bu bir politik çıkış mı?
         <br/>
         <br/>
         CHP liderinin bir çağrısı da var; "Cumhuriyet'i, İslam'ı, Atatürk'ü tartışmayalım." 'Atatürk'ün koltuğunda oturduğunu bir an bile aklından çıkarmadığını' söyleyen Baykal, bu hoşgörüyü ne kadar çok yayarsa ve samimiyetini gösterirse başarılı olacağının farkında.
         <br/>
         <br/>
         Susurluk üzerine çifte hesap...
         <br/>
         <br/>
         Muhalefete geçen CHP'nin amacı hükümeti yıpratmak, sonra da seçime gitmek. CHP, hükümeti Susurluk'la sarsacak. Baykal ve kurmayları her fırsatta Yılmaz'ın Budapeşte'de yediği yumruğu hatırlatıyor. Dokunulmazlıkların kaldırılması konusunda ısrarlı olan Baykal, meydanlarda 'Dokunulmazlıklar kaldırılsın mı?' diyor, 'evet'in ardından da hükümete sesleniyor: "İşte halk. Kaldırın donukulmazlıkları."
         <br/>
         <br/>
         Hikmet Çetin'in Kalemli'nin sümen altına ittiği dokunulmazlık dosyalarını Meclis genel kuruluna sevkiyle CHP'nin hükümeti devirme planı hayata geçmiş olacak. Susurluk'la bir taşla iki kuş vurma hesapları da var. Susurluk skandalının aydınlanmasıyla 'sağın kirli çamaşırlarının ortaya çıkacağına' inanan CHP, ANASOLD hükümetinin yıpranacağı icraatlar ardından gelecek seçim sandığından umutlu. Susurluk'u çözen parti imajı ve sağ partilerde umut kalmadığının gösterilmesi CHP'liler için oy patlaması anlamına geliyor. Baykal, hükümete de, "Bırakın bu 2000 laflarını. Kim 2000 dediyse gitti" diye sesleniyor.
         <br/>
         <br/>
         Hükümeti her zaman diken üstünde tutmayı amaçlayan CHP'de 'seçim ne zaman' sorusuna '1998 sonbaharı' cevabı geliyor. Hükümet kurulurken acilen seçim isteyen CHP'nin REFAHYOL dönemindeki laikantilaik tartışmasıyla arkasına aldığı rüzgarı kaybetmesiyle seçimde ısrarlı olmadığı da gözlerden kaçmıyor. CHP, hükümeti devirmeyi CHP'nin yükselişe geçişiyle orantılı görüyor. Ancak bu yükselişin gerçekleşip gerçekleşmeyeceği bilinmiyor. Zaten CHP'nin şimdiden meydanlara inmesinin sebebi de yelkenlerini yeniden doldurabilmek. Bu arada Deniz Baykal hükümeti 'ara rejim hükümeti' olarak nitelerken ilk kez ağır eleştirilerini meydanlarda da dile getiriyor. Sert lider imajına alışmış tabanını da uykusundan uyandırıyor.
         <br/>
         <br/>
         Muhalefet Baykal'ı sıkıştırıyor
         <br/>
         <br/>
         Hükümete yönelik eleştirilerin dozunu zaman zaman yükselten Baykal, son günlerde parti içerisinde sıkıntılar yaşıyor. Muhalifler CHP'nin hükümete verdiği destekle tabanda yanlış anlaşıldığını iddia ettikçe Baykal önce parti içi muhalefeti haşlıyor, ardından hükümete veryansın ediyor. Baykal'ın birleşen CHP'nin Genel Başkanı olması ardından muhalefet ilk defa son Parti Meclisi toplantısında tavan yaptı. Parti tüzüğünün Siyasi Partiler Kanunu'na aykırı olduğunu, örgütlenme modelini belirleyen maddenin değiştirilmesi gerektiğini savunan muhalifler tüzük kurultayı istiyorlar. Amaçları, kurultayda güçlerini denemek. Toplantıda sert tartışmalarla bir anlamda eski günlerine dönen CHP, sıcak günler yaşayacağının işaretlerini verdi. Baykal, Hasan Fehmi Güneş'i 'Sana söz vermedim. Atın şunu dışarı demediğime şükret. Otur yerine' sözleriyle tehdit etti. Güneş de, 'Nerede o delikanlı' diye sordu. Baykal'a 'Bir zamanlar siz de hiziptiniz' suçlamalarında bulunan Parti Meclisi üyeleri önümüzdeki günlerde de sakin durmayacaklar.
         <br/>
         <br/>
         Bunun dışında Ercan Karakaş ve Hasan Fehmi Güneş'in 'Yeni bir oluşum olursa, içerisinde yer alırız' sözleri CHP kurmaylarının tepkisini çekiyor. "Siz parti için ne yaptınız?" diye soran CHP'liler, "Onlar hava atıyorlar" yorumlarını yapıyorlar. Önümüzdeki kurultayda bu isimlerin tasfiye edilmesini düşünen CHP'liler de var. Kısaca CHP'deki muhalefet sesini yüksettikçe Baykal'ın hıncını hükümetten çıkaracağı esprililerle anlatılsa da ciddiyet payının olduğu da bir gerçek...
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3102-baykal-muhalefeti-secti.html), [web.archive.org (arşiv bağlantısı)](http://web.archive.org/web/20140218232135/http://www.aksiyon.com.tr/aksiyon/haber-3102-baykal-muhalefeti-secti.html)
