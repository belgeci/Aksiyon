# Türk futbolunun bel kemiği

*Haşim Söylemez - Musa Özyürek 2005.04.25*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117174813im_/http://www.aksiyon.com.tr/resim/542/24.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Tıpta aradığını bulamayan veya geç bulan futbolcular Sınıkçı Osman’ın kapısına dayanıyor. Hasan Şaş, Johnson, Metin Aktaş gibi ünlü futbolcular tedavi için sınıkçıya gidenlerden. Kas, bel, boyun ağrısıyla gelen futbolcuyu en geç bir hafta içinde yeşil sahalara döndüren Sınıkçı Osman’a, FB ve GS kulüpleri kendileriyle çalışması için teklifte bulunmuş.
 </font>
 <p>
  <font class="content">
   Tiril tiril takım elbiseleriyle iki kişi, yürümekte zorlanan iri kıyım siyahi birini iki kolundan tutmuş, küçük bir odanın dar kapısından içeri sokmaya çalışıyordu. Acı çektiği her halinden belliydi, siyah tenlinin. İçeri girenlerden diğerine göre yaşça küçük olanı, odada kendilerini bekleyen ev sahibine hafifçe seslendi: “Bahsettiğimiz hasta bu.” Misafirlerini bekleyen adam, hafifçe toparlandı ve gelenlere yer gösterdi. Ancak, biraz şaşkındı. Ne de olsa şimdiye kadar hiç siyah tenli hastası olmamıştı.
   <br>
    <br>
     Heyecanını içine atarak başlar işini görmeye... Önce, hastayı bir sedirin üzerine yatırır. Ardından da eliyle hastanın belini yoklayarak ağrıyan yerini bulmaya çalışır. Bulduğunda gerekeni çoktan yapmıştır bile. Siyahi adam, yattığı yerden kalkarken bir yandan kıyafetini düzeltir bir yandan da ağrısını dindiren ‘doktor’un omzuna sevincini belli eden fiskeler atarak, yarım yamalak bildiği Türkçe’siyle “Sağol, dostum.” der. Az önce kapıdan zorla giren siyahi adam, bu kez dimdik ayakta ve rahatça yürüyerek evden ayrılır.
     <br/>
     <br/>
     Eski Türk filmlerini aratmayan bu sahneler bir kurgu değil. Kayseri’nin Yahyalı İlçesi’nde geçen gerçek bir öyküden alınma... Hikayenin siyahi kahramanı ise bir dönem Fenerbahçe’de futbol oynayan, şu anda da Kayserispor forması için ter döken Johnson. Meşhur futbolcuyu tedavi eden kişi ise ünü Yahyalı’nın dışına taşmış Osman Aydın’dan başkası değil. Osman Aydın, halk arasında “sınıkçılık” olarak tabir edilen bir meslekle iştigal ediyor. Hastalarının önemli bir kısmı Türkiye liglerinde top koşturan futbolculardan oluşuyor. İşte Johnson da onlardan biri.
     <br/>
     <br/>
     Osman Aydın, küçük bir odada üzerinde Yahyalı halılarının döşeli olduğu bir sedirde hastalarının dertlerine derman buluyor.  Aradığı şifayı tıpta bulamayan veya geç bulan futbolcular kendisine gelip kısa sürede şifa buluyor. Aydın, kendisine gelen futbolcuları bir haftada 90 dakika oynayacak hale getirdiğini söylüyor. “Bel, boyun ağrısı, kaslardaki problemler, disk kayması gibi sorunlarla gelen futbolcuyu bir hafta içinde maç oynayacak şekilde hazır hale getiriyoruz. Normalde bu rahatsızlıkların iyileşmesi bir aydan fazla sürer.” diyor. Belinden rahatsız olan Kayserispor’lu Johnson sınıkçıda tedavi olduktan bir hafta sonra yeşil sahalara dönmüş.
     <br/>
     <br/>
     FB ve GS sınıkçıyı istemiş
     <br/>
     <br/>
     Kayserispor ve Yozgatspor oyuncuları başta olmak üzere Türkiye’deki diğer kulüplerde oynayan çok sayıda futbolcu da tedavi için Yahyalı’nın yolunu tutmuş. Sınıkçı Aydın, ahlâkî olmaz diyerek futbolcuların ismini vermek istemiyor. Fakat, Türkiye’de birinci ve ikinci ligde mücadele eden neredeyse tüm takımlardan oyuncuların geldiğini söylemekten de geri durmuyor. Kaleci Metin Aktaş, Hasan Şaş, Uğur Tütüneker gibi ünlü futbolcular, geçmiş yıllarda Sınıkçı Osman’ın ‘şifa dağıtan’ maharetli ellerine kendilerini bırakanlardan sadece birkaçı... Futbolcular da bu konuda kulüplerinden tepki aldıkları için konuşmak istemiyor. Hatta Kayserispor’lu Johnson’a sınıkçıya gittiği için yönetim kurulu tarafından ceza bile verilmiş. Kayserispor Basın Sözcüsü Musa Soykaracı, Johnson’a gereken cezayı verdiklerini belirterek, bunun sebebini şöyle izah ediyor: “Türkiye’nin değişik kulüplerinden Yahyalı’ya gelip tedavi olan oyuncular var. Futbolcumuz olan Johnson da izin gününde gidip tedavi olmuştur.” Kayserispor yöneticilerinden Ergün Bilen, Sınıkçı Osman’ın işini profesyonelce yaptığını, kendisine tedavi için her kulüpten futbolcu geldiğini belirtiyor.
     <br/>
     <br/>
     Sınıkçı Osman Aydın, bazı kulüplerin tesislerine gidip futbolcu tedavi etmiş. Hatta Galatasaray, Fenerbahçe spor kulüpleri geçmiş dönemlerde kendisini İstanbul’daki tesislerine davet etmişler. Aydın, teklifleri kabul etmediğini şöyle açıklıyor: “Beni çok kulüp istedi. Gel sana bir oda verelim, bizimle çalış dediler. Ben böyle bir şey istemedim. Arkadaş hatırına Kayserispor’un tesislerine gidip futbolculara tedavi uyguladım.” Milli Takım kampına gider misiniz, sorusuna ise “Milli dava başka. Onun için seve seve giderim. Bana ihtiyaçları olursa her zaman emirlerindeyim. Göreve hazırım.” şeklinde cevap veriyor.
     <br/>
     <br/>
     Doktor ve profesör hastası var
     <br/>
     <br/>
     Osman Aydın’a sadece futbolcular gelmiyor. Doktorlar, profesörler, işadamları, korumalar (bodyguard) tedavi için Yahyalı’ya uğruyor. Bel ve boyun ve ağrısı çekenler Türkiye’nin değişik illerinden geldiği gibi çok sayıdaki yabancı da şifa bulmak için Yahyalı’daki sınıkçıyı tercih ediyor. Osman Aydın her meslekten insanın kendisine geldiğini söylüyor. Amacının insanları mutlu etmek olduğunu belirterek, “Bana doktorlar, profesörler geliyor. Ankara’dan Profesör Rıza Gökler benim hastamdır. Sanatçılar var, arayıp gelin diyorlar. Ben kimsenin ayağına gitmiyorum. Garih ve Şahenk ailelerinden aradılar. Hastaları vardı. Yurtdışındaki Türkler sayesinde bizi tanıyan yabancılar var. Her geçen yıl bunların sayısı artıyor.” diyor.
     <br/>
     <br/>
     Özellikle Almanya, Fransa ve İngiltere’den gelen yabancılar olduğunu söyleyen Aydın, bunlar arasında en fazla çekindiği kişilerin korumalar (bodyguard) olduğunu söylüyor. “Beni korkutuyorlar. Çok iri yapılı oluyorlar. Hastalık noktalarını bulmakta zorlanıyorum. Tedavi edemeyeceğim diye çok korkuyorum. Onlarda bel ve boyun fıtığı ya da ağrısı fazla oluyor. Bu zamana kadar gelenlerin hepsini tedavi ettim. İnşallah bundan sonrada başarılı oluruz.” diyor.
     <br/>
     <br/>
     Cuma günü hasta kabul etmiyor
     <br/>
     <br/>
     Osman Aydın, tedavi metodu olarak çok basit gözüken ancak maharet ve bilgi isteyen bir yöntemi uyguluyor. Zaten bu tedavi şeklinin sırrını sadece kendisi biliyor. Önce bel veya boyunda ağrı yapan noktayı bulup gereken müdahaleyi yapıyor. Ardından kendi geliştirdiği ve tamamen doğal maddelerden hazırlanmış karışımı ‘hastalık noktası’ dediği bölgeye sürüyor. Rahatsızlığın derecesine göre tedavi süresi bir saat ile birkaç ay arasında değişebiliyor.
     <br/>
     <br/>
     Osman Aydın tedaviye başlamadan önce hastanın doktordan aldığı reçeteye, kullandığı ilaçlara ve çektirdiği filmlere mutlaka bakıyor. Ameliyat olmuş ve ağır ilaç tedavisi gören hastayı kesinlikle kabul etmiyor. Kendisine gelen hastaların yüzde 95’ni iyileştirip geri gönderdiğini söylüyor. Telefonla randevu veren ve her hastasının kaydını bir defterde tutan Aydın, tedaviden sonrada hastalarının sağlık durumunu takip ediyor. Haftanın 6 günü çalışıyor, prensip gereği cuma günleri hasta kabul etmiyor.
     <br/>
     <br/>
     Osman Aydın’ın bu mesleği öğrenmesi bir tevafuk sonucu olmuş. 1979 yılında yakalandığı ağır bel fıtığından kurtulmak için kendisine tavsiye edilen Afyon Sandıklı’daki sınıkçı Yorgancı Hacı İbrahim’in yanına gider. Kısa bir operasyondan sonra kambur haldeyken koşup oynayabilecek hale gelir. Kendisini iyileştiren Hacı İbrahim’e vefa borcunu ödemek için 45 gün boyunca hizmet eder. Bu süre zarfında sınıkçı İbrahim’den bu mesleğe dair bütün sırları öğrenir.
     <br/>
     <br/>
     Aydın ustasını rahmet ve minnetle anarken onun “Para için yapma, insanları mutlu et” öğüdüne sadık kalmak için çaba harcıyor. Bu yüzden, hastalarından kesinlikle ücret talep etmiyor.
     <br/>
     <br/>
     DR. BÜLENT ZEREN: SINIKÇI ERKEN TEDAVİYİ TAAHHÜT EDİYOR
     <br/>
     <br/>
     Futbolcuların sınıkçı denilen kişilere gitmesi hoş bir durum değil. Onlar futbolcuya kısa süreli oynamayı taahhüt ediyor. Bu yüzden erken oynamak isteyen futbolcu böyle bir tedavi yöntemine başvuruyor. Ama hekimler tedavi süresi neyse onu söyler, bu konuda taviz vermez. Sınıkçı cesur ve rahat davranıyor. Burada bilim çok önemli, cahil ve eğitimsiz insanların yaptığı değil. Zaten bel fıtığının yüzde 90’ı belirli bir süre sonra iyileşiyor. Bazen de tam iyileşme sürecine giren bir hasta sınıkçıya gidip orda tedavi olduğunu sanıyor. Denk gelmiştir iyileşmiştir. Bu da sınıkçının itibarını artırıyor. Rotariu da yıllar önce İzmir’deki bir sınıkçıya gelip tedavi olmaya çalışmıştı; ancak tedavi olamamış Avrupa’ya gidip ameliyat olmuştu. Çok fazla itibar etmemek lazım. Ama buna rağmen sınıkçı olarak tabir edilen kişilere giden futbolcu arkadaşlarımız oluyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21017), [web.archive.org (arşiv bağlantısı)](http://web.archive.org/web/20060117174813/http://www.aksiyon.com.tr:80/detay.php?id=21017)
