# Pakistan acil yardım bekliyor

*Mesut Çevikalp - Mehmet Ali Poyraz 2010.08.23*

<font class="agenda2NewsSpot">
 Pakistan’da ülke tarihinin en büyük felaketine yol açan muson yağmurları dördüncü haftasına girerken, oluşan seller güneydeki Sind ve Pencap eyaletlerini neredeyse haritadan sildi.
</font>
<font class="newsDetail">
 <p>
 </p>
 <p class="MsoNormal">
  20 milyon kişinin etki-lendiği yüzyılın felaketinde yaşamını yitirenlerin sayısı 2 bine ulaştı. Ülkedeki yardım faaliyetlerinin amiral gemisi konumundaki Birleşmiş Milletler (BM), zamanın felaketzedelerin aleyhine işlediğini, acilen yardıma ihtiyaç duyanların sayısının son 10 günde 6 milyondan 8 milyona yükseldiğini açıkladı. Dünya Sağlık Örgütü’nün (WHO) güncel raporuna göre, gerekli yardımların bir an önce ulaşmaması durumunda, sayısı milyonlara ulaşan kitlesel açlık ölümleri yaşanacak.
 </p>
 <p class="MsoNormal">
  Ülkenin yaklaşık beşte birini devasa bir iç denize dönüştüren, 10 bin köyü haritadan silen seller, sadece önüne çıkan canlıları değil; yolları, köprüleri, okulları ve sağlık birimlerini de vuruyor. BM, bugün itibariyle evini kaybedenlerin sayısının 6 milyonu bulduğunu vurguluyor. 200’den fazla hastane ve sağlık ocağı da kullanılamaz durumda.
 </p>
 <p class="MsoNormal">
  Salgın korkusu
 </p>
 <p class="MsoNormal">
  Son 20 günde kirli sulardan kaynaklanan ‘ishal’, ‘tifo’, ‘kolera’ ve ‘sarılık’ gibi salgın hastalıklara yakalanan 2 milyondan fazla Pakistanlının ilk tedavileri seyyar hastanelerde yapılmaya çalışıdı. Uzmanları temiz suya ulaşamayan yüz binlerce insanın salgın hastalıklara kapılma ihtimali korkutuyor.
 </p>
 <p class="MsoNormal">
  Sel felaketini incelemek, yardımların ulaştırılmasını sağlamak amacıyla Pakistan’da bulunan Kimse Yok mu Derneği Genel Başkanı Mehmet Özkara, evsiz kalan milyonlarca aç selzedenin sahurlarını bir bardak suyla yaptıklarını aktarıyor. Özkara, can kayıplarını frenlemek üzere başta temiz su ve gıda olmak üzere acil yardımlara ihtiyaç olduğunu belirtiyor.
 </p>
 <p class="MsoNormal">
 </p>
 <p class="MsoNormal">
  Suyun içinde suya muhtaç!
 </p>
 <p class="MsoNormal">
  BM’de düzenlenen Pakistan’a yardım konulu toplantının ardından Dünya Gıda Programı (WFP) 1 milyon kişiye bir ay yetecek gıda yardımında bulunduğunu açıklasa da başta Türkiye olmak üzere tüm dünyadan gelen yardımlar henüz yeterli değil. Seller ülkeye ulaşan yardımların dağıtımını da zorlaştırıyor. Türkiye, geçtiğimiz hafta itibarıyla Pakistan’a 10 milyon dolarlık nakit yardım, 2 milyon dolarlık gıda ve ihtiyaç yardımı gönderdi. Kızılay, Kimse Yok mu ve İHH gibi Türk sivil toplum kuruluşları ile İstanbul Büyükşehir Belediyesi gibi devlet kurumları da oluşturdukları bütçelerle ülkenin farklı bölgelerine yardım götürmek için uğraşıyor. Ama yeterli değil. Suyun içindeki Pakistanlıların suya bile ihtiyacı var!
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-27403-pakistan-acil-yardim-bekliyor.html), [web.archive.org (arşiv bağlantısı)](http://web.archive.org/web/20100828085452/http://www.aksiyon.com.tr:80/aksiyon/haber-27403-pakistan-acil-yardim-bekliyor.html)
