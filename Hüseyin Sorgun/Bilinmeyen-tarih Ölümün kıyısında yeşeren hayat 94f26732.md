# Ölümün kıyısında yeşeren hayat

*Hüseyin Sorgun Bilinmeyen-tarih*

<div>
 <font>
  <img border="0" height="1" src="/web/20040629094403im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040629094403im_/http://www.aksiyon.com.tr/resim/495/72.jpg" vspace="5"/>
  </p>
 </font>
 <font class="content">
  ‘Yeni Başlayanlar İçin İtalyanca’nın yönetmeni Joachim Holbek’in ilk İngilizce filmi “Wilbur Ölmek İstiyor”, ölümü adres gösterip hedef şaşırtırken, yeşeren bir yaşamı yalın ve hüzün yüklü bir hikâyeyle beyaz perdeye taşıyor.
 </font>
 <p>
  <font class="content">
   Ölüm, herkese adil davranır. Oysa yaşam, kuytularında dinginlik arayanlara her daim yeni sürprizler hazırlamanın peşindedir. Bu sürprizlerin, kulca bir tevekkülün uzağında bakıldığında, çok da can acıtıcı olduğunu söylemek mümkün. Yaşamın bu salvoları karşısında, olanca gücüyle tutunmak isterken tersyüz olup koyu bir isteksizliğin koynunda, “adalet”in erken tecellisine rıza göstermenin cüzi iradesine sığınmak da tutunamayanlar için adres olabilir. Wilbur Ölmek İstiyor, bir yandan bu adresin üzerine yoğunlaşırken, diğer yandan yaşamın hangi filizleri yeşerttiğini sürprizlere yer vererek anlatıyor.
   <br>
    <br/>
    Yeni Başlayanlar İçin İtalyanca’nın yönetmeni Joachim Holbek’in ilk İngilizce filmi olan Wilbur Ölmek İstiyor, hüzün ve yaşamın sürprizlerini aynı öyküde buluşturuyor. Film, sıradan insanların gündelik yaşamlarındaki ironiden yola çıkarak, yaşam ve ölüm gibi iki yoğun temayı beyaz perdeye taşıyor. Kuşkusuz yönetmenin becerisi, iki kavrama da serinkanlı bakabilmesinde ve mizaha da pencere açabilmesinde aranmalı.
    <br/>
    <br/>
    Wilbur neden ölmek ister?
    <br/>
    <br/>
    Wilbur ve Harbour, babalarının ölümüyle miras kalan kitapçı dükkanını işleten iki kardeştir. Yaşamın olanca gücüyle üzerlerine abanması ve çatısı uçmuş bir hayatta zorluklarla yüzleşmenin erken paniği, Harbour’da uğraş ve yaşama tutkusu olarak tecelli ederken; Wilbur, hüzün yüklü dalgalar karşısında pesimist, içine kapanık ve intihar tutkusuyla ölümü arzular bir haldedir. Özellikle annesinin trajik ölümüne tanık olan Wilbur, babasının da ölümüyle hayata tutunmak için sebep arayışını bırakmıştır. Her başarısız intihar deneyimi sonucunda katıldığı terapi seansları da Wilbur için cazip bir ortam oluşturmaz. Bu arada Wilbur, yaşama karşı kayıtsızlığı ve çözülemez gibi duran iç dünyası ile bir yandan da gözde bir özne olarak durmaktadır. Özellikle gezi rehberliği yaptığı çocukların Wilbur’a ilgisi zor anlaşılır cinstendir.
    <br/>
    <br/>
    Wilbur’u her intihar girişiminde, ölümün koynundan çekip alan Harbour’dur. Harbour, bir yandan kardeşine babalık yapmanın ve onu hayata bağlamanın telaşındayken, diğer yandan da hayatın karanlık sularında yaşamı yeşertmeye çalışmaktadır. Ki bu uğraşının meyvesini, kitapçı dükkanına sürekli uğrayan Alice’in yaşamına girmesiyle bulur bir anlamda. Alice, bir hastanede temizlikçi olarak çalışan, kitaba meraklı, bir kızıyla yaşama tutunmaya çalışan bir kadındır. Ve, hastanedeki işinden kovulmasıyla, sığınacak bir liman arayışının ilk durağında Harbour’un hayatına girmesi aynı ana denk gelir.
    <br/>
    <br/>
    Kurgulanan ve kurgulayan…
    <br/>
    <br/>
    Wilbur Ölmek İstiyor’un sürpriz finalini bir yana bırakırsak, üç yetişkinin arasından sıyrılan Alice’in kızı Mary, yaşamın kıyısında gibi duran ama unsurları kurgulayan gizli kahraman rolünde. Holbek, ölmek isteyen Wilbur’un; yaşama olanca sevecenliğiyle tutunmak isteyen Harbour’un ve kendisine sığınacak bir liman arayan Alice’in hüzünlü hikayelerinin arasına, trajik olmayan bir karakter sığıştırıyor: Mary.
    <br/>
    <br/>
    Küçük Mary, gizli bir yönetmen gibi kurguya dahlediyor ve önce annesinin daha sonra da Harbour ve Wilbur’un yaşamlarını kendi geleceği istikametinde yönlendiriyor. Yönetmenin bu tercihi, aslında hayatın yeni bir sürgününün olumludan yana bir yol tuttururken, ölümle yaşamı doğal seleksiyon mekanizmasının asli unsuru olarak nasıl kullandığını da anlatıyor. Trajik olan, yaşam karşısındaki tavrına ve durumuna göre anlamlanıyor. Ve bu anlamlanış, kişilerin değil hayatın yönlendirmesiyle koşullanıyor.
    <br/>
    <br/>
    Hüznün mizahı…
    <br/>
    <br/>
    Wilbur Ölmek İstiyor, ana ve yan karakterlerinin hüzünlü yüzlerden seçildiği ve pesimist ögeleri ağır basan bir film olmasına rağmen, mizaha pencere açması ve hayatın doğallığını beyaz perdeye yansıtması açısından başarılı bir film. Anlatım yalınlığı içerisinde özgün bir doğallık yakalayan Holbek’in başarısı da biraz burada aranmalı. İntihar saplantılı bir kardeş ile yaşam tutkunu bir ağabeyin öyküsünü anlatırken, hayatın kurgusunun gerçekliğini çarpıcı bir finalle seyirciye duyumsatıyor.
    <br/>
    <br/>
    Tutunamayanların birlikteliğinin hüzün ve mizah bulamacında anlatıldığı film, ölümü adres gösterip hedef şaşırtırken, her şeye rağmen yeşeren bir yaşama gönderme yapıyor.
    <br/>
    <br/>
    Evet, Wilbur ölmek istiyor… Harbour, olanca gücüyle yaşamaktan yana… Alice, bir aile kurup, kunduz gibi kendi sığınağını kurmalı… Mary, her şeye rağmen geleceğini inşa etmeli… Peki ölen kim?.. Sorunun gizi, yaşamın içinde saklı…
    <br/>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11532&yorum_id=1), [web.archive.org (arşiv bağlantısı)](http://web.archive.org/web/20040629094403/http://www.aksiyon.com.tr:80/detay.php?id=11532&yorum_id=1)
