# Deliler evi'nde 'akıllı' lara da yer var

*Hüseyin Sorgun Bilinmeyen-tarih*

<div>
 <font>
  <img border="0" height="1" src="/web/20041226003623im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041226003623im_/http://www.aksiyon.com.tr/resim/505/76.jpg" vspace="5"/>
  </p>
 </font>
 <font class="content">
  Hangi kıstas delilik kavramına, 'akıl'lı bir bakış getirebilir ki? Uzayan sorulara inat, akıl ile deliliğin dehlizlerinde yön bulmaya çabalarken, "normal" bir durumda "denge" arayan halimiz için hangi "deli gömleği" bir numara geniş gelmez ki?
 </font>
 <p>
  <font class="content">
   Savaşın ortasında, Deliler Evi'ne sığınmış bir avuç insanın yaşam savaşı, her türden akla ziyan soruyu gölgede bırakıp, "Deli kim; kim akıllı?" sorularına, gerçeğin acımasızlığının dehlizlerinde cevap arıyor. Elbette, her akıllının bu soruya verecek bir cevabı vardır. Peki ya delilerin?
   <br/>
   <br/>
   Savaşın "De'li" hâli
   <br/>
   <br/>
   Yönetmen Andre Konchalovsky, 1996 yılında ilk Çeçen savaşının olduğu günlerde, Çeçen müfrezelerinin İnguş sınır bölgesinde bulunan bir Deliler Evi'ne yerleşmesi gibi gerçek bir olaydan, ustalıklı bir kurgu çıkarmayı başarıyor. Bir yanda savaş denkleminin içerisinde trajikomik bir çabanın aktörleri; öte yanda etrafında olan her şeyden habersiz, Deliler Evi'nin sakinleri. Bir yanda dostluklarını sergilemekten çekinmeyen bir Çeçen ve bir Rus komutan, öte yanda silah alıp uyuşturucu veren askerler, patlayan bombalar, ölen yaralanan insanlar ve savaş... Öte yanda hayatı kendi kurgularında eğlenceli bir biçimde yaşamaya çalışan, sığındıkları delilikleriyle akıl sağlıklarını koruyan bir avuç insan. Akıllılık ile delilik durumu, ince bir çizgiyle birbirinden ayrışırken, kimin daha akıllı kimin daha deli olduğuna elbette ki siz karar vereceksiniz!..
   <br/>
   <br/>
   Aşk, akıl işi değildir!
   <br/>
   <br/>
   Aşk beklemektir... Kim bilebilir ki, zamanın uzak, mekanın kuytu olduğu bir iklimde kim kimi beklemekte. Bu bilinmezlerden biri de Janna. Deliler Evi'nin melankolik âşık kızı Janna, bir yandan akordeonu ile çevresindeki gerçekleri kırmaya çabalarken öte yandan Bryan Adams'a ithaf ettiği aşkını ortamdan uzak kılıp beklemektedir. Bu bekleyip, fotoğrafının karşısında geçen saatler, düşlerde yorgun saniyeler ile uzayıp gitmekte ısrar eder. Bu bekleyişten ne Janna şikayetçidir ne de Bryan Adams sıkıntılı. Ancak, günün birinde Janna ve aşkı için bir sınav gelir çatar. Aşk ve gerçek sarkacının dişlileri bu kez Janna için işlemeye başlar. Büyütüp düşlerinde yaşatmaya başladığı aşk ile savaşın ortasında gelen bir evlilik teklifi. Janna, aşkını ciddi bir sınavda sınar. Çeçen savaşçılardan Ahmet'in evlenme teklifiyle akıl dengesi bozulan Janna, valizini toplayıp arkadaşlarıyla vedalaştıktan sonra, Deliler Evi’nin bahçesindeki Çeçen kampına gelin olarak gider. Ancak, durum göründüğü gibi değildir. Âşık olduğu adamı terk edip evleneceği adama koşan Janna, ciddi bir kırılma yaşayıp yeniden Deliler Evi'ne döner. Fakat, sürekli bombalanan ev de gerçeklerden nasibini çoktan almıştır.
   <br/>
   <br/>
   Kadını aşk yaralar; kurşun öldürür!
   <br/>
   <br/>
   Deliler Evi'nin kurgusuna dahil olan iki kadın tipi var: Bir Çeçen savaşçı bir de Janna. Erkekler dünyasında cesur tavırlarıyla dikkat çeken, savaşçı, keskin nişancı ve gözü pek Çeçen kadın ile düşlerine sığıştırdığı naif bir aşkı yıllarca yaşatan, naif, kırılgan ve bir o kadar da gerçekler karşısında dayanıksız Janna. Kurgu iki kadını Deliler Evi'nde bir odada sınar. Odaya yağan mermilere inat, Janna bütün bu gerçeklikten azade, elinde kırık camlardan bir parça, kalbinden sökmeye çabaladığı Ahmet'i bir gün önceki mesut fotoğraf karelerinden de çıkarmanın telaşındayken; Çeçen kadın da erkekler dünyasında mermiye mermiyle karşılık vermenin derdindedir. Ancak, her ikisi de akan kandan nasibini alır. Birine aşkın ötekine savaşın mermileri isabet eder.
   <br/>
   <br/>
   Gerçekle düşsel bir arada
   <br/>
   <br/>
   Gerçeklerin acımasızlaştığı, insanların yaşamlarını acılaştırıp kurgusuna dahil ettiği bir evrende, Deliler Evi'ne sığınmaktan başka çare nedir ki? Kurgulayamadığımız bir dünyadan sıyrılıp, deliliğin geniş halitasında herkes kendisini mutlu kılacak bir rol neden bulmasın? Elbette, Deliler Evi'nde herkese bir rol vardır. Ahmet'e bile... Her gerçek küskünü bir gün soluğu deliliğin sınırlarında alır. Başka türlü her gün cepheye cephane taşıyan tren nasıl düşsel bir eğlenceye dönüşür; kavga edip savaşan insanlar nasıl neşe içinde dans edip eğlenir; aşk, nasıl gerçeklere rağmen mümkün görünür ve yaşam nasıl bu kadar mutlu bir seyir takip edebilir ki?
   <br/>
   <br/>
   Deliler Evi, bir savaşın gerçekliğinin tam da ortasında, seyirciyi delilik ve akıllığın sınırlarında gezdiriyor. Elbette ki, "delilik nedir; nedir akıllılık?" sorularını sordurarak. Düşlerden ödünç alınmış bir gerçekliğin mümkün görünmediği bir evrende; gerçeklere karışan bir düşselliğin şiirselliğini duyumsatıyor.
   <br/>
   <br/>
   Karşımızda iki tercih duruyor; biri akıllıların kurguladığı öteki delilerin yaşadığı. Hangisi akla yatkın görünüyorsa, tercih etmekte özgürsünüz…
   <br/>
   <br/>
   Ben, Deliler Evi'ni seçiyorum...
   <br/>
   <br/>
   Aklı olan gelsin...
   <br/>
   <br/>
   <br/>
   House of Fools / Deliler Evi
   <br/>
   Yönetmen: Andrei Konchalovsky
   <br/>
   Oyuncular: Julia Vysotsky (Janna) ,
   <br/>
   Eugeni Mironov (Asker) , Sultan Islamov (Ahmed) , Stanislav Varkki (Ali) , Elena Fomina (Lucy)
   <br/>
   Senaryo: Andrei Konchalovsky
   <br/>
   Görüntü Yönetmeni: Sergei Kozlov
   <br/>
   Müzik: Eduard Artemyev
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13988&yorum_id=1), [web.archive.org (arşiv bağlantısı)](http://web.archive.org/web/20041226003623/http://www.aksiyon.com.tr:80/detay.php?id=13988&yorum_id=1)
