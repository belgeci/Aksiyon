# Bir doğu masalı: İnadına yaşamak ve inadına ölmek!

*Hüseyin Sorgun Bilinmeyen-tarih*

<div>
 <p>
  <font>
   Galası gölün buza dönüştüğü Çıldır"da kardan bir ekranda yapılan filmin sürprizlerle dolu olduğunu tahmin etmek zor değil. İnat Hikayeleri, yöre halkının oyuncu, yönetmenin her şey olduğu, küçük bütçeli, bol öykülü bir film.
   <br/>
   <br/>
   Reis Çelik"in "sıra dışı" filmi "İnat Hikâyeleri" bu hafta gösterime giriyor. Çelik ve Tuncel Kurtiz"in filmi çekme hikayeleri bile başlı başına bir filmin konusu aslında. "İnat" sözcüğünden hareketle bir film çekmek isteyen ve senaryo, film ekibi gibi argümanlara gerek duymayan Çelik, Kurtiz ile Ardahan"ın Çıldır ilçesine, yani doğup büyüdüğü ve etkilendiği coğrafyaya gider. Proje, tek bir oyuncu ve ışık, ses, kamera gibi diğer işlerin yönetmen tarafından kotarıldığı bir film çekmek üzerine kurgulanır. Çelik ve Kurtiz, bir otelde kalmak düşüyle giderken, Başkanlık Odası Tuncel Kurtiz"e, Hesap İşleri Müdürlüğü ise Reis Çelik"e yatma mekanı olarak düşer. Yer yer dondurucu soğukta hayati tehlike atlatan ekibin, üç ay gibi kısa bir sürede, Çıldır Gölü"nün donmuş zemininde, yöre halkının, hikaye anlatıcıları dengbejlerin, âşık ve ozanların da yardımıyla derlediği "İnat Hikayeleri" bugün beyazperdede seyirciyle buluşuyor.
   <br>
    <br>
     Dondurucu soğukta sıcak bir öykü
     <br>
      <br>
       İnat Hikayeleri, hikaye içerisinde hikayenin anlatıldığı, yöre halkının çokça kamera karşısına geçtiği, yer yer belgesel tadı veren bir film. Tamamen doğaçlama oluşan öyküler, yörede "inadına" sürdürülen bir yaşamdan ve "inadına" demlenen bir ölümden epizotlar sunuyor. İnadına bir yolculuk hikayesidir yaşananlar. Çıldır"dan Ardahan"a uzanan karlı ve zorlu bir yolu, göl üzerinde kateden Kızakçı Daşo"ya "modern" bir rakip çıkmıştır; içinde müziği, ajansı ve bilumum konforuyla Malakan Kayzer"in kırmızı minibüsü. Bir inatla her daim devam eden bir yolculuk başlar yine. Daşo, hışımla atların koşumlarına yüklenir. Esen rüzgarın önünde savrulan kara inat, Daşo kızağını gölün üzerinde uçurur. Ve minibüs ensesinde hissettirmektedir varlığını. Bu inat hikayesi, yolculuğa katılan dengbejin geçmişten devşirdiği hikayelerle renklenir. Lades, Beş Kırık Çöp Bir Kırık Kalp ve Cambaz Şaho hikayeleri yol boyu "inadına" eşlik eder.
       <br>
        <br>
         Bir zamanlar dağlara dargın bulutların, bir kuş kanadıyla "kar"dan bir örtüyle küskünlüğünü unutması gibi, bir dargın bir barışık, bir ölgün bir uyanık sürer yolculuk. Hikayeler sevda kapısından sürülüp ölüm kapısında demir atsa da, her gün yinelenen bir yaşamdır, yazgı hanesine yazılan.
         <br/>
         <br/>
         Her yaşam bir muamma
         <br/>
         <br/>
         Her kilit bir muammanın esrarıyla açılır Doğu"da. Kimi zaman basit bir oyun, ölümcül bir kurmacaya dönüşür. Ve inadına can alır. Kimi zaman bir bahis şenlendirir küskün yürekleri. Ve kimi zaman "muammaya" bağlı bir sevda, bir damla gözyaşıyla çözer de maşuka ulaşmanın kilidini, küser sevdasına, alır başını gider uzaklara. Koço, uykularını esir alan bir "lades" kurgusunun esrarıyla, tipiye aldırmadan atını yeldirir ve oyun arkadaşının evini boylar. Yenememenin küskünlüğüyle evinin yolunu tutarken, gerçeğin acılığıyla yüzleşir ve "inat"ına boyun eğer. Şahsenem, sevdalısına kavuşmanın önündeki "muamma"yı kırk günün sonunda "gözyaşları" ile çözer ve beş kırık çöpe hiç dokunmadan bir yıldız yapar. Fakat, bir kırık kalbi yedeğine alıp, "inat"la reddeder vaat edilen bir geleceği. Ve gerisin geriye dönerken evine, arkasında bir başka "muamma" bırakır. Bahisçi Cambaz Şaho, akıllara ziyan bir kumpasla Banka müdürünü "inat"la oyuna getirirken, ustalığına kattığı nüktedanlığı ile de güldürür dinleyenleri.
         <br/>
         <br/>
         Yol öyküsü tamamlandığında, geçmişten bugüne "inat"la sürdürülen bir yaşamdan kurmacanın tahtına kurulan "öykü"ler kalır geriye. Ve her öyküden bir hisse düşer dinleyenlerin payına.
         <br/>
         <br/>
         Meraklısına bir film
         <br/>
         <br/>
         İnat Hikayeleri, makyajsız, yalın gerçeği beyaz perdeye yansıtan bir film. Doğu"ya özgü kurmaca unsurlarını kullanıyor. Doğu"da dengbej denilen anlatıcılar, geleneksel hikaye kurgusunda önemli bir yer tutar. İnat Hikayeleri"nde Tuncel Kurtiz, anlatıcı rolü dahil, meselci, Latif, Latif Şah ve Cambaz Şaho rollerini üstleniyor. Muamma anlatma geleneği de filmin üzerine oturduğu bir başka unsur. Özellikle usta muammacılar vardır ve bunlar her biri köklü bir düşünceden esinlenen ve çözümünü içinde barındıran muammaları ile ünlenmişlerdir. Filmde anlatılan Şahsenem hikayesi de bu türden bir trükün üzerine oturuyor.
         <br/>
         <br/>
         Bütün bu özellikleri bir yana, İnat Hikayeleri için meraklısına bir film diyebilirim. Bir mitostan hareket eden, epizotlar halinde ilerleyen ve makyajdan arınmış bu film, kuşkusuz yoğun emekle çekilmiş. Ancak, sinemanın "büyü"sünden arınıp, geleneksel öykülerin özüyle beslenmiş olması, klasik sinema seyircisinin algısında bir açlık meydana getirebilir. Filmin ticari bir kaygının uzağında, indirgenmiş maliyetle çekilmiş olması kuşkusuz bir avantaj. Doğu gerçeğini, geleneksel hikaye anlatma biçimiyle buluştururken olabildiğince yalın kalmayı tercih ediyor.
         <br/>
         <br/>
         Öykülerden gerçeğe "inadına" bir yol bulmak isteyenler ve sinemanın illüzyonist "katma değer"inden peşinen vazgeçenler gidebilir!..
         <br/>
         <br/>
         Bu filmin "vergi iadesi" yok, çünkü!..
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1219 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11229), [web.archive.org (arşiv bağlantısı)](http://web.archive.org/web/20050130073317/http://www.aksiyon.com.tr:80/yazdir.php?id=11229)
