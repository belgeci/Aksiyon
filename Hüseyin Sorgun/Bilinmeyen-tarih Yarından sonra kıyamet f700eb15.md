# Yarından sonra kıyamet

*Hüseyin Sorgun Bilinmeyen-tarih*

<div>
 <p>
  <font>
   Yarından Sonra, dünyada gözlemlenen çevre olaylarının yordamıyla beyaz perdeye yansıtılmış mini bir kıyamet senaryosu. Filmin en etkileyici kısmı, bu felaketi duyumsatacak çok iyi görsel efektlerle donanmış olması.
   <br>
    <br/>
    <br/>
    Değişim, hangi alanda olursa olsun, kendi ürettiği korkuyla sokulur hayatlarımıza. Her değişim, bir şeyleri yıkarken bir şeyleri de inşa ederek çekilir yaşamlarımızdan. "Yarından Sonra", insanoğlunun eliyle dengesi bozulan doğanın, kendisine yeni bir denge kurma arayışını anlatıyor. Tüketim psikozuyla dünyanın rezervleri yok olurken, atmosferdeki dengesizliğin neden olduğu küresel ısınmanın nasıl bir felakete dönüşeceği, "yarından sonra" bizi beklemesi muhtemel geleceğin de haberini fısıldıyor.
    <br>
     <br>
      Ütopya değil gerçek
      <br>
       <br>
        Yarından Sonra, aslında sıkça konuşulan ve üzerine senaryolar üretilen küresel felaketin bir boyutunu, sahici verilerden hareket ederek beyaz perdeye taşırken, yol boyu bilimsel verilerin eşliğinde ilerliyor. Burada bir sinema filminden daha çok, olması kuvvetle muhtemel bir çevre felaketinin sınırlarının çizildiğini düşünebiliriz. Buzullardaki çözülme; normalden büyük dolu tanelerinin yağışı gibi doğa olayları; iklim dengesinde "normal"in ötesinde görülen değişiklikler, aşırı kuraklık ya da bol yağış veya beklenilenin üzerinde soğuk gibi belirtiler, son günlerde dünya ölçeğinde gözlemlenen durumlar. Bu verileri ilerlettiğimizde ciddi bir felaketin işaretçileri olduklarını görmek, akıldan uzak olmasa gerek.
        <br>
         <br/>
         İklim bilimci Jack Hall (Dennis Quaid), bu küresel değişimlerden hareketle, global ısınma nedeniyle yakın bir zamanda büyük iklim değişikliklerinin olacağını ve bu durumdan Amerika"nın kuzeyinin buzul tabakasıyla örtüleceğini, çözümün acil boşaltmadan başka çıkar yol göstermediğini savunur. Ancak bu bilimsel tezler, bürokrasi ve siyaset cenahında pek kabul görmez. Öte yandan, İskoçya"da Hall"un meslektaşı Profesör Rabson (Ian Holm), Hall"un tezinin doğru olduğunu ve bu doğruluğu soğuk bölgelerdeki ani ısınma ile doğruladıklarını söyler. Ve bu durumu, Tokyo"da greyfurt büyüklüğünde yağan dolular; Hawai"de alışılmadık esen fırtına; Yeni Delhi"de kar yağması gibi "normal" dışı olaylar takip eder.
         <br/>
         <br/>
         Büyük hortumların yol açtığı ani soğuma, on bin yılda bir gerçekleşen buzul dengesinin işaretlerini vermektedir. Ve bu büyük hortumlardan bir tanesi de Newyork üzerindedir. Küresel ısınmanın neden olduğu global felaketi, seyirci olarak bizler bu yordamla anlayabilme şansına kavuşuruz. Ve Amerika bürokrasisi, sosyal yaşantısı ve bunun içerisinde Jack Hall, doktor olan karısı ve yeterince vakit ayıramadığı oğlu Sam"in (Jake Gyllenhaal) öyküsü, küresel felaketin içerisinde insani bir ayrıntı olarak monte edilir.
         <br/>
         <br/>
         Buzul soğuğunda insan sıcaklığı
         <br/>
         <br/>
         Evrenin bozulan dengesine inat, kimi zaman komik kimi zaman trajik olsa da insan için bir denge arayışı her zaman vardır. Jack Hall"ın, bir yarışma için Newyork"ta olan oğlunu kurtarmak için giriştiği zorlu yolculuk ve onu yalnız bırakmayan ekibinin yaşadıkları; İskoçya"da mahsur kalan Profesör Rabson ve ekibinin ölümü bekleyişleri; Sam"ın mahsur kaldıkları kütüphanede âşık olduğu kızı kurtarmak için metruk bir gemide iki arkadaşıyla ilaç araması gibi insani durumlar, sıcak bir öyküye dönüşüyor.
         <br/>
         <br/>
         İnsanlığın gündemine buzul çağını yeniden getiren bu doğa olayı karşısında, gündelik yaşamdaki aymazlıklar, insanların ölmemek için çırpınışları, koşuşturmaları ve öte yanda her çarenin bir çaresizlik kavşağında düğümlenmesi, kuşkusuz modern insanın aczini duyumsatan unsurlar.
         <br/>
         <br/>
         Kıyamet!.. Yakında"
         <br/>
         <br/>
         Bugünün insanı, dünden daha çok kıyamet ve toptan bir yok oluş psikolojisiyle hayata bakıyor. Her şeyin değersizleştirilmesi; kaynakların hızla tüketimi ve hayatta kalmanın nevrotik bir durum olarak sürdürülmeye çalışılması, bu bakışın bir yansıması olmalı. Üretilen onca kıyamet senaryosundan bir tanesi de küresel ısınmanın neden olabileceği doğa olaylarının insan hayatına olumsuz etkisi. Yarından Sonra, etkili görsel efektleri ve sıcacık bir insan öyküsünü beyaz perdeye taşımasıyla başarılı bir film. Filmin çevreci hareket noktasını haklı bulmakla birlikte, klasik bir sonla bitişini tutarlı bulduğumu söyleyemem. Ne yani, bu kadar büyük bir felaketin ana vektörü olmuş bir ülke ve bu ülkede tavır almakta geciken bir Başkan, klasik bir özür dileme konuşmasıyla temize mi çıkıyor? Üstelik vaktinde önlem almadığı için, ülkesinin yarısı buzulla örtülüp, vatandaşları ölmüş bir başkan. Filmin böylesi bir histeri ile bitmiş olması, filmin dünyayı küresel bir felaketin eşiğine taşıyacak bir doğa olayının dehşetini çizdiği sahneleri, bir anda yok ediyor.
         <br/>
         <br/>
         Yarından Sonra, dünyada gözlemlenen çevre olaylarının yordamıyla beyaz perdeye yansıtılmış mini bir kıyamet senaryosu. Filmin en etkileyici kısmı, bu felaketi duyumsatacak çok iyi görsel efektlerle donanmış olması. Bir de, bu küresel durumdan lokal bir insan hikayesi çıkarmayı becerebilmesinde.
         <br/>
         <br/>
         Yarından sonra ya da bugün, gerçeklerle bir gün yüzleşeceğiz nasılsa"
         <br/>
         <br/>
         Bu film bir başlangıç olabilir"
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1782 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11585), [web.archive.org (arşiv bağlantısı)](http://web.archive.org/web/20050219073624/http://www.aksiyon.com.tr:80/yazdir.php?id=11585)
