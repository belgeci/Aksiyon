# ÖSS öncesi bu kadar stres zararlı

*Hüseyin Sorgun Bilinmeyen-tarih*

<div>
 <p>
  <font>
   İzleyiciyi yormayan; güldüren ama fazlasıyla korkutmayan; mesaj kırıntıları olan ama sabun köpüğü gibi uçuşan; bir eğitim yuvasında ÖSS gibi dev bir sınavın arefesinde geçen ama "sistem"i sorgulayan film, türünün klişelerini başarıyla tekrarlıyor.
   <br/>
   <br/>
   Sinan Çetin"in ultra mega desteğini alan Taylan Biraderler"in (Wachowski Kardeşler gibi") dizilerde yaptıkları uzun egzersizlerin ardından çektikleri ilk korku-komedi-gençlik-aşk-macera-edebiyat-duygusallık filmi "Okul" gösterimde. Lise son sınıf öğrencilerinin ÖSS stresi altında inim inim inlediği dönemlerde geçen film, korku sosuyla karışık bir komedi filmi.
   <br>
    <br>
     Film, okul gazetesinin editörü Gökalp"in okulun en güzel kızı Güldem"e olan platonik aşkının etrafında örgüleniyor. Güldem"in erkek arkadaşı Ersin"in denkleme katılması ile duygusal bir intihar vakası ile flaşh bir giriş yakalıyor. Sonrası, metafizik boyutta bir gerilimle ilerliyor. Gökalp"in intiharının yıldönümünde baş gösteren esrarengiz olaylar, okulda yatılı kalan öğrencileri, müdür ve matematik öğretmeni dahil bir grup kişiyi etkiler. Bu etki, filmin finalinde iyi-kötü senteziyle doruğa ulaşıyor.
     <br>
      <br>
       Karşılıksız aşk, ölüm ve geri dönüş
       <br>
        <br>
         Edebiyata meraklı Gökalp, Güldem"e aşkını itiraf edememenin sıkıntısını, sadece sevdiği kıza yazdığı hikayelerle gidermektedir. Baş kişisi Güldem olan bu hikayelerde Gökalp, diliyle itiraf edemediği aşkını haykırmaktadır. Ancak, hikayelerden birinin Ersin ve okulun son sınıf haylaz çocuklarının eline geçmesi alay konusu olur. Bu alayla derinden sarsılan Gökalp, girdiği krizin ardından kendisini boşluğa bırakır. Trajik ölümünün ardından bir yıl geçmiştir ki, esrarengiz bir şekilde geri döner. Dönen, Gökalp"in ruhudur. Okulun felsefe hocasının da derste bellettiği gibi "ruh ölümsüzdür." Sağlığında Güldem"e gerçekleri anlatamayan Gökalp, bir ruh olarak tekrar döndükten sonra, Güldem"in hayata ve çevresine karşı eksik bakışını tamamlar. Çünkü, çevresindeki arkadaşları ve erkek arkadaşı Ersin, sanıldığı kadar dost canlısı değildir. Bir Gökalp vardır; hayatı pahasına Güldem"i seven!..
         <br/>
         <br/>
         Garip olayların ardındaki esrar
         <br/>
         <br/>
         Korku, kişisel geçmişimizden kuvvet alır. Bu ince noktayı keşfeden filmin senaristi Doğu Yücel, hikayenin kahramanlarını, Gökalp"in hayaleti sayesinde kendi "öz" korkuları ile korkutuyor. Burada korku, bedensel bir etkiyle değil halüsinasyonlarla kendini gösteriyor. Bir yıl sonra ruhen tekrar dönen Gökalp, sevdiği kıza onu tek ve sahici sevenin kendisi olduğunu göstermek için her yolu deniyor. Ve korkuyla karışık Güldem"in etrafındaki sahte dünyanın haritası çıkıyor ortaya. Güldem"in çevresini saran Ersin, Burak, Şebnem ve Ceyda"dan oluşan nebülozik katman bir anda dağılırken, hakiki ve gerçek âşık Gökalp, bir yıldız gibi parlıyor.
         <br/>
         <br/>
         Okul müdürü rolünde gördüğümüz Ahmet Mümtaz Taylan, başarılı bir portre sunuyor. Okul bekçisi Raga Oktay da iyi seçilmiş bir karakter. Ali Sunal, sıfırcı matematik hocası Alparslan Bey rolünde. Deniz Akkaya, alımlı felsefe hocası olarak öğrencilere ruhtan, metafizikten, Aristo"dan bahsediyor. Okulun din hocası Kemal Bey"i Emre Kınay, okul filmlerinin olmazsa olmazlarından müfettişi ise ciddi bir tiplemeyle Hamdi Alkan canlandırıyor. Güldem rolünde Nehir Erdoğan, sinema için yeni ve iyi bir yüz. Okulun minyon iki öğrencisi Ediz (Caner Özyurtlu) ve Orçun (Deniz Güngören), filmin komiklerinden. Ve, müntehir âşık Gökalp (Burak Altay)"
         <br/>
         <br/>
         Türk sinemasına Hollywood by-pass"ı
         <br/>
         <br/>
         Okul, eğlenceli ve komik bir film. Çabuk tüketilebilir, posasız, fastfood kıvamında. İzleyiciyi yormayan; güldüren ama fazlasıyla korkutmayan; mesaj kırıntıları olan ama sabun köpüğü gibi uçuşan; bir eğitim yuvasında ÖSS gibi dev bir sınavın arefesinde geçen ama "sistem"i sorgulamayan Okul, türünün klişe trüklerini başarıyla tekrarlıyor. Amerikanvari bir lisede geçen garip olaylar anlatılırken, korkunun gölgesinde gerçek dostluklar sorgulanıyor. Elbette yaşananların gerçek mi yoksa kurgu mu olduğunu da senaristin bir keşfi olarak seyircinin seyrine bırakıyorum. Korku efektlerinin abartıldığı (Belki komediye katkı sağlasın diyedir) Okul, Türk sinemasında türünün ilk örneği olarak seyirciye sunuluyor. Ve Hollywood havası teneffüs etmek isteyenler için hekim tavsiyesiyle öneriliyor.
         <br/>
         <br/>
         Ancak yine de ÖSS öncesi bu kadar stres zararlı!..
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1379 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11033), [web.archive.org (arşiv bağlantısı)](http://web.archive.org/web/20050220043138/http://www.aksiyon.com.tr:80/yazdir.php?id=11033)
