# Gönüllerin buluşması "Son Duruşma"da

*Hüseyin Sorgun Bilinmeyen-tarih*

<div>
 <font>
  <img border="0" height="1" src="/web/20040705065441im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040705065441im_/http://www.aksiyon.com.tr/resim/492/69.jpg" vspace="5"/>
  </p>
 </font>
 <font class="content">
  Son Duruşma, minyatür bir tutukevi örneğinden hareketle evrensel bir insanlık durumunu sahneye taşıyor
 </font>
 <p>
  <font class="content">
   Hilali Mahmutoğlu’nun sanat yönetmenliğini üstlendiği yeni tiyatro grubu Yeni Dünya Sahnesi, Ekrem Dumanlı’nın yazdığı Son Duruşma adlı oyunla tiyatro serüvenine ilk adımını attı. Geçtiğimiz günlerde Bakırköy Belediye Tiyatrosu Yunus Emre Kültür Merkezi’nde sahnelenen oyun, bir tutukevinde bulunan mahkumların durumundan “dünyalık” bir hakikate perde araladı.
   <br>
    <br/>
    Suretlerden kimliklere…
    <br/>
    <br/>
    Dünyanın bir tiyatro sahnesi olmaklığının yordamıyla baktığımızda, Hilali Mahmutoğlu’nun “küre”sel tasarımında “yüz” bulan “suret”lerin temsil ettikleri “kimlik”ler hakkında çok şey söylemek mümkün. Kimine göre bir cezaevi, kimine göre özgürlüklü bir alan, kimine göre bir boşluktur dünya. Tıpkı cezaevinin az bildik çok tanıdık simalarının sıra geçidinde biçimlenen tutukevi gibi…  Kağıtçı, Kâhya, Dâhi, Filozof, Mektepli, Kaçakçı ya da Mustafa, Erol, Hakan, Cengiz, Murat ya da Erkan…  Suretler ya da isimler hangi bedenin üzerinde anlam kazanırsa kazansın, insanlık durumunun çelişkileri ve hakikati dünya hızında yol alıyor. Bir tutukevinde çıkış arayan bu insanların, bilenen ön yargıların kıskacında, “suçlu” yaftasıyla yaşamları bir isyanın bileşkesinde buluşurken; hakim, mahkum, savcı, avukat, suçlu ya da suçsuz sıfatları da hızla yer değiştiriyor. Bu değişim durumlardan hakikatlere kapı aralarken, bu denkleme giren her ruh için bir “sonra”nın varlığından bahsetmek de kaçınılmaz görünüyor.
    <br/>
    <br/>
    Son Duruşma, minyatür bir tutukevi örneğinden hareketle evrensel bir insanlık durumunu sahneye taşıyor. İnsanların sıfatlarıyla tanındığı bu kapalı kapılar ardındaki dünya, aslında “sınır” kavramını muğlaklaştıran ve içeri ya da dışarı gibi ayrımları farksızlaştıran bir öykü sunuyor. Bu anlamda, savcı, müdür, gardiyan ya da genel anlamıyla “suçlu” kavramları yer değiştirdiğinde, “anlam” da bambaşka bir odakta yeniden yoruma açılıyor. Tutukevinde çıkan bir isyan, mektupları alıkonulan, görüş izni verilmeyen, gereksiz hücre cezası ve aşırı/kasıtlı öfkenin hedefi haline gelmiş bu insanlara, “Son” bir “Duruşma”lık zaman tanıyor. Bu kısacık zaman, madalyonun her iki yüzünün de farksızlığını göstermesi açısından önemli. Çünkü, sıfatların bilediği ön yargılar, sıfatların değişmesiyle bir anda odaktan kayarken, insani yanların yüzleşmesi çatışmayı buluşmaya; ön yargıyı diyaloğa ve anlaşmaya doğru sürükler. Son Duruşma, içeri ile dışarı kavramlarını ayrıştıran “sınır”ları muğlaklaştırıp, temel insanlık durumuna ait bir hakikati evrenselleştirme denemesi olarak algılanabilir. Özde kahramanlar, insanlık hakikatinin birer temsilcisi olarak sahnede var olmayı deniyor.
    <br/>
    <br/>
    Yeni Dünya Sahnesi’nde Son Duruşma
    <br/>
    <br/>
    Son Duruşma, provalarından itibaren temposuna tanık olduğum bir çalışma. Amatör heyecanlarla yoğrulan bir genç oyuncu grubunun Hilali Mahmutoğlu’nun rehberliğinde sahneye taşıdığı bir oyun. Yeni Dünya Sahnesi, sonrasında da ilginç oyunlarla kendi seyircisini oluşturma gayretini taşıyacak. Bu anlamda, bir ilki gerçekleştiren oyun ekibinden Mustafa Cankılıç, Erol Erarslan, Hakan Terme, Cengiz Demir, Murat Akdağ, Erkan Fırat, Yunus Kahya, Hüseyin Santur ve Tayfun Koru’nun önünde yürünecek daha çok yol var. Heyecanlarının taşıdığı ölçüde bu yol da uzayacak.
    <br/>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11461&yorum_id=1), [web.archive.org (arşiv bağlantısı)](http://web.archive.org/web/20040705065441/http://www.aksiyon.com.tr:80/detay.php?id=11461&yorum_id=1)
