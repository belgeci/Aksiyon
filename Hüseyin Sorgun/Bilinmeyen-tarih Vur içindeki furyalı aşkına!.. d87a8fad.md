# Vur, içindeki furyalı aşkına!..

*Hüseyin Sorgun Bilinmeyen-tarih*

<div>
 <font>
  <img border="0" height="1" src="/web/20041226003314im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041226003314im_/http://www.aksiyon.com.tr/resim/507/72.jpg" vspace="5"/>
  </p>
 </font>
 <font class="content">
  Yaşam gezegenlere de sıçramış olsa, insana özgü eksiklik, iktidar hırsı doğasından bir şey kaybetmiyor. Her ölüm bir iktidarı yükseltir; her iktidar bir ölümü davet eder.
 </font>
 <p>
  <font class="content">
   Evrenin karanlık zamanları… İşte gelecekte bir gün; insanlığın geçmişinden izler taşıyan. Tarihin ne önemi var ki, kurgulanan gerçek aynı olduktan sonra. Ülkesi Furya'dan kurtulan ve kurtuluşu uzlette arayan yalnız ve tuhaf bir adam: Riddick (Vin Diesel). Günün birinde paralı askerlerin üzerine konan ödül için peşine düşmesi ile yeniden Helion I gezegenine uğrak verir. Helion I gezegeni, topladığı ışığı diğer gezegenlere satarak geçinen mütevazı bir gezegendir. İnanç çeşitliliği olan bu gezegen, Necromenge ordusunun dikkatini çeker. Bütün gezegenleri kendi inançları doğrultusunda ele geçirmeye çalışan bu büyük ordunun komutanı Lord Marshall, karanlık ordusuyla Helion I'in semalarında göründüğünde, Riddick de aranan bir yabancıdır. Ve "öteki" olmaktan; "kurtarıcı" olmaya giden yolda, olağanüstü, insan üstü bir gayret göstermek zorundadır. Bir kahraman olarak!..
   <br/>
   <br/>
   The Chronicles Of Riddick / Riddick Günlükleri, David Twohy'nin senaryosunu yazdığı ve yönetmenliğini üstlendiği film, 2000 yılında gösterime giren "Pitch Black / Derin Karanlık" filminin ardışığı ama asla bir devam filminin olumsuzluklarına düşmemiş. Yani bu filmi hatırlamadan da Riddick Günlüklerini seyreder ve sinema keyfinizden hiçbir şey kaybetmezmişsiniz!..
   <br/>
   <br/>
   Evreni bekleyen tehlike!..
   <br/>
   <br/>
   Dünyada ki yaşamın gezegenlere sıçradığı gelecekte, insanların yaşam kurgusunun benzer tehlikeleri çağrıştırdığını görüyoruz. Elbette ki bu bir ütopya ve bütün ütopyalar gibi bugünün korkularını gelecekte inşa etmekten uzak değil. O günün şartlarında iletişim/ilüzyon ve uysallaştırma teknikleri terk edilmiş olmalı ki, insanların inançlarını değiştirmenin yegane vektörü olarak, güç kullanılıyor. Ve bu gücü kullanan da, korkunç donanımıyla ürküntü veren Necromenge ordularının komutanı Lord Marshall. Hani Marshall yardımlarını hatırlamıyor değilim burada, süt, helva, kuruyemiş türünden çerezlikleri yediğimizi düşündüğümde ama neyse!.. Lord Marshall'ın yolu Helion I'e düştüğünde, inanılmaz bir ilk tepki ile karşılaşır. İnsanlar inanç çeşitliliği içinde yaşamakta ve bunu bir zenginlik olarak görmektedirler. Ancak Marshall'ın caydırıcı güç kullanımı, insanları zoraki ihtidaya yöneltir. Bu ortamda, Riddick girer devreye!.. Riddick'in Necromenge ordusu ve Lord Marshall ile giriştiği savaş, filme de fantastik rengini veriyor. Kaygısız ve kayıtsız bir kahraman, üstelik adı kötüye ve şeytaniye çıkmışken, insanlığın hizmetine sunuyor bütün yeteneklerini…
   <br/>
   <br/>
   Kazananlar ve kaybedenler!..
   <br/>
   <br/>
   Evet, yaşam gezegenlere de sıçramış olsa, insana özgü eksiklik, iktidar hırsı doğasından bir şey kaybetmiyor. Feodal tonların vurgulandığı ve iktidar arayışının kadın-erkek düzleminde üretildiği Shakespeare'in Macbeth ve Lady Macbeth karakterlerinden ödünç alınmış bir ikili var karşımızda: Kraliçe Vaako ve genç Necro komutanı Vaako. Sadakati her an sınanan Vaako, sinik ve korkuları olan bir adam olmasına rağmen, karısının etkisiyle iktidar hevesine tutuşur. Ve bu heves uğruna kendisininmiş gibi bir kurguya sevdalanır. "Öldürdüklerin senindir." Gibi vahşi bir kuralı benimseyen Necromenge'de Lord Marshall'ı öldürmek, iktidara sahip olmanın yegane adresidir. Her ölüm bir iktidarı yükseltir; her iktidar bir ölümü davet eder.
   <br/>
   <br/>
   Ancak bir de kehanet vardır; söylene gelen!.. İnsanlığın kaderini şövalye ruhlu bir insan değiştirecektir. Bir tek kişi. Ama bu kahraman kim olacaktır. Yazgı değişmeyeceğine göre; kurguda kabul edilebilir mini değişiklikler beklenmeli, değil mi?
   <br/>
   <br/>
   Furyalı direnci, biraz yalnızlık ve çokça kahraman losyonu!..
   <br/>
   <br/>
   Her ne kadar din değiştirmiş olsa da, içindeki Furyalı ruhu ölmeyen birileri vardır, Necro ordu kademesinde. Ve, kendisi de bir Furyalı olan Riddick için ölümü pahasına hayatın kapılarını aralayan biri vardır. Bu yardım, Riddick'e mücadeleye yeniden başlama enerjisi ve azmi verir. Çünkü, Furyalıda inanılmaz bir direnç, kararlılık ve yok edilemeyen bir inanç vardır. Riddick için de bu enerji başlattığı savaşında yanında olacak bir potansiyel güçtür. Bu gücü keşfeden Necro komutanının trajik ölüme yürüyüşü gibi, Riddick de evrenin hükümranlığına yürüyecektir!..
   <br/>
   <br/>
   Riddick Günlükleri, üretilen bir ütopya doğrultusunda ilerleyen, bilim kurgunun kurgusunda yol bulan; fabrikasyon bir kahramanın gölgesinde edilgen bir insanlık evrenini tasvir eden; aksiyonu bol ama inandırıcılığı zayıf bir film. Çokça da dünyevi. Filmin finali, eğer beklenen ticari başarıyı yakalarsa bir üçüncüsünün de geleceğini haber vermiyor değil… Açıkçası, tasvir edilen bu evrende benim algımı cezbeden bir şey bulamadım. Dışlak bir gözle insanlığın yarınını insani derinlikten yoksun ancak sıkı dizayn edilmiş çokça karakterin güdümünde seyretmek hoşuma gitmedi.
   <br/>
   <br/>
   İnanç değiştirme eyleminin gelecekteki devamlılığını kurgulamak, ilginçti. Ancak, bugünün dünyası bu anlamda daha "vahşi" tonlamalar içeriyor!.. Günümüzün yaşamaya yazgılı insanları için, daha trajik bir durum söz konusu. Gelecekte en azından ölüm gibi bir kesinlik var karşınızda. Bugün yaşam gibi bir muğlaklıkla yüz yüzeyiz!..
   <br/>
   <br/>
   Geleceğin dünyası buysa; bu kurguda ben yokum!..
   <br/>
   <br/>
   Eminim, gerçeklikte Riddick de olmayacak!..
   <br/>
   <br/>
   KÜNYE:
   <br/>
   The Chronicles of Riddick / Riddick Günlükleri
   <br/>
   Yönetmen: David Twohy
   <br/>
   Oyuncular: Vin Diesel, Colm Feore, Thandie Newton, Judi Dench, Karl Urban, Alexa Davalos, Nick Chinlund, Keith David
   <br/>
   Senaryo: David Twohy
   <br/>
  </font>
 </p>
</div>


## Yorumlar

### ekrem gul, 24-Eylül-2004
> İlginç: 
> Bana ilginç gelen Lord Marshall'ın aynen şimdiki ABD gibi bir yol izlemesi. Çünkü mantık aynı: "Bana katıl ya da öl!" Umarım günümüzde yaşananlar da filmin sonu gibi biter. Tabii dünyanın dengesinin hakkını verecek bir güçten bahsediyorum. Riddick gibi vukuatlı birisinden değil. Zira filmin sonunda da bu endişe dile getiriliyor."Dünyanın en karanlık ordusu bir kanun kaçağının emrinde. Neler olacağını biz kahinler bile kestiremeyiz.

Kaynak: [www.aksiyon.com.tr](http://www.aksiyon.com.tr:80/detay.php?id=14790&yorum_id=1), [web.archive.org (arşiv bağlantısı)](http://web.archive.org/web/20041226003314/http://www.aksiyon.com.tr:80/detay.php?id=14790&yorum_id=1)
