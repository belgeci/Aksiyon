# Meksika'da darbe olmaz!..

*Hüseyin Sorgun Bilinmeyen-tarih*

<div>
 <font>
  <img border="0" height="1" src="/web/20040217091356im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040217091356im_/http://www.aksiyon.com.tr/resim/473/72.jpg" vspace="5"/>
  </p>
 </font>
 <font class="content">
  “Bir Zamanlar Meksika’da”, bir ülkenin dramından hareketle üretilmiş kişisel bir kahramanın öyküsü. Şiirsel aksiyon sahneleri, Antonio Banderas’ın çizdiği fantastik El Mariachi karakteri ve epik (destansı) anlatımıyla, keyifle izlenecek bir film Robert Rodriquez’in yönetmenliğini ve senaristliğini üstlendiği “Bir Zamanlar Meksika’da”, gitarlı efsanevî kahraman El Mariachi’nin serüvenlerini anlatan bir devam filmi. Hayli düşük bir bütçeyle çekilen serinin ilk filmi “El Mariachi”nin ardından gelen başarı, Rodriquez için ikinci film olan “Desperado”nun kapısını aralar.
 </font>
 <p>
  <font class="content">
   Ve bu filmin izleyici tarafından beğenilmesi, “Bir Zamanlar Meksika’da” adlı üçlemenin son filminin çekimlerine zemin hazırlar.
   <br/>
   <br/>
   El Mariachi’yi Antonio Banderas’ın canlandırdığı filmde, Selma Hayek, Jonny Depp başrolleri paylaşıyor. Filmde El Mariachi’nin yakın arkadaşı Lorenzo rolüyle Enrique Iglesias ilk kez bir sinema filminde kamera karşısına geçiyor.
   <br/>
   <br/>
   Acıların çocuğundan
   <br/>
   <br/>
   sıra dışı bir kahramana!..
   <br/>
   <br/>
   Meksika alttan alta kaynarken, ülkenin iç ve dış dinamikleri bir darbe hazırlığına girişmişken, El Mariachi, kendi trajedisinin merkezkaçında savrulmuş, elinde gitarı yalın bir hayat sürmektedir. Karısı ve kızıyla geçirdiği mesut günlerinden çok uzakta, gitarıyla hüzünlü nağmeler besteleyen, sokakları mesken tutmuş El Mariachi’nin bu kargaşanın içine çekilmesi fazla sürmez. Acısıyla potansiyel bir kahraman adayı olan El Mariachi’nin bu kez kendince haklı bir başka nedeni daha vardır: İntikam. Karısının ve kızının da katili olan kartel kralı Barillo (Willem Dafoe), şimdi de Meksika başkanına düzenleyeceği geniş çaplı bir saldırı ile darbe hazırlığındadır. Yozlaşmış CIA ajanı Sands, ülke içindeki kargaşada etkin bir rol üstlenmek isterken, köşeye sıkıştırdığını düşündüğü El Mariachi’yi de kumpasın içine çekmek ister. Ancak hesaplar hiç de beklenildiği gibi gelişmez.
   <br/>
   <br/>
   Hesap asla yarım kalmaz!..
   <br/>
   <br/>
   El Mariachi ile dostları Lorenzo (Enrique Iglesias) ve Fiedo (Marco Leonardi), Sands’in de yardımıyla Başkan’ın verdiği bir davete katılırlar. Müzisyen olarak girdikleri başkanlık sarayında amaç, başkanı öldürmektir. Ancak, hesaplar değişir. Vatanseverlik duyguları depreşen ve kendi hesabını da görmesi gerektiğini hatırlayan El Mariachi, kaldığı yerden başlamaya karar verir. Üç kişilik müzisyen kadrosuyla, akordu bozulmuş bir ülkeye, Meksika’ya, yeni bir beste hediye eder. Olayların çığırından çıktığı, darbenin ayak seslerinin kenar mahallelerde bile duyulduğu bir demde, kendilerine “Meksika’nın evlatları” diyen bu üç genç, fantastik bir savaşın içerisinde bulurlar kendilerini. Ve şiirsel bir üslupla, Meksika’yı bir darbenin eşiğinden çekip alırlar. İçerde kartel, dışarıda CIA ve bilumum çıkar odakları da bir araya gelse, bir ülkenin böylesi üç vatansever evladı varsa, sırtı yere gelmez, netekim. Darısı, darbe korkusuyla yatıp kötü kokularla kalkan diğer ülkelerin başına!..
   <br/>
   <br/>
   Şiirsel bir aksiyon filmi
   <br/>
   <br/>
   “Bir Zamanlar Meksika’da”, bir ülkenin dramından hareketle üretilmiş kişisel bir kahramanın öyküsü. Şiirsel aksiyon sahneleri, Antonio Banderas’ın çizdiği fantastik El Mariachi karakteri ve epik (destansı) anlatımıyla, keyifle izlenecek bir film. Aslında yönetmenin kurguladığı “flashback” sahneleri, özellikle El Mariachi’nin bugününe ışık tutması ve filmi bir devam filminin kopukluğundan kurtarması açısından yararlı buluşlar. El Mariachi’nin kişisel hikayesi bu flashback’lerle bütünlenirken, inzivaya çekilmesinin baş nedeni olan karısı Caroline ve kızıyla ilgili geçmişi de aydınlanıyor.
   <br/>
   <br/>
   Eğlenceli bir macera filmi seyretmek isteyenler için, “Bir Zamanlar Meksika’da” doğru adres. Antonio Banderas hayranları için söyleyecek lafımız yok zaten!..
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3318&yorum_id=1), [web.archive.org (arşiv bağlantısı)](http://web.archive.org/web/20040217091356/http://www.aksiyon.com.tr:80/detay.php?id=3318&yorum_id=1)
