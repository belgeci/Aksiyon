# 21 gramlık bir öykü

*Hüseyin Sorgun Bilinmeyen-tarih*

<div>
 <font>
  <img border="0" height="1" src="/web/20050129112203im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050129112203im_/http://www.aksiyon.com.tr/resim/494/66.jpg" vspace="5"/>
  </p>
 </font>
 <font class="content">
  "21 Gram" bir insanın ölümünden sonra eksilen 21 gramlık ağırlığın ne olduğunu, bir türlü kabullenemediğimiz  ölümü kendi içinde  çözümleyip anlatmaya çalışıyor. Sizce kaybettiğimiz umutların ve gel(e)meyen yarınların tek izahı 21 gram mı?
  <br>
  </br>
 </font>
 <br/>
 <p>
  <font class="content">
   KÜNYE:  21 Grams/21 Gram Yön: Alejandro Gonzalez Inarritu  Oyn: Sean Penn, Naomi Watts, Benicio Del Toro, Charlotte Gainsbourg, Melissa Leo, Clea DuVall, Danny Huston, Sen: Guillermo Arriaga
   <br>
    <br>
     Yaşamın kıyısında yorulduğumuz ya da ölümün dingin ikliminde durulduğumuz çokçadır. Ancak ne yaşam ne de ölüm kesemez hayatın hızını. Biten bir şeye inat, devam edenler geleceğin hâlâ var olduğunu önemsetir. Alejandro Gonzalez Inarritu"nun yeni filmi 21 Gram, yaşam, ölüm, umut gibi kavramları sorgularken, bu durumlar karşısında insanın tavır alışını kendine özgü üslubu ile beyaz perdeye yansıtıyor. Üç insanın bir kaza sonrası kesişen yaşamları, olasılıklar evreninde sıradanlığı aşıp hayli gelişkin bir permütasyon denklemi sunarken, bir insan öldükten sonra eksilen 21 gramlık ağırlığın "ne" olduğuna dair sorular soruyor.
     <br>
      <br/>
      21 Gram, yönetmenin kendine özgü kurgusu ve sorguladığı yaşamsal konular bir yana, oyuncuların ustalığı ile de seyredilmeyi hak eden bir film. İzleyenleri yaşam, ölüm, umut, hastalık ve suçluluk gibi hayati kavramları irdelemeye iten 21 Gram, ustalıklı kurgusu ve ironik anlatımı ile farklı bir film.
      <br/>
      <br/>
      Ölümün kıyısında bir gün
      <br/>
      <br/>
      İnsan yaşamı kestirilemez ve öngörülemez bir olasılıklar evreninde, kaderi bir inisiyatifin güdümünde cüzi iradenin salvolarıyla ilerliyor. Böylesi bir evrende, kesişim kümelerinin bileşkelerinden doğacak ironiyi anlamak ve anlamlandırmak kalıyor geriye. 21 Gram"ın peşi sıra, Uğur Özakıncı"nın son namazını kılmak da böylesi bir ironiye kapı araladı. Uğur Abi"yle kısacık ama sıcacık bir dostluğun uzantısında, koyu bir sükutu yaşadık. Hastalığının peşi sıra kapılarını dost-düşman her türden ışıltıya kapayan Uğur Abi, kırk dört yaşını, yirmi bir kişinin kıldığı cenaze namazı ve belki yirmi bir gram duygusunda dört kitap ile noktaladı.
      <br/>
      <br/>
      21 Gram, insan hayatında ölümle kaybolan ağırlığın anlamını irdelerken, hayatlarının bileşkesinden güçlü bir ironi doğacak üç kişiyi beyaz sahneye çıkarıyor. Kalp nakli bekleyen kolej profesörü Paul Rivers (Sean Penn) ve yalnızlığını bir çocukla şenlendirmek için Rivers"ten bir çocuk sahibi olmakla hayata tutunacak olan karısı Mary (Charlotte Gainsbourg), pervasız ve savruk bir yaşamın ardından durulup mutlu bir aileye kavuşan Cristina Peck (Naomi Watts) ve bir türlü yoluna koyamadığı hayatının çalkantılarında iki çocuğu ve karısını kurtarmaya çalışan ancak dalgalar arasında kendisi de dengesini kaybeden Jack Jordan (Benicio Del Toro), yaşam ve ölüm sarkacında tâbi tutuldukları bir denklemde, dengelerini kaybederken yeni bir varoluşun eşiğinde bulurlar kendilerini. İki çocuk ve bir adamın ölümü, bu üçlüyü yaşamın gizil koridorlarında buluştururken, hayat, inanç, ölüm, dirim ve umut yeniden sorgulanmaya başlar"
      <br/>
      <br/>
      Dengenin dengesizliği"
      <br/>
      <br/>
      Ölümün etkisi, yaşamdan daha fazladır. Ölüm, sorgulatır kendimizi. Paul Rivers"a, Cristina Peck"e ve Jack Jordan"a yaşadığı hayatın gizini sorgulatıyor ölüm. Her biri bir kaza sonucu yaşamlarına sokulan ve umutlarını gölgeleyen bir ölümün peşi sıra değişen yaşamlarında dengenin peşine düşerken, yoğun gelgitlerin yordamında farklı bir sona doğru ilerliyor. Paul"u Cristina"nın iklimine buyur eden, ödünç aldığı kalbin duyguları mı, borçlu olduğu bir yaşamın kırıklarını bir dengeye kavuşturma talebi mi, bilinmez. Jack"e inancını sorgulatan, kurtulamadığı geçmişinin izlerini silmek için, cüzi iradenin buyruklarından sıyrılıp inancına sarılırken, inancının kurgusuna isyanı mıdır, anlaşılmaz. Ama bilinebilen ve anlaşılabilen bir şey varsa, o da her dengenin bir dengesizlik barındırdığı ve aslında yaşamlarımızın bir dengenin optimum hazzını tatmadan çoğu zaman bir başka dengesizliğin güdümünde kaosa sürüklendiğidir. Ve zordur, kaosta dengede kalmak.
      <br/>
      <br/>
      Kenarından iliştiği ama kelimelerini kelimelerine katmayı reddettiği bir dünyada, kendi kelimelerini kullanıp kendi dünyasına tutunmaya çalışan Uğur Abi"nin denge arayışına ne demeli? "Siyah"ın gölgesinden kurtulmak için ruhunu titreten bir yaz(g)ıya girişirken, en son "Aşkın Z"si" ile bir sevgililer gününde dünyamıza misafirliğine ne demeli? Ölümün kıyısında bir yıllık gelgitine, uzunca sükutuna ve gülüşüne gölge düşüren yaşamın kurgusuna ne demeli? Bir şey demeli elbette!.. Ya da uzunca bir sükutla, her gidenin ardından kaybolan 21 Gram"lık ağırlığın sırrına ermeli.
      <br/>
      <br/>
      21 Gram"ın esrarı
      <br/>
      <br/>
      21 Gram"lık bir dengenin finalinde, üç kişinin kesişen yaşamları şu sözle bağlanıyordu: "21 gram öldüğümüzde kaybettiğimiz ağırlıktır diyorlar. 5 tane nikelin ağırlığı, saksağan kuşunun ağırlığı, çikolatanın ağırlığı ve ayrıca belki de insan ruhunun ağırlığı."
      <br/>
      <br/>
      Kaybettiğimiz umutlar, küllenen yaşam, ölen bedenler ve yinelenen, yeni dengelerde kurgulanan yaşam, 21 Gram"lık bir kayboluşun neresindedir? Beden sureta diriyse hâlâ, kaybolan ruhsa eğer, göç eden de o olmalı!.. Mecidiyeköy Merkez Camii"nin imamı, Uğur Abi"nin yanı başında, hazirunun zihnine kodluyordu cümlelerini: "O"ndan geldik. O"na döneceğiz. Biz gurbetteyiz. Uğur kardeşimiz, asıl vatanına göç etti. Bir ölüden geriye salih ameli, hayırlı ilmi ve vatana yararlı evladı kalır." Şehadetimiz, sahihti!..
      <br/>
      <br/>
      Uğur Abi"den ve tüm ölenlerden geriye 21 Gram"lık bir boşluk kaldı"
      <br/>
      <br/>
      Asla yeri dolmayacak olan"
      <br/>
     </br>
    </br>
   </br>
  </font>
 </p>
</div>


## Yorumlar

### koyu mavi, 14-Haziran-2004
> uğurlar olsun: 
> Bir bekleme salonunda, olmadık bir yerde, Kozmopolitan'in sayfalari arasinda buldum Uğur Özakıncı'yı ilk kez, Seninle Bir Daha Hiç Konuşmayacağım öyküsünde, hemen peşine düştüm, bulabildiğim bütün kitaplarını aldım, sevdiklerimle paylaştım. 18 Mayıs'ta sabaha karşı okumaya başladım Aşkın Z'sindeki diğer öykülerini, meğer o veda ediyormuş o sırada hayata, 19 Mayıs'ı, kitabınının sayfaları arasında savrularak geçirdim, hakkında daha fazla bir şeyler öğrenmek için araştırırken 19 Mayıs akşamüzeri, meğerse o son yolculuğuna uğurlanıyormuş 21 dostunun omuzlarında. O gün bu gündür üzüntüm dinmedi, çok sevdiğim bir yakınımı kaybetmiş gibiyim, Hiç silinmeyecek izi, yok-olmayan bir uğurmuş o. Kimsenin içini sevmediğini yazmıştı bir yerde, ben içini sevdim, Hiç, yok'tan iyi değildir, Hiç, yok'tan iyi değildir, İyi ki varmış, iyi ki karşılaşmışım, hep olacak, söz uçtu yazı kaldı, Hakkında daha fazla şey öğrenmek isterim, daha iyi tanımak isterim, Lütfen biliyorsanız yazın: koyumaviposta@yahoo.com

### İbrahim Yetiş, 01-Haziran-2004
> Mekanın Cennet Olsun Ağabeyimiz: 
> Allah rahmet eylesin.  Ağbimiz ailemize kervanımıza  son katılanlardan.İnşaAllah hastalığı kendisine keffaret olmuştur.Güle güle güzel insan.

### necdet aytekin, 26-Mayıs-2004
> ASKER ARKADIŞIMA: 
> aslında  bu sayfa sizin yazınıza bir yorum eklemem için.ama ben öyle bir anda aldım ki bu ölüm haberini  15 yıl aradım ve bir kitap ile bulduğum çok yakın dostumu zamansız kaybettim.bu yazınızdan anlıyorum ki rahmetli uğur u sizde yakından tanıyorsunuz.evet onu kaybettik ama ben arkadaşımı her tanıyanla tanışxmak istiyorum.benimle irtibata geçerseniz çok sevinirim...hepimizin başı sağolsun..uğur un asker arkadaşı necdet aytekin..gsm:05357391365

Kaynak: [www.aksiyon.com.tr](http://www.aksiyon.com.tr:80/detay.php?id=11508&yorum_id=1287), [web.archive.org (arşiv bağlantısı)](http://web.archive.org/web/20050129112203/http://www.aksiyon.com.tr:80/detay.php?id=11508&yorum_id=1287)
