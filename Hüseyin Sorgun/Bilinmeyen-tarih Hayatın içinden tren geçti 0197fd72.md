# Hayatın içinden tren geçti

*Hüseyin Sorgun Bilinmeyen-tarih*

<div>
 <font>
  <img border="0" height="1" src="/web/20040911042601im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040911042601im_/http://www.aksiyon.com.tr/resim/503/74.jpg" vspace="5"/>
  </p>
 </font>
 <font class="content">
  Hayatla yüzleşmekten yorgun, kızgın ve isyankar yanlarımızın hüznünü çoğu zaman koyu bir yalnızlığın gölgesinde dinlendirmeyi yeğleriz. “Yalnızlık paylaşılmaz” sözünün ışıltısına kapılıp, hayatın akıcı/ezici aurasının uzağında, yaralarınızı tek başınıza iyileştirmekten yanaysanız, “Hayatın İçinden” bu kanıyı bir kez daha gözden geçirmenizi sağlayabilir.
 </font>
 <p>
  <font class="content">
   Kırkını devirmiş, öfkesini çizdiği resimlerle dizginlemeye çalışan, hayatın uzağına düşmüş Olivia Haris (Patricia Clarkson); insanların alaycı bakışları ve iğnelemeleri yüzünden kendi yalnızlığına gömülmüş bir buçuk metre boyunda cüce Finbar McBride (Peter Dinklage) ve babasının sosisli sandviç minibüsünü işleten Joe Oramas’ı (Bobby Cannavale) birleştiren tek şey var: Yalnızlık. Hayata bakışları, sosyal sorunları, tavır alışları ve öyküleri birbirinden farklı bu üç insanın “hayat” gibi öyküsü, kimi zaman komik kimi zaman trajik ama umut dolu bir geleceğin yolunu çiziyor.
   <br/>
   <br/>
   Yalnızlık da paylaşılabilir
   <br/>
   <br/>
   Fin, cüce cüssesinde taşıdığı dev yüreğiyle, toplumun uzağında yaşamayı tercih etmiş bir yalnız. Tren merakı, zenci ortağıyla birlikte çalıştıkları iş yerinde azımsanmayacak bir mutluluğu katık etmesi ve tren meraklısı arkadaşlarının arasında attığı yabancılığı ile yalnız bir hayat sürmektedir. Newfounndland adlı küçük bir kasabada metruk bir tren istasyonunun da içinde olduğu iki dönümlük miras, Fin’e yeni bir hayatın kapısını aralar. Arsızca hayatına dalan ve Fin’i kabuğundan çıkarmaya çalışan Joe ile yalnızlığına ortak arayan Olivia’nın ısrarlı çabaları ile Fin, güvenli bir şekilde kabuğundan sıyrılmaya, hayatın kara sularını genişletmeye çabalar. Bu çabası, uzun ray yürüyüşleri ve koyu susuşlarla bir dengeye doğru kayar. Bu arada kasabada Fin’e bildik tepkileri verenler de yok değildir. Bu karmakarışık iklimde kendisine emin bir yol bulmaya çabalarken, en yakınındakilerin özel hayatlarındaki ani dalgalanma nedeniyle koyduğu blok, Fin’i yeniden kabuğuna döndürmeye yeter. Zaten küskün olduğu bir alana zorla davet edilmiş olmanın verdiği ağırlığa henüz alışamayan Fin için bu kez kendi isteğiyle o alanda var olmak gibi bir süreç başlar. Ve hayatla yüzleşmenin, kaybettiklerini yeniden kazanmaya çabalamanın zamanıdır artık.
   <br/>
   <br/>
   Ben buradayım!..
   <br/>
   <br/>
   Azıcık ilginin yordamıyla “sosyalleşme” temrinleri yapan Fin için, yalnızlık eskisinden daha çekilmez bir hal alır. Özellikle Olivia’nın oluşturduğu gelgit, Fin için dayanılmaz günlerin habercisidir. Joe’nun da uzağına düşen Fin, yalnızlığın katlanılamaz bir durum olduğunu anladığı andan itibaren, savruk ve esrik günlere balıklama dalar. Böylesi anlardan birinde, bir mekanda bütün gözlerin kendisini izlediğinden emin demlenirken, yüksek iskemlenin üzerinde doğrulup minik bedenini herkesinin dikkatine sunarak, “Ben buradayım!..” sözleriyle meydan okur. Bu meydan okuma, Fin için bir başlangıçtır. Bundan sonrası, yalnızlığını kırmak ve kaybettiklerini yeniden kazanmak için vereceği mücadelenin başladığını haber verir. Yalnız üçlünün yeniden buluşmasıyla, biraz zor olsa da hayat kendi rutininde ve kendi yalnızlığında uzamaya devam edecektir. Yalnızlıklarını birbirine ulayarak, dışında kaldıkları bir hayata kaldıkları yerden başlamak gibi bir dirayeti gösterebilen Fin, Joe ve Olivia az konuşup çok susarak farklı bir dostluğun iklimine girerler.
   <br/>
   <br/>
   Trenler ve insanlar
   <br/>
   <br/>
   Tren yolculukları, eğlenceli olduğu kadar yolcularının yalnızlıklarını sindirdikleri bir zaman dilimini de buyur ettiği için farklıdır. Hayatın İçinden, trenler ile insanlar arasındaki ilişkiyi filmin odağına yerleştirirken, yoğun bir ironinin de kapısını aralıyor. Rutin hayatını trenlerle eğlenceli kılan Fin’in merakı, başlangıçta soğuk, anlaşılmaz ve sıkıcı gelse de sonraları bir dostluğun temelinde kilit rol oynuyor. Trenler de insanlar kadar eğlenceli ve sıkıcı olabiliyor. Bir dönemin şartları düşünüldüğünde, vazgeçilmez ama katlanılmaz sıfatını trenlere de eklemek mümkündür. Ancak bu ikilemin içerisinde yolculuğu eğlenceli hale getirmek de mümkün. Çünkü “Hayatın İçinden” geçen her tren, bir parça yalnızlığımızı alıp götürüyor. Ve başka yaşamların, yaşanmaya değer yaşamların olduğunu haber veriyor. Bu yüzdendir belki de trenlerin bu kadar yalnız ve gam yüklü olması.
   <br/>
   <br/>
   Hayatın İçinden bir tema
   <br/>
   <br/>
   Tom McCarty’nin senaryosunu yazdığı ve yönettiği “Hayatın İçinden / The Station Agent”, kendi yalnızlıklarını yaşayan üç insanı buluştururken, eğlenceli bir dostluk öyküsü çıkarıyor. Duygusal, komik, eğlenceli, hüzünlü ama umut dolu bir film. Çekip gitmeye meyilli, küskün, kırgın yanlarımızı sarıp sarmalayan ve kırık dökük üç yaşamdan bir umut hikayesi çıkarmayı başarabilen ustalıklı bir kurgusu var. Oyunculuklar kadar anlatılanlar da doğal ve hayatın içinden.
   <br/>
   <br/>
   Üç küskünü bu kez hayatın içinde buluşturan; yalnızlık ve hüzünleri… Hüzne devam; hayata tutunmaya da!.. Yalnızlıklar da paylaşılabilir!..
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13072&yorum_id=1), [web.archive.org (arşiv bağlantısı)](http://web.archive.org/web/20040911042601/http://www.aksiyon.com.tr:80/detay.php?id=13072&yorum_id=1)
