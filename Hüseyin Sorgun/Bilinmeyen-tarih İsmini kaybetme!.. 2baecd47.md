# İsmini kaybetme!..

*Hüseyin Sorgun Bilinmeyen-tarih*

<div>
 <font>
  <img border="0" height="1" src="/web/20040911042537im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040911042537im_/http://www.aksiyon.com.tr/resim/499/72.jpg" vspace="5"/>
  </p>
 </font>
 <font class="content">
  Ruhların Kaçışı,  günümüz dünyasının “gerçek”leriyle inceden dalga geçen ve bunu yaparken “masumiyetin, saflığın” altını çizen, çocuklar kadar büyüklere de hitap eden bir film. Altın Ayı ve Oscar ödüllü “Ruhların Kaçışı”, çizgi dünyasından gerçekler dünyasına uzanan fantastik bir yolculuk.
 </font>
 <p>
  <font class="content">
   Hayao Miyazeke canlandırması bu dünyada kötü(lük)lerin üzeri kara kalemle kocaman ve görünecek bir biçimde çizilmiş. Masumiyetin ve saflığın da…  Eski ve metruk bir eğlence mekanında başlayan bu düşsel yolculuk (belki de gerçek), kötülükler dünyasında iyilikler yaparak ve masumiyeti koruyarak da başarılı olunabileceğini anlatıyor. Kuşkusuz günümüz dünyasında çocuklar için olduğu kadar büyükler için de önemli bir yitiği gündeme getiren Ruhların Kaçışı, korkular dünyasında masumiyeti ile cesareti birleştiren Chihiro’nun arayışını konu ediniyor.
   <br/>
   <br/>
   Babasının iş değişikliği nedeniyle bir başka kente taşınmak zorunda olan Chihiro, hayli keyifsiz ve üzgün çıktığı bir yolculukta mızmızlanmaktadır. Babasının ve annesinin ısrarlı yatıştırma gayretlerini ustalıkla savuştururken, arabayla girdikleri tali yol, fantastik bir yolculuğa açılır. Ve yol boyu, samimiyet, dostluk, aşk, saflık, masumiyet gibi modern çağın yitik kavramları bir bir sınanır. Küçük Chihiro, her sınanmada bir büyüyü çözüp bir kötülüğü yenerek ilerler. Dahil olduğu büyücü Yubaba’nın dünyasında, kendisine dostlar edinir. En başta da Yubaba’nın kötü işlerinde kullandığı Haku gelir. Chihiro, Haku ile dostluktan arkadaşlığa uzanan bir yolda birçok kötülükle baş edebilecek bir güç elde eder.
   <br/>
   <br/>
   Yubaba’nın büyüsü, dünyasına dahil olanlara ismini unutturması ve bu unutuşun ardından her birine yeni bir kimlik yüklemesidir. Büyücünün koyduğu “Sen” ismine rağmen ismini unutmayan Chihiro için, birer büyüye dönüşmüş gerçekliklerle mücadele etmek zordur. Ama bu büyülü dünyanın esrarını aralayacak sırrı keşfeden Chihiro, bir yandan anne ve babasını kurtarmak, öte yandan âşık olduğu Haku’ya ismini hatırlatıp, büyüsünü bozmak için çabalayacaktır.
   <br/>
   <br/>
   Kötülük evreninde sevgi adası
   <br/>
   <br/>
   Bir yolculuk esnasında, Chihiro ve ailesini içine alan büyülü dünya, aslında eskiden eğlence mekanı olarak düzenlenmiş fakat daha sonra her nedense terk edilmiş, mini bir şehirdir. Yubaba’nın işlettiği eğlence merkezi, fantastik tanrılara geceleri ışıklarını yakmakta ve hamam, yiyecek, eğlence gibi her türden hizmeti vermektedir. Ancak bu büyülü dünyada insana ne tahammül ne de görev vardır. Chihiro için, tutunabilmenin yegane şartı, iş bulabilmektir
   <br/>
   <br/>
   Bir yandan saflığını ve temizliğini kaybetmeyen Chihiro için, karşılaştığı zorlukları göğüslemede en büyük gücü sevgisidir. Yalnız ve yüzsüz bir hayalet bu ilgiyle samimi bir dosta dönüşür; nehir tanrısı arınıp temizlenmesini Chihiro’ya borçludur; Haku içindeki ejderha ile mücadele ederken yanı başında Chihiro vardır.
   <br/>
   <br/>
   Müşterilerin şekilsiz ve obur totemler olduğu bir hamamda çalışmaya başladıktan sonra, fırsatçı balık ve kurbağaların çalıştığı, güçlü ve iri yarı kadınların temizlikçi olduğu; paragöz ve büyücü bir patronun gözetiminde zor bir işe girişirken, zayıf, çelimsiz ve sıska yapısıyla aslında bildik kahramanların hiçbir fiziksel özelliklerini taşımamaktadır. Ancak bir şey var ki, Chihiro, bu kötülük evreninde bir sevgi adası olacak, sevgiyi hissedenlerle bir başka yolculuk gerçekleştirecektir.
   <br/>
   <br/>
   Gerçekliğin parodisi…
   <br/>
   <br/>
   Hayao Miyazake’nin kurguladığı dünya, günümüz gerçekliğinin uzağında değil kuşkusuz. İnsanın koyu bir yalnızlığın kuytularında gezindiği; yemek yemenin midesel değil, rastlantısal ve istem dışı bir eylem haline geldiği; eğlencenin başkalaştığı; kötü olmanın bir varolma biçimi olarak dayatıldığı ve acı çekerek bu vakumun çekimiyle her bedenin ve ruhun dibe doğru uzun bir yolculuğa çıktığı geri dönüşsüz bir evrenden pek de farklı değil. Yalnız, obur, gitgide şişmanlayan ve hiçbir yere sığmayan hayaletler, günümüz insanından yansımalar taşıyor.
   <br/>
   <br/>
   Chihiro ile Haku’nun dostluğu ve aşkı, geçmişlerindeki bir “sır”la bugüne doğru uzanırken, “büyü”yü bozacak yegane gerçekliğin de anahtarını taşımaktadır. En iyi animasyon Oscar’ı dahil pek çok değerlendirmede yer alan film, fantastik dille yalın bir anlatımı buluşturuyor. Gerçekliğin kurgusundan sıkılanlara; kurgunun gerçekliğinde bir mola vermelerini önerebilirim.
   <br/>
   <br/>
   Küçükler kadar büyükler de seyretmeli!.. Bakarsınız, unuttuğumuz bir adaya düşer yolumuz!..
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11650&yorum_id=1), [web.archive.org (arşiv bağlantısı)](http://web.archive.org/web/20040911042537/http://www.aksiyon.com.tr:80/detay.php?id=11650&yorum_id=1)
