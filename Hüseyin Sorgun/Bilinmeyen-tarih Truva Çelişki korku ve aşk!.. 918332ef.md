# Truva: Çelişki, korku ve aşk!..

*Hüseyin Sorgun Bilinmeyen-tarih*

<div>
 <font>
  <img border="0" height="1" src="/web/20040628055120im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040628055120im_/http://www.aksiyon.com.tr/resim/493/70.jpg" vspace="5"/>
  </p>
 </font>
 <font class="content">
  Truva atını ve hikayesini biz biliyoruz, Troya ile birlikte bütün dünya da bilecek.  Filmin Türkiye'nin tanıtımına katkı yapacağı kesin; ancak prosedürlerden dolayı Anadolu yerine başka bir ülkede çekilmesi eksi hanemize yazılacak.
 </font>
 <p>
  <font class="content">
   Prometheus’un Olimpos’ta Zeus’tan (ç)alıp yeryüzünde yaşam süren ölümlü insana hediye ettiği ateş, bilgi olarak da bilinir. Her ne kadar olumlanacak bir nesne olarak düşünülse de bir diğer ihtimalin de aşk olduğu varsayılabilir. Aşk, çağlar boyu insan soyunun ölümlü bedeninde devinip duran ve ona hem ölümlülüğünü hem de ölümsüzlüğünü yani sınırlarını hatırlatan bir ateştir. Wolfgang Peterson’un yönettiği, Brad Pitt’in Aşil (Achilles) rolünü canlandırdığı Troy/Truva, bu gerçeğin gelgitinde, antik bir hikayeyi beyaz perdeye uyarlıyor.
   <br>
    <br/>
    Yunan Kralı Agamemnon, birçok kent devletini hegemonyasına almış, gaddar ve acımasız kimliğiyle insanlara korku salmıştır. Truva ile gerçekleştirdiği bir barışın arifesinde, kardeşi Menelaus’un karısını Truva prensi Paris’e kaptırması, Agamemnon’un hegemonik dürtülerini körükler. Sureta bir onur savaşı olarak kamufle edilen Truva Savaşı’nın arkasında yatan da aslında budur. Agamemnon, birçok savaşı kazanmasında önemli bir etken olan Aşil’i de yanına almak için Ithaca (Akha) Kralı Odysseus’u ricacı gönderir. (Aynı Odysseus, Truva Atı’nın mucidi olarak bir halkı zulme uğrattığından dolayı lanetlenecek ve Homeros bu laneti uzun uzun anlatacaktır.) Aşil, özgür ruhlu, savaşçı ve efsanevi bir kahramandır. Ancak Agamemnon’un tarzı ve tavrından hoşlanmamaktadır. Annesinin yarı tanrıça ve kendisinin de ölümsüz olduğuna inanılan Aşil’in tek zayıf yanı topuğudur. Ve, Truva savaşı Aşil’in de ölümsüzlüğü konusunda bir turnusol etkisi gösterir.
    <br/>
    <br/>
    Çelişki, korku ve aşk!..
    <br/>
    <br/>
    Agamemnon, kazandığı birçok savaşta, Aşil’i çok iyi kullanır. Şan, şöhret ve ölümsüzlük peşindeki Aşil, adının kendinden sonra da anılması uğruna safında ölümüne savaşan bir avuç adamıyla düşman güçlerini perişan ederken, Agamemnon (Aga memnun) krallığını güçlendirir. Böylesi bir denklemde, Aşil’in başat bir karakter olarak aslında bir yandan “kötü”nün yayılmacılığına hizmet ederken bir yandan da özgürlüğünü koruduğunu düşünmesi bir çelişkidir. Aşil’in bir diğer çelişkisi de Truva’nın güçlü bir savunma ile Yunan ve Isparta kuvvetlerini püskürttüğü bir anda, hileyle Truva’nın sonunu hazırlarken, öte yandan, yanan ve yerle bir olmuş Truva’da gönlünü kaptırdığı Priseis’i aramasıdır. Bu çelişki, kuşkusuz Aşil için düşünüldüğünde görev ve duygu, insan ve insanüstü gibi çelişik vektörlerin kavşağında güç ve güçsüzlüğü beraberinde getiren bir durumdur.
    <br/>
    <br/>
    Truva’da korkuyu Paris’in gözlerinde okumak mümkün. Bir yandan barış imzaladığı bir kralın karısına âşık olup onu ülkesine kaçırırken, diğer yandan savaş meydanında Menelaus ile teke tek yüzleştiğinde bir çocuk gibi korkması anlamlı/anlamsız bulunabilir. Aşil’in Priseis’e kavuştuğu sahnede, Paris’in oklarına hedef olması ise tamamen talihin bir cilvesi olsa gerek.
    <br/>
    <br/>
    Truva çıkarmasının odağında bir kadın var: Helen. Asıl neden olmasa da bahane olarak görülen bu neden, savaşı başlatan ana etken bir bakıma. Kahramanlığı bir yana kadınlara düşkünlüğü ile de bilinen Aşil’i değiştiren de yine bir kadın: Prisies. Paris ve ağabeyi Truva veliahtı Hector’un kuzeni olan Prisies, erkekleri aşağılayan, aşırı feminizmin turfanda örneklerinden ve kendini Apollon’a adamış bir kadın. Aşil’e sunulan Prisies, sunak tahtasında bir azize ve maşuka olarak yeniden doğuyor. Bu doğuş, Aşil ile Agamemnon’un arasını açıp savaşın seyrini değiştirirken; Aşil’in ölümünde doğrudan olmasa da dolaylı ama önemli bir etken.
    <br/>
    <br/>
    Üçüncü sayfa hikayelerinden farkı…
    <br/>
    <br/>
    Truva öyküsünü klasik üçüncü sayfa öykülerinden ayıran nedir? Paris, Menelaus’un karısını kaçırıyor. Menelaus, ağabeyi Agamemnon’dan kendisine yardım etmesini istiyor. Agamemnon, adamlarını toplayıp Paris, ağabeyi Hector ve babası Priam’ın üzerine saldırıyor. Çıkan kavga sonucunda, Meleneus’u Hector; Priam’ı Agamemnon; Agamemnon’u Prisies, Hector’u Aşil, Aşil’i de Paris öldürüyor. Bir de arada ziyan olan ve ne için savaştığını bilmeyen binlerce asker var elbette. Aşil’in savaşçı kuzenini de bu listeye eklemek gerekli elbette. Çünkü, Aşil’in öfkesini bileyen bir faktör de bu ölüm oluyor. Denklemin sağlamasını yaptığımızda geriye Paris ve Helen kalıyor. Oysa klasik üçüncü sayfa öykülerinden yola çıkarsak, Paris ve Helen’in ölmesi daha akla yatkın geliyor.
    <br/>
    <br/>
    Görkemli bir yapım
    <br/>
    <br/>
    Troy/Truva, çok sayıda figüranın kullanıldığı görkemli bir yapım. Görsel açıdan seyirciyi tatmin ediyor. Özellikle antik bir öyküyü günümüz seyircisinin algısına uygun bir şekilde sinemaya yansıtıyor olması önemli bir avantajı. Bu avantaj, filmin epik (destansı) yanını da besliyor. Dolayısıyla gerek oyunculara gerekse filmin teknik ekibine olabildiğince büyük imkanlar sunuyor. Ancak, bu durum filmin senaryosu için söz konusu edilemez. Brad Pitt, Aşil rolünde kendisine biçilen “özgür, savruk ve kadın ruhundan anlayan” adam tipine uygun bir karakterde rol alıyor. Helen için Diane Kruger iyi bir seçim. Aile reisi ve çocuk babası, Truva’nın veliahtı, istemediği bir savaşın içerisinde istemeyerek kılıç sallayan ve salladığı kılıç darbesiyle Aşil’in öfkesine hedef olan Hector rolünde Eric Bana, oyunculuğuyla bunca çelişik duyguyu izleyiciye aktarmayı biliyor. Paris rolünde Orlando Bloom, Kral Menelaus rolünde Brendan Gleeson, Agamemnon rolünde Brian Cox, Kral Priam rolünde Peter O’toole filmin ana karakterleri olarak duyguyu iyi taşıyorlar. Truva’nın aklımda kalan tek sözü acı bir itiraf olarak savaşçı kahraman Aşil’den geliyor: “Biz erkekler dünyanın en aşağılık yaratıklarıyız.” Ve Aşil bu itirafı bir kadına, Helen’e yapıyor.
    <br/>
    <br/>
    Bir de, Truva atı üç bacaklı değil miydi? Dört saydığımı hatırlıyorum…
    <br/>
    <br/>
    Troy/Truva, Brad Pitt severleri, antik bir öyküden hareketle Paris ile Helen’in savaş, ölüm, dirim ve güç sarkacında sallanan aşkını merak edenleri memnun edecek bir film.
    <br/>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11480&yorum_id=1), [web.archive.org (arşiv bağlantısı)](http://web.archive.org/web/20040628055120/http://www.aksiyon.com.tr:80/detay.php?id=11480&yorum_id=1)
