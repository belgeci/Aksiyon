# Aşk kıskançtır; şiir de...

*Hüseyin Sorgun 2004.08.16*

<div bgcolor="#FFFEF6">
 <font>
  <img border="0" height="1" src="/web/20060103190250im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060103190250im_/http://www.aksiyon.com.tr/resim/506/74.jpg" vspace="5"/>
  </p>
 </font>
 <font class="content">
  Şiir aşkın terazisinde sınanır. Aşk, yaşam aynasında elbise prova eder. İki şairin öyküsünün anlatıldığı filmde, ne yazılan şiirler mutludur ne de yaşantıya dikilen elbise tam ölçüsündedir…
 </font>
 <p>
  <font class="content">
   Aşk, ayrılığa dayanamaz; hemhal olmak ister. Aksine yazı, yalnızlığın kuytusundan çıkar gün yüzüne. Aşkın ve yazının aynı haneye yazgısı, yoğun gelgitlerin girdabında bir durulup bir kabaran öfke, kıskançlık ve aşk nöbetlerini buyur eder. Evet, her tercih bir vazgeçiştir. Slvia Plath (Gwynet Paltrow), Ted Hughes’u (Daniel Craiq) seçerken neden vazgeçti? Yeniden şiirlerine döndüğünde, hangi vazgeçiş bekliyordu onu? 20. yüzyılın iki önemli şairi Ted Hughes ve Slvia Plath’in hayatlarını beyaz perdeye taşıyan Slvia, iki şairin çalkantılı yaşam öyküsünü anlatırken, aşkın ve yazının yazgısında “kim önce tükenecek” cinsinden bir bahsin trajedisini öykülüyor.
   <br>
    <br>
     Şiirin aşkla; aşkın yaşamla sınanması
     <br/>
     <br/>
     Slvia, babasının ani ölümü üzerine büyük bir sarsıntı geçirir ve yazının evreninde durulmanın yollarını arar. Bu arada büyük dergilere şiir ve kısa öykü göndermektedir. İlk yazısı sekiz yaşında yayınlanır. Babasının ölümünden bir yıl sonra. İlerleyen yıllarda hayatındaki dengesizliği, yazıyla dengeye kavuşturmaya çabalarken; kurgu yazarlığı ile ilgili açılan bir yaz kursuna kabul edilmediğini öğrendiğinde, intihara teşebbüs eder. Ancak, bulunmamak üzere kaybolmasının ardından geçen üç günün sonunda, baygın halde bulunması, Slvia’yı yeniden yaşamın koridorlarında yürümeye bırakır. 1953 yılındaki intihar teşebbüsünün üzerinden iki yıl geçmişken, burslu olarak gittiği Cambridge Newnham College’in en renkli öğrencilerinden biridir. Ve okul dergisinde hikayesini okuduğu Ted Hughes ile bir kokteylde tanışır. Ted, başarılı şiirler ve kısa öyküler yazan, yeni mezun, tuhaf bir kişiliktir. Slvia ile Ted’in öyküsü de burada başlar.
     <br/>
     <br/>
     Şiiri ve yazıyı hayatının merkezinde ağırlayan Slvia ve Ted için iki dengesizlik arasında bir denge arayışıdır yaşam. Aşk ve yazı terazinin iki kefesini bir yukarı bir aşağı iter ve çekerken, iki insan yaşamın koridorlarında kısa ama hayli yorucu bir yolculuğa koyulur. Evlilik, iki çocuk, ayrılık, özlem ve gözyaşıyla bezenen şiirler kalır bu öyküden geriye. Şiir aşkın terazisinde sınanır; aşk, yaşam aynasında elbise prova eder. Ancak ne yazılan şiirler mutludur ne de yaşantıya dikilen elbise tam ölçüsündedir… Hüzünbaz şiirlerin kıvamı yaşamın hüznüyle esinlenir ve aşk öksüz kalır. Çocuklar da!..
     <br/>
     <br/>
     Pavese, bu kez yanıldın, dostum!..
     <br/>
     <br/>
     Cesare Pavese, sevdiğim ve zevkle okuduğum güncesine, herhalde kızgın bir anında- şu notu düşer: “Bir kadın, eğer budala değilse, eninde sonunda bir insan yıkıntısı ile karşılaşır ve onu kurtarmaya çalışır. Kimi zaman da başarır bu işi. Ama bir kadın, eğer budala değilse, eninde sonunda akıllı, sağlıklı bir adam bulup onu bir yıkıntıya çevirir. Her zaman başarır bu işi.” Slvia, bir insan yıkıntısı ile karşılaşmıyor elbette. Ted, akıllı ve sağlıklı bir adam. Sıkı şiirler yazıyor ve hayatta başarma enerjisiyle dolu biri. Slvia’yı da bu enerji korkutsa da cezbediyor. Ancak, Slvia da budala cinsinden bir kadın değil ki, bu adamı bir yıkıntıya çevirmiyor. Şairliğinden ve yaşamından feragat etme pahasına, sevdiği adamın üretkenliğini artırmak için çırpınıyor. Sonunda Ted Hughes’in şiirleri ödül alırken, Slvia sevdiği adamın karısı ve iki çocuğunun anası olmakla ve şiir yazmak yerine çok iyi kek yapıyor olmakla yetiniyor. Bu dönem yazamamasının nedeni, belki de aşkı yaşamın merkezine çekip, yazıya yer bırakmaması. Bir ihanetin ardından yaşamından aşk çekilince oluşan boşluğu, yazdığı şiirlerle doldurmayı deniyor. Şiirlerin dolduramadığı boşluğu da elbette ki hayatıyla doldurmayı deniyor. Ted de Slvia’dan arta kalan boşluğu şiirleriyle doldurmayı deniyor. Ancak, yaşam denilen öz, kendi isteğiyle çekiliyor onun bedeninden. Çünkü, o büyük şair!.. Slvia, aşık!..
     <br/>
     <br/>
     İznin olursa Pavese, cümleni şöyle değiştirmek istiyorum, Slvia’nın hatırına: “Bir erkek, eğer budala değilse, eninde sonunda bir insan yıkıntısı ile karşılaşır ve onu kurtarmaya çalışır. Kimi zaman da başarır bu işi. Ama eğer bir erkek, budala değilse, akıllı, sağlıklı ve hayat dolu bir kadın bulup onu bir yıkıntıya çevirir. Çoğu zaman da başarır bu işi..” Biliyorum ki, aşkın kadın öznesiyle özdeşleştiği bir dönemde, tersyüz edilmenin kızgınlığıyla yaşadığın bir gelgittli bu cümlelerin nedeni. Ancak bu kez budalalık yapmayıp, varlığının gereği olan buldozerliği üstlenen bir erkek!.. Ve sadece cümledeki “özne”leri değiştirdim. Anlam, aynı; fazlasıyla aynı!..
     <br/>
     <br/>
     Gerçeğin gölgesinde kurgulanan bir yaşam…
     <br/>
     <br/>
     Slvia Plath ve Ted Hughes’in fırtınalı hayatı, elbette ki yaşamın gerçekliği ile sınanıp, yazgıdan nasiplenmiş bir öykü. Bu öykü beyaz perdeye nakledilirken, oldukça hassas davranılmış. İki şairin “aşk”la buluşmaları ve “daha az güçlü” olanın çekilmesini anlatan film, Slvia’nın yaşamda geri planda kalmışlığını kurguda iade ediyor. Ekim 1955’te başlayan ve 11 Şubat 1963 yılında Slvia Plath’in intiharına kadar olan süreyi anlatan Slvia, yazının evreninde kendisine bir yol ararken, yaşamın kendisine biçtiği rolleri oynamaya çalışan bir kadının öyküsü… Yaşam heybesine aşık, anne ve şair olmayı yerleştirmeye çabalarken, aşkını kaybeden, çocuklarını öksüz bırakan ve şiirlerini bir intihar mektubu olarak sevdiğine armağan eden bir anne-şaira-şık’ın öyküsü…
     <br/>
     <br/>
     Slvia’nın sesine kulak verin!..
     <br/>
     <br/>
     Yaşamdan yenik; aşktan yorgun; hüzün yüklü bir şairin sesi bu!..
     <br/>
     <br/>
     <br/>
     KÜNYE: Sylvia
     <br/>
     Yönetmen: Christine Jeffs
     <br/>
     Oyuncular: Gwyneth Paltrow, Daniel Craig,
     <br/>
     Jared Harris , Blythe Danner, Michael
     <br/>
     Gambon , Amira Casar, Andrew Havill
     <br/>
     Senaryo: John Brownlow
     <br/>
     Görüntü Yönetmeni: John Toon
     <br/>
     Müzik: Gabriel Yared
     <br/>
     Yapım: 2003, İngiltere
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=14427&yorum=2139), [web.archive.org (arşiv bağlantısı)](http://web.archive.org/web/20060103190250/http://aksiyon.com.tr:80/detay.php?id=14427&yorum=2139)
