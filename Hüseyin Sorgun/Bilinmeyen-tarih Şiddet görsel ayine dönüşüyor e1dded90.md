# Şiddet görsel ayine dönüşüyor

*Hüseyin Sorgun Bilinmeyen-tarih*

<div>
 <font>
  <img border="0" height="1" src="/web/20040310102319im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040310102319im_/http://www.aksiyon.com.tr/resim/474/68.jpg" vspace="5"/>
  </p>
 </font>
 <font class="content">
  Kill Bill Vol.1
  <br/>
  <br/>
  Yön: Quentin Tarantino
  <br/>
  <br/>
  Oyn: Uma Thurman, David Carradine,
  <br/>
  <br/>
  Daryl Hannah, Michael Madsen,
  <br/>
  <br/>
  Sen: Quentin Tarantino
  <br/>
  <br/>
  Tarantino, filmlerinde madalyonun diğer yanını beyaz perdeye aktarırken; şiddetin ve acımasızlığın hüküm sürdüğü bir dünyanın “gerekçelerini” sorguluyor. Bunu yaparken kullandığı dil elbette ki yadırgatıcı.
 </font>
 <p>
  <font class="content">
   Kan, intikam, şiddet ve acımasız bir dünya…  Elbette ki Queintin Tarantino’dan ve onun filmlerinde beyaz perdeye aktardığı dünyasından bahsediyorum. “Kill Bill Volume 1” de bu dünyadan izler taşıyan tipik bir Tarantino filmi. Rezervuar Köpekleri, Pulp Fiction ve Jackie Brown adlı fimlerinin ardından beş yıllık suskunluğunu “Kill Bill Volume 1” ile bozan Tarantino, çekimleri üç saati bulan filmini kesmeye kıyamadığından, ikiye bölüp devamını da “Kill Bill Volume 2” olarak sinemaseverlerin ilgisine sunacak. Amerikan bağımsız sinemasının önemli isimlerinden Tarantino, senaryosunu kendisinin yazdığı ve aynı oyuncularla sinemaya aktardığı filmlerinde şiddeti “gerçeklik” ölçüsünü kıracak derecede görselleştiriyor. Örtük şiddeti görünür kılıyor. Ve görünür kıldıklarının etkisini de hafifletiyor. Böylesine süslenmiş, görsel bir ayine dönüştürülmüş şiddeti gerçek yaşamda bulmak elbette ki mümkün değil. Tarantino’nun fantastik dünyasında anlam bulan bu ögelerin gerçek yaşamda görülen çok azı bile duyarsızlık ve iştahsızlık gibi yan etkileri yaşatabiliyor.
   <br/>
   <br/>
   Makul şiddet; görsel
   <br/>
   <br/>
   bir şölene dönüşen intikam
   <br/>
   <br/>
   Normal koşullar altında, şiddet anlamsız ve gereksiz bir motif olarak durabilir. Ancak, Tarantino’nun konturlarını belirlediği bir dünyadan söz ediyorsak, kişinin şiddete başvurması için haklı nedenlerinin olduğuna inanabiliriz. Kill Bill Volume 1’de bu haklılıktan sonuna kadar nasiplenen bir kadın karakter çıkıyor karşımıza. Tarantino filmlerinin değişmez oyuncusu Uma Turman (Uma Turman hamile olduğu için Tarantino filmin çekimlerini dört ay geciktirmiş), savaşçı bir geçmişten gelen (Kara Mamba) ancak masum bir geleceğe adım atmak isteyen (Gelin) bir kadını canlandırıyor. Kilisede evlenecekleri gün, Kill Bill ve çetesinin saldırısına uğrayan kadın, ölümün kıyısından geçmişinin karanlığına doğru bir yolculuğa çıkar. Bu saldırıdan kurtulan tek kişidir. Hamiledir ancak bebeğini de düşürmüştür. Hastanede koma halinde beş yıl geçirir. Bu beş yılı bile, “insan”a öfkeyle bakmasına yetecek haklılıktadır. Ancak, hafızası yerine geldikçe, geleceğini karartan bir geçmişten intikam almayı aklına koyar. Tarantino, filmin içerisinde bir karaktere, “Bu kadın intikam almakta haklı” yollu bir cümle söyleterek aslında izleyicinin bilinç altında kendi dünyasının ilk yapı taşını kurar. Çünkü, sonrasında anlatacağı bir dünyanın tek makul yanı bu haklılık olacaktır.
   <br/>
   <br/>
   İsimsiz bir kadın kahraman
   <br/>
   <br/>
   Film boyunca kadının adının geçtiği yerlerin “bip”lenmesi, Tarantino’nun her yönüyle dişi bir karakter oluşturma isteğinden kaynaklanıyor. Çünkü, çizilen şablon, başından bu tür bir olay geçen “herkes”i içermesi bakımından önemli. Zira, beş yıllık komanın ardından uyandığı hastanede, kimse kadının hasta bakıcıyı hınçla öldürmesini yadırgamıyor. Çünkü, haklı!.. Ardından, kendisine bir Hattori Hanzo kılıcı edinen mağdure Gelin’in peşine düştüğü ve başında Kill Bill gibi kötü bir karakterin olduğu çetenin üyelerinin teker teker düşüşünü seyrederiz. Burada artık Tarantino dünyasına sonuna kadar dahil olmuştur izleyici. Kopan kafalar, kollar, bacaklar; ikiye ayrılan bedenler ve bir mezbahaya dönüşen Tokyo’daki bir alışveriş merkezi…
   <br/>
   <br/>
   Neden ortadan kalkınca!..
   <br/>
   <br/>
   Tarantino, Kill Bill Volume 1’in final kurgusunda seyirciyi şaşırtmayı deniyor. Bu denemesini de ustaca kurguladığı şiddetin haklılık gerekçesini ortadan kaldırarak yapıyor. Kendi eliyle mücessem bir intikam makinesi haline getirdiği kadın karakteri, izleyici nezdinde yalnız bırakıyor. Bu kurgu aslında filmin devamına da ilgiyi yoğunlaştırmıyor değil. Elinde kılıcı çetenin ortasına dalan, hatta çetenin ilk üyesini küçük oğlunun gözlerinin önünde öldürmekten çekinmeyen bir intikam makinesinin şiddetinin gerekçesi elbette ki düğünü esnasında yaşadıklarından kaynaklanmaktadır. Emin adımlarla Kill Bill’e yani intikamının doruğuna yaklaşırken, tek haklılık gerekçesi filmin yönetmeni tarafından elinden alınan Gelin, dayanak bulamadığı şiddetine devam edecek midir?
   <br/>
   <br/>
   Tarantino, filmlerinde madalyonun diğer yanını beyaz perdeye aktarırken; şiddetin ve acımasızlığın hüküm sürdüğü bir dünyanın “gerekçelerini” sorguluyor. Bunu yaparken kullandığı dil elbette ki yadırgatıcı.
   <br/>
   <br/>
   Dozu kaçmış şiddet; sıra dışı ve vahşice ölümler; görsel mükemmelliğe ulaşan kavga sahneleri ve bolca kan!..
   <br/>
   <br/>
   Şaşırtıcı finaline rağmen, Kill Bill Volume 1 kurguda gedikler yaşatan bir film. Her ne kadar ikincisine gönderme yapıyor olsa da, Tarantino filmini üç saate sıkıştırıp yekpare sunabilecek ustalığı becerebilseydi, daha iyi olurdu.
   <br/>
   <br/>
   Buna rağmen, kan tutması olmayanlar filmi seyredebilir!.. Bir de her şeye rağmen Tarantino’nun dünyasına lakayt kalmak istemeyenler.
   <br/>
   <br/>
   GEÇMiŞ KALMADI, GELECEK VERELiM
   <br/>
   <br/>
   Karşılaşma
   <br/>
   <br/>
   Yön: Ömer Kavur
   <br/>
   <br/>
   Oyn: Uğur Polat , Lale Mansur,
   <br/>
   <br/>
   Çetin Tekindor, İsmail Hacıoğlu
   <br/>
   <br/>
   Sen: Ömer Kavur , Macit Koper
   <br/>
   <br/>
   Önce 40. Antalya Altın Portakal Film Festivali’nde, geçtiğimiz hafta da 15. Ankara Film Festivali’nde ödüllendirilen Karşılaşma, Türkiye’de gösterime girmeden önce yurtdışındaki festivalleri de dolaştı. Film, Kavur’un ‘olgunluk dönemi’ eseri olarak nitelendiriliyor. Hem derinlikli bir anlatım, hem de seyircinin ilgisini ayakta tutabilecek olay örgüsünü uyumlu bir şekilde kullanabilmek, gerçekten ustalık istiyor. Belki yönetmenin kendisini bile şaşırtan ‘seyirci ödülü’nü almasının gerisinde de bu yatıyor.
   <br/>
   <br/>
   Filmin öyküsünü özetlemek gerekirse; bir kemoterapi tedavisi sırasında tanışan mimar Sinan (Uğur Polat) ile Mahut Saygıner (Çetin Tekindor) arasında garip bir dostluk kurulur. Oğlunu bir kazada kaybeden Sinan, Mahmut’un bir adada öldürüldüğü haberini alınca, cinayeti araştırmaya karar verir. Adaya giden Sinan, adeta mucizevi bir şekilde bambaşka bir hayatla karşılaşır.
   <br/>
   <br/>
   Filmin ilk bölümü karakterleri tanıma üzerinde yoğunlaşıyor daha çok. Oğlunu motosiklet kazasında kaybeden, bundan da kendini sorumlu tutan ve evliliğinde sorun yaşayan ‘Mimar Sinan’ı, geçmişindeki hatalarından pişmanlık duyan ve yarım kalmış bir hesabı kapamaya çalışan kumarhane işletmecisi ‘Mahmut Saygıner’i tanırız öncelikle. Bu ikisinin birbiriyle ne mi ilgisi vardır? Görünüşte aynı tedavi grubundadırlar. Daha sonra, bu iki adamın birbiriyle alâkasının daha derinlerde yattığı, Mahmut’un geçmişinin Sinan’a emanet edildiği ortaya çıkar. “Kader işte!” diyebilirsiniz ve hatta bu cümle film boyunca zihninizde dolanıp durabilir. Hem kanser hastası olup, hem eroin kullanan, ölme arzusuyla yanıp tutuşan ama intihar da etmeyen Mahmut, yıllar sonra karşılaştığı oğlu tarafından öldürülünce insanın aklına ilk bu cümle geliyor. (Unutulmaz bir cümle de Mahmut karakterinden; “İnsan, sevdiğini öldürür. Ben kendimi sevmem ki öldüreyim!)
   <br/>
   <br/>
   İkinci bölümdeyse cinayet araştırmasının temposu sarıyor insanı. Ama elbette Kavur, metaforlarından, göndermelerinden taviz vermiyor. Geçmiş ve geleceği ‘saat ve saate ilişkin olan’ üzerinden kuran yönetmen, Mahmut’un köstekli saatini önce Sinan’a devrettiriyor. Sinan da, ölen oğlu Cem’e benzettiği Osman’la karşılaştığı trafik kazasında kırılan saati, tamir ettirdikten sonra, doğum gününde Osman’a hediye ediyor. Geçmiş, hâle uğrayıp geleceğe yollanıyor. Ama elbette aynen değil, adadaki tamirci kırık saate bakıp; “Artık bu camlardan kalmadı. Bu, çok eski model bir saat. Ama uydururuz bir şeyler” der. Eski ve yeni, geçmiş ve gelecek birbirine ‘uydurulur’. Saat misali dönen pervaneler, pervaneli kartpostallardaki “Gelecek buradadır” yazısı, -biraz zorlama gibi dursa da- “De ja vu” oteli, hepsi zamanın, gerçeğin sorgulanma aletleri. Ve Kavur bu aletlerle oynamaya bayılıyor.
   <br/>
   <br/>
   Film üzerine bir şeyler söylenecekse, ilk sırayı oyuncular almalı. Çetin Tekindor, Uğur Polat ve genç oyuncu İsmail Hacıoğlu, filmi ustalıkla çekip çevirmiş. Ancak diyaloglarda yer yer gerçeklik duygusu zedeleniyor. Filmle birlikte mutlaka anılması gereken bir nokta da Tamer Çıray’ın müzikleri. “Karşılaşma ancak bu müziklerle anlatılabilirdi” dedirten Çıray’ın ellerine sağlık.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=10017&yorum=610), [web.archive.org (arşiv bağlantısı)](http://web.archive.org/web/20040310102319/http://www.aksiyon.com.tr:80/detay.php?id=10017&yorum=610)
