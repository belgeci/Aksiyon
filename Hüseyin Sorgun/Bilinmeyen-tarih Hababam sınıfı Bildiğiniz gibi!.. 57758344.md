# Hababam sınıfı? Bildiğiniz gibi!..

*Hüseyin Sorgun Bilinmeyen-tarih*

<div>
 <font>
  <img border="0" height="1" src="/web/20040203055625im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040203055625im_/http://www.aksiyon.com.tr/resim/476/72.jpg" vspace="5"/>
  </p>
 </font>
 <font class="content">
  Arzu ve Fida filmin işbirliği, bu efsaneyi diriltmekten çok, 2003 Hababam’ını canlandırmak niyetiyle yola çıkmış. Ancak, efsanenin gölgesinden kurtulmak mümkün mü?
  <br/>
  <br/>
  <br/>
  Hababam Sınıfı Merhaba
  <br/>
  <br/>
  Yön: Kartal Tibet
  <br/>
  <br/>
  Oyn: Mehmet Ali Erbil, Hülya Kocyiğit, Halit Akçatepe, M. Ali Alabora, Şafak Sezer, Zeki Alasya, Erol Büyükburç
  <br/>
  <br/>
  Sen: Kemal Kenan Ergen
 </font>
 <p>
  <font class="content">
   Rıfat Ilgaz’ın unutulmaz eserinden aynı adla sinemaya uyarlanan ve Türk sinemasının klasikleri arasında kendisine haklı bir yer edinen, Ertem Eğilmez’in yönetmenliğini üstlendiği, Kemal Sunal’lı, Münir Özkul’lu, Adile Naşit’li, Şener Şen’li, Tarık Akan’lı, Perran Kutman’lı, İlyas Salman’lı Hababam Sınıfı, Kartal Tibet’in yönetmenliğinde, yeni oyuncu kadrosu eski Hababamcılarla harmanlanarak gösterime girdi. 1975 yılında çekilen ilk filmi takip eden filmler, 1981 yılında “Hababam Sınıfı Güle Güle” ile son bulmuştu. “Merhaba Hababam Sınıfı”, efsaneyi yeniden beyaz perdeye taşıyor.
   <br/>
   <br/>
   Yeni Hababam Sınıfı’nda “eski”lerden Mehmet Ali Erbil (Okul Müdürü Deli Bedri), Ayşen Gruda (Müfettiş), Hamit Haskabal (Bayır Niyazi), Cem Gürdap (Tulum Hayri), Ahmet Arıman (Hayta İsmail) ve Tuncay Akça rol alıyor. Memet Ali Alabora (Matkap Emre), Nehir Erdoğan (Arzu), Şafak Sezer (Casus Ercü), Cengiz Küçükayvaz (Kötü Kenan), Peker Açıkalın (Sayko), Ercüment Serpil (Kete), Melih Ekener (Bebe Ruhi), Ceyhun Yılmaz (Pörtlek) ve Ofelya Küçükayvaz (Damla) ise Hababam Sınıfı’nın yeni simaları.
   <br/>
   <br/>
   Kuşkusuz öğretmenler de değişmiş, zamana uyarak. Hülya Koçyiğit (Fatoş Hoca) iyi kalpli okul müdiresi rolünde. Zeki Alasya müstahdem ve aşçı, Bülent Kayabaş (Şalter Haşmet), Zihni Göktay (Üçbuçuk Yusuf) edebiyatçı, Sümer Tilmaç (Sazan Kamil) kimyacı, Çetin Çiftçioğlu (Hitit Besim) tarihçi, Erol Büyükburç (Minör Nurettin) müzikçi ve Yeliz Yeşilmen (Alev Alev) biyolojici rolünde.
   <br/>
   <br/>
   Senaryosunu Kemal Kenan Ergen’in yazdığı Merhaba Hababam Sınıfı’nın unutulmaz müzikleri, ebediyen Melih Kibar’a ait kalacak. Senarist, oyuncular, yönetmen ne değişirse değişsin, Hababam Sınıfı’na ruhunu veren müzikler, Melih Kibar’a ait.
   <br/>
   <br/>
   Her nesil Hababam
   <br/>
   <br/>
   Özel Çamlıca Lisesi, İstiklal Marşı ile yeni bir eğitim ve öğretim yılına başlarken, Hababam Efsanesi, okulun genlerinde kuşaktan kuşağa geçmiş ve Hababam türevleri, ellerinde son model cep telefonları uzak atalarının yazgılarını yeniden yaşamaya koyulmuşlardır. Bu yazgıda en başat unsur, delirtilen öğretmenler, okul asmalar, tuvalette sigara içmeler, okulun en yakışıklısının ve âşık olmayı en hak edenin aşkı, küçük yaramazlıklar ve peşinden çöken derin pişmanlık ve duygusallık. Bir de okulu babasından devralan Deli Bedri’nin genlerine nüfuz eden okulu satma saplantısı…
   <br/>
   <br/>
   Ders başı zili çaldığında, Hababamlıların güdüleri de canlanmaya ve okul sırasında tepkimeye girmeye başlar. Sırasıyla Şalter Haşmet tımarhaneye yollanır; Üçbuçuk Yusuf’un hastalık kompleksi tetiklenir; Sazan Kamil, maç dalgasına uyutulur ve ders kaynar. Tüm bunlardan usanan Deli Bedri, babasının geleneğine sadık kalarak, okulu satıp yerine plaza diktirmeye kararlıdır. Bu plan karşısında, okulun müdiresi Fatoş Hoca, eski Hababamlılardan Güdük Necmi, Hayta İsmail ve Tulum Hayri’den yardım ister. Güdük Necmi, rehberlik hocası olarak yeni Hababam sınıfının imdadına yetişir. Ancak o da genlerinde yaşayan Hababam ruhunun çağrısına kayıtsız kalamaz.
   <br/>
   <br/>
   Tüm bunlar olurken, Hababam tam gaz yaramazlıklara devam etmektedir. Okulun yakışıklısı Matkap Emre, geceleri kaybolmalarına bir hovarda giz katmıştır ancak biraz bekleyince onun altından da bir yoksulluk hikayesi çıkacaktır. Fatoş Hoca’nın kızı ve Emre’nin sevgilisi Arzu, erkek kılığında, sevgilisinin sadakatini ölçmek için Hababam’a kaydolur…
   <br/>
   <br/>
   Eğitim sisteminde standart sapma
   <br/>
   <br/>
   Hababam Sınıfı, kuşkusuz Türk eğitim sistemindeki standart sapmanın adıdır. Bu sınıf, okulun ve sınıfın kapıları kapandığında, kapının dışında kalan, özgür yanımızı temsil eder. Bir yandan dışarıda kalan bu özgür ve uçuk yanımızı anlama ve sevimli kılma çabasındayken; diğer yandan diğer parçayı da eğitim sisteminin içinde tutmanın telaşında olmanın adıdır. Aslında, Hababam Sınıfı, tembelliğin, haylazlığın, savrukluğun, dağınıklığın ve düzensizliğin de hercai bir cazibesinin ve uysal bir sevimliliğinin olduğunu söyler.
   <br/>
   <br/>
   Anadolu’nun çeşitli yerlerinden İstanbul’a yatılı okumaya gelmiş liseli gençlerin, sistemle uyuşmak ya da uyuşmamak sapağında, hayatı tatil edip tatlı haylazlıklara dalmalarıdır efsanenin sırrı. Televizyonlarda her gösterildiğinde aynı keyifle seyrediliyor olması da kuşkusuz her liselinin gönlünde yatan bir Hababam olmasındandır.
   <br/>
   <br/>
   Efsane yeniden canlanacak mı?
   <br/>
   <br/>
   Arzu ve Fida filmin işbirliği, bu efsaneyi diriltmekten çok, 2003 Hababam’ını canlandırmak niyetiyle yola çıkmak için olmuş. Ancak, efsanenin gölgesinden kurtulmak mümkün mü? Evet, “Merhaba Hababam Sınıfı”, baştan sona yeni karakterlerle çıkıyor sinema seyircisinin karşısına. Ancak, efsane Hababam sınıfının bütün şaka argümanları ve haylazlık motifleri kullanılıyor filmde. Bu trüklerin tekrarı, ister istemez eski kalıbın üzerine yenisinin kopya edilmişliği izlenimi bırakıyor.
   <br/>
   <br/>
   Filmde, Mehmet Ali Erbil yer yer bir Deli Bedri portresi çiziyor ama kendinden kurtulması mümkün görünmüyor. Hülya Koçyiğit, eğitimi savunan okul müdiresi Fatoş Hoca rolünde, Deli Bedri’nin gölgesinde kalıyor. Oysaki birçoğumuzun hatırında bir Mahmut Hoca vardır. (Bu arada, filmde Eski Hababamlılar anılırken, Mahmut Hoca’yı göremedim. Umarım benim dikkatimden kaçmıştır.) Nehir Erdoğan’a Arzu rolünde diyecek yok; ama Kız İsmail rolü bir felaket. Memet Ali Alabora, kendi rutininden kurtulup, oyunculuğun dehlizlerinde ‘tip’lerden çok “karakter”lerle yüzleşmenin uğraşını vermeli. Çünkü, rutin oyuncuyu öldürür.
   <br/>
   <br/>
   2003 Hababam’ında belleğime yerleşecek olan tipler, Deli Bedri, Şalter Haşmet, Sayko (Peker Açıkalın) ve az biraz Casus Ercü.
   <br/>
   <br/>
   Ultra korkunç okul filmi Okul’un peşi sıra gösterime giren ikinci Türk filmi Merhaba Hababam Sınıfı, devam filmi gibi olmanın bütün avantaj ve dezavantajlarını yaşayacak. Ve, zamanın öğütücü çarkları işlemeye başladığında, “efsane” ile “gişe” arasında bir yer edinecek kendisine.
   <br/>
   <br/>
   Bana sorarsanız, efsaneler çağı artık kapandı!..
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11053&yorum_id=1), [web.archive.org (arşiv bağlantısı)](http://web.archive.org/web/20040203055625/http://www.aksiyon.com.tr:80/detay.php?id=11053&yorum_id=1)
