# Türkiye sömürülmek istiyor

*Hüseyin Sorgun 1999.12.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Alev Alatlı'nın 'Schrödinger'in Kedisi' adlı romanının ilk cildini (Kâbus) nihayet okudum. Nihayet diyorum çünkü, hacimli bir kitap. Gerek içerik gerekse biçim olarak.
  </font>
 </div>
 <div id="newsText">
  <font class="detail-text">
   Alatlı, kitabında 1950'li yıllardan itibaren 1990'lı yıllar Türkiye'sine 2035 yılından etraflıca bir bakış atarken, kurgu bilim hassasiyetiyle, o yıla ait formasyonları da geliştiriyor. Bu seksen beş yıllık değişimleri, İmre Kadızade isimli Çankırı Körkuyu doğumlu bir bayanın hayatıyla paralellikler kurarak aktarıyor. Ve, bütün düşünce uçlarını, köklü bir ailenin efradı arasında pay ediyor. Schrödinger'in Kedisi'nde gördüğümüz Türkiye, 'olmak ya da ölmek' konumunda. Yani aslında kedi, Türkiye. Bu fizik kuramından hareketle düşünürsek, kullanacağımız dedektör, kedinin hayatiyeti üzerinde büyük etki yapacak gibi. Aslına bakarsanız, Alatlı'ya göre, Kuantum fiziğindeki değişimle birlikte bilimsel paradigmanın değişimi, son bir asrı durağan geçiren Türkiye'yi, avantajlı hâle getiriyor. Türkiye'nin Avrupa Birliği'ne adaylığının kabul edildiği gün yaptığımız bu söyleşi, Alatlı'nın "koalisyon" olarak nitelediği bu birliğe eleştirileri açısından da hayli enteresan oldu. Alatlı ile, Türkiye'nin avantajlarını, Koalisyon'un yapısını ve Türkiye'nin düşünsel serüvenini konuştuk.
   <br/>
   <br/>
   Dünya evrenin pis çocuğu
   <br/>
   <br/>
   Kitabınızda, 2020'li yıllarda 61 HIFS puanı ile Koalisyona girmeye 'Talip' olan İmre Kadızade nezdinde Türkiye'yi görüyoruz. Koalisyonun getireceği artı ve eksiler neler sizce?
   <br/>
   <br/>
   Dünyada doğru olduğu yüzde yüz tespit edilmiş tek bir olgu yoktur. Dolayısıyla ne olursa olsun, koalisyon tek doğru olduğu sürece, tek doğru olarak sunulduğu sürece doğru değildir. Baştan bu açıdan baktığımız zaman, yeni dünya düzeninin doğru olması mümkün değil. Her zaman bir alternatif olabilmeli. Bu açıdan da aman aman olmazsa olmaz türü bir yaklaşımı komik buluyorum. Hadi oldu diye düşünürsek, koalisyonun kendi içerisindeki dayatmanın muhalefeti toptan yokeden, bağnaz bir tarikat anlayışıyla hareket eden yapı olduğunu düşünüyorum. Bu da açıkçası beni korkutuyor.
   <br/>
   <br/>
   Koalisyonda ne gibi bir tehlike sezinliyorsunuz?
   <br/>
   <br/>
   Buradaki tehlike biraz farklı bir tehlike. Çünkü silahla değil. Zamana yayılmış, evrensel medya aracılığıyla dayatılan değerler bütünü. Ve gerçekten bir tarikat örgütlenmesine çok rahat benzetilebilir. Sorgulanamayan değerler bütününün arttığını görüyorum. Öyle bir yayılıyor ki, giyim kuşam, edebiyat, müzik gibi birçok alanda bunun yansımalarını görüyoruz. Bunlar hoş bir şekilde dayatılıyor, insanları incitmeden. Ve sonuçta bundan tek tip bir insan çıkacak. Tek tip çıkan bir insanın da pek hayırlı bir şey olmayacağını düşünüyorum. Ve bu böyle giderse diye bakıyorum, Dünya gerçekten evrenin pis çocuğu olarak dönmeye devam edecek.
   <br/>
   <br/>
   Dünya neden kötü çocuk?
   <br/>
   <br/>
   Ülkeler arasındaki büyük uçurumu görüyorum ve bu uçurumun inanılmaz biçimde arttığını görüyorum. Ve üstelik aldığımız duyumlar var. 'Vatikan protokolü' diye bir şey var. Bu protokole göre dünyanın dörde ayrıldığı söyleniyor. Birinci grup, buluşcu uluslar; ikinci grup, uygulayıcı uluslar; üçüncü grup, ayak işi yapan uluslar ve dördüncü grup, ortadan kaldırılması gereken uluslar şeklinde. Ortadan kalkması gereken uluslar, kızılderililer gibi, eskimolar gibi. Birtakım ulusların genlerinin ortadan kalktığı duyumu var. Avusturalya Aborjinleri gibi. Eskisi gibi silahla ve savaşlarla bu iş yapılmıyor.
   <br/>
   <br/>
   Bu üslup, yeni dünya düzenine giden yolda meşru (!) araçlar olarak karşımıza çıkıyor.
   <br/>
   <br/>
   Elbette. Bu görülüyor. Ve burada ciddi bir riyakarlık görüyorum. Kelaynakların peşine düşüyorsun, Aborjinler gidiyor. Hayvanları koruma dernekleri var ama kaybolan insan ırkları için böyle bir girişim yok.
   <br/>
   <br/>
   Neden yok?
   <br/>
   <br/>
   Çünkü, kelaynaklar yeni dünya düzenini tehdit etmiyor. Koalisyon için bir tehlike değil. Ama Aborjinler, yeni dünya düzeni için bir tehlike. Aynı şeyi Güney Afrikalılar ya da Asya'nın yoksul ulusları için de düşünebiliriz. Üretemedikleri ve sömürülmez oldukları için. Çünkü bu ulusların, sömürülecek hiç bir şeyleri yok. Yoksulluk ve gerilik var. Yeni dünya düzeni bunları kaldıramıyor. Ve bu insanlar neredeyse bir doğal ayıklamaya terk ediliyorlar.
   <br/>
   <br/>
   Türkiye sömürülmek istiyor
   <br/>
   <br/>
   Peki, bu koalisyon derecelendirilmesi içerisinde, Türkiye hangi dereceye talip?
   <br/>
   <br/>
   Türkiye, herşeyden önce yaşamak ve ayakta kalmak istiyor. Ve, neyi talep ettiğini de çok iyi biliyor. Türkiye, sömürülmez hâle gelmek istemiyor. Uzlaşma orada zaten, belirli bir sömürüye razı. Ve arkada kaldığı zaman tehlikenin ne olduğunun da gayet iyi bilincinde. Ve bana sorarsan Türkiye her zaman bunu bildi. Türkler her zaman bunu bildi. Orta Asya'dan beri biliyor Türkler. Ben, Tanzimat meselesinde, İlber Ortaylı'ya katılıyorum. Kendisi, 'bilerek yapılan bir değişim gayretiydi' der. Benim gördüğüm, Türkler ölmezotu gibi, hayatını idame ettirmek ve su yüzünde kalmak istiyor. Şimdi, öyle bir noktadasın ki koalisyona duhul etmezsen bunun sonu belli. Bir anlamda buna mecbur.
   <br/>
   <br/>
   Kadından kolay kolay Einstein çıkmaz
   <br/>
   <br/>
   Erkeklerin bu derece pasif olmasında kadınsı ilkenin rolü ne? Türkiye'de erkeksi ilkenin kadınsı ilkenin etkisi altında kaldığından bahsediyorsunuz!
   <br/>
   <br/>
   Öyle zannediyorum ki, 1800'lü yılların üçüncü yarısı, yani TürkRus Harbi, ondan sonra 25 yıl askerlik yapan insanlar/erkeklerden başlayarak toplumu ayakta tutmanın kadın enerjisine terkedildiği çok ciddi bir dönem yaşıyoruz. Erkek yok. Ve nöbeti kadın enerjisi devralıyor. Ve bana sorarsan o kadar devralıyor ki, arkasından gelen çok uzun savaşlarla pekişen bu gelişim, Cumhuriyet devrimleri ile daha da kuvvetleniyor. Kırk elli yıllık inanılmaz bir dönem bu. Bu dönemleri kadın figürünün adamakıllı yükseldiği dönemler olarak düşünüyorum.
   <br/>
   <br/>
   Bu enerjide ne gibi bir kötülük sezinliyorsunuz?
   <br/>
   <br/>
   Çok yaratıcı olamayacaksın; çünkü biz toplumu olarak hareket edeceksin. Burada şunu da söylemeliyim: Sol yarım küre ben'i temsil eder. Yani erkek yarım küresi ben, kadın yarım küresi bizdir. Ama beni kısıtladığınız zaman, olacaklara da hazırlıklı olmanız gerekir. Hiç kimsenin düşünemediği bir şeyi düşünmek ben olmayı gerektirir, dolayısıyla kopmayı. Gün yirmi dört saatse ve sen bu yirmi dört saatin yirmi saatini kendine ve yaptığın işe ayıramıyorsan, bundan kolay kolay bir Einstein çıkmaz. Mozart ya da Beethoven de çıkmaz. Bir de kadın enerjisi erkekleri yetiştiriyor. Beyninin sol yarımküresini kullanmaları gereken erkekleri yetiştiriyor. Ve bu yetişme kollektif anneler tarafından yapılıyor. Hala, teyze, öğretmen gibi. Bunların yeşitiştirdiği erkeklerin çaptan düşmesi kaçınılmazdı.
   <br/>
   <br/>
   Bunları bir kadın olarak söylemeniz ilginç.
   <br/>
   <br/>
   Kadın olduğumu bir yana bırak, ben de sonuçta sol yarım küremi kullanıyorum. Erkeksi yarım küremi kullanıyorum. Öyle olunca, geriye çekilip bunu görmem çok zor bir şey değil. Mesela, Semavi dinlerde kadın hep ikinci plana itilir, neden? Anlaması çok kolay, nihayet din bir soyutlamadır. Bu yüzden de kadına fitne denir. Bu bağlamda doğrudur; çünkü kadın, soyut birşey olma adına çocuğunu feda etmez. Oğlunu kurban etmeye götüren, İbrahim peygamberdir.
   <br/>
   <br/>
   Kitapta önemle durduğunuz bir başka konu da, iki mantıksal düzlem. Bunlardan, 'Hem...hem de'yi Buda ile; 'Ya...Ya da'yı ise 'Aristo' ile eşleştiriyor ve yeni fiziğin birincisine imkan tanıdığından bahsediyorsunuz. Bu bağlamda, Türkiye için, sizin söyleminize göre kadınsı ögenin hakimiyetinde olduğu için, 'Hem...hem de'ye yakın olması dolayısıyla da avantajlı bir konumda olması gerekiyor!
   <br/>
   <br/>
   Zaten benim umduğum da o. Çok yakın zamana kadar, Kuantum fiziğinin bir vakıa haline geldiği ana kadar, bu 'Hem...hem de' düşünce biçimi, kafa karışıklığı, doğu mistisizmi, şark kaypaklığı gibi vasıflar altında anılıp kenara itilen ve üzerinde düşünmeye bile değer bulunmayan bir paradigmaydı. Fakat, fizikteki gelişmeler, bu düşünce şeklinin Aristo tarzı düşünceden gerçeğe daha yakın olduğunu gösterdi. Biz, senelerdir zaten, bu pozitivist mantığı içimize sindirememiş bir ülkeyiz. Batılılaşamama sebebimiz de zaten buydu. Hepimiz güncel hayatımızda, akkara mantığından hep kaçtık. Bence kural tanımamamızın nedeni de bu. O ince ayar, siyah beyaz süreklilik tavrını bir batılı gibi sindiremedik, hâlâ da sindiremiyoruz. Bu bizim dilimize bile yerleşmiş. Mesela, 'iyikötü oldu' diyoruz. Bu tam Fuzzy mantığın karşılığıdır. Günümüzde bu mantık, matematiğe aktarılıyor, bu mantıkla makineler icad ediliyor ve kullanılıyor. Akıllı füzeler yapılıyor mesela. Şimdi Nasreddin Hoca komik olmaktan çıkıyor. Hoca'nın meşhur 'Sen de haklısın, sen de haklısın, sen de haklısın' mantığı, gülünecek bir olgu olmaktan çıkıyor.
   <br/>
   <br/>
   Nedir bu avantajın unsurları?
   <br/>
   <br/>
   Mesela, İslamiyet'in Araplar'ın yaşadığı tarzı daha siyahbeyazdır. Ama neden? Çünkü daha 820'lerde Beytül Hikmet'te bütün Yunan eserleri çevirilmiştir. Ve ondan sonraki İslam düşüncesi, Aristo'yu Hacei Evvel diye başının üstüne koymuş, böyle getirmiştir. Dolayısıyla, çok sert ilmihaller vesaire de Aristo mantığının sonucudur. Ama, özellikle de bu topraklarda, İslamiyet hiçbir zaman bu kadar siyahbeyaz yaşanmamıştır. Özel bir yorumu her zaman oldu. Mesela, bizde Esmayı Hüsna'nın her zaman teşvik edici olanları kullanılmıştır. Kahhar, onun karşısında Rahim. Sokaktaki insan, Kahhar ismini duymamıştır bile. Belki, Kahhar desen, estağfirullah bile duyabilirsin. Bu kadar bu tarafa yönelik bir anlayış olmuştur bu. Türkiye'de radikal İslam'ın kıpırdadığı yer de üniversiteler olmuştur. Pozitivist bir eğitimden geçmiş olan müslüman, onu yine siyahbeyaza çekmeye başlıyor. Bu çok ilginç. Radikal İslam, kırsal kesimden çıkmıyor; tam tersine, üniversitenin göbeğinden çıkıyor.
   <br/>
   <br/>
   Koalisyon, bir açıdan bakarsak Avrupa Birliği, bir dayatma mı sizce?
   <br/>
   <br/>
   Aristo mantığını dayatan insanlar Hıristiyanlar. Peki neden, Hz. İsa gibi bir yanağına tokat yiyince öteki yanağını çevirmiyorlar. Hiç bir zaman çevirmediler. Hıristiyanlığın ana değerleri ne zaman bunların şiarı oldu ki. Başka insanlara bu değerler empoze edildi ama politik seviyede lâahlak bir gelişme yaşandı. Manipülasyon. Bu böyle işliyor. O bakımdan da 'hem..hem de' mantığı, Schrödinger'in Kedisi en son herhalde dünya düzenine yansıyacak şeyler.
   <br/>
   <br/>
   'Hem...hem de' mantığından bahsettik, Aristo mantığına göre hareket eden bir "koalisyona" talip bir Türkiye ve modern fizikteki gelişmeyle uzun yıllardır paralellik gösteren bir İslamiyet yorumumuz var. Sizce, önümüzdeki yılların bizim yükselişe geçtiğimiz bir asır olmasının formülasyonu bu mu?
   <br/>
   <br/>
   Evet, bence ileride çok iyi fizikçiler ortaya çıkarabiliriz. İlk defa Türkiye'de belki ilahiyat öğrencileri ile yeni fizik öğrencilerini biraraya getirebilecek bir ortam doğabilir. Bu türden çalışmalar olmak zorunda. Çünkü bakıyorsunuz, batının en iyi fizikçileri ilahiyat kökenli. Belki bu kopukluğu tersine döndürebiliriz. Ben gerçekten çok heyecanlanıyorum. Bir fırsat ayağımıza geldi diye. Şundan kurtardı bizi, 0/1 olmaz, siyah/beyaz olmaz, bu gridir, diyebiliyoruz. A, bu gridir diye yola çıkıp akıllı füzeler yapmak da vardı. Artık deplasmanda oynamak zorunda değiliz.
   <br/>
   <br/>
   İntihal yok
   <br/>
   <br/>
   Ursula L. Guinn'in 'Gülün Günlüğü' adlı kitabında da Schrödinger'in Kedisi' başlıklı bir hikaye var. Ve, bu hikayede de bu fizik kuramı anlatılıyor. Bir intihal var mı?
   <br/>
   <br/>
   Le Guinn'in böyle bir hikayesi mi var?
   <br/>
   <br/>
   Evet.
   <br/>
   <br/>
   Schrödinger'in Kedisi, yeni fiziğin sembolü. Aklın yolu birdir. Fakat, şunu ifade etmek isterim, bu konuda yazı yazanlar arasında ben daha iyiyim. Şu anda bu konu ile uğraşan batıdaki akranlarımın hepsinden daha iyi olduğumu biliyorum. Çünkü, bu alandaki kitapların hepsini getirtip okudum. Onlara da bunu söylüyorum, açık yüreklilikle. Bu fark da İslamiyet'ten kaynaklanıyor. Aramızda ciddi bir uçurum var.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5640-turkiye-somurulmek-istiyor.html), [web.archive.org (arşiv bağlantısı)](http://web.archive.org/web/20131108072541/http://www.aksiyon.com.tr:80/aksiyon/haber-5640-turkiye-somurulmek-istiyor.html)
