# Acı soslu bir Amerikan rüyası

*Hüseyin Sorgun Bilinmeyen-tarih*

<div>
 <font>
  <img border="0" height="1" src="/web/20041217033053im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041217033053im_/http://www.aksiyon.com.tr/resim/479/66.jpg" vspace="5"/>
  </p>
 </font>
 <font class="content">
  Yepyeni Bir Ülkede, uzun zaman önce keşfedilmiş olan Amerika’nın yeniden ve içeriden keşfi. Amerika’yı keşfe çıkmış pek çok insan için, ortak dramı dile getiren, eleştirisini içerisinde barındıran bir film.
 </font>
 <p>
  <font class="content">
   Künye: In America /Yeni Bir Ülkede
   <br/>
   <br/>
   Yön: Jim Sheridan
   <br/>
   <br/>
   Oyn: Paddy Considine , Samantha Morton, Sarah Bolger, Emma Bolger, Ciaran Cronin
   <br/>
   <br/>
   Sen: Jim Sheridan , Naomi Sheridan
   <br/>
   <br/>
   Görüntü Yönetmeni: Declan Quinn
   <br/>
   <br/>
   Müz: Gavin Friday
   <br/>
   <br/>
   <br/>
   Düşlerine “kent” sızmış her hayat yorgunu için, yeni bir umutla hayata başlamanın adresidir kent. Kimi zaman deniz aşırı gidilir gurbete; kimi zaman gurbet taşınır yüreğin derinlerinde. Yakılan gemiler dönüşsüz bir kavşakta bırakırken sakinlerini, her “yeni”nin ne getireceği ve ne götüreceği de kestirilemez çoğu zaman. “Yepyeni Bir Ülkede/In Amerika”, İrlandalı bir ailenin Amerika’da tutunmasını farklı bir dille beyaz perdeye yansıtıyor. Amerikan rüyasına Manhattan’dan bakan ve bu rüyanın derinliklerindeki kabusun konturlarını naif fırça darbeleriyle irdeleyen film, korunaklı hayatları sarsılan pek çoklarının yaşadıklarına dair bir “gayri resmi” geçit!..
   <br/>
   <br/>
   Geçmişle yüzleşmeden bugünü yaşayamazsınız!..
   <br/>
   <br/>
   Usta öykücü Jim Sheridan’ın kendi yaşam öyküsünden hareketle yazdığı ve yönettiği “Yepyeni Bir Ülkede”, Amerikan rüyasına iki çocuğun gözüyle bakmayı denerken, ortaya acı soslu bir şekerleme çıkıyor. Johnny (Paddy Considine) ve Sarah (Samantha Morton), yanlarındaki az miktarda parayla Amerika’ya merhaba derken, ışıltılı bir evrenin varoşlarında yeni bir yaşamın imkanlarını ararlar. Kentin vadettikleri ile verdikleri arasındaki fark, basit bir çıkarma işlemiyle ortaya çıkabilecek kadar açıktır. Çocukları Christy ve Ariel (Sarah ve Emma Bolger), ışıltının cazibesiyle olandan habersiz, sevecen bir evrenin çekim gücünde yaşarlarken; anne ve babanın acısının uzağındadırlar. Manhattan’da, uyuşturucu bağımlılarının yoğun olduğu bir semtte, bir harabede yaşamın ibresini yeniden hareketlendirmek isterken, “rüya”nın kâbusa çevrildiği günlerin de uzağında olmadıklarını görürler. Aile, üzerini örttüğü bir acıyı geçmişte bırakarak gelmiştir. Erkek çocukları Frankie’yi kaybetmiş olmanın hüznü üzerlerindedir hâlâ. Ancak Christy, Frankie’nin yardımını duyumsamaktadır. Üç mucize istemiştir kardeşinden. Ve ilkini de Amerika’ya girişte kullanmıştır. Ve geçmişleriyle yüzleşecekleri ana kadar da bolca ihtiyaçları olacaktır, mucizeye!..
   <br/>
   <br/>
   Acılarımız var eder bizleri!..
   <br/>
   <br/>
   Her kent tutkunu, yaşamın merkezkaçıyla kentin varoşlarında karar kılarken, tortu halindeki acısını da yedeğinde sürükler. Acımızla yüzleşeceğimiz ana kadar da kendimiz olamayız. İrlandalı ailenin aynı binayı paylaştıkları sıra dışı ve zenci komşuları Matteo da bir Cadılar Bayramı’nda yüzleşir acısıyla. İnsandan uzakta, şiddet içerikli resimler yaparak ömrünün kıyısına sürüklenen Matteo, Christy ve Ariel’in Frankie’den bahsetmesi üzerine, bir acıdan hareketle kendi acısına dair iki damla gözyaşı döker. Bu gözyaşı, Matteo’yu şeytanî bir simadan, melek bir adama evirir. Çocukların gözünde “büyücü” olan Matteo, bütün illüzyonunu içindeki acıdan var ettiği sevgide bulur. Ve bir yaşama can vererek ölümün evrenine sığınırken, çocukların gözüyle bir düş kahramanı olan E.T. gibi başka bir ülkeye yerleşmiştir.
   <br/>
   <br/>
   Bütün bunlar olurken, bir yüzleşme ve iki damla gözyaşı da Jonny’den gelir. Oğlu Frankie’nin ölümünü kabullenemeyen Jonny, inancını da yitirmiş olan bir aktördür. Ailenin zor durumuna, acısıyla yüzleşemeyen ve “sahih” bir aktör olamayan Jonny’nin her iş teklifinden elenmesi de eklenince şartlar daha da ağırlaşır. Ve bir akşam bir mucize de Jonny için kullanılır. Christy’nin “Baba, Frankie öldü” sözü, Jonny’yi göz yaşlarının eşliğinde acısıyla yüzleştirir. Ve bu yüzleşmenin peşinden gelir, mutluluk…
   <br/>
   <br/>
   Amerika’nın içeriden keşfi…
   <br/>
   <br/>
   Yepyeni Bir Ülkede, uzun zaman önce keşfedilmiş olan Amerika’nın yeniden ve içeriden keşfi. Amerika’yı keşfe çıkmış pek çok insan için, ortak dramı dile getiren, eleştirisini içerisinde barındıran bir film. Yetişkinlerin gözüyle acıyı; çocukların gözüyle duygusallığı; Matteo’nun gözüyle şiddetten dinginliğe evrilen masumiyeti keşfeden film, yaşanmışlığa yaslanmışlığı açısından da “kurgu”nun evreninden sıyrılmanın ayrıcalığını taşıyor. Sarah ve Jonny ile Amerika’nın sınırlarına dahil olduktan sonra, Manhattan’da kentin ‘varoş’unda filizlenmeye başlayan yaşamın her satırı, mucizeyle gerçeğin, acıyla şiddetin, duygusallıkla ifadesizliğin evrenine sürüklenen kartezyen bir yolculuk!..
   <br/>
   <br/>
   Amerika’yı yeniden keşfetmek isteyenler, mutlaka seyretmeli!..
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11134), [web.archive.org (arşiv bağlantısı)](http://web.archive.org/web/20041217033053/http://www.aksiyon.com.tr:80/detay.php?id=11134)
