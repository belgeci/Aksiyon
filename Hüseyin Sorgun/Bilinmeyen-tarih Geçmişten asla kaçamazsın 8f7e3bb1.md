# Geçmişten asla kaçamazsın

*Hüseyin Sorgun Bilinmeyen-tarih*

<div>
 <p>
  <font>
   Başka bir kimliğe bürünerek huzura ermek mümkün mü? İnsan Lekesi filmi,  Yahudiliği seçen bir zencinin üzerinden bu soruyu tartışıyor. Geçmişine sırt çeviren bir kimse, geleceğini tasarlamayı hak etmez" der, Oscar Wilde. Philip Roth"un Pulitzer ödülü alan ünlü romanından sinemaya uyarlanan The Human Stain / İnsan Lekesi"nin başkahramanı Coleman Silk"i (Anthony Hopkins) en iyi sanırım bu cümle özetler.
   <br>
    <br/>
    <br/>
    Robert Benton"un yönettiği filmde, Anthony Hopkins (Profesör Coleman Silk), Nicole Kidman (Faunia Farley), Gary Sinise (Nathan Zuckerman) ve Ed Haris (Lester Farley) başlıca rolleri paylaşıyor. 1998"de yıllarda Amerika"nın Clinton-Levinsky skandalı ile çalkalandığı günlerde geçen film, 1940"lı yıllar Amerika"sından elli yıl sonrasına iki olayın iz düşümünde Coleman Silk"in hikayesini anlatıyor.
    <br>
     <br>
      Geçmişinden kaçan adam
      <br>
       <br>
        Aidiyetler her zaman insana yardım etmeyebilir. Bazı aidiyetler, biz onları unutsak da bırakmaz peşimizi. Genç Coleman"ın sevdiği ve evlenmek istediği genç kızla ailesini tanıştırmak istemesi, beyaza çalan tenine rağmen "zenci" ruhunu gün ışığına çıkarır. Hayata atılmanın ve hayatta kalmanın tek şartını gizlenmekte bulan Coleman, koyu bir unutuşla siler tüm geçmişini. Hıncını ringlerde biler. Rakiplerine boks ringlerini dar eder. Hıncı özellikle türdeşlerinedir. Ve, ırkını yok edecekmişçesine savurur yumruklarını. Bir yandan da gizlediği geçmişinin açtığı yolda, basamakları birer ikişer çıkar. Saygın bir kolejde profesör olan Coleman, Yahudi kimliğiyle tanınır. Gardırobundan bulduğu en uygun kimlik, "kamusal" alanda rahatça dolaşmasını sağlamaktadır. Ancak kariyerinin doruklarında, hiç beklemediği bir şekilde hayatı altüst olur. Devamsızlık yapan iki öğrenci için kullandığı "tayf" yani gölge kelimesinin, öğrencilerin zenci olmasıyla büründüğü anlam, Coleman"ın tahtını sallamaya yeter. Karısı bu haberle kollarında ölürken, Coleman karşısına çıkan Fauna Farley ile geçmişiyle yüzleşmenin yollarını arar.
        <br>
         <br/>
         Yalan yaşamlar, gerçek dramlar
         <br/>
         <br/>
         Coleman Silk, bir yalanın üzerine koskoca bir yaşam kurmuştur. Günün birinde bir başka yalanla bu yaşam yıkılırken, Coleman ilginç bir tesadüfün ardından Faune Farley ile tanışır. Farley, çıkan yangında çocuklarını kaybetmiş, kocası Lester Farley"in (Ed Haris) bir gölge gibi peşinde dolaştığı "leke"li bir kadındır. Gözetim altında tutulmakta, gündelik işlerle geçimini sağlamaktadır. Farley"in topluma duyduğu öfke ile Coleman"ın öfkesi aynı terazinin iki kefesinde dengelenir. Bu denge, onların önünde yeni bir yol açmıştır. Ancak, geçmişlerinden devşirilen lekeler yine peşlerini bırakmaz. Karlı bir günde, geçmişlerini gün yüzüne çıkarmış olmanın aydınlığıyla, yolda giderlerken bir başka kurgunun kurbanı olurlar. Coleman geçmişini unutmuştur ancak, geçmişinden Coleman"ı unutmayanlar vardır. Ve onların tanıklığı, bir başka kurgunun kapısını aralamak için yeterlidir.
         <br/>
         <br/>
         İnsan lekesi ya da lekeli insanlar
         <br/>
         <br/>
         İnsan Lekesi, insanın değil toplumun vicdanına seslenen bir film. Filmin tematiği açısından birkaç gereksiz sahnesi olsa da, bu pencereden çok şeyler söylediğini belirtebilirim. Bu sezon birçok başarılı projeye imza atan Kidman ve adı efsaneleşen usta oyuncu Anhony Hopkins, sıkı bir ikili oluşturuyorlar. Film, Coleman"ın hikayesini anlatmak için ziyaretine gittiği ve yaptığı yanlışların gölgesinde toplumdan kaçıp, ormanın ortasındaki evinde yaralarını saran yazar Nathan Zuckerman"ın gözüyle anlatılıyor. İki farklı "öteki"nin ortak paydada aynı yazgıya mahkumiyetini anlatmak ise ustaca bir kurgunun eseri.
         <br/>
         <br/>
         Hareket alanları gitgide daralan insanların, bir yalanla kendilerini kamufle edip girdikleri tali yol günün birinde ana yola çıkıyor olsa da değişen bir şey olmuyor. Film, Amerika"nın geçmişinden bugününe uzanan bir çizgide "ön yargı"ların ve acımasız infazların gölgesinde bir nedamet kapısı aralayabilir. Bütün kapıları kapayabilir de"
         <br/>
         <br/>
         Coleman, ırkına ihanet edip seçtiği yeni kimliğiyle sahte bir mutluluğun halesiyle hayatına devam edebilirdi. Deve kuşu misali kafasını kuma gömüp, geçmişinden soyutlanmışlığın verdiği hafiflikle belki daha da hızla yol alabilirdi. Ya da bütün geçmişini sahiplenmişliğin getirdiği vakarla, bir izbede sonlanabilirdi de hayatı kimsenin umurunda olmadan. O, gerçek bir yok oluştansa sahte bir varoluşu seçti. Ve er ya da geç, yalanın bittiği noktada "gerçek" önünü kesti. Orta Asya"da Coleman kimliğinin ifadesi, Mankurt"tur. Sistemli bir şekilde geçmişinden koparılan insanların ortak paydasıdır bu isim. Coleman"ın trajedisi de bu isme yabancı değil aslında.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1251 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11319), [web.archive.org (arşiv bağlantısı)](http://web.archive.org/web/20050218202318/http://www.aksiyon.com.tr:80/yazdir.php?id=11319)
