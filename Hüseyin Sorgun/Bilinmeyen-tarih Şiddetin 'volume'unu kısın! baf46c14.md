# Şiddetin 'volume'unu kısın!

*Hüseyin Sorgun Bilinmeyen-tarih*

<div>
 <font>
  <img border="0" height="1" src="/web/20050207191113im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050207191113im_/http://www.aksiyon.com.tr/resim/490/68.jpg" vspace="5"/>
  </p>
 </font>
 <font class="content">
  Kill Bill serisinin ilkinde fazlasıyla bezenen şiddet sahneleri, ikinci filmde durulurken, çetrefilleşen olayların ardındaki yalın gerçekler de ortaya çıkıyor. Eğer şiddetin volüme"ünü düşürürseniz, anlamın gizine vakıf olursunuz!..
 </font>
 <br/>
 <p>
  <font class="content">
   Tarantino"nun kesmeye kıyamadığı filmi Kill Bill"in ikinci kısmı nihayet gösterimde. İlk filminde klasik Tarantino tarzından ödün vermeyip şiddet sahnelerini mükemmel bir görsellikle sinema seyircisine sunan Tarantino"nun iki bölümlük filminin ilki için yazdıklarımızın bir kısmını geri almak durumundayız. Çünkü, Tarantino iyi ki filmi ustaca ikiye ayırmış. Kill Bill Volume 2, klasik bir devam filmi olmaktan öte tatlar taşıyor. İlk filmde atılmış bütün soru düğümleri ikinci filmde gün ışığına çıkıyor. Ve Tarantino, ikinci filmde, istediği etkiyi seyirci üzerinde yakalıyor. Çünkü, ilk filmde nedenini muğlak bıraktığı bir şiddetin içerisinde seyirciye hafakanlar bastıran Tarantino, ikinci filminde daha çok nedenler üzerinde duruyor. Filmin adı, finalin ne olmaklığına dair kesin kanıtlar sunsa da, nasıllığına ilişkin ipuçlarını ancak ikinci filmde aydınlığa çıkarıyor.
   <br>
    <br>
     Her şiddet yalın ve basit bir gerçeğe dayanır
     <br>
      <br>
       Bir düğün sahnesi ve vahşi bir kıyımın ardından, öldü sandığı kızının intikamı için belleğindeki bütün "kötü"lerden intikam almanın savaşını veren ve ismi gizlenen Gelin (Uma Thurman), ilk filmin ana karakteri olarak karşımıza çıkıyordu. Edindiği bir Hattori Hanzo kılıcı ile önüne geleni doğrayan ve Bill"i öldürmek için emin adımlarla ilerleyen genç kadın için kızının katilini öldürmek esas amaçtı. Ancak ilk filmin final sahnesi, kızının yaşadığını müjdelerken şiddeti de gerekçesiz bir konuma çekiyordu. İkinci bölüm, Gelin"in isminin deşifre edilmesi ile birlikte bambaşka bir öyküyü anlatıyor. Yeni öykünün baş kahramanı Bill. Çünkü, hikaye klasik bir mafya öyküsü olmaktan çıkıyor ve aşk, tutku ve kıskançlığın girdabında işlenen adi bir cinayete kapı aralıyor. Bill de mafya babası olmanın ötesinde "baba" olmanın sorumluluğuna yakın duruyor. Tarantino"nun iki filmle yapmak istediği etki de tam burada duruyor. Çünkü, karmaşık ve çok katmanlı olarak tanımladığımız bir şiddet örgüsünün çözülmesi, son derece yalın bir gerçeği açığa çıkarıyor. Aşk"ın ucu açık dengesizliği, merkezden çevreye yaptığı açıyla son derece geniş bir alanda yaygınlık gösterebilir. Tarantino, bu açının en uç noktasını göstererek, gerekçe kısmına sadece ve sadece bu yalın gerçeği iliştirmeyi uygun görüyor. Sanırım, 3. sayfa öykülerinin de çıkış noktası bu kadar yalın bir gerçeklikten kaynaklanıyordur. Ve dünya üzerinde gözümüze ilişen ve karmaşık görünen bir çok şiddet histerisinin geri planında da oldukça yalın bir gerçek yatmaktadır.
       <br/>
       <br/>
       Gelin olmaktan anne olmaya"
       <br/>
       <br/>
       Düğün olayının perde arkasındaki gizi sıyıran Tarantino, genç kadını ıssız bir yerde belki de ilk bulduğu kişiyle evlilik arifesine getiren şeyi, güven duygusuyla açıklıyor. Kadın için çocuğunun hayatının güvenliği hayati bir anlam taşıyor. Burada babanın Bill olduğunu düşünürsek, bu kaygı daha da anlamlı bir yerde duruyor. Bir ölüm makinesine dönüşüp, Bill"in gösterdiği hedeflerin hayatla ilişkisini kesen bir kadının, anne olmakla evrildiği durum ise hayli ilginç. Burada dışa yönelttiği şiddetten kaygı duymayan bir insanın, şiddetin içinde barındırdığı bir canlıya yönelmesi durumundaki kaçışı var kuşkusuz. Özellikle son işinde ölümle burun buruna getirdiği ve henüz etrafındaki hayattan bihaber bir canlıyı koruma içgüdüsü, genç kadının kaçma dürtüsünün ana motifini oluşturuyor. Burada yakalanan ikilem, yok ettiği hayatlara karşı kayıtsız bir insan profilinin, bir hayatı var etmek durumundaki kaygısıyla örgüleniyor. Her iki durumda da, yani bir hayatı yok etmek ya da bir hayatın var olmasına katkı sağlamak gibi birbirinden farklıymış gibi duran iki temel pozisyonda da, birilerinin ölmek zorunda oluyor olması, Tarantino"nun seyircinin algısına sunduğu yaman bir çelişki olarak duruyor.
       <br/>
       <br/>
       Şiddetin "volume"ü düşük!..
       <br/>
       <br/>
       Tarantino, şiddetin bütün görselliğini ilk filminde kullanıyor. Kill Bill Volume 2, intikam sahnelerinin kansız gerçekleştiği bir film. Kılıç yine ana motif ama bu kez pek kullanılmıyor. Özellikle Uzakdoğu döğüş sanatının felsefi kısmı devreye giriyor. Bu ara klasik Uzakdoğu dövüş filmlerinin trüklerinden izler taşıyan bir eğitim sürecine de tanık olmak mümkün. İkinci filmde ilkiyle bağlantılı olarak, sinema seyircisinin ve gerçek bir dünyada yaşayan insanların olayları okuma biçimi ve algısı ile inceden alay eden Tarantino, nedenlerinden soyutlanmış bir gerçekliğin anlaşılmasının mümkün olmadığını imliyor.
       <br/>
       <br/>
       Kill Bill Volume 2"nin flaş sahnelerinden biri, gelinin bir tabutla diri diri toprağa gömüldüğü sahne olmalı. Bir diğer etkileyici sahne ise Bill"in izini süren gelinin, evine ulaşıp silahını doğrulttuğunda, kızını oyuncak tabancasını kendisine doğrultmuş halde görüp ölümü taklit etmesi olmalı.
       <br/>
       <br/>
       Dünyanın pek çok yerinde insanlar herhangi bir nedenle şiddetin odağında yer alıp ölüyor. Hem de Tarantino"ya taş çıkartırcasına bir şiddet, gerçekliğin zırhına bürünüp gözden kayboluyor. Tarantino, kendi kurgusunun "iyi niyetli" kötüsü Bill"i, final sahnesinde öldürtüyor. Filmin isminden de anlaşılacağı gibi bu bir giz değil aslında. Asıl gizem, şiddeti anlamak değil, Bill"in dünyasından şiddete bakabilmekte. Maktulün katil; katilin mazlum olabildiği bir evrende, bu bakış anlaşılabilir bir şey gibi duruyor.
       <br/>
       <br/>
       O halde şiddetin "volume"ünü biraz kısıp; anlayabilmekte her şey!..
       <br/>
       Anlamın gizi burada!..
       <br/>
       <br/>
       KÜNYE: Kill Bill Vol.2
       <br/>
       Yön: Quentin Tarantino
       <br/>
       Oyn: Uma Thurman, David Carradine, Daryl Hannah, Michael Madsen,
       <br/>
       Vivica A. Fox
       <br/>
       Sen: Quentin Tarantino
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11414), [web.archive.org (arşiv bağlantısı)](http://web.archive.org/web/20050207191113/http://www.aksiyon.com.tr:80/detay.php?id=11414)
