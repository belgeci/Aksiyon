# Atların ve insanların ortak yarışı

*Hüseyin Sorgun Bilinmeyen-tarih*

<div>
 <font>
  <img border="0" height="1" src="/web/20041226002954im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041226002954im_/http://www.aksiyon.com.tr/resim/480/68.jpg" vspace="5"/>
  </p>
 </font>
 <font class="content">
  Zafer Yolu, fonda 1937 yılında Amerika’da yaşanan ekonomik krize yaslanan ancak bir atın etrafında üç ‘tutunamayan’ın duygusal öyküsünü bulabileceğiniz bir film.
 </font>
 <p>
  <font class="content">
   Seabiscuit/Zafer Yolu
   <br/>
   <br/>
   Yön: Gary Ross
   <br/>
   <br/>
   Oyn: Tobey Maguire, Jeff Bridges, Chris Cooper, Elizabeth Banks, Gary Stevens, William H. Macy
   <br/>
   <br/>
   Sen: Gary Ross
   <br/>
   <br/>
   Hayatın ellerinizin arasından kaydığını hissettiğiniz anlar olur. Dayanılmaz bir ‘merkezkaç’ın etkisiyle savrulursunuz uzaklara. Ve uzaklarda küçük ama kendinize ait yeni yaşama pratiklerinin çabasını verirsiniz. Ya da küsersiniz hayata!.. İnsanların hayata küstükleri, içine kapandıkları ve kendilerini ‘küçülmüş’ hissettikleri anlar vardır. Benzer durum, toplumlar için de geçerlidir. Bu hafta gösterime giren Zafer Yolu, ekonomik krizin gölgesinde umutları tükenen insanların, umutları hiç yeşertilmemiş Seabiscuit adlı bir atın ayakta kalma ve zafer kazanma çabasından esinlenmesini anlatıyor. Laura Hillenbrand’ın aynı adlı romanından Gray Ross’un senaryolaştırdığı ve yönettiği “Seabiscuit/Zafer Yolu”, fonda 1937 yılları veren, Amerika’da yaşanan ekonomik krize yaslanan ancak bir atın etrafında üç ‘tutunamayan’ın duygusal öyküsünü bulabileceğiniz bir film.
   <br/>
   <br/>
   Zafer’e giden yol zor ama imkansız değil!..
   <br/>
   <br/>
   1937 yılında yaşanan ekonomik kriz ve krizin parçaladığı yaşamlar, bir puzzle’ın dağılan parçaları gibi, heyecanlı ve görselliği olan yeni alanlarda bir çıkış arar kendine. Bu çıkış, dönemin en güçlü iletişim aracı olan radyo ile kitleleri heyecanlandıran at yarışlarıdır kuşkusuz. Ve bu heyecan yumağı içerisinde üç insan portresi çıkar karşımıza. Bir de at, elbette. Ülkenin ekonomik ve moral açıdan çöktüğü ve herkesin çareyi kaçmakta aradığı bir dönemde, sıradan bir bisiklet tamircisiyken Buick marka otomobillerin acentesini açan ve hatırı sayılır bir gelir elde eden, ancak oğlunu kaybeden ve ailesi dağılan Charles Howard (Jeff Bridges), üçlünün finans kısmını temsil ediyor. Krizde ailesi göçmek zorunda kalan ve torbasında kitapları ile bir seyise emanet bırakılan Jokey Red Pollard (Tobey Maguire), iş gücünün temsilcisi. Ve dünyaya uyum sağlayamayan, etrafında gelişen olayları “sessiz”ce izleyen, huzuru atların arasında bulan, Seabiscuit’in antrenörü Tom Smith (Chris Cooper) ise üçlünün düşünsel boyutunu tamamlıyor. Elbette ki bu üçlünün bir de ‘üretim’e ihtiyacı var. Seabiscuit adlı soylu fakat anlaşılmamış, hep göz ardı edilmiş, başka atların eğitiminde kullanılmış ve kamçı darbeleriyle ‘onur’u kırılmış bir at, bu üçlüyü bir araya getirmeye yetiyor. Sadece bu üçlü değil elbette, milyonlarca insan, yarışın ‘favorisi’ olmayan bu atın başarısıyla ümitleniyor.
   <br/>
   <br/>
   “Artık” değerler birleşiyor
   <br/>
   <br/>
   Güçlü olanın ayakta kaldığı, zayıfın ‘sürü’nün dışına itildiği, ‘duygu’ların değil ‘akl’ın öncelendiği bir dünyada, zayıfların, duygusalların ve güçsüzlerin “başarı”dan pay alması ya da başarıyor olması kuşkusuz “destansı” niteliklere sahip bir durum. Çünkü, “sistem” ilk türün ayakta kalacağını, diğerlerinin ise merkezin dışına “kaç”maktan başka çarelerinin olmadığını öngörüyor. Ve bu öngörü üzerinde yükseliyor. Zafer Yolu, bu öngörüye ters bir kurguyla bitiyor. Üç ümitsizin, yaşamın kıyısından tekrar ortasına doğru ilerlemesi, kendi kulvarlarında “yarış”ın içinde başarıyı şart koşuyor. Kendi kulvarında birçok atı geçen Seabiscuit’in, atların dünyasında “efsane” olan War Amiral’i yarışa zorlaması ve “kişilikli” bir at olduğunun göstergesi olarak ipi göğüslemesi bir yana, bu “yol”da herkesin öğreneceği çok şey var.
   <br/>
   <br/>
   Atlar ve insanlar!..
   <br/>
   <br/>
   Zafer Yolu, atlar ve insanların yaşam öyküsünü bir kesitte buluşturuyor. Üretim sil(si)lesinin dışında kalmışların koyu bir unutuşla göz ardı edildiği bir evrenin iki sakini olan at ve insan; kendi yazgılarını değiştirmenin peşinde zorlu bir mücadeleye girişiyor.
   <br/>
   <br/>
   Evet, bazen vazgeçmek, başlamaktan daha kolay görünür. Hele ki toplumun size biçtiği marjları zorlamanız gerekiyorsa, büsbütün cazip görünür uzaklaşmak. Zafer Yolu, her şeye rağmen, yeniden başlamanın erdemini anlatan duygusal ve etkileyici bir film. Belki günün birinde “sakat” atların vurulmadığı; insanların yaşamın kıyısında değil yakınında kümelendiği bir “dünya” keşfederiz, gerçekten… Kim bilir!.. Ne de olsa, hayatınız mahvoldu diye bir hayatı fırlatıp atamazsınız!..
   <br/>
   <br/>
   Değil mi?..
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11159), [web.archive.org (arşiv bağlantısı)](http://web.archive.org/web/20041226002954/http://www.aksiyon.com.tr:80/detay.php?id=11159)
