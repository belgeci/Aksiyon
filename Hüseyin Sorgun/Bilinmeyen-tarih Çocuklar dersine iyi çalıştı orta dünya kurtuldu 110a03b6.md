# Çocuklar dersine iyi çalıştı; orta dünya kurtuldu

*Hüseyin Sorgun Bilinmeyen-tarih*

<div>
 <font>
  <img border="0" height="1" src="/web/20041121185521im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041121185521im_/http://www.aksiyon.com.tr/resim/472/70.jpg" vspace="5"/>
  </p>
 </font>
 <font class="content">
  Yüzüklerin Efendisi 1-2 ve de 3, ileri teknoloji, kat be kat makyaj ve sinemanın illüzyonunun gölgesinde, Orta Dünya namıyla bilinen coğrafyada cereyan eden kurtuluş mücadelesini beyaz perdeye aktarıyor.
  <br/>
  Künye: Yüzüklerin Efendisi: Kralın Dönüşü
  <br/>
  Yön: Peter Jackson  Oyn: Elijah Wood, Ian Mckellen, Viggo Mortensen, Sean Astin, Liv Tyler, Billy Boyd, Dominic Monaghan, Orlando Bloom, John RhysDavies, Ian Holm, Christopher Lee, Cate Blanchett, Bernard Hill, Miranda Otto Sen: Fran Walsh, Philippa Boyens, Peter Jackson
  <br/>
 </font>
 <p>
  <font class="content">
   J. J. Tolkien’in romanından sinemaya uyarlanan “Yüzüklerin Efendisi” üçlemesinin son filmi “Kralın Dönüşü”, üç buçuk saatlik zorlu bir sinema maratonuyla bitiyor. Esrarengiz yüzük ve yüzüğün etrafında örgülenen “kardeşlik” ilintisi; Sauron’un kötü gücünün tehdidindeki Orta Dünya, gizemli bir gücün sahibi Gandalf, krallığın gizli vârisi Aragorn, Ork istilasına karşı “göğsünü” siper etmiş insanlar, Hobbitler ve Elf’lerin başarısını beklediği iki Hobbit; Frodo ve Sam… Orta Dünya’nın ve tüm sakinlerinin geleceği bu son savaşa bağlıdır. Ve Frodo’nun Yüzük’ü Hüküm Dağı’nda yok etmesine…
   <br/>
   <br/>
   Hobbit’ler de olmasa!..
   <br/>
   <br/>
   Orta Dünya’nın “Kader” savaşında, neredeyse bütün yük iki çocuk Hobbit olan Frodo ve Sam’in omuzlarındadır. Üstelik, Yüzük’ün eritilebileceği tek yer olan Hüküm Dağı’na uzanan uzun yolda, hilebaz ve yüzüğün baştan çıkarıcı etkisine kapılmış bir yaratık olan Gollum gibi bir de rehberleri varken bu yolculuk asla “can sıkıcı” geçmeyecektir. Yüzüğün etkisiyle yaşadığı kenti bile unutan ve zayıf düşen Frodo’yu sırtlayan Sam’ın kıymeti ise Gollum’un sinsi planı geç de olsa ortaya çıkınca anlaşılır. Bu arada Frodo, az gider uz gider, dağlar aşar, tehlikeli mağaralarda dev örümceğin gazabından kurtulur ve sonunda Hüküm Dağı’nda kendi hikayesiyle yüzleşir. Zira büsbütün bir insanlık soyunun, Elf’lerin ve Hobbit’lerin geleceği, Orta Dünya’nın aydınlık yarınlara uzanması bu iki çocuğun omuzlarındadır. Frodo’nun nezdinde bütün iyi yürekli Hobbit’leri kutluyoruz!..
   <br/>
   <br/>
   Minas Tirith’de büyük savaş
   <br/>
   <br/>
   Sauron güçleri son bir saldırıyla Orta Dünya’yı “karanlığa” gömmek için güçbirliği etmişken, ikinci büyük mücadele de Gondor’un başkenti Minas Tirith önünde gerçekleşir. “Minas Tirith Meydan Muharebesi”, Gondor’un dağınık güçlerini bir araya toparlayacak sıkı bir neden olduğu gibi, herkes için kendi “gerçekliği” ile yüzleşme anıdır da. Geleceğin Gondor’unun Kralı Aragorn, düşman karşısında sayıca yetersiz olduklarını da göz önüne alarak, zamanında savaştan kaçtıkları için lanetlenmiş “ölü”lerden medet istemek babında, ölüler diyarına gider. Gandalf, Minas Tirith’te krallığa vekalet eden, korkak ve insan ırkının zaferine inancını kaybetmiş Denethor’a rağmen, mücadele meşalesini yine bir Hobbit’in yardımıyla yakmayı becerir. Ve kazananın yanında saf tutar. Müttefik kuvvetlere kumanda eder; coşturur onları. Sürpriz takviyelerle kıran kırana geçen savaşta, Orta Dünya’nın geleceği aydınlanır.
   <br/>
   <br/>
   Onlar ermiş muradına…
   <br/>
   <br/>
   Yüzüklerin Efendisi üçlemesinin son filmi “Kralın Dönüşü”, mutlu bir masaldaki gibi bitiyor. Aragorn, hem Gondor’un krallık tacına hem de güzeller güzeli Elf kraliçesi Arwen’e kavuşuyor. Sam, Frodo ve diğer Hobbit’ler mutlu oldukları Shire’de tekrar buluşurken, iflah olmaz bir maceraperest olan Frodo, yeni maceralara yelken açıyor. Herkes için, yok edilmiş bir düşmanın ardından uzun ve temiz bir sayfa açılır. Müttefikler, yeni bir başlangıç için kolları sıvar. Kötüler bir kez daha kaybetmiştir. Sauron güçleri mağlup edilmiş; Saruman savaşta ölümü tatmıştır. Hem de bir kadının kılıcıyla!..
   <br/>
   <br/>
   Teknolojiye bulanmış duygusallık
   <br/>
   <br/>
   Yüzüklerin Efendisi 1-2 ve de 3, ileri teknoloji, kat be kat makyaj ve sinemanın illüzyonunun gölgesinde, Orta Dünya namıyla bilinen coğrafyada cereyan eden kurtuluş mücadelesini beyaz perdeye aktarıyor. Üçlemenin üçüncü bölümü, filmin karakterlerinin dramatik yönlerini öne çıkarıyor. Ancak, üç buçuk saatlik yoğun görsel ve ses efekti bombardımanından yorgun ayrılıyorsunuz. Sinemanın “gerçeklik” olgusuyla bağlarını çoktan koparmışlığına güzel bir örnek. Üçlemenin ilk ikisini seyredenler için, yorgunluk basit bir mazeret gelebilir ve seyredilmesi artık kaçınılmaz olabilir.
   <br/>
   <br/>
   Ancak, Orta Dünya “gerçek”ine ilk kez dalacaklar için olası kramplara dikkat!..
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=3309&yorum=555), [web.archive.org (arşiv bağlantısı)](http://web.archive.org/web/20041121185521/http://aksiyon.com.tr:80/detay.php?id=3309&yorum=555)
