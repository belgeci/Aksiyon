# Aşkın dört hali de mümkün görünüyor

*Hüseyin Sorgun Bilinmeyen-tarih*

<div>
 <font>
  <img border="0" height="1" src="/web/20040514095710im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040514095710im_/http://www.aksiyon.com.tr/resim/486/72.jpg" vspace="5"/>
  </p>
 </font>
 <font class="content">
  Gişeden bilet alırken “Jack Nicholson”ın filmi denilen filmlerden biri. Aşkı hayatın son basamağında da olsa yakalamanın mümkün olduğunu anlatıyor. Aşk yazarı olmak ile aşkı ‘yaşama’nın farklılığını da vurgulayarak...
 </font>
 <p>
  <font class="content">
   Nancy Meyers’in yazarlığını ve yönetmenliğini yaptığı “Aşkta Her Şey Mümkün / Somethin’s Gotta Give), Jack Nicholson, Diane Keaton, Keanu Reeves gibi usta oyuncuların rol aldığı aşk üzerine bir çeşitleme. Meyers, bir yandan günümüzün yüzlek aşklarına dokunurken öte yandan aşkın “olgun” haline gönderme yapmayı da unutmuyor. Aşkın “nesne”sini bir yaş skalasına indirgeyen ve “özgür” bir yaşam sürme hevesindeki zengin, olgun ve gözde bekar Harry Sanborn (Jack Nicholson) ile yirmi yıllık bir evliliğin ardından sığındığı muhteşem evinde “aşk”tan korunma yolunu “yazı”larında bulan, oyun yazarı Erica Barry’nin (Diane Keaton) bir tesadüfün sonrasında kesişen yolları, yıllar sonra “aşk”ı mümkün kılabilecek bir zaman dilimine kapı aralıyor.
   <br>
    <br/>
    Aşkın dört hali…
    <br/>
    <br/>
    Aşkta Her Şey Mümkün, filmin dört karakterinin bakış açısıyla farklılaşan bir “aşk” tarifini anlatıyor. Erica’nın kızı Marin (Amanda Peet Jon Favreau), Harry Sanborn, Erica Barry ve doktor Julian Mercer (Keanu Reeves) dört aşk tipolojisini karakter boyutunda temsil ediyor. Sanborn, ilerleyen yaşı ve tekleyen kalbine karşı duran ve yaşamın hızına yorgun bacaklarını uydurmaya çalışan birisi. Yıllardır evlenmemiş olmasının ünüyle mağrur olan Sanborn, özgürlüğünden ödün vermemek uğruna yaşamını riske eder. Tercihleri, bulduğu ün, şöhret ve parayla alamayacağı gençliğini birleştirme çabasından başkası değil. Aşk, onun için binlerce istasyondan ibaret bir yol. Ve her yol sürprizlere açık bir limana uğruyor. Ve bir gün esen bir rüzgarla limandan ayrılmanın gereğine inanıyor. Marin, aşkın uzağında bir yaşamın sağlıklı olduğuna inanıyor. Ve bundan ötürü, kalbini açmaktan yani âşık olmaktan kaçıyor. Bu kaçış, onu farklı duraklara savursa da, aslında manzara değişmiyor. Değişen, suretler. Erica Barry, yazdıklarıyla kurguladığı bir dünyada mutlu ancak hayat ringine inmekten korkuyor. Yirmi yıllık bir evliliği bitiren Barry, bir gün demir attığı limanda rüzgarın kendisini unuttuğuna inanmış bir dul. Bu unutulmuşluğun verdiği hüznü yazdığı oyunlarla unutmayı denerken, bir gün bir rüzgarın esintisini duyuyor yüzünde. Ve bu esinti, onu bir kez daha ringe inmeye itiyor. Julian Mercer, başarılı bir doktor. Kültür birikimi, Erica Barry’yi yüceltmeye yetecek ölçüde. Karizması karşısında tutuklaştığı bir yazara aradaki yaş farkına rağmen duyduğu ilgi, rüzgarsız bir günde sahilde kumdan kale yapan bir çocuğun ani bir dalgayla bütün emeklerinin boşa gitmesi kadar çocuksu ve yalın. Meyers’in “Aşkta Her Şey Mümkün”de bu dört arketip üzerinden yaptığı harmanlama, aile değerleri ve “norm”lar üzerinde yoğunlaşsa da Sanborn’un trajedisine kayıtsız kalınamazdı.
    <br/>
    <br/>
    Arayış zordur; bulmak daha da zor
    <br/>
    <br/>
    Bazen arayışın kendisi arzulanır. Aslında yol boyu ne duracak bir durak aranır ne de durakta bulmak istediğimiz bir şey vardır. Yola çıkmışlığımızın ve gitmekliğimizin istediği enerji oldukça, ayağımız gaz pedalında yaşamın koridorlarında savrulmanın heyecanına kapılırız. Bu istek, bir “an”ın lastik kıvamında çekilip uzatılmasından başkası değildir. Erkek zihni, tam da bu “an”da duruverir. Bütün bir geçmişi ve bütün bir geleceği çekim gücüne alan bu “an”, bedenin direnci ölçüsünde uzayıp gidiverir. Günün birinde, incelip epriyen yerlerde kopmalar baş gösterince başlayıverir, trajedi. Zihnin adımlarına bedenin eşlik etmesi güçleşir. Olanca benliğimizle içine sığındığımız o “an”, çileli bir mekana dönüşür. Ve bu mekanın dağdağasında, sakin bir liman aranır. Demir atılacak ve son demde son karenin çekileceği bir liman. Sanborn’un hayat hikayesi de burada düğümleniyor. Anomali bir tanımın peşi sıra “özgür”lüğünü yaşamaya çalışan Sanborn, “zaman”dan ve “mekan”dan azade bir yaşamın hafifliğine kapılmışken, ani bir kalp krizi ile son limanda demir atmaya karar verir. Ancak, bulmak, bulduğuna inanmak, aramaktan daha da zordur. Her şeyden önce bütün bir geçmişin devşirilmesi, her “kapı”da hesaplaşılması ve “an”ın içine sığışmış bütün suretlerin asıllarıyla karşılaştırılması gerekmektedir. Sanborn’un payına da bu düşer!..
    <br/>
    <br/>
    Aşkta Her Şey Mümkün, aslında anomali arayışlarımızın imkansızlaştığı doğruları gösteren ve yanlışları komik yüzleriyle kurguya dahil eden bir film. Yaşamı tercih eden Sanborn ile kurguyu tercih eden Erica Barry’nin bütün savunma kalkanlarını indirip, aşkın acısına katlanma pahasına “yaşam” ringine inmesi, acemi aşkları kıskandıracak bir “masal”a uzanıyor. Bu masalda herkesin payına bir hisse düşüyor kuşkusuz.  “Aşk” rüzgarıyla savrulan yaşamlar, “acı”yla duruluyor sonunda. Ve her şey “normal”e dönüyor.
    <br/>
    <br/>
    “Normal”e!..
   </br>
  </font>
 </p>
</div>


## Yorumlar

### bayram ağdacı, 30-Mart-2004
> iyi: 
> bana göre çok güzel bir film ama aşk konuları biraz abartılmış editöre gelince  oda konuyu iyice abartmış  saygılar

Kaynak: [www.aksiyon.com.tr](http://www.aksiyon.com.tr:80/detay.php?id=11296&yorum_id=1), [web.archive.org (arşiv bağlantısı)](http://web.archive.org/web/20040514095710/http://www.aksiyon.com.tr:80/detay.php?id=11296&yorum_id=1)
