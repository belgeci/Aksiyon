# Unkapanı köprüsünden geçmeden önce izlenecek!..

*Hüseyin Sorgun Bilinmeyen-tarih*

<div>
 <font>
  <img border="0" height="1" src="/web/20050125234124im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050125234124im_/http://www.aksiyon.com.tr/resim/481/72.jpg" vspace="5"/>
  </p>
 </font>
 <font class="content">
  Neredesin Firuze, acımasız ve ibresi gerçeğin "para"metresine odaklı bir dünyanın içerisinden duygusal ve naif bir öykü çıkarmasını biliyor. Gerçeğin ardındaki hüznü, ışıltılı bir dünyanın ardındaki komikle yüzleştiren film, evvelini ve ahirini "şöhret"e adamışlar için ibretlik bir öykü.
 </font>
 <br/>
 <p>
  <font class="content">
   Künye:
   <br>
    <br>
     Neredesin Firuze
     <br>
      <br>
       Yön: Ezel Akay
       <br/>
       <br/>
       Oyn: Haluk Bilginer, Özcan Deniz, Demet Akbağ, Cem Özer, Şebnem Dönmez, Ruhi Sarı, Ragıp Savaş
       <br/>
       <br/>
       Sen: Levent Kazak, Özcan Deniz (Özgün Hikaye)
       <br/>
       <br/>
       Umudunu sırtına yüklemiş, biricik sermayesi sesi olanların ortak adresidir, Unkapanı. "Gel!.. Sesin, soundun, tarzın, oktavın, tipin ne olursa olsun, yine gel" yollu bir uyarlamayla, İstanbul"un yolunu tutan her ünsüz, şana şöhrete kapı aralayacağı, ışıltılı dünyanın tayflarının başını okşayacağı günün hayaliyle, izbe mekanlarda, kıt kanaat geçinerek, fırsat(lar) reyonunda bekler, sırasını. Bu bekleyiş, kuşkusuz erken sektörleşmenin hormonlu tabiatını bünyesinde taşıyan ve "ses"in "nakit" karşılığına adanmış bir ömrü tüketen birçok müzik firmasının da ortak yazgısıdır.
       <br/>
       <br/>
       Özcan Deniz"in hayatından yola çıkarak beyaz perdeye aktarılan "Neredesin Firuze" adlı film, bu ortak öykünün ve yazgının aktörlerini afişe ediyor. Ezel Akay"ın ilk uzun metraj filmi olan "Neredesin Firuze", müzik dünyasının birçok ünlüsünün (Müslüm Gürses, Özlem Tekin, Erol Büyükburç, Emre Altuğ, Ciguli, Işın Karaca, Bulutsuzluk Özlemi) eşlik ettiği fonda, bir "umut" hikayesini anlatıyor. Filmde, Demet Akbağ, Haluk Bilginer, Ruhi Sarı, Cem Özer, Ragıp Savaş, Şebnem Sönmez gibi bir çok usta ve ünlü isim rol alıyor.
       <br/>
       <br/>
       Firuze burada, müzik nerede?
       <br/>
       <br/>
       Umut Müzik"in bütün umudu, yeni bir "star" adayına kaset yapıp, gerçekleşecek satışlarla, düştüğü borç batağından ve itibar kaybından sıyrılmaktır. Bu nedenle, aylasına sarıldığı her ışıltıyı bir "yıldız" zannedip, yıldırım hızıyla mukavele imzalatır ve derme çatma sözlerden oluşan "parça"ların okunması için stüdyoya alır. Bu koşturmacada "müzik" yoktur aslında. İşin aslına bakarsanız pek çoğu için para da yoktur!.. Nasrettin Hoca"nın borcunu ödemek için bir çit kurup buradan geçen koyunların armağan ettiği yünleri satma formülü gibi imkansızdır bu. Ve bu imkansızın peşine düşmüş olan Ümit Müzik"in iki ası Hayri (Haluk Bilginer) ve Orhan (Cem Özer), ilk işlerinden miras kalan borç yüküyle, bir çıkış ararlar. Bu muhteşem ikiliye, ikilinin başarısız starı Melih (Ragıp Savaş), yönetmen Seyfi (Ruhi Sarı) ve yeni star Ferhat Can da (Özcan Deniz) eklenince, müteşebbis, emek, atıl değer ve değer zincirlemesi tamamlanmış oluyor. Elbette ki bu "zincir"e güvenip sermayesini ortaya koyacak paralı biri olmadan bu zincirin tamamlanması mümkün görünmez. Firuze, eksik halka olarak oyuna dahil olana kadar da her şey "normal" seyrinde gidecektir. Peki, nerededir Firuze?.. Hangi sermaye ile yüreklendirecektir; umudun son köyünden de kovulmuş, hayatları git gide ağırlaşan bir yük gibi omuzlarına binmiş bu viraneleri?..
       <br/>
       <br/>
       Paraya giden "her yol uyar"!..
       <br/>
       <br/>
       Unkapanı"ndaki İstanbul Plakçılar Çarşısı, "öz" müziğe giden yolda sahih ilk adım mıdır? Değilse, para çarkının "sonsuz" döngüsünü devam ettirmek için "ham madde" ihtiyacına cevap veren bir "tezgah" mıdır? Neredesin Firuze"nin anlattığı "başarı" öyküsünün temel dinamosu bence bu. Film, sektöre doğrudan bir eleştiri getirip, adı neredeyse müzikle özdeşleşmiş bir "mekan"ın, müzikten bihaberliğini afişe ederken; umut tacirlerinin elinde dönüş parası için bekleyen biçarelerin aczini ve trajedisini de ışıltılı dünyanın arka fonundaki gerçek olarak yaldızlıyor. İki öyküyü bulmak mümkün filmde. Duygusallık, yalnızlık ve yetenek üçgeninde gelgitler yaşayan, ümidini bağladığı "ses"ine uygun bir akis bulamayan Ferhat Can. Bir "melek"ten (Şebnem Sönmez) aşkına, diğer "melek"ten (Demet Akbağ) umuduna yol bulamamış, kırık dökük bir öykünün başkahramanı. Ve, yok olmakla ağır aksak ilerlemek arasında kıvranan, her "ses"i, sahibinin sesi sanan, hayali yatırımlarla giriştiği her teşebbüsünden ağır yaralarla ayrılan Umut Müzik ve şirkete bütün ümidini bağlamış umutluları. Bu iki kurgunun kesişiminden çıkan öykü, aslında günümüz Pop Star ya da Türk Star"larının cilalı taş devri versiyonundan başkası değil. Elbette ki o dönemin icabı, aşklar platonik, reklam afişlerine yaslanmamış ve popüler halenin ışıltısına nail olmak için emek yoğun bir çaba gerektiriyor.
       <br/>
       <br/>
       Kült bir film mi?
       <br/>
       <br/>
       Özcan Deniz, Neredesin Firuze için, "Artık Türkiye"nin bir kült filmi var" demiş. İlginç bir açıklama. Bu "artık"ın hangi dönemleri kapsadığını bilemiyorum. Ancak bu durumun, izleyenlerin beğenisinin "zaman"ın harmanında kavrularak ortaya çıkması gerektiğini düşündüğümden, bu açıklamayı erken bulduğumu söylemeliyim. Yine de bu açıklamayı, Ferhat Can"ın ya da Özcan Deniz"in duygusallığına verip üzerinde fazla durmuyorum. Neredesin Firuze, bence "kült" bir film olabilecek argümanları taşımıyor. Ancak, kötü bir film de değil. Özellikle ikinci bölümde "Firuze"nin kimliği üzerine konuşlanan kurgu, filme büyük anlatım avantajları sağlıyor. Kurgu arasına giren müzikleri, zamanın Ferdi Tayfur, İbrahim Tatlıses ya da Orhan Gencebay filmlerindeki uzun müzikal aralara benzese de, amaca hizmet ettiğinden ötürü yadırganmıyor. Unkapanı gibi bir "gerçek"e yaklaşırken, bir mit oluşturması (Firuze) ve ardından bu miti kendi elleriyle yıkıp yeniden gerçeğe kapı aralaması başarılı.
       <br/>
       <br/>
       Filmin beşlisi (Haluk Bilginer, Cem Özer, Ruhi Sarı, Ragıp Savaş ve Özcan Deniz) ve Firuze (Demet Akbağ) başarılı seçimler. Oyunculuk yükünü sırtlayan Bilginer ve Akbağ"ı seyretmek, izleyici için ayrı bir keyif olacak.
       <br/>
       <br/>
       Neredesin Firuze, acımasız ve ibresi gerçeğin "para"metresine odaklı bir dünyanın içerisinden duygusal ve naif bir öykü çıkarmasını biliyor. Gerçeğin ardındaki hüznü, ışıltılı bir dünyanın ardındaki komikle yüzleştiren film, evvelini ve ahirini "şöhret"e adamışlar için ibretlik bir öykü. Son sözü, müziğini duyumsayarak, Ferhat Can"a bırakmak en güzeli: "Cahildim dünyanın rengine gandım / Hayale aldandım, boşuna yandım / Seni ilelebet benimsin sandım / Ölürüm sevdiğim zehirim sensin / Evvelim sen oldun ahirim sendin""
      </br>
     </br>
    </br>
   </br>
  </font>
 </p>
</div>


## Yorumlar

### levet bayram, 24-Nisan-2004
> çok keyifliydi: 
> nerdesin firuze bence çok keyifli bir film di,iyiki gitmişim,aradan epey zaman geçmesine ragmen hala aklımda keşke bir daha verselerde seyretsek ama sanırım artık tv de seyrederiz gibime geliyor.ragıp savaş çok iyi idi,hele sesi muhteşemdi,zaten kendisinin  bir çok oyununu seyretmişştim,çok başarılı bir tiyatrocu,firuze ilk filmiymiş bence çok ta iyi etmiş oynamakla.haluk bilğiner hep aynı,özcan deniz şarkıcı olmasına rağmen bence iyi  bir oyuncu,demette bence hep aynı,şebnem dönmezin ufak rolü var ama aslanlar gibi  sanki başrol oyuncısuymuş gibi  afişlerde başlarda maşallah,bana göre kötü  bir oyuncu,sanıırm ezel akayın sevgilisi olması avantaş kendisine.

### kamil yeşilyurt, 23-Şubat-2004
> firuze nerde bu yazı nerde...: 
> galiba yanlış filme gitmişim. bu kadar abartılı bir yorum olur mu. gereksiz bir uzatmanın olduğu bariz bir şekilde sırıtan firuzeyle ilgili sayın hüseyin sorgun biraz duygusallaşmış. bunda sanırım unkapanını yakından bilmesinin payı var. yoksa ezel akayın yönettiği şarkı arası hüzünlü öykü bu kadar dalıp gitmesine izin vermezdi.

Kaynak: [www.aksiyon.com.tr](http://www.aksiyon.com.tr:80/detay.php?id=11181&yorum_id=1149), [web.archive.org (arşiv bağlantısı)](http://web.archive.org/web/20050125234124/http://www.aksiyon.com.tr:80/detay.php?id=11181&yorum_id=1149)
