# Herşey mutlu bir son içindi oysa...

*Hüseyin Sorgun Bilinmeyen-tarih*

<div>
 <p>
  <font>
   KÜNYE: Secret Window/Gizli Pencere  Yön: David Koepp  Oyn: Johnny Depp, John Turturro, Ving Rhames, Timothy Hutton, Charles Dutton, Len Cariou  Sen: David Koepp
   <br>
    <br>
     Gizli Pencere, korkuyu yazıyla, kurguyu yaşamla yakınlaştıran bir film. Yazı ile yazgının yaşam tartısında dansıdır aslında olup bitenler.  "Korku" dozunda ve yerinde kullanılmış bir film izleyeceksiniz.
     <br>
      <br/>
      <br/>
      Yazının yazgıya kaydığı bir evrende; ne yazdıklarımızda tat tuz kalır, ne de yaşadıklarımızda. Yaşamdan ödünç aldıklarını yoğururken yazı, yazgının duvarına toslayıverir ansızın bütün bir yaşam. Ve, kendi küllerinden yeniden yoğuruverir bütün olan ve biteni. Mort Rainey (Johnny Deep), mutsuz biten evliliğinden arta kalanları yazıya geçirmek için oturduğunda bilgisayarın başına; yaşamdan arta kalanların yazının kurak iklimini besleyecek kadar sulak bir ırmak olmadığını görünce başlar her şey. Kurgudan yaşama uzanan uzun yolda, Rainey için şizoid bir denklem hazırlanmıştır. Yaşamın tartısındaki dengesizlikleri yazının ikliminde ılıştırmak isterken; ansızın karşısında bulduğu ilginç bir karakter olan John Scooter (John Turturro), bütün olan biteni ters yüz edip kendi kurgusunu dayatır. Gerisi yazı ile yazgının yaşam tartısında dansından başkası değildir aslında.
      <br>
       <br>
        Yazının şizoid ikliminde"
        <br>
         <br/>
         Yazının alt akıntıları, yazanı bilinmedik iklimlerde bırakabilme gücüne sahiptir. Bu güç, yaşamdan ödünç aldıkları bir yana, düş dünyasından devşirdiklerini de yedeğine alıp adım atan bir yazarı, kurak iklimlerde bir başına bırakabilir. Rainey, editörü ve karısı olan Amy"nin (Maria Bello) ihanetiyle sarsılır ve kendisini yazının evreninde sağaltmaya durur. Üzerinden altı ay geçmiş olmasına rağmen, bu yazgının üzerinde kalem oynatamaz Rainey. Gerçeğin kuraklaştığı bir anda, kurgu girer devreye. Rainey, mutlu bir son düşlerken belleğinin derinlerinden fırlayıp ete kemiğe bürünen bir karakter olan John Scooter, yaşamın yarım bıraktığını kurguyla tamamlamak için çıkar gün yüzüne. Sonrası, yazının şiddetine ve gidilen bilinmedik korku iklimine göre şekillenir.
         <br/>
         <br/>
         Rainey"in yaşadığı kişilik bölünmesi ya da gizlediği alt benin ortaya çıkması, kendi kamuflaj ikliminde gelişen bütün olaylardan sıyrılma imkanı sunarken; intikam için de her adım bir fırsata dönüşür. Karısıyla mutlu, mesut günlerini geçirdiği ev yanar; ölüm kurgunun eliyle "suçlu"ların etrafında kol gezer. Kurgunun gerçeğe galip geldiği bir düzlemde; yazar masum, "karakter" suçludur. Her şey bir muamma olarak devam eder, yolculuğuna. Yazı ve yazgı iki ayrı akıntı halinde akar gider. Ve her akıntı, bir şeyleri taşır yarına"
         <br/>
         <br/>
         Yalıtılmış bir alanda korku
         <br/>
         <br/>
         Rainey"in yazmak için çekildiği ev, kentin uzağında orman içinde ve her anı bir korkuya dönüşebilen bir atmosferdedir. Bu iklim, absürd gibi gelse de yazının iklimine çok yakın. İnsanın çekip gitmek istediği ama gidemediği, kalmak istediği ama duramadığı bir alan. Ve kurgudan kopup gelmiş Scooter"in ansızın yaşamına girmesiyle Rainey"in korkusu iyice artar. Bir gün ansızın kapısını tıklatan Scooter, "Gizli Pencere / Secret Window" adlı hikayesinin kendisine ait olduğunu ancak çalındığını iddia ederek, Rainey"i intihal ile suçlamaktadır. Bu suçlama, Rainey için geçmişinin "kirli" bir anına denk düşse de, gerçeklik payı düşük bir ihtimaldir. Bu ihtimalin küçük bir araştırma ile aydınlanması ve Scooter"in gizemli kimliği, korkunun dozunu belirler. Kendisini bir yazar olarak tanıtan Scooter"in bir tek isteği vardır; hikayenin sonunun mutlu bitmesi. Elbet, mutluluğun nevi, şahsına göre değişir. Söz konusu kişi Scooter ise kanlı bir sondan bahsetmek yanlış olmaz. Hoş, Rainey"in kurgusunun finali de Scooter"den farklı değildir ya!..
         <br/>
         <br/>
         Gizli Pencere"nin sırrı
         <br/>
         <br/>
         Geçmişin mutlu ve mesut günlerinde, Rainey ve Amy çiftinin yaşadıkları evde, Amy"nin keşfettiği gizli pencere bir bahçeye açılmaktadır. Bu pencere, daha sonraları ince bir buluşla, hikayenin sonundaki muammayı da gizleyecektir. Gizli Pencere filminin geçtiği yoğunluklu alan da olan bu kentten uzak ev, adım başı ilerleyen bir korku evreninin de merkezi olur. Önce, Rainey"dir korku dolu anlar yaşayan. Aniden çıkagelen ve kendi kurgusunu dayatan bir garip adam (Scooter) vardır ortada. Ardından yaşanan kimlik ayrışması sonucu, Scooter"den kurguyu devralan Rainey, yaşamda da kendince bir mutlu sona ulaşmak için elinden geleni yapar.
         <br/>
         <br/>
         Gizli Pencere, korkuyu yazıyla, kurguyu yaşamla yakınlaştıran bir film. Yazının sancılı ikliminde, Rainey"in kendi gerçekliğinden hareketle başladığı kurgu, ansızın yazının kendi kurgusunu dayatmasıyla bambaşka bir hal alıyor.. Ve bu hal alış, ardında ölümler bırakan bir yaşamın gizemli ve korku dolu sularına doğru ilerliyor.
         <br/>
         <br/>
         Gizemini son ana kadar ele vermeyen, korkuyu dozunda ve yerinde kullanan Davit Koeep"in yönettiği Gizli Pencere / Secret Window, yazının evreninde gezinenler için olduğu kadar sinema seyircisi için de geride hoş tatlar bırakan bir film.
         <br/>
         <br/>
         Kurgunun egemenliğine dahil olmak isteyenlere"
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1333 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11607), [web.archive.org (arşiv bağlantısı)](http://web.archive.org/web/20050219073515/http://www.aksiyon.com.tr:80/yazdir.php?id=11607)
