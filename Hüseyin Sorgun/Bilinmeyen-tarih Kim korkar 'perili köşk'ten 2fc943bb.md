# Kim korkar 'perili köşk'ten?

*Hüseyin Sorgun Bilinmeyen-tarih*

<div>
 <p>
  <font>
   Film, bugüne kadar "The Lion King" gibi sinema tarihinin en başarılı çizgi filmlerine imza atmış yönetmen Rob Minkoff ile çizgi film dünyasının önemli bir yapımcısı Don Hahn"ı buluşturdu. Ancak öyküde aksayan yanlar var.
   <br/>
   <br/>
   23 Nisan Ulusal Egemenlik ve Çocuk Bayramı çerçevesinde çocukları ve büyükleri içine alabilecek bir film olarak Türkiye"de böyle bir zamanlama ile gösterime alındı Perili Köşk. Özellikle yönetmen Rob Minkoff"un çizgi film stüdyolarındaki kariyeri ve Eddie Murphy"nin tescilli mizahı bir araya gelince mönü baştan cazip görünüyor olabilir.
   <br>
    <br>
     Perili Köşk, gerek gündelik hayata gerekse geçmişin fantastik yanına bakarken, gördüklerini salt bir malzeme olarak alıp kullanmayı yeğliyor. Aslında her şey filmin dekorunda prefabrik malzeme olsun diye alınıyor. Değilse tematik açıdan herhangi konu ilgisinin varlığından söz edemeyiz. Başarılı bir emlakçı olan Jim Evers (Eddie Murphy), çok çalışmaktadır. Üstelik, aynı zamanda ortağı da olan karısı Sara (Marsha Thomason) ile başarılı bir ikili oluşturmuşlardır. Jim başarılı bir haftanın sonunda yedi emlak satmış, karısı Sara ile giriştiği mini satıcı oyunlarının bu satışlarda büyük etkisi olmuştur. Yoğun bir haftanın ardından ailecek tatil yapacakken, Sara"ya gelen bir telefon, programı değiştirir. Edward Gracey, malikanesini satmak için görüşme talep etmektedir. Elbette ki adres, özenle dizayn edilmiş malikanedir. Sara, Jim ve iki çocuğu gözleriyle görmek için malikaneye doğru yola koyulurlar. Malikaneye gittiklerinde kalbi kırık bir hayalet, çoktan terki diyar etmiş aile mensupları ve perilerin olduğu bir şato ile karşılaşırlar ki, bir kırık aşk hikayesinin içine aldığı iki dünyalı (Jim ve Sara) ve çocuklarının bu kurgudan sıyrılma çabaları filmin aksiyon kısmını oluşturuyor.
     <br>
      <br>
       Öykü bahane, görsellik şahane
       <br>
        <br>
         Laboratuvarda bir deney esnasında herhangi bir denklemin netliğine sığınmak gereklidir. Ancak söz konusu olan sosyal bir olgu ise, denklemler her zaman aynı sonucu vermez. Perili Köşk, bir denklem netliğinde görselliğin stilize kullanıldığı ancak öykünün "olmamasından ise olması faydalıdır" mantığıyla işlendiği bir film. Çizgi film atmosferinde, gerçek karakterlerle gerçekleştirilen bir deneme diye bakmak da mümkün. Ancak, çizgi kahramanların öykülerinin gerçekliğinden daha gerçek olamıyor, Perili Köşk"ün öyküsü. Filmin yapımcısı Don Hahn filmi şöyle formüle ediyor: "Bu filmde ilginç bir kombinasyon var. Biraz komedi, biraz aşk hikayesi, biraz korku, biraz gerilim ve gizem... Bunların hepsi çok güçlü bir peri masalı omurgasında gelişir ve yüzlere yerleşen gülümsemeyle son bulur. İzleyicinin farklı bir deneyim yaşamasını istedik. Filmdeki gerilim dozuyla iliklerine kadar titrerken ansızın ortaya çıkan bir espriyle gülmesini, gerilimin bu yolla kırılmasını hedefledik." "Kombinasyon ya da biraz""la başlayan uzun cümleler, karşımızda duran nesnenin sathiliğini de ele verebilir. Biraz ondan biraz bundan derken, hiçbir şey olamayan durumlara örnektir, Perili Köşk.
         <br/>
         <br/>
         Korku da komedi de ıskalanmış
         <br/>
         <br/>
         Sanıldığı gibi Perili Köşk, ne korkutuyor ne de güldürüyor. Hayalet, mezarlık ve şato gibi geleneksel korku figürlerine yer veren film, aslında "acısız arabesk" gibi bir varyasyona gidip "korkutmayan korku" gibi yeni bir tür deniyor. Filmin bütün argümanlarını içeren konu, fonda akıp giderken, bir yaş grubu için cazip olabilecek dekor içerisinde kimi zaman Yüzüklerin Efendisi efektlerinden aparma, hayalet ve yaratık fantezisi kullanılıyor. Maşuka Margaret; sadık ama katil uşak Ramsley ve her şeyden bihaber intihar eden aşkının bir gün döneceğine inandırılmış masum malikane sahibi Edward Gracey. Hikayenin korku unsurlarının malzemesi Şato"dan. Komedi dengesini ise Eddie Murphy oluşturuyor.
         <br/>
         <br/>
         Açıkçası Eddie Murphy"nin bu filmdeki performansı hiç de başarılı değil. Klasik korku trükleri aynen kullanılırken, görsel bakımdan çizgi filmin hayal dünyasından ödünç alınmış bir şato sahnesiyle izleyici büyülenmeye çalışılmış. Filmin bütün hüneri, seyircinin dikkat ve ilgisini esrarengiz satılık ilanının peşi sıra bu büyük malikaneye çekip, her marifeti bu fantastik dünyada kurgulamak.
         <br/>
         <br/>
         Perili Köşk için tek iyi şey söylenebilir: Muhtevasındaki korku, aşk ve gerilim gibi unsurların dozu ayarlanmış, fantastik öykü formunda çarpıcı bir görsellikle bezenmiş, çizgi filmin hayal dünyasında insan malzemesinin kullanıldığı bir film olmuş. Çocukların hayal gücüne seslenirken eğlenceli olabilir; ancak büyüklerin gerçekliğine yöneldiğinde sıkıcı bir film ortaya çıkıyor. Konudan azade, ne anlattığı değil ne gösterdiği önemliymiş hissi veren ve bittiğinde de hatırda kalan hiçbir şeyin olmadığı bir Perili Köşk.  Hasılı ne korku var; ne de komedi"
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1346 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11432), [web.archive.org (arşiv bağlantısı)](http://web.archive.org/web/20050216183850/http://www.aksiyon.com.tr:80/yazdir.php?id=11432)
