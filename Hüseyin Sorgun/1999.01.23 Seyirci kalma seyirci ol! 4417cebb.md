# Seyirci kalma, seyirci ol!

*Hüseyin Sorgun 1999.01.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’de tiyatroların sezona başlama dönemi olarak Ekim—Kasım aylarını alırsak —ki genelde öyledir— yaklaşık dört aylık bir zaman dilimini geride bıraktık.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626195127im_/http://www.aksiyon.com.tr/resim/216/52.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bu süre içerisinde, birçok oyun sahnelerde boy gösterdi, seyircisi ile buluştu. Şu sıralar bir dinginlik döneminden bahsedebiliriz. Çünkü, sezon başlangıcının heyecanı yerini sükunete bıraktı. Bu durumdan yararlanarak, geçen dört ay içerisinde önemli gördüğüm birkaç oyuna tiyatro seyircisinin dikkatini çekmek istiyorum.
   <br>
    <br>
     Uzun Burunlu Duygusal Şövalye
     <br/>
     <br/>
     İstanbul Devlet Tiyatrosu, Edmond Rostand’ın yazdığı Cyrano De Bergerac isimli oyunla dikkatleri çekti. Rostand’ın dillerde dolaşan bu ünlü eserini dilimize kazandıran—yaygın deyimiyle adeta yeniden yazan— Sabri Esat Siyavuşgil’in tercümesi ise eser kadar takdire şayan. Bunun yanında bir ‘tiyatro delisi’ olan oyunun yönetmeni Işıl Kasapoğlu’nu ve Cyrano rolündeki Bülent Emin Yarar’ın usta yorumunu da unutmamak lazım. On yedinci yüzyıl Fransa’sında, İspanya ile savaş esnasında sefalete düşen halkın acılarının içinden doğan büyük bir aşk oyunun konusu. Kuzeni Roxane’a aşık olan fakat, bu aşkını bir türlü söyleyemeyen uzun burunlu duygusal şövalye Cyrano De Bergerac’ın hikayesi, seyre değer. Cyrano kuzeni Roxane’ı seviyor. Roxane ise Cristian’ı. Cyrano’nun şair tabiatına rağmen, Cristian tam tersi bir yapıya sahip. Fakat, uzun burnuyla meşhur Cyrano da Cristian kadar yakışıklı değil. İnsanın maddesine olan sevginin (Roxane’ın Cristian’a olan aşkı) zamanla manaya, ruha olan aşka (Roxane’nin sevgisinin kaynağının Cyrano olduğunu anlaması) dönüşmesinin evrimini oyunda görmek mümkün. Ve karşımızda, sevgi kadar kötülüğü de aynı tonda haykıran bir kahraman var: Cyrano.
     <br/>
     <br/>
     Martı’nın Öyküsü...
     <br/>
     <br/>
     Seyredeğer bir başka oyun, Kenter Tiyatrosu’nun bu sezon sahnelemeye başladığı Anton Çehov’un ‘Martı’ isimli oyunu. Rus yönetmen Josef Rayhelgauz’un rejisiyle sahnelenen oyun, adeta bir martı sürüsünü andıran insanların hikayesini anlatıyor. Her biri birbirine yaslanmış, bir şekilde hayatının merkezine diğerini koymuş bu insanlar arasında, yer yer entelektüel bir aydının trajik kaderini de yaşayan Treplev’in ayrı bir yeri var. Oyunda, bir çiftlik evinde yaşanan gündelik hayattan, o dönemin insan ilişkilerine ve yaşantısına göndermeler yapılıyor. Tilbe Saran, Köksal Engür ve Ayhan Kavas’ın konuk oyuncu olduğu oyunda, Yıldız Kenter Arkadina, Müşfik Kenter ise Trigorin rolünde.
     <br/>
     <br/>
     Oyunlarla yaşayanlar, oyunlarda ölenler!
     <br/>
     <br/>
     Oğuz Atay’ın tek tiyatro eseri olan, ‘Oyunlarla Yaşayanlar’, İstanbul Belediyesi Şehir Tiyatrosu tarafından, Macit Koper’in rejisiyle sahneleniyor. Burada da karşımıza, entelektüel bir aydının ‘olağan’ hayat serencamı çıkıyor. Emekli bir tarih öğretmeni olan Coşkun Ermiş’in oyun yazma merakı ve sonrasında yaşanan olaylar, günümüz Türk aydınının yaşadığı Doğu—Batı ikilemini ve bir sentez oluşturamamanın rahatsızlığını anlatıyor. Koper‘e göre, ‘Oğuz Atay, hayatın nerede başladığını, oyunun nerede bittiğini, hayatın nerede bittiğini, oyunun nerede başladığını sorgulatıyor kahramanlarına.’ Oyunda, Erol Keskin, Tomris İncer, Bahtiyar Engin, Mehmet Çerezcioğlu, Ersan Barkın, Rozet Hubeş, Celile Toyon, Neslihan Öztürk, Mehmet Bulduk, Hakan Elbir, Cem Karakaya ve Cengiz Tangör rol alıyorlar.
     <br/>
     <br/>
     Tekil dramların peşinde...
     <br/>
     <br/>
     Küçük Sahne Sadri Alışık Tiyatrosu’nda sahnelenen Selim İleri’nin yazdığı ve yönettiği ‘Mihri Müşfik: Ölü Bir Kelebek’ isimli oyun da görülmeye değer. Selim İleri, özellikle yakın tarihimizde yaşanan ve ifade edilemeyen, suskun kalmış dram kahramanlarını büyük bir titizlikle günyüzüne çıkarıyor. Özellikle iki tür insan tipine yakınlığının olduğundan bahsediyor İleri: Birinci türde (baştan) kaybetmiş insanlar yeralıyor. İkinci türde ise, belirli bir ün ve başarıyı yakaladıktan sonra kaybeden insanlar bulunuyor. Ama, ortak payda, bu insanların birşeyleri kaybetmiş olmaları. Bu oyunda da, ilk Müslüman kadın Türk ressamı olan Mihri Müşfik’in erkek egemen toplumda yaşadıkları tiyatro sahnesine aktarılıyor. Hakkında çok az bilgiye sahip olduğumuz Mihri Müşfik’in hayatı, istismar edilmeden ve insani yanları öncelikli olarak sahneye taşınıyor ki, tamamen İleri’nin konuya yaklaşımındaki iyi niyetle açıklanacak bir durum bu. Oyunun dikkatimi çeken bir diğer yanı ise, epik özelliklerin ustaca kullanılmış olması.
     <br/>
     <br/>
     Yalnızız yalnız
     <br/>
     <br/>
     Artan iletişim imkanları ve hacim olarak olmasa da ulaşım açısından küçülen dünyamızda, daha bir yalnızlaştık. Belki de, hasretten boşalan bir alan bu ama, her ne olursa olsun, gerçeği değiştirmiyor. Ve bu gerçek, Yılmaz Onay’ın ‘Hücre İnsanı’nı yazmasına kadar uzanıyor. Aynı zamanda oyunun rejisini de üstlenen Onay, oyunda iki binli yılları yaşayan günümüz insanının hücre insanı haline gelişinin trajedisini sahneye aktarıyor. Bu arada, kapitalizmin bireye yaptığı vurgunun ve bu vurgu neticesi kendisini birey zanneden bir çok insanın varlığına da göndermeler yapılıyor. Bundan hasıl olan yalnızlaşmanın, uygar ve insanca işbirliklerini önlediğini vurgulayan Onay, insanların korkularla güdülenmesine de karşı çıkıyor oyununda. Afife Jale Sahnesi’nde sahnelenen oyunda, titiz bir ekip çalışması sergileniyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16138), [web.archive.org (arşiv bağlantısı)](http://web.archive.org/web/20070626195127/http://www.aksiyon.com.tr:80/detay.php?id=16138)
