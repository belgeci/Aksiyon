# Ergenekon taktiği ile tahliye

*Hıdır Ala 2014.03.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   17 Aralık Soruşturması’nda tutuklu sanık kalmadı. Tahliye kararının nöbetçi mahkemeden alınması ise Ergenekon davalarında uygulanan taktiği hatırlattı.
  </font>
 </div>
 <div id="newsText">
  <font class="detail-text">
   <p>
    Türkiye’yi sarsan 17 Aralık Rüşvet ve Yolsuzluk Soruşturması’nda tutuklu sanık kalmadı. Son olarak geçen cuma alınan sürpriz kararla 70 gündür cezaevinde bulunan sanıklar İran asıllı işadamı Rıza Sarraf, eski İçişleri Bakanı Muammer Güler’in oğlu Barış Güler, eski Ekonomi Bakanı Zafer Çağlayan’ın oğlu Salih Kaan Çağlayan, Özgür Özdemir ve Hikmet Tuner tahliye edildi. Sanık avukatlarının başvurusu üzerine alınan kararda, bir dönem Ergenekon zanlıları için kullanılan ‘nöbetçi hâkim’ yönteminin uygulanması dikkat çekti. Zira kararı veren hâkim İslam Çiçek, İstanbul 3. Sulh Ceza Mahkemesi’nde nöbetçi olarak görev yapıyordu. Mahkemenin asıl hâkimi Metin Çelik ise yıllık izne çıkmıştı. Daha önce Beyoğlu Adliyesi’nde görev yapan İslam Çiçek, kısa süre önce İstanbul Adliyesi’nde görevlendirilmişti. Mahkeme, tahliye gerekçesi olarak; atılı suçların şüpheliler lehine değişme ihtimali, sabit ikametgâhların bulunması ve delilleri karartma ihtimali bulunmamasını gösterdi. Kararda şüpheliler hakkında yurtdışına çıkış yasağı ve her cuma en yakın karakola giderek imza atma zorunluluğu getirildi. Rıza Sarraf, ‘rüşvet vermek ve suç işlemek amacıyla örgüt kurmak’, Barış Güler ile Kaan Çağlayan da ‘rüşvet almaya ve vermeye aracılık etmek’ suçlamasıyla tutuklanmıştı. 17 Aralık’taki operasyonda da 96 kişi gözaltına alınmış, bunlardan 26’sı tutuklanmıştı.
   </p>
   <p>
    Dosyada gizlilik kararı olduğu için 28 Şubat’taki basına kapalı celsede şüpheli avukatlarının tahliye talepleri alındı. Bu kadar kapsamlı bir dosyada hâkim 1 saat kadar kısa sürede delilleri inceleyip karar verdi. Bu süre hukukçular ve kamuoyu tarafından ilginç bulundu. Zaten soruşturmayla ilgili en baştan itibaren hukuk tarihinde örneğine rastlanmayan gelişmeler yaşanmıştı. Söz konusu soruşturmayı açan üç savcı Zekeriya Öz, Celal Kara ve Mehmet Yüzgeç, 17 Aralık operasyonlarının adından görevden alındı. Özellikle Zekeriya Öz hakkında Başbakan Tayyip Erdoğan ve hükümete yakın medyada karalama kampanyası yürütüldü. Öz’ün işadamı Ali Ağaoğlu’nun Dubai’deki otelinde ağırlandığı, yılda 22 kez yurtdışına çıktığı iddia edilse de bunlar ispatlanamadı. Soruşturmaya ilk müdahale ise dönemin Adalet Bakanı Sadullah Ergin ile görüşmesinden sonra eski İstanbul Cumhuriyet Başsavcısı Turan Çolakkadı döneminde yapılmıştı. Kara ve Yüzgeç’in talebi olmadığı hâlde soruşturmaya ilave iki savcı görevlendirilmişti. Çolakkadı tarafından sonradan görevlendirilen iki savcıdan Mustafa Erol’a da 29 Ocak’ta soruşturmadan el çektirildi. Dosyaya sonradan atanan Savcı Ekrem Aydıner bakıyor.
   </p>
   <p>
    <strong>
     ABD: Skandal
    </strong>
   </p>
   <p>
    Bu arada mahkemenin karar öncesi görüşünü sorduğu Savcı Ekrem Aydıner, yazılı mütalaasında ‘delillerin toplanmaya devam ettiği ve bilirkişi incelemelerinin sürdüğü gerekçesi ile tutukluluk hâlinin devamına karar verilmesini’ talep etmişti. Dolayısıyla savcılığın tahliye kararına itiraz edeceği söyleniyor. Soruşturma savcısı Aydıner’in mahkemenin tahliye gerekçelerini inceledikten sonra karara itirazda bulunacağı ve şüphelilerin yeniden tutuklanmasını talep edeceği ileri sürülüyor.
   </p>
   <p>
    Rüşvet ve yolsuzluk soruşturması Avrupa kadar ABD’nin de yakın takibinde. ABD yönetimi, son tahliye kararından bir gün önce yayımladığı insan hakları raporunda 17 Aralık soruşturmasının sonuçlarını ‘skandal’ olarak nitelendirdi. ABD Dışişleri Bakanlığı’nın sözcüsü Jen Psaki, raporla ilgili soruları cevaplarken “Bu yönetimin bir raporu, bizim görüşlerimizi yansıtıyor.” dedi. Hürriyet’ten Tolga Tanış’ın haberine göre bir başka Amerikan Dışişleri yetkilisi de ‘skandal’ nitelendirmesinin ‘bilinçli’ ve ‘zamanlı’ olduğunu söyledi.
   </p>
   <p>
    Tahliye kararı, sosyal medyada da ilgi çekti. Twitter ve Facebook kullanıcıları, Başbakan Erdoğan ile oğlu Bilal’e ait olduğu iddia edilen ses kayıtlarındaki ‘Oğlum evdeki paraları sıfırla’ sözlerine atıfta bulunarak, “Yolsuzluğu da sıfırladılar” yorumunu yaptı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=67637496559F51BDCD593D397647E92A?newsId=37986), [web.archive.org (arşiv bağlantısı)](http://web.archive.org/web/20140720031402/http://www.aksiyon.com.tr:80/aksiyon/newsDetail_getNewsById.action;jsessionid=67637496559F51BDCD593D397647E92A?newsId=37986)
