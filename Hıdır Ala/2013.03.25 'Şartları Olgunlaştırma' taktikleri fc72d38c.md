# ‘Şartları Olgunlaştırma’ taktikleri

*Hıdır Ala 2013.03.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ergenekon Davası’nda savcılar, esas hakkındaki mütalaada ‘örgüt’ün darbeyi makul ve meşru gösterecek planlarını sıraladı. Bu metni yaşandıkları günlerdeki enstantanelerle birlikte düşündüğümüzde karşımıza çıkan tablo ürpertici.
  </font>
 </div>
 <div id="newsText">
  <font class="detail-text">
   <p>
    Avrupa’daki kontrgerillanın Türkiye’deki ismi olan Ergenekon’un ilk belirtileri 3 Kasım 1996’daki Susurluk kazasında ortaya çıkmıştı. Devlet-siyaset-mafya üçgenindeki bu kirli ilişkiler, iddia edilen Ergenekon terör örgütünün küçük bir kısmını oluşturuyordu. Bir anlamda buz dağının görünen kısmıydı. O dönem meselenin üzerine yeterince gidilmediği için Ergenekon’a tam ulaşılamadı. Ümraniye’de bir gecekonduda ele geçirilen bombalar ise Ergenekon Davası’nda yeni bir başlangıcı ifade ediyordu. Türkiye ilk kez derin devletiyle hesaplaşıyordu. Savcılığın, mahkeme ve kamuoyunun dikkatine sunduğu plan ve eylemleri mercek altına almakta fayda var.
    <p>
     <strong>
      İRTİCA İLE MÜCADELE EYLEM PLANI
     </strong>
    </p>
    <p>
     <img alt="" height="250" src="http://web.archive.org/web/20130602034139im_/http://medya.aksiyon.com.tr/aksiyon/2013/03/25/taraf-manset.jpg">
      Taraf gazetesinin 12 Haziran 2009 tarihli manşetten verdiği haberiyle deşifre edildi. Belgede AK Parti’nin ve Gülen hareketinin yok edilmesinden bahsediliyordu. Belgenin fotokopisi ilk olarak tutuklu sanık Serdar Öztürk’ün ofisinde ele geçirildi. Daha sonra Genelkurmay Başkanlığı Bilgi Destek Dairesi tarafından hazırlanan, Albay Dursun Çiçek ıslak imzalı nüshası “meçhul subay” tarafından savcılara ulaştırıldı. Planda AKP’nin ve Gülen’in nasıl bitirileceği kademe kademe anlatılıyordu. Dört sayfalık planın ‘İcra’ bölümündeki ifadeler planı yapanların amaçlarını özetler cinsteydi. Planın ‘Faaliyet bölümünde ise; Işık Evleri’nde silah ve mühimmat bulunması sağlanarak Gülen cemaatinin ‘silahlı terör örgütü’ ilan edilmesi ve Fethullahçı silahlı terör örgütü olarak yargılanması’ hedeflenmişti. Yani devletin bir sivil toplum hareketine komplo kurması ve suç üretmesi projelendiriliyordu.
      <p>
       <strong>
        KİTLEŞİM İSİMLİ BELGE
       </strong>
      </p>
      <p>
       Kitleşim isimli belgenin teknik özelliklerinden en son Alaattin Sevim tarafından yazıldığı ve kaydedildiği görüldü. Belgede Ergenekon’a ait örgütsel görevlendirmeler yer alıyor. Kitleşim ve Proje isimli belgeler birlikte değerlendirildiğinde, Kitleşim isimli belgenin 2003-2008 tarihleri arasını kapsayacak şekilde uzun bir sürece ilişkin görevlendirme planını ihtiva ettiği ve bu süreç içerisinde güncellendiği, Proje isimli belgenin ise Kitleşim isimli belgede yer alan görevlendirmenin bir neticesi olarak üretim ekibinde görevli olduğu belirtilen Dursun Çiçek tarafından Proje’deki taslak bilgiler geliştirilerek hazırlandığı savcılar tarafından belirtildi.
       <p>
        <strong>
         ORG. YAŞAR BÜYÜKANIT’A YÖNELİK EYLEM HAZIRLIĞINA DAİR BELGE
        </strong>
       </p>
       <p>
        “İşçi Partisi Genel Merkez binasında yapılan aramalarda el konan bir CD’de dönemin Kara Kuvvetleri Komutanı Yaşar Büyükanıt’ın İzmir ve Balıkesir’e yapacağı ziyaretler esnasında koruma planları olduğu görülmüştür. Belirli yerlere olan ziyaretlerindeki koruma planının sivil kişilerin elinde bulunması, örgüt amaçlarına aykırı hareket ettiğinden dolayı Ergenekon terör örgütünün dönemin K.K.K. Büyükanıt’a yönelik suikast girişiminde olduğu ortaya çıktı.”
        <p>
         <strong>
          SALDIRI HAZIRLIKLARI
         </strong>
        </p>
        <p>
         Fehmi Koru, Osman Baydemir, Orhan Pamuk ve Ahmet Türk’e yönelik suikast planları. Ergenekon darbeye giden yolda Nobel ödüllü yazar Orhan Pamuk’u da öldürmeyi planlıyordu. Orhan Pamuk’un davayı sulandırmak isteyenlere cevabı çok sert olmuştu. “Herkes bu Ergenekon konusunu siyasileştirmek istiyor. Bir yanda katiller var, ben ikna oldum, bu katiller beni de öldürmek istemişti çünkü.”
        </p>
        <p>
         <strong>
          NATO TESİSLERİNE SALDIRI EYLEM PLANI
         </strong>
        </p>
        <p>
         Sanıklardan İşçi Partili Ulusal Kanal İzmir Temsilcisi Hayati Özcan’da ele geçirilen CD’de İzmir’de bulunan NATO karargâhında çalışan tüm görevlilere ait kimlik bilgileri, kimlik kartlarının renkli taranmış suretleri, imzalarının dijital ortamda taranmış hâli bulundu. Aynı belgede NATO personelinin güzergâhlarının işaretlendiği güvenlik zafiyeti olan yerlerin belirtildiği de tespit edildi. Amaç NATO tesislerine saldırmaktı. Uluslararası boyutta tepki çekecek bir eyleme imza atmaktı. Saldırı sonrası yapılacaklar bile planlanmıştı. Saldırıyla Türkiye’nin uluslararası arenada yalnızlaşması sağlanacaktı.
         <p>
          <strong>
           İNTERNET ANDICI BELGESİ
          </strong>
         </p>
         <p>
          <img alt="" height="356" src="http://web.archive.org/web/20130602034139im_/http://medya.aksiyon.com.tr/aksiyon/2013/03/25/hidir-ala-ergenekon-6.jpg"/>
          Hükümet aleyhine yayın yapan adreslerin kapatılması sonrası yeni 4 internet sitesinin açılması için yapılan çalışma. Eski Genelkurmay Başkanı İlker Başbuğ da bu belge kapsamında tutuklandı. Hükümete laiklik ve terör üzerinden psikolojik harp yapmayı öngörüyordu. Laikliği ortadan kaldırmaya çalıştığı ve teröre göz yumduğu yönünde kara propaganda yaparak meşru Türkiye Cumhuriyeti hükümeti alaşağı edilmek istenmişti. Olayın deşifre edilmesinden sonra apar topar siteler kapatılıp bu konudaki belgeler ortadan kaldırılmıştı. Başbakan Tayyip Erdoğan ve Cumhurbaşkanı Abdullah Gül ile eşleri hakkında hakaret ve kara propaganda nitelikli yayınlar ön plana çıkıyordu.
          <p>
           <strong>
            ERMENİ PATRİĞİ MESROB MUTAF-YAN’A YÖNELİK SUİKAST EYLEM PLANI BELGESİ
           </strong>
          </p>
          <p>
           Aramalarda İbrahim Sahin’in İstanbul ilindeki ikametinde; Ermeni Patriği Mesrob Mutafyan’a yönelik suikast planı ele geçirildi. İstanbul Eminönü’nde bulunan Ermeni Patrikhanesi’nin krokisi ve Ermeni Patriği Mesrob Mutafyan’ın fotoğraflarının ve bu şahsa yönelik suikast planının yer aldığı görüldü. İbrahim Şahin’den ele geçirilen belgelerde Sivas Ermeni cemaatinin kanaat önderlerinden Minas Durmazgüler’e suikast planlandığı ortaya çıkmıştı. Sanıkların evinde yapılan aramalarda eylemlerde kullanılacak el bombaları bulunmuştu. Hükümetin uluslararası desteğini kırmak için her zaman başvurulan bir taktikti, gayrimüslimlere saldırmak. Ayrı dava konusu olsa da bu hükümet döneminde işlenen Hrant Dink, Rahip Santaro ve Zirve cinayetlerini de bu minvalde hatırlamakta fayda var.
           <p>
            <strong>
             BAŞBAKAN’A SUİKAST PLANI
            </strong>
           </p>
           <p>
            <img alt="" height="433" src="http://web.archive.org/web/20130602034139im_/http://medya.aksiyon.com.tr/aksiyon/2013/03/25/hidir-ala-ergenekon.jpg"/>
            Tutuklu sanık Yarbay Mustafa Dönmez’in evindeki aramalarda Başbakan’a yönelik suikast planı ele geçirildi. Aramalarda aynı bölgeyi gösteren uydu fotoğraflarının yer aldığı, birinde bir binanın kırmızı kalemle çizildiği ve üzerinde “220 m’’ yazdığı vurgulandı. Söz konusu uydu fotoğraflarında yer alan ve üzeri kırmızı kalemle işaretlenen binada Başbakan Recep Tayyip Erdoğan’ın evinin bulunduğuna dikkat çekildi. Planda Başbakanlık Konutu’nun çevresinde çeşitli işaretlemeler yapılırken civar yollar krokide birebir yer almıştı. Dönmez’in Ankara’daki ikametinde yapılan aramada el konan ve (61) numarası verilen ajandada bazı yerleri işaretlenmiş krokinin yer aldığı kaydedildi. Krokide belirtilen Ankara Sincan ilçesi Yenikent beldesi Bağevleri Zir Vadisi bölgesinde yapılan arama ve kazı çalışmaları sonucunda, 2 adet taarruz tipi el bombası, 28 adet el bombası gövdesi, 10 adet el bombasına ait ateşleme mekanizması, 12 adet tüfek bombası, 12 adet bubi tuzağı bomba, 12 adet bubi tuzağı bombaya ait ateşleme mekanizması, 6 adet gösteri bombası, 9 adet göz yaşartıcı bomba, 2 adet aydınlatma fişeği, 1 adet renkli sis kutusu, 400 adet MS 204-63 izli G3 mermisi, 400 adet IMI 22-62 normal G3 mermisi bulunduğu bildirildi. Başta Jandarma Kriminal Laboratuarı olmak üzere birçok teknik inceleme el yazısının Yarbay Dönmez’e ait olduğunu göstermişti.
           </p>
           <p>
            <strong>
             YARGITAY BİNASI KROKİSİ VE KROKİNİN AÇILIMI BELGESİ
            </strong>
           </p>
           <p>
            İşçi Partisi Genel Merkez binasında yapılan aramada elde edilen ELBA marka bir CD’de Yargıtay binasının giriş-çıkışlarına ve bina bölümlerine ait kroki bulunmuştu. Belgelerdeki ilginç detaylar dikkat çekiyordu. Kameraların kör noktaları, kilitli olan ancak açılabilecek kapılar, krokiler içinde ayrıntılı biçimde ele alınmıştı. Mütalaada “Dönemin Yargıtay Cumhuriyet Başsavcısı Abdurrahman Yalçınkaya’ya yönelik suikast, Ergenekon’un planları arasındaydı.” deniyor. AK Parti’ye açtığı kapatma davası ve laiklik konusundaki çıkışlarıyla Başsavcı Yalçınkaya ‘elverişli’ bir hedef hâline geliyordu.
           </p>
           <p>
            <strong>
             DANIŞTAY SALDIRISI
            </strong>
            <p>
             <img alt="" height="433" src="http://web.archive.org/web/20130602034139im_/http://medya.aksiyon.com.tr/aksiyon/2013/03/25/hidir-ala-ergenekon-10.jpg"/>
             17 Mayıs 2006’daki Danıştay saldırısı büyük oyunun ilk sahnesiydi. Bazı gazeteler cinayetin ertesi günü saldırının, başörtüsü sebebiyle işlenmiş laiklik karşıtı bir eylem olduğundan emindi. Hürriyet saldırıdan bir gün sonra “Kaşıya kaşıya” manşetiyle çıktı. Gazete, “Türban her fırsatta toplumun gündemine sokuldu. Danıştay hedef gösterildi. Ve Türkiye’yi sarsan alçakça saldırıya davetiye çıkarıldı” diye yazdı. Hürriyet’in o günkü genel yayın yönetmeni Ertuğrul Özkök ise provokasyonu “Rejimin 11 Eylül’ü” ilan etmişti. Milliyet gazetesi ise “Laikliğe kurşun” manşetiyle çıkmıştı okuyucusunun karşısına. Bu medya organlarının saldırganı İslam’la ilişkilendirme çabası içerisine girmesi dikkatlerden kaçmıyordu. Katil Alparslan Arslan silahıyla birlikte suçüstü yakalanmış olmasına rağmen, senaryodan geri adım atılmadı. Medyanın yayınlarına bürokrasinin üst kademelerinden gelen kışkırtıcı açıklamalar eşlik etti. Provokasyonların meyvesi Kocatepe Camii’ndeki cenaze namazında alındı. Cenazeye katılan hükümet üyeleri linç tehlikesiyle karşı karşıya kalmış, emniyet güçleri tarafından zorlukla kaçırılmıştı. Bu yaklaşım medyanın takındığı klasik tutumla pek de çelişmiyordu aslında. Hatırlanacağı üzere 28 Şubat öncesi ‘laik aydın’ cinayetlerinde de İslami kesim hedef gösterilmişti. Yıllar sonra gelen itiraflarla meselenin iç yüzünün hiç de öyle olmadığı anlaşılıyordu. Danıştay saldırısında da gerçekler söylendiği gibi değildi. Saldırgan ne saldırı anında “Allah’ın askerleriyiz” demişti ne de söylendiği gibi dindar biriydi.
            </p>
            <p>
             <strong>
              ALEVİLERE SUİKAST PLANI
             </strong>
            </p>
            <p>
             <img alt="" height="269" src="http://web.archive.org/web/20130602034139im_/http://medya.aksiyon.com.tr/aksiyon/2013/03/25/hidir-ala-ergenekon-5.jpg"/>
             İbrahim Şahin’den ele geçirilen belgeye göre Alevi- Bektaşi Federasyonu Genel Başkanı Ali Balkız da öldürülmesi planlanan kişilerdendi. Bu suikasttaki amaç Alevi ve Sünnileri birbirinden uzaklaştırmak ve kavga zemini hazırlamaktı. Dönemin Cumhuriyet Savcısı Zekeriya Öz’le görüşen Ali Balkız, Ergenekon suikast planlarını gördükten sonra; “Evimin fotoğrafını, krokisini, 9 kişiyi, patlayıcıyı kimin temin edeceğini ve düzenekleri gördüm. O anda aklıma Mumcu ve Hablemitoğlu’nun karanlık güçlerce katledilişi geldi.” demişti. Bu belgeleri gördükten sonra kanının donduğunu aktaran Balkız, Alevi ve Sünnileri birbirine düşürme senaryoları için ise “Artık Türkiye bu oyuna gelmeyecek. İstekleri Alevi Bektaşi örgütünün yöneticileri, sözcülerini, önderlerini katlederek, Sünniler ile Aleviler arasında bir kargaşa oluşturmak. Bu çok gerilerde kaldı. Aleviler de Sünniler de çok önemli deneyimler edindi. Evet, çok provokasyona geldikleri, çok dolduruşa getirildikleri oldu. Herkes bundan çok önemli sonuçlar, dersler çıkardı. Ülkemizde böyle şeyler bir daha olmaz.” ifadesini kullanmıştı. Yine Alevi Bektaşi Federasyonu Genel Sekreteri Kazım Genç’e yönelik suikast planları da, Balkız olayının tekil olmadığını gösterdi. Toplum kesimlerini tahrik edebilecek hedefler seçilmişti.
             <p>
              <img alt="" height="386" src="http://web.archive.org/web/20130602034139im_/http://medya.aksiyon.com.tr/aksiyon/2013/03/25/hidir-ala-ergenekon-7.jpg"/>
             </p>
            </p>
           </p>
          </p>
         </p>
        </p>
       </p>
      </p>
     </img>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C57F3A57CEE89393075C38E4A2C8166E?newsId=35150), [web.archive.org (arşiv bağlantısı)](http://web.archive.org/web/20130602034139/http://www.aksiyon.com.tr:80/aksiyon/newsDetail_getNewsById.action;jsessionid=C57F3A57CEE89393075C38E4A2C8166E?newsId=35150)
