# ANAYASA MAHKEMESİ: ÖZGÜRLÜĞÜN TEMİNATIYIZ

*Hıdır Ala 2014.04.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Anayasa Mahkemesi Başkanı Haşim Kılıç öncekilerine benzer bir konuşma yaptı; fakat muhatap farklı olduğu için tepkiler de değişti. Hukukun üstünlüğü ve insan onurunu merkezine alan konuşma deprem etkisi oluşturdu.
  </font>
 </div>
 <div id="newsText">
  <font class="detail-text">
   <p>
    Anayasa Mahkemesi Başkanı Haşim Kılıç’ın, mahkemenin 52. kuruluş yıldönümünde yaptığı konuşma siyaset ve hukuk camialarında deprem etkisi yaptı. Konuşmanın satırbaşlarıyla özeti şöyle: İnsanlık onurunun varlığı, temel hak ve özgürlükleri de evrenselleştirmiştir. Bu değerleri yüceltmek, derinleştirmek, tehditler karşısında savunmak Anayasa Mahkemelerinin en temel görevidir. Esasen Anayasa yargısının varlık nedeni; ırk, renk ve inancı ne olursa olsun, insan olma ortak paydasına sahip herkesin var olan onurunu korumaktır.
   </p>
   <p>
    <img alt="" height="265" src="http://web.archive.org/web/20140512074931im_/http://medya.aksiyon.com.tr/aksiyon/2014/04/28/bulent-anayasa-(2).jpg">
     <p>
      <span>
       <strong>
        HUKUK, KAMU GÜCÜNÜ KUŞATIR
       </strong>
      </span>
      Evrensel değerlerin ağırlıklı olarak uygulandığı, tüm eylem ve işlemlerin yargı denetimine tabi tutulduğu, hukukun üstünlüğünün egemen olduğu bir devlet, hukuk devleti olarak tanımlanmıştır. Hukuk devletinin en belirgin diğer bir özelliği ise, tasarruflarının öngörülebilir, ulaşılabilir açık ve şeffaf olmasıdır. Hukuk devletinin odağında esas itibariyle iktidar gücünün keyfî davranışlarının sınırlandırılması vardır. Bu nedenle kamu gücünü kullananlar da vatandaşlar gibi hukuksal ilkelerle kuşatılmıştır.
      <p>
       Bir ülkeyi hukuk güvenliği testinden geçirebilmek için öncelikle yazılı hukuk kurallarının, daha sonra da bunu uygulayan hâkim, savcı, adli personel ve adli kolluğun ne durumda olduğunun tespiti gerekir. Sisteme dâhil unsurlar ahenk içinde birbirini engellemeden adalete ulaşmaya hizmet ediyorsa sorun yok demektir. Haklı bir neden olmaksızın, kamu yararı gözetilmeden, siyasal amaçları gerçekleştirmek düşüncesiyle yazılı hukuk kurallarında çok sık aralıklarla yapılan değişikliklerin, toplumda hukuk güvenliğini sağlayabileceğinden bahsedilemez.
       <p>
        <img alt="" height="152" src="http://web.archive.org/web/20140512074931im_/http://medya.aksiyon.com.tr/aksiyon/2014/04/28/bulent-anayasa-(1).jpg"/>
        Ekonomik, siyasi, sosyal ve kültürel hayatı altüst edecek yasal düzenlemelerin öngörülebilir olmaması, bireylerin hukuka olan güveninin tükendiği yerdir. Esasen, hukuk güvenliğini sağlayacak olan unsurlar, bağımsızlık ve tarafsızlık sorununu çözmüş olan yargı organları ile yasama ve yürütme organlarının insan haklarını özne kabul eden uygulamalarıdır.
        <p>
         Hukuk devletinin temel direği olan yargı, aynı zamanda devletin vicdanı olarak da tanımlanır. Bu vicdanın, siyasi ve ideolojik vesayet odaklarının işgaline uğraması nedeniyle toplum hayatına verilen zararların acı örnekleri, hafızalardan henüz silinmemiştir. Yargının vicdanını işgal edenlerin kimliği, düşüncesi ya da kutsalları ne olursa olsun bu sonuç değişmeyecektir. Dün hak ihlaline uğramış mağdurlarla, bugün aynı ihlalleri yaşayan mağdurların kimliklerinin farklı olması bu bakışımızı asla etkilemeyecektir. Sadece yargı değil, onur sahibi olan herkesin haksızlığa ve ihlale karşı çıkması insanlık borcudur.
         <p>
          <span>
           <strong>
            DİNK’E GÜVERCİNLİ ATIF
           </strong>
          </span>
          Kamu gücünü etkili bir şekilde kullanan yargı, siyasi ve ideolojik yapılanmaların hedefinde her zaman “ele geçirilmesi gereken bir kale” olarak görülmüş, ele geçirenler de kendi vesayet sistemini dayatmanın çabasına düşmüştür. Kaleyi ele geçiremeyenler ise, yargının bağımsızlığının ve tarafsızlığının ne kadar hayati bir öneme sahip olduğunu söyleyip durmuşlardır. Kaleyi işgal edenler de yargıyı, siyasi düşüncelerine ve ideolojilerine lojistik destek sağlamak için ya da rakiplerinden intikam alma aracı olarak kullanmışlardır. Yargı üzerinde oluşan ya da oluşacak siyasi, ideolojik, dinî, ırkî ve mezhebî tüm vesayetçi anlayışlar, başta yargı mensupları olmak üzere herkes tarafından şiddetle reddedilmelidir.
          <p>
           Esasen vesayet altındaki bir yargıdan hukuk güvenliğini sağlaması da beklenemez. Böyle bir sistem yönetenlerin güvenliğini sağlarken, ötekilere de ancak, korku, endişe ve umutsuzluk verebilir. Herkese bildik gelen bir sözle yeniden tekrarlamak gerekirse, hukuk güvenliği insanların güvercin ürkekliği içinde yaşamadığı korkusuz bir ortamın varlığı olarak da tanımlanabilir.
           <p>
            2010 yılında yapılan Anayasa değişikliği ile yargı organları üzerinde oluşan vesayetçi anlayışların ortadan kaldırılması için cesaretli adımlar atıldı. Bu adımlar toplumda büyük karşılık da gördü. Söz konusu vesayetçi yönetimlerin görevlerinin sona ermesi ile büyük bir boşluk doğdu. Bu boşluğun, toplumun her kesimini kucaklayan, hoşgörülü, özgürlükçü, çoğulcu, adil ve evrensel değerleri yansıtan tercihlerle doldurulması gerekirken, ne yazık ki bunu gerçekleştiremedik. Bu kez, farklı renkte yeni bir vesayet sisteminin oluşmasına tanık olduk. Kimse bu yeni oluşumun günahından kendini soyutlamaya çalışmasın.
            <p>
             <span>
              <strong>
               ‘PARALEL YARGI’ CİDDİ VE AĞIR BİR SUÇLAMA
              </strong>
             </span>
             Daha önceki yıllarda yaptığım konuşmaların bir bölümünde aynen şunları dile getirmiştim. Yargı, milletin iradesine tuzak kurulacak yer değildir ve olmamalıdır. Son dönemde yargı, bu konuyla ilgili olarak “paralel devlet” ya da “çete” diye nitelendirilen çok vahim, çok ciddi ve çok ağır bir suçlamayla karşı karşıyadır. Bu suçlama üzerinde yapışık kaldığı sürece yargının ayakta kalması mümkün değildir. Bugün itibariyle bırakınız ceza davalarını, en basit alacak davasına ilişkin kararlar bile tartışmaya açılmış ve yargıya olan güven ağır yara almıştır. Başta yargı ve yürütme organları olmak üzere herkes bu iddialarla ilgili bilgi, belge ve delilleri zaman geçirmeden ortaya koymak zorundadır. Gerek yargıda, gerekse yürütme organı içinde var olduğu iddia edilen bu kişilerin başka illere tayin edilerek ya da yerlerini değiştirerek sorunu çözmenin anlamsızlığı açıktır.
             <p>
              <span>
               <strong>
                YARGI PSİKOLOJİK TRAVMA GEÇİRİYOR
               </strong>
              </span>
              Söz konusu iddiaların yargı kurumlarında psikolojik travma yarattığı, delil, bilgi ve belgeye dayanmayan ihbar mektuplarının hüküm icra ettiği, hâkim ve savcılar arasında önemli ayrışma ve bölünmelere sebep olduğu hepimizin saklayamayacağı gerçeklerdir. Bu ayrışma ve bölünmenin hukuk devletinin, hukuk güvenliğinin ve adaletin sonunu getireceğini yargıda yaşadığımız olaylar açıkça göstermektedir.
              <p>
               Tekrar etmek gerekirse, yargının bu iç ağrısı ile yaşaması asla mümkün değildir. İddia edilen kayıt dışı yapılanma yargı mensupları arasında korku, endişe ve gelecekle ilgili belirsizliklerin doğmasına, aralarında olması gereken mesleki ilişkinin çok olumsuz etkilenmesine yol açmaktadır.
               <p>
                <span>
                 <strong>
                  DOĞRUYSA ‘VİCDAN YOLSUZLUĞU’
                 </strong>
                </span>
                Görevi, maddi gerçekleri ortaya çıkarmak olan yargının karşı karşıya kaldığı bu iddianın adı “vicdan yolsuzluğu”dur. Bunun için yapılması gereken açıktır. Hukuk devletine yakışan yöntemler uygulanmak suretiyle gerçekliğinin ispat edilmesi halinde, faillerine bir saniye bile beklenmeden gerekli yaptırımlar uygulanmalıdır. Yargı bağımsızlığı ve tarafsızlığının vazgeçilmez unsuru olan “özgür vicdanlı” hâkim ve savcılarımızın ayakta kalması için buna mecburuz. Demokratik hukuk devletlerinde, tehdit ederek, korkutarak sorunların çözüldüğüne ilişkin örnekler bulamazsınız.
                <p>
                 Hemen her toplumda sorunların temel kaynağı yasama, yürütme ve yargı organlarının sebep oldukları hak ihlalleridir. Bu ihlallerin sonuçları ve toplumsal karşılığı önemsenmelidir. Bireylerin, her türlü endişe ve korkudan arındırılmış güvenli bir alanda hayat sürmeleri, en temel anayasal haklarıdır.
                 <p>
                  <span>
                   <strong>
                    ÖZGÜRLÜKLER LÜTÜF DEĞİL, HAK
                   </strong>
                  </span>
                  Kamu gücüne sahip olanların topluma sunduğu hak ve özgürlükleri, lütuf ya da bağış düzleminde değerlendirmesi düşünülemez. Farklı olanların hak ve özgürlüklerine karşı kimse, ev sahibi edasıyla duruş da sergileyemez. Yetmiş altı milyonun her ferdi bu evin sahibi ve Anayasa ile teminat altına alınmış hakların kullanıcısıdır.
                  <p>
                   Anayasa Mahkemesi’nin son günlerde verdiği bireysel başvuru kararlarına yapılan ölçülü eleştirileri saygı ile karşılarken, belirtilen zorunluluk nedeniyle verilen kararlarımızın arkasında olduğumuzu da ifade etmek istiyorum. Anayasa Mahkemesi, yakın zamanda bir internet sitesine erişimin yasaklanması kararına karşı yapılan şikâyet başvurusu hakkında verdiği kararında, “tüketilmesi gereken başvuru yolları” gözetilmediği için yoğun eleştirilerle karşı karşıya kalmıştır. Gerek Avrupa İnsan Hakları Mahkemesi, gerekse Anayasa Mahkemesi defalarca verdiği kararlarında “kanun yollarının tüketilmesi” koşulunun mutlak olmadığını ifade etmişlerdir. Uzun yargılama, uzun tutukluluk ya da şikâyete konu hakkın yeterli ve etkili hukuk yolları ile korunup korunmadığı yönünde yapılan değerlendirmeler ise bunun istisnalarını teşkil etmektedir. Anayasa Mahkemesi’nin uzun yargılama ve uzun tutukluluk şikâyetlerine ilişkin olarak Avrupa İnsan Hakları Mahkemesi’nin içtihatları doğrultusunda kanun yolları tüketilmeden verdiği ihlal kararlarına karşı hiçbir eleştiri yapılmamasına rağmen, bir internet sitesine erişimin yasaklanması kararına yönelik verdiği ihlal kararının siyasal kaygılarla ölçüsüz bir şekilde eleştirilmesi dikkat çekicidir.
                   <p>
                    <span>
                     <strong>
                      İTİBARSIZLAŞTIRMA KÖTÜ NİYETLİ
                     </strong>
                    </span>
                    Hukuk devletinde mahkemeler, emir ve talimatla çalışmadığı gibi, dostluk ve düşmanlık duyguları ile de yönlendirilemez. Mahkemeler verdikleri kararların sonuçlarının doğurduğu üzüntü ve sevinçlerle de ilgilenmez. Bu duyguları gayet doğal kabul eder. Ancak, verilen kararlardan hukuk dışı sonuçlar çıkararak, Mahkeme mensuplarını itibarsızlaştırma gayretleri iyi niyetle izah edilemez. İnternet sitesine idari kararla getirilen yasağın daha ilk dakikasında siteye başka yollardan ulaşılmak suretiyle etkisiz ve sonuçsuz bırakılabilmesi gösterilen orantısız tepkiyle örtüşmüyor.
                    <p>
                     Amacımız sorun üretmek değil, sorun çözmek olmalıdır. Bir eylemin, işlemin veya yasama tasarrufunun, siyasi bir belge olan anayasaya göre, denetlenmesi nedeniyle ortaya çıkan Anayasa Mahkemesi kararının siyasi sonuçlar doğurması doğal bir zorunluluktur. Bu sonuçlara bakarak Anayasa Mahkemesi’nin siyasi amaçlarla hareket ettiğini söylemek ya da millî olmamakla suçlamak içeriği ve derinliği olmayan sığ eleştirilerdir.
                     <p>
                      <span>
                       <strong>
                        GÜCÜN ETKİSİYLE GÖMLEK DEĞİŞTİRMEYİZ
                       </strong>
                      </span>
                      2010 yılındaki Anayasa değişikliğine kadar, Anayasa Mahkemesi’nin özgürlük, demokrasi, laiklik ve sosyal hukuk devleti konularındaki sınırlayıcı ve daraltıcı anlayışından mağdur olanların bugün, bireylerin hak ve özgürlük alanını genişleten, önündeki engelleri kaldıran, evrensel standartları hayata geçiren bir anlayışa dönüşmüş olan mahkeme kararlarından rahatsızlık duymalarını yaşadıkları garip bir çelişki olarak görüyoruz. Bizler adil olmayı kutsal bir görev kabul eden bir medeniyetin mensupları olarak, gücün ve şartların etkisiyle gömlek değiştiren bir karakterin sahibi olamayız.
                      <p>
                       Dün hak ihlaline uğrayanların nasıl yanında yer alınmışsa, bugün de kimliği, kişiliği, gücü ve rütbesi ne olursa olsun, hak ihlaline sebep olan herkesin karşısına, aynı adalet gömleğiyle çıkmaya devam edeceğiz. Mahalle baskısı ile yargı mensuplarının görüş, düşünce ve kararlarının etki altına alınma çabaları, adaletin kutsallığına inanmış olanlar için geçerli değildir.
                       <p>
                        <span>
                         <strong>
                          TEPKİLER TARAFTARLIĞI  YÜKSELTİR AMA…
                         </strong>
                        </span>
                        Son yıllarda birey ve toplum olarak, yaşanan sorunlarla ilgili en masum çözüm önerilerini, düşünce ve görüşleri derhal siyasi bir süzgeçten geçirdikten sonra kabul veya reddeder hale geldik. Bu yaklaşım toplumun aşırı siyasallaşmasına, kutuplaşmasına ve kaygı verici bir gerilimin yaşanmasına yol açıyor. Yaşanan gerilim insanlarımızı taraf olmaya zorlamakta, söylenenler yanlış da olsa, taraf olmanın güçlendirdiği inatçılıkla düşünceler savunulmaya çalışılmaktadır. Sorunlara veya önerilen çözümlere tepkisel tavırlarla meydan okumak, taraftar bağlılığını güçlendirmekte ise de insanların bir araya gelme, diyalog ve uzlaşma iradelerini zayıflatmaktadır. Diyalog ve uzlaşma zeminini kaybettiğimizden dolayı, farklı olanların doğruları ile zenginleşemiyoruz. Başkalarının haklarına sahip çıkmak bir insanlık erdemidir. Katılmasak da, hakkı ihlal edilenlerin yükünü paylaşmak, onurlu insan olma refleksinin doğal bir sonucudur.
                        <p>
                         Kin ve nefret söyleminin, korkuyla buluştuğu böyle bir noktada, insanlarımızı iç dünyalarına hapsedilmiş inançlar ve beyinlerinden dışarı çıkaramadıkları düşüncelerle baş başa bırakıyoruz. Oysa, çoğulcu ve katılımcı demokratik sistem, “farklılıkların sesli yaşaması” gerektiği çağrısını yapıyor. Yüzyıllardır biriktirdiğimiz köklü kültür yapımız ve oluşan inanç dünyamız, demokrasinin tam da bu çağrısıyla örtüştüğünü söylüyor. Sahip olduğumuz bu sevgi ve hoşgörü kültürünün lojistik desteğine ihtiyacımız vardır.
                        </p>
                        <hr/>
                        <p>
                         <strong>
                          <img alt="" height="291" src="http://web.archive.org/web/20140512074931im_/http://medya.aksiyon.com.tr/aksiyon/2014/04/28/bulent-anayasa-(3).jpg"/>
                         </strong>
                        </p>
                        <p>
                         <span>
                          <strong>
                           SIRADIŞI YÜKSEK YARGIÇ
                          </strong>
                         </span>
                         <p>
                          Aldıkları kararlarla AK Parti’nin hedefi hâline gelen Anayasa Mahkemesi’nin Başkanı Haşim Kılıç, kurumdaki 24. yılını geride bırakıyor. 13 Mart 1950 tarihinde Kırşehir Çiçekdağı’nda dünyaya gelen Kılıç, lise dâhil eğitimini Yozgat’ta yaptı. Üniversiteyi, 1968 yılında girdiği Eskişehir İktisadi ve Ticari İlimler Akademisi’nde okudu. 1972 yılında mezun olup iki yıl sonra da Sayıştay’da denetçi yardımcılığı ve denetçilik yaptı. 1985 yılında Sayıştay’a üye seçildi. 1990 yılının kasımında da dönemin cumhurbaşkanı Turgut Özal tarafından Anayasa Mahkemesi (AYM) üyeliğine seçildi. 1999’da ise kurumun başkan vekilliğine adını yazdırdı. Anayasa Mahkemesi Başkanvekilliği görevine 7 Aralık 2003’te yeniden seçildi. Tülay Tuğcu emekli olunca da 22 Ekim 2007’de onun yerine Anayasa Mahkemesi Başkanı oldu.
                          <p>
                           Son birkaç aya kadar farklı kesimlerin hedefinde tartışmalara konu olan Haşim Kılıç, artık iktidar partisinin eleştirilerine muhatap olmaktan kurtulamıyor. Bunda en önemli etkiyi de devlet yerine bireyin haklarını öne çıkaran, yasakçı zihniyetle mücadelesi yatıyor denebilir. Twitter yasağını kaldırması bunun son örneği idi.
                           <p>
                            Göreve geldiğinde ‘evinde televizyon yok’ denerek ‘gerici’ yaftalamasıyla karşı karşıya kalan Kılıç, önemli kararlarda hep özgürlüklerden yana tavır almasıyla bilindi. 1997’de Anayasa Mahkemesi’nin üniversitelere türban yasağı getiren kararına karşı çıktı. Refah Partisi’nin kapatılmasına da karşı oy kullandı. Merve Kavakçı milletvekili olarak türbanla Meclis’te yemin etmek istediğinde de buna yasal bir engelin olmadığını söyleyen kendisiydi.
                            <p>
                             Bugün AK Partililerin hedefinde olan Kılıç, 2007’de iktidar partisine açılan davada da kapatmaya karşı çıkan 6 üyeden biriydi. AYM, 2012’de de kritik bir karara imza atarak Abdullah Gül’ün görev süresinin 7 yıl olduğuna karar verdi. Bugünlerde kimin aday olacağı tartışmalarının yaşandığı 2014’teki ikinci önemli seçim olan cumhurbaşkanlığı seçimi de bu karara dayanıyor. Kılıç, 13 Mart 2015’te yaş haddinden emekliye ayrılacak.
                            </p>
                            <hr/>
                            <h3>
                             <span>
                              Adalet Bakanı Bekir Bozdağ: AYM BAŞKANI SİYASİ BİR AKTÖR GİBİ!
                             </span>
                            </h3>
                            <p>
                             <img alt="" height="225" src="http://web.archive.org/web/20140512074931im_/http://medya.aksiyon.com.tr/aksiyon/2014/04/28/bulent-anayasa-666.jpg"/>
                             AYM Başkanı Sayın Haşim Kılıç’ın değerlendirmesi bütün kamuoyunun takdirindedir. AYM Başkanı toplantıya davet ettiği konuklarına davete yakışmayan bir üslup içinde konuşmuştur. Eleştirileri kişiselleştirmiştir, başkanın konuşması siyasi değil, hukuki olmak zorundadır. Baştan sona siyasi polemiklerle doludur. Başkan gündemdeki bütün konuları siyasi bir aktör gibi cevaplamıştır. Umarım siyasi partiler ‘mahkeme yetkimizi gasp etti’ demez. AYM Başkanının kararlarını savunması ve arkasında durması, kararlarındaki zayıflığı ortadan kaldırmaz. Mahkeme kararları eleştirebilir. Türkiye’de kimse TBMM’nin üzerinde değildir. Yargının tarafsız olması demokrasinin teminatıdır. Yargı bir ideolojinin arka bahçesi olamaz. AYM’ye bu üslup yakışmamıştır. Türkiye’nin yeni bir muhalefeti olmuştur, AYM başkanı muhalefet partilerinin boşluğunu değerlendirmeye niyetli gibi gözüküyor. Muhalefet partilerine hayırlı olsun. Yapılan açıklama hem yargıya hem yasamaya hem yürütmeye karşı büyük eleştiriler içeriyor. Yasama yetkisi, TBMM’ye aittir, bu yetki devredilemez. AYM Başkanı dahil hiç kimse bu yetki ve görevi sorgulayamaz ve hafife alamaz. (Bir soru üzerine.) Kendisinden bir istifa gibi bir çağrım yok, kendi takdiri. Zaten emekliliğine 10 ay kaldı. Emekliliğine az bir süre kaldığı için yeni arayışlar içerisinde herhalde.
                            </p>
                           </p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38429-anayasa-mahkemesi-ozgurlugun-teminatiyiz.html), [web.archive.org (arşiv bağlantısı)](http://web.archive.org/web/20140512074931/http://www.aksiyon.com.tr:80/aksiyon/haber-38429-anayasa-mahkemesi-ozgurlugun-teminatiyiz.html)
