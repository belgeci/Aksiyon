# MİLLÎ EĞİTİM’DE İKNA ODALARI!

*Hıdır Ala 2013.11.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   3 bin dershaneyi temsil eden Ulusal Dershane Dernekleri ortak açıklama yaptı: “Bakanlık bizimle istişare için değil, ikna etmek için görüşüyor.”
  </font>
 </div>
 <div id="newsText">
  <font class="detail-text">
   <p>
    Türkiye son bir haftayı dershanelerin kapatılması tartışmasıyla geçirdi. Kapatma kararının doğru olmayacağı toplumun farklı kesimlerince dillendirildi. Ama son sözü Başbakan Tayyip Erdoğan söyledi. ATV’de gazetecilerin sorularını cevaplarken, “Dershaneler kapanacak, kararımızı verdik.” dedi.
    <p>
     Bu gelişmeler üzerine bütün dershaneciler bir araya gelerek ortak açıklama yaptı. Özel Dershaneler Birliği Derneği (ÖZ-DE-BİR), Güven Dershane Sahipleri Derneği (GÜVENDER), Tüm Özel Öğretim Kurumları Derneği (TÖDER), Özel Öğretim Derneği (ÖZDER) ve Özel Anadolu Kültür Dershaneleri Birliği Derneği (KÜLTÜR-BİR) temsilcileri Ankara Rixos Otel’de basın toplantısı düzenledi. 3 bin dershane adına açıklamayı ÖZ-DE-BİR Başkanı Faruk Köprülü yaptı. Sorunun sadece yüzde 25 olarak telaffuz edilen bir kesimin meselesi ve mücadelesi gibi gösterilmesinin yanlış olduğunu vurgulayan Köprülü, “3 bin civarında dershaneyi temsil eden dernekler, tüm dershane sektörü hatta tüm özel öğretim kurumları dernek ve çevreleri bu soruna sahip çıkmış, ortak bir bakışla ve demokratik haklarını kullanarak sorunun çözümüne yönelmiştir.” dedi.
     <p>
      Hem Başbakan’ın verdiği tartışmalı bilgilere cevap hem de kamuoyunu aydınlatma niteliği taşıyan Köprülü’nün konuşmasından satır başları şöyle:
      <p>
       Dershaneler hakkında çalışma yapılırken dershane sahipleri ile herhangi bir görüş alışverişi yapılmamıştır. Yasa taslağı hazırlandıktan sonra MEB yetkilileri bizlerle bir araya geldi, ancak uzlaşmak için değil, kapatma kararına ikna etmek için. Millî Eğitim Bakanı Nabi Avcı’nın ikna turları ile ülkeyi dolaşmasına gerek yok, bizler buradayız. Eğer böyle bir çalışma yapılacaksa, mutlaka masada dershane sahiplerinin de olması gerekir. Meselenin oldubittiye getirilmeden, zaman baskısı olmadan, hukuksal sorunlara yol açmayacak biçimde ayrıntılarıyla görüşülmesini bekliyoruz. Bakanlık bürokratları tarafından dershane dernekleri ile yapılacak görüşmelerde karşılıklı dayatma olmadan yapıcı katkılarda bulunmak istiyoruz.
       <p>
        Şu anda Türkiye’deki özel okullar yüzde 60 kapasiteyle çalışıyor, yani yüzde 40 kontenjan açığı var. Bir taraftan özel okullarımız çalışmalarına devam ederken, yeni mağdur özel okullar oluşturma düşüncesini ve dayatmasını anlamak mümkün değil. Bir veli çocuğunu özel okula gönderecekse 15-20 bin TL’yi zaten ödeyecekse o veliye 2 bin 500 TL destek vermenin anlamı var mı?
        <p>
         Dershaneler hiçbir zaman bir rant kapısı olmadı, bunu düzeltmek lazım. Yapılan bu açıklamalardan son derece rencide olduk. Sınav sorularını dershaneler hazırlamıyor. Dershaneler test cambazlığı yapmaz, okulda öğretilmeyen konuların dershanelerde işlenmesi söz konusu değil.
         <p>
          Türkiye’nin muhtelif illerinde dershane ücretleri değişiklik göstermekle birlikte ortalama olarak 2 bin 3 bin TL’den bahsedebiliriz. Ancak Doğu ve Güney Doğu Anadolu’da birçok öğrencimiz 700-800-1000 TL ile dershane hizmeti alıyor. Dershanelerde yüzde 3 ücretsiz öğrenci okutmamız gerekirken yaklaşık yüzde 10 öğrenci bedava okutuluyor.
          <p>
           600 bin lise mezunu sınava dershanelerde hazırlanıyor. Mezun olan öğrencilerin bir kısmı, o yıl dershanelere devam ederek üniversiteyi kazanıyor. Eğer kendilerinin yetişeceği daha iyi ortamları bulamazlarsa yıllar yılı mezun öğrenci sayısında da yığılma olacağı açıktır.
           <p>
            Meydanlara inmek gibi bir yola başvurmayız. Ancak çeşitli yönlerden hakkımızı sonuna kadar arama gayretindeyiz.  Konu yasalaşırsa, bizler her türlü yasal haklarımızı önce ülkemizdeki tüm yasalar çerçevesinde kullanıp daha sonra bir sonuç alamasak, bu süreci Avrupa İnsan Hakları Mahkemesi’ne kadar taşıma düşüncesindeyiz.
            <p>
             Sadece 200-250 civarında dershanenin bina şartlarıyla özel okul olmaya müsait olduğunu biliyoruz. Bütün dershaneleri özel okullara dönüştürsek de dershanelere olan ihtiyaç devam ettiği sürece amacına ulaşmış olmayacak.
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6347A53C53207CA2D25AFB6E229FCE3D?newsId=37176), [web.archive.org (arşiv bağlantısı)](http://web.archive.org/web/20131206104740/http://www.aksiyon.com.tr:80/aksiyon/newsDetail_getNewsById.action;jsessionid=6347A53C53207CA2D25AFB6E229FCE3D?newsId=37176)
