# Büyüklere masallar küçüklere gerçekler

*Hıdır Ala 2015.02.24*

<div class="pNewsDetailMainContent" itemprop="articleBody">
 <p>
  Gündemi uzun süre meşgul eden manşet haberlerle akla ziyan iddialar ortaya atılıyor, âdeta okurların zekâ seviyeleri ve sabırları test ediliyor. Tam bitti dendiği anda başka bir saçma haber devreye giriyor. Tıpkı Twıtter fenomeni Fuat Avni olayında olduğu gibi…
 </p>
 <p>
  Twitter fenomeni Fuat Avni’nin kim olduğuyla ilgili haberler geçen haftanın konusuydu. Attığı twitlerle gündem olan kişiliğin üzerindeki sır perdesinin aralandığı haberinin elbette alıcıları da hayli çok oldu. Haberi, Akşam, Star ve Güneş gazeteleri patlatırken, Sabah pas geçti. Rivayete göre Fuat Avni, Emre Uslu’dan başkası değildi! Ardından gelen haberlerle artan dozajda CHP, Fethullah Gülen ve camia da hedefe konmaya başlandı.
  <br>
   Seçime doğru giderken kaybedilen mevziyi geri kazanmak için yeni hamleler devrede. 7000 kişiyi dinlediler haberlerinden sonraki en büyük manipülasyon haber furyasıyla karşı karşıyayız. Fuat Avni ve birtakım isimlerin doğrudan mesajlaştıklarını iddia eden düzmece haberler revaçta bugünlerde. Düzmece diyoruz zira haberlerdeki tuhaflıklar zihinleri bile yoruyor.
   <br>
    Siyah zemin üzerine akan beyaz courier new fontu, daktilodan çıkmış izlenimi uyandıran resmî evrak algısı fazlaca sırıtıyor. Tarihler, hesap isimleri, dakikalar ve hatta saniyeler bile unutulmamış.  Neredeyse çok gizli damgasını unutmuşlar diyesiniz geliyor. Belge diye ortaya konan ve sosyal medyada alay konusu olan haberlerdeki tuhaflıklara bir göz atalım isterseniz.
   </br>
  </br>
 </p>
 <p>
  - Star’ın 18 Şubat tarihli manşet haberinde,  2014 yerel seçimlerden önce, Fuat Avni ile CHP milletvekilleri arasında bir mesajlaşma olduğu izlenimi yaratılmak isteniyor. Belge diye sunulan görüntüde @fuatavni_f hesabı geçiyor. Oysa Şubat 2014’te kullanılan hesap “@fuatavni_f” değil, “@fuatavni”ydi.
  <br>
   - Twitter’da doğrudan mesajlaşabilmek için hesapların birbirlerini takip etmeleri gerekiyor. Umut Oran’ın “@fuatavnifuat” hesabını, Fuat Avni’nin de “@UmutOranCHP” hesabını takip etmesi lazım ki birbirlerine mesaj atabilsinler.  http://mytwitterbirthday.com adresinden Twitter hesapları kontrol edildiğinde @fuatavnifuat hesabı, karşılıklı mesaj gönderildiği iddia edilen tarihte mevcut değil hem de zaten Umut Oran’ı takip etmiyor. “fuatavnifuat” hesabı ise 14 Haziran 2014’te açılmış. Haberde bahsi geçen yazışmalar ise Ocak 2014’e ait yani 6 ay öncesine.
   <br>
    - İddia edilen bazı yazışmaların 140 karakteri aştığı görülüyor. Hâlbuki Twitter’da direkt yazışmalar da dâhil mesajların 140 karakterden uzun olması mümkün değil.
    <br/>
    - Fuatavnifuat ile yazıştığı iddia edilen kotilaji ve dustlastt isimli hesapların 30 Mart 2014 seçimlerinden önce yazışma yaptığı söylenmiş fakat belirtilen tarihte bu hesaplar henüz açılmamışlar bile. İlgili hesaplar 18 Şubat 2015’in ilk saatlerinde yani Akşam ve Star gazetelerinin okurun eline ulaşmasından birkaç saat önce okur tarafından kontrol edildiklerinde varlıkları ispatlanabilsin diye alelacele açılmışlar.
    <br/>
    - Yine Fuat Avni ile yazıştığı öne sürülen hesapların ortak yönü hemen hemen hepsinin iki kişiyi takip ediyor olması ve takipçilerinin çok az olması, ayrıca en önemlisi kamuya açık olmaları. Profilleri isteyen herkes görebilsin diye açık bırakılmış sanki. Hâlbuki Twitter’i aktif kullanmadıklarından hesaplarını gizli profile dönüştürebilirlerdi. Özellikle sadece Fuat Avni’yi ve Emre Uslu’yu takip etmek üzere kurgulanmışlar. (Bu yazı hazırlanırken kontrol edildi. Sonrasında hesaplarda yapılabilecek değişiklikler konumuz dışında.)
    <br/>
    - Madem illaki yazışacaklar neden sadece Twitter hesabı üzerinden yazışmışlar? Hele de kimsenin ruhu bile duymadan güvenli ve şifreli yazışabilecekleri bir sürü mobil yazılım ve uygulama varken.
    <br/>
    - 20 Şubat tarihli Akşam Gazetesi’nde Umut Oran’la yapıldığı iddia ettikleri yazışmalar evlere şenlik. Konu Sümeyye Erdoğan’a suikast planı(!). Talimatı Gülen vermiş. Suikastçı ABD’den, Emre Uslu da ABD’de. Peki ama Umut Oran’la mesajlaşmasına ve itiraf etmesine ne gerek var? CHP ile illiyet bağı oluşturmak istenmesinin dışında bu sorunun akla mantığa uyan başka bir cevabı var mı?
    <br/>
    - Yazışmalarda Date yerine History yazmaları ve ayrıca İngilizcede büyük harfle i yazımı olmamasına rağmen TİME kelimesinde büyük İ şeklinde yazım hatası yapmaları, bunu yaparken ciddi belge imajı vermeye çabalamaları da ayrıca gözden kaçmıyor.
    <br/>
    - Yabancı film repliklerini aratmayan “İsrail’i darıltmayalım. Yapalım şu suikasti” cümlesi Twitter’da ciddi alay konusu oldu. “Hey dostum” repliğini DM için unutmuşlar sanki.
    <br/>
    <br/>
    <strong>
     Fuat Avni yok, Emre Uslu verelim
    </strong>
   </br>
  </br>
 </p>
 <p>
  Hüseyin Özay’ın Taraf Gazetesi’ndeki haberine göre haberler manşet yapılmadan daha önce Fuat Avni ismine ulaşmak için güvenlik birimleri üst düzey AKP’li bürokrat ve siyasileri araştırmaya başlandı. İnternet bilgilerine kadar incelenenler arasında bazı bakanların da olduğu iddia ediliyor. Fuat Avni ile ilgili araştırmalarda somut verilere ulaşamayınca da yeni bir algı operasyonu yapılmasına karar verildi. Bunun için AKP’ye çok yakın bir düşünce kuruluşu görevlendirildi. Düşünce kuruluşu da çeşitli devlet görevlileri ile birlikte bir “Fuat Avni yönetim planı” oluşturdu ve bu plan yandaş medyaya servis edildi.
 </p>
 <p>
  Dosya kapsamında yer alan bazı Twitter direkt mesajlarının henüz isimleri verilmeyen iki akademisyen tarafından hazırlandığı söyleniyor. CHP sözcüsü Haluk Koç, tezgâhı hazırlayanları bildiklerini belirterek MİT içinden 4 görevlinin de bu işin içinde olduğunu açıkladı.
 </p>
 <p>
  <strong>
   Sümeyye üzerinden mağduriyet
  </strong>
 </p>
 <p>
  Fuat Avni ve haberlerde bahsi geçen kişiler arasında iddia edilen mesajlaşma haberleri dökülmeye başlayınca son hamle ile suikast girişimi haberi devreye sokuldu.
 </p>
 <p>
  Toplum hissiyatını etkilemek için ‘Mağdurum abi’ madenini kullanmayı iyi bilen siyasiler, yandaş medyayı neredeyse bir an boş bırakmıyor. Kadın mağduriyetini daha önce de denemişlerdi. Gezi Parkı olayları sırasında yandaş medya ‘Kabataş’ta başörtülü kadına taciz’ haberleriyle yankılanmıştı. Haberin ne kadar uydurma olduğu daha sonra ortaya çıktı çıkmasına ama ilk başta elde etmeyi amaçladıkları etkiyi çoktan elde etmişlerdi zaten. Şimdi Sümeyye Erdoğan’ın ismini kullanarak başka bir mağduriyet elde etme gayretkeşliğindeler.
 </p>
 <p>
  Bu haberler neden servis ediliyor? sorusuna cevap aranıyor. Emre Uslu’nun Taraf Gazetesi’ndeki köşe yazısındaki analize göre Doğu Perinçek seçime yeni bir partiyle girmeyi planlıyor. CHP’li isimleri Fuat Avni ve Cemaat ile aynı karede gösterip CHP içindeki ulusalcı çizgiye yakın isimlerin Perinçek’in partisine kayması ve CHP’nin bölünmesi planlanıyor. “CHP’nin kasetleri paralelin elinde, bu nedenle Cemaat’e mahkûm” kumpasıyla CHP’nin ulusalcılarına mesaj gönderiliyor. Böylelikle partinin sağ seçmene açılma planının da önüne geçilmiş oluyor.
 </p>
 <p>
 </p>
</div>


Kaynak: [www.aksiyon.com.tr](http://www.aksiyon.com.tr/ust-manset/buyuklere-masallar-kucuklere-gercekler_549106), [web.archive.org (arşiv bağlantısı)](http://web.archive.org/web/20150705204102/http://www.aksiyon.com.tr/ust-manset/buyuklere-masallar-kucuklere-gercekler_549106)
