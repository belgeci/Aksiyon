# PKK kimin için saldırıyor?

*Aziz İstegün 2011.08.22*

<font class="agenda2NewsSpot">
 <span>
  PKK’nın son iki yılda gerçekleştirdiği hiçbir eylem bölgede yaşayan insanların içine sinmiyor. Doğrudan örgütün kontrolünde olanlar hariç hiç kimse PKK şiddetini haklı, meşru görmüyor.
 </span>
</font>
<font class="newsDetail">
 <p>
  <p class="BasicParagraph">
   <span>
    Türkiye, iki yıldan beri ters yüz olmuş bir süreç yaşıyor. Türkiye’de hakların kısıtlandığını ileri sürerek dağa çıkanlar, özgürlükler arttıkça şiddetin dozunu artırıyor. Reşadiye saldırısının yaşandığı Aralık 2009’dan beri bu tablo her geçen gün netleşiyor. Kürtçe ile ilgili yasaklar bir bir kaldırılıyor, üniversitelerde Kürtçe bölümleri açılıyor, devletin resmî kanalından 24 saat Kürtçe yayın yapılıyor, Kürtçe dergiler ve gazeteler okurlarıyla buluşuyor, devlet İmralı’da bulunan Abdullah Öcalan’la görüşmeler yapıyor, bazı konularda ilerleme sağlandığı bizzat Öcalan tarafından açıklanıyor ve daha da önemlisi Türkiye’nin yeni baştan inşası anlamına gelen yeni anayasaya doğru adımlar atılıyor; ama ölüm kusan makineler susmuyor. Reşadiye’de 7 askerin şehit düştüğü saldırının ardından PKK, “Tokat eylemi, bir birimimizin kendi inisiyatifiyle gerçekleştirdiği eylemdir.” demişti. ‘Kendi inisiyatifi’ ile hareket edenler iki yıldan beri freni patlayan kamyon gibi sağa sola saldırıyor. Kürt meselesini demokratik yollarla çözme iradesi sürekli kanlı saldırılarla baltalanıyor.
   </span>
  </p>
  <p class="2011yenimetin">
   <span>
    Peki, bölge halkı son dönemlerde yaşananlara ne diyor, hadiseleri nasıl yorumluyor? Sokakta, kahvede, dost sohbetlerinde neredeyse konuşulan tek mesele bu. Bölgede derin bir kaygı var. 1990’lı yıllarda yaşanan karanlık günlere geri dönüleceği endişesi herkesi sarmaya başladı. Bölge halkı bu duygulara yabancı değil. Ama bu sefer durum, daha doğrusu kötü günlerin sorumlusu farklı. PKK’nın son iki yılda gerçekleştirdiği hiçbir eylem bölgede yaşayan insanların içine sinmiyor. Doğrudan örgütün kontrolünde olanlar hariç hiç kimse PKK şiddetini haklı, meşru görmüyor. Hükümete yönelik eleştiriler olsa da barış sürecinin sekteye uğramasından hükümet sorumlu tutulmuyor. Saldıran taraf PKK olduğu için sınır ötesi hava operasyonu da ‘hoş olmayan ama normal’ bir durum olarak karşılanıyor.
   </span>
  </p>
  <p class="2011yenimetin">
   <span>
    Bölgedeki sivil toplum örgütleri, hükümetin asıl sınavının şimdi başladığını düşünüyor. Artan saldırıların, hükümetin doğru yolda olduğunu gösterdiğini belirten bir sivil toplum kuruluşu temsilcisi, “Devlet haklı pozisyondadır ama yine de sabırlı davranması, öfkeyle hareket etmemesi gerekir. Zira ölmekle, öldürmekle varılacak bir menzil yoktur. PKK giderek marjinal hâle geliyor.” diyor.
    <span>
    </span>
   </span>
  </p>
  <p class="2011yenimetin">
   <span>
    PKK’nın artık Kürtler için değil, kendisi için eylem yaptığı yönünde güçlü bir kanat oluşuyor. Öfkeyle atılacak adımlarla PKK/BDP blokuna mağduriyet rolü oynama imkânı verilmemeli. Bir yandan terörle etkin mücadele yürütülürken, diğer yandan demokrasi çıtasını yükselterek sosyal ve ekonomik adımlarla halkın gönlünü kazanmak gerekiyor. Bataklığı kuruttukça PKK’nın varlık sebebi ortadan kalkıyor. Demokratik özerkliğin de Kürtler için değil, PKK’lılar için talep edildiğini düşünenlerin sayısı hiç de az değil. Yoksa demokratik bir istek için cinayet işlemek hangi mantıkla izah edilebilir?
   </span>
  </p>
  <p class="2011yenimetin">
   <span>
    Türkiye, bir yandan Ergenekon soruşturmasını hız kesmeden sürdürürken, diğer yandan Ortadoğu’da gittikçe öne çıkıyor, Suriye’ye karşı sesini yükseltiyor. Tam bu dönemde, üstelik mübarek ramazan ayına rağmen saldırıların artması, ‘derin terör’ iddialarını yeniden gündeme getiriyor.
   </span>
  </p>
  <p class="BasicParagraph">
   <span lang="EN-GB">
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30260-26-pkk-kimin-icin-saldiriyor.html), [web.archive.org (arşiv bağlantısı)](http://web.archive.org/web/20120102102546/http://www.aksiyon.com.tr:80/aksiyon/haber-30260-26-pkk-kimin-icin-saldiriyor.html)
