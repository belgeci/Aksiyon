# Silvan saldırısının şifreleri

*Aziz İstegün 2011.07.18*

<font class="agenda2NewsSpot">
 <p class="2011anaspot">
  <span lang="EN-GB">
   Türkiye, ne zaman demokratikleşme ve barışı konuşmaya başlasa, sansasyonel saldırılarla sarsılıyor. 1993 yılında affın bile gündeme geldiği
   <span>
   </span>
   günlerde, 33 erin şehit olduğu saldırı bunların zirvesiydi.
  </span>
  <p class="2011anaspot">
   <span lang="EN-GB">
   </span>
  </p>
 </p>
</font>
<font class="newsDetail">
 <p>
  <p class="BasicParagraph">
   <span>
    <span>
     T
    </span>
    ürkiye, PKK’nın kurulduğu
   </span>
   <span>
    1978 yılından beri aynı filmin farklı versiyonlarını izleyip duruyor. Değişen tek şey isimler ve yer adları. 1993 yılında, Şemdin Sakık’ın PKK’nın Amed (Diyarbakır) eyalet komutanı olduğu dönemde 33 er Bingöl’de kurşuna dizilerek şehit edildi. Barışı konuşan Türkiye yeniden barut kokusunu solumaya başladı. Yıllar sonra, bu olayın içinden Ergenekon parmağı çıktı. Silahtan beslenenler ortaklık yapmıştı. Orgeneral Eşref Bitlis’in ölümü veya Dağlıca, Aktütün, Hantepe baskınları… 1984 yılındaki Eruh ve Şemdinli baskınları baz alınırsa, aradan geçen 27 yılda yaklaşık 40 bin kişi hayatını kaybetti. 14 Temmuz günü Diyarbakır’ın Silvan ilçesinde 13 askerin şehit edildiği hadiseye geçmeden kısa bir özet yapmakta yarar var.
   </span>
  </p>
  <p class="2011yenimetin">
   <span>
    PKK, 1978 yılında Diyarbakır’ın Lice ilçesine bağlı Ziyaret (Fis) köyünde kuruldu. Örgüt, ilk iş olarak kendisi dışındaki Kürt gruplarını tasfiye etmeye yöneldi. On binlerce kişinin tutuklandığı, işkencelerden geçirildiği 12 Eylül darbesinden hemen önce Suriye’ye giden Abdullah Öcalan ve arkadaşları, Milli Güvenlik Konseyi’nin yönetimi elinde bulundurduğu dönemi, yurtdışındaki kamplarda geçirdi. Yaklaşık 3 yıl süren askerî idarenin ardından Türkiye, 6 Kasım 1983 seçimlerinde demokrasiye geri döndü. Darbecilerin istediği olmamış, Orgeneral Turgut Sunalp’in kurduğu Milliyetçi Demokrasi Partisi (MDP) seçimi kaybetmişti. Turgut Özal liderliğindeki Anavatan Partisi (ANAP), neredeyse her iki seçmenden birinin oyunu (yüzde 45) aldı. Türkiye ağır ağır da olsa sivil idareye geçiyordu. Hükümet daha 1 yılını bile doldurmadan, Türkiye’nin bundan sonraki yıllarını esir alacak fitil ateşlendi. PKK mensupları, 15 Ağustos 1984 günü saat 21.30 sıralarında Siirt’in Eruh ve Hakkâri’nin Şemdinli ilçelerine eşzamanlı saldırılar düzenledi. Eruh İlçe Jandarma Bölük Komutanlığı’na yönelik silahlı ve bombalı baskında Er Süleyman Adın şehit oldu. İlçede ‘Hezen Rızgariye Kürdistan – Kürdistan Kurtuluş Güçleri’ imzalı bildiriler dağıtıldı. Şemdinli Jandarma Sınır Tabur Komutanlığı ve İlçe Jandarma Bölük Komutanlığı’nı hedef alan saldırı ise inşaat hâlindeki askerlik şubesi binasından yapılmıştı. Astsubay Memiş Arıbaş’ın şehit düştüğü olay, acılarla dolu bir dönemin habercisi gibiydi. Sıkıyönetimler, olağanüstü hâller, ölümler birbirini izledi. ‘Terör’ gerekçesi, adeta ülke yönetimini şekillendiriyordu. Sivil irade, ekonomi, yol, su, elektrikle meşgul oluyordu. Güvenlik politikaları, terörle mücadele ise askerin tekelindeydi. Milyar dolarlar ödenen askerî harcamalar tartışmaya kapalıydı. Kulaktan kulağa dolaşan kaçakçılık ve uyuşturucu ticaretiyle ilgili iddialar ise hep söylenti olarak kaldı.
   </span>
  </p>
  <p class="2011yenimetin">
   <span>
    Türkiye barışı, kardeşliği her konuştuğunda bu atmosferi bozacak bir terör saldırısı kendini gösterdi. Diyarbakır’da yaşanan son olay da bu zincirin bir halkası gibi görünüyor. Demokratikleşme yolunda adımlar atan Türkiye, 12 Eylül 2010’da gerçekleşen referandumla vesayet sistemine önemli bir darbe vurdu. Ardından genel seçimler yapıldı ve AK Parti üçüncü kez üstelik yüzde 50 oyla tek başına iktidara geldi. Meclis’te okunan hükümet programında önceliğin sivil bir anayasa olduğu ilan edildi. Yeni anayasa ile birlikte Kürt sorununun çözümünde önemli bir dönemecin geçileceği yönündeki kanaat bütün topluma yayıldı.
   </span>
  </p>
  <p class="2011yenimetin">
   <span>
    12 Haziran seçimlerinin ortaya koyduğu sonuçlardan biri de BDP ile ilgiliydi. PKK’nın öncülük ettiği harekette, son dönemlerde birbirinden nüanslarla ayrılan farklı grupların oluştuğu belirtiliyor. Kandil, PKK’nın Avrupa kanadı, İmralı ve BDP. Bunların arasında hassas bir denge var. Gücün sahibi olma ve onu kontrol etme isteği kendisini farklı şekillerde gösteriyor. Seçimlerde elde edilen başarı, 36 milletvekili çıkarılması, genelde bu hareketi ama özelde BDP’yi güçlendirdi. BDP’nin temsil kabiliyeti ve siyasi gücü arttı.
    <span>
    </span>
    Milletvekili seçilen KCK sanıklarının tahliye edilmemesiyle baş gösteren yemin krizi, Öcalan’ın yumuşatıcı açıklaması ve AK Parti heyetiyle yapılan görüşmeyle çözüm yoluna girdi.
   </span>
  </p>
  <p class="2011yenimetin">
   <span>
    Kürt sorununun çözülmesine yönelik umutların zirveye çıktığı, yeni anayasa yapılacağının deklare edildiği bu ortamda, elinde silah tutan, asıl güç sahibinin kendisi olduğunu düşünen ve şiddetten beslenen gruplar yeniden devreye girdi. Diyarbakır’ın Silvan ilçesine bağlı Dolapdere ve Kulp ilçesinin Küplü köyleri arasında 13 asker şehit edildi. Bu sıradan bir saldırı değil. Elde edilen bilgilere göre, bölgedeki askerî birliği imha etmeye yönelik planlı bir eylem var karşımızda. Yaklaşık 200 kişiden oluşan bir bölük asker, 9 Temmuz’da Diyarbakır -Bingöl karayolunu kesen PKK’lıların kaçırdığı Astsubay Abdullah Söpçeler, Uzman Çavuş Zihni Koç ve sağlık teknisyeni Aytekin Turhan Uz’u kurtarmak için operasyona çıkıyor. Arazide arama tarama faaliyeti yürüten jandarma birliği, öğlen sıcağı bastırınca ormanlık alanda geçici üs bölgesi oluşturarak istirahata çekiliyor. Askerler, üçer, dörder kişilik gruplar hâlinde ağaçların gölgesine oturuyor. Bu sırada ormanın en sık olduğu köşelerin birinden PKK’lılar sızma yapıyor. Etrafı çevirip imha harekâtı yürüten teröristler, yakın mesafeden çok sayıda el bombası atıyor. Tablo, planlı ve kasıtlı bir eylemi gösteriyor. Bu büyüklükte bir eylemin Türkiye’yi sarsacağını tahmin etmek zor değil.
   </span>
  </p>
  <p class="2011yenimetin">
   <span>
    Saldırının gerçekleştiği gün olan 14 Temmuz’un PKK için özel bir anlamı var. Eylem, PKK’nın kurucu isimlerinden Hayri Durmuş, Kemal Pir, Akif Yılmaz ve Ali Çiçek’in Diyarbakır Cezaevi’nde 14 Temmuz 1982’de başlattığı ölüm orucunun 29. yıldönümünde gerçekleştirildi. Saldırının zamanlaması açısından bir ayrıntıya daha değinmekte yarar var. İmralı’da tutuklu bulunan Abdullah Öcalan, son avukat görüşmesinde, kendisiyle görüşen devlet heyetiyle ‘Barış Konseyi’ kurulması konusunda mutabakata vardıklarını açıklamıştı. Daha önce son tarih olarak belirttiği 15 Temmuz’un da artık önemini yitirdiğini kaydetmişti. Bazı analizciler, Silvan’da gerçekleşen eylemin, Öcalan’ın söz ettiği Barış Konseyi’nin baltalanması ve Öcalan’ın her şeye karar verme yetkisine sahip olmadığını gösterme mesajı taşıdığını iddia ediyor. Bu saldırı, bir yandan da, ‘Demokratik açılımla olmuyor. Bugüne kadar demokratik açılım dediniz de ne oldu? Devamlı askerimiz şehit ediliyor’ diyenlerin eline koz veriyor.
   </span>
  </p>
  <p class="2011yenimetin">
   <span>
    Kim, ne amaçla yaparsa yapsın, yeni anayasanın konuşulduğu bir ortamda gerçekleşen bu eylem, barış çabalarına yönelik darbe niteliği taşıyor. Bu saldırı, hızla büyüyen, standartlarını sürekli artıran, bölgesinde giderek sözünü daha çok dinleten Yeni Türkiye’yi istemeyenleri de memnun etmiştir.
   </span>
  </p>
  <p class="2011yenimetin">
   <span>
    Bütün hesapları bozacak şey, eylemin amacına ulaşmamasıdır. Soğukkanlı davranarak demokratik adımları atmaya devam etmek terörden medet umanlara verilecek en güzel cevap olacaktır.
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29990-silvan-saldirisinin-sifreleri.html), [web.archive.org (arşiv bağlantısı)](http://web.archive.org/web/20110823083304/http://www.aksiyon.com.tr:80/aksiyon/haber-29990-silvan-saldirisinin-sifreleri.html)
