# Ud (-î) - II

*Çinuçen Tanrıkorur 1999.10.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Geçen yazıda udun adı ile tarih içindeki serencâmından bir nebze söz etmiştik. Pi—Pa adlı Çinli—Türkistanlı, Barbud adlı İranlı benzerleriyle çağları aşan ud, Kopuz adıyla Asya’dan Anadolu’ya,
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20081220042728/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20081220042728/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20081220042728oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20081220042728oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   oradan da tâ Rumeliye kadar gelmiş, aynı zamanda mûsikîşinas olan Yunus Emre’nin şiirlerinde dahi kutsal nitelikli yerini almıştır (bkz. M. R. Gazimihal, Ülkelerde Kopuz..., s. 51 vd.). Osmanlı sarayının düğün vd. şenlikleri münasebetiyle yazılan minyatürlü sûrnâme’lerde (Sûrnâme—i Vehbî, Sûrnâme—i Nâbî vs.) kopuzun iki değişik boyu olan ud ve şehrûd, diğer sazlar arasında ön planda görülmektedir. Tarihçi—yazar İ. Hakkı Uzunçarşılı’nın, T. Tarih Kurumu yayını Belleten dergisinin 161. sayısındaki (Aralık 1977) “Osmanlılar Zamanında Saraylarda Musikî Hayatı” adlı makalesinde de, 15 ilâ 19. yüzyıllarda Osmanlı saraylarında görevli müzisyenler arasında ‘awwâd’ adı verilen (udî’nin Arapça çoğulu) udîlerin sayısı, sanatkâr isimleri ve aldıkları maaşlarla birlikte verilmiştir.
   <br>
    <br>
     Tekne (gövde), göğüs (kapak), sap, burguluk ve teller olmak üzere beş esas elemandan meydana gelen udun yapımına, eleman sıralamasında da görüldüğü gibi, tekne’den başlanır. Udun teknesi; gemi karinasını andıran, enine ve boyuna yapıştırılmış 4—5 cm kalınlığındaki parçalardan oluşan bir kalıp üzerine, 70 cm boy, 2 ilâ 4 cm en ve 3 mm kalınlıktaki dilim (yaprak veya çenber)lerin, çoğunlukla aralarına —hem estetik, hem sağlamlık amaçlı— kontrast renkli tek veya çift fileto’lar konularak işlenmesiyle meydana getirilir. Günümüzde bazı yapımcıların, parçaları tekne kavsine uygun boşluksuz olarak yapıştırılmış veya yine aynı formda yekpare alüminyum olarak kullandıkları kalıplar üzerine, ortada geniş, uçlarda sivri ve işlem orta eksenden başladığı için hep tek sayıda çevirdikleri dilimler, genellikle maun, ceviz, patuk, vengi, nadiren de kelebek, erik veya zeytin ağacındandır. Önceden ısıtılarak kalıbın eğimli profili kabaca verilen dilimler ütü ve ince kâğıt yardımıyla kalıba çekildikten sonra, belirli yerlerdeki küçük monte çivileri çıkarılarak kalıptan alınır ve bu defa dilimlerin içbükey yüzeyi, çenber ve filetoların uzun birleşme hattı boyunca kalın kâğıt veya extrafor yapıştırılarak kuvvetlendirilir.
     <br>
      <br/>
      Tekne bitip kalıptan çıktıktan sonra, sivri uçtaki dip takozunun aksi ucunda, teknenin geniş baş tarafına içten yapışık, 12—14 cm genişlik, 7—9 cm yükseklik ve 8—10 cm kalınlığındaki bir ‘baş takozu’ görülür ki, amacı teknenin geniş alt ucunu, sivrilerek gelen dilim ve filetolarıyla birlikte daha iyi koruyabilmektir. Teknenin kalıptan çıkarılmasından sonraki ilk iş; baş taraftaki simetri ekseninin üzerine ‘ayna’ adı verilen, tekneye yakın renk ve malzemeden 10—15 x 5—6 cm x 3—4 mm ölçüsünde (düz veya tırtıllı uçları 0.5 mm.ye düşürülmüş) yarım daire bir parçanın yapıştırılmasıdır. Kapak takıldıktan çok sonra tekne ile birlikte cilâlanacak olan bu parçanın görevi, gitgide incelerek uçta birleşen az—çok farklı boylardaki dilim ve filetoların birleşme pisliğini kapatmaktır. Kalıptan çıktığında henüz kapaksız, sapsız ve burguluksuz olan udun teknesi, eline hiç ud almamış insanları şaşırtacak şekilde, 300 ilâ 600 gram arasındadır (dilim ağacının özgül ağırlığı ve dilimlerin sayısına göre). Bu arada belirtelim ki udun dilimleri ne kadar çoksa (23—27), tekne yuvarlağı o kadar iyi sağlanır, dolayısıyla sazın kalitesi o nisbette artar. Sesin yansıması ışık gibi olduğu için, ses dalgalarının çarpıp geri (kafeslerden dışarı) döndüğü iç yüzeyin kırıksız ve pürüzsüz olması çok önemlidir. Ud almak isteyen okuyucularımıza 23’ten az dilimli udlara el sürmemelerini tavsiye ederiz.
      <br/>
      <br/>
      Dilim dedik de aklıma geldi. Türk udunun Batı versiyonu olan Ortaçağ lavtaları çok geniş dilimler, bizim uddan daha küçük boy ve sapında Batı ses sisteminin gerektirdiği kalın perde bağları ile yapılırdı. Önce M.E., sonra Kültür Bak.nın bastığı Büyük Türk Müziği Ansiklopedisi’nin yazarı şu Yılmaz Öztuna bey var ya, sen tut, 2. ciltteki Ud maddesine bir Lavta resmi koy, altına da çekinmeden Ud diye yaz (Fransız müzikologu L. de la Laurencie’nin ‘Les luthistes’ adlı kitabından alınmış bir lavta resmi). Ben de dayanamayıp sayfanın üzerine kırmızı kalemle “Perde bağlarını da mı görmedin, be gafil?!” yazmışım. Tellerle ilgili fâhiş yanlışları da öyle. Verilen bilgiler doğru olmak şartıyla, bir saz 3—5 satırlık kısacık bir hacimde de tanıtılabilir. Ama mûsikî âletlerimizi hiç tanımadığı apaçık olan (Öztuna gibi) bir zatın ansiklopedi yazmaya soyunabilmesi için, hangi ölçüde bir pişkinlik ve utanmazlık duygusuna sahip olması gerektiğini sizin takdîrinize bırakıyorum, çünkü maddedeki resim dahil bütün yanlışlar, 14 yıl sonra yapılan ikinci basımda da aynı umursamazlıkla tekrarlanmıştır.
      <br/>
      <br/>
      Uda gelecek yazıda da devam edeceğiz.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15164), [web.archive.org (arşiv bağlantısı)](http://web.archive.org/web/20081220042728/http://www.aksiyon.com.tr:80/detay.php?id=15164)
