# Talihsiz ülkem

*Cinuçen Tanrıkorur 1998.03.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   TRT'nin en büyük talihsizliği, İsmail Cem'den ne önce, ne sonra onun gibi bir genel müdürü bir daha görememiş olmasıdır.
  </font>
 </div>
 <div id="newsText">
  <font class="detail-text">
   Benzer talihsizlikler, Atatürk öncesi ve sonrası Türkiye için de söz konusudur. Lâfın gelişi, %90'ı Türk mûsikîsi düşmanı büyükelçiler, bu sanatın okullarda öğretilmesini irtica sayan saygun besteciler ve hikmetli orkestra şefleri ile İsmail Dede Efendi'yi tanımamayı kültür zanneden hârika çocuk kemancılar yetiştiren bir sistemin; Süheyl Ünver'leri, Ali Nihad Tarlan'ları, Sâmiha Ayverdi'leri, Zeki Ömer Defne'leri; Attilâ İlhan, Erol Güngör, Aydın Taneri ve Bekir Sıtkı Erdoğan'ları; Selçuk Eraydın, Emin Işık, İskender Pala, Beşir Ayvazoğlu ve Turan Alkan'ları; Alâeddin Yavaşca, Niyazi Sayın, Necdet Yaşar, Murat Tokaç ve Zeki Atkoşar'ları yetiştirememesi gerekirdi. Bu bakımdan, telâffuzundan şeref duyduğum şu isimleri bir tür 'imâlât hatası' saymanın yanlış olmayacağını sanıyorum.
   <br/>
   <br/>
   Siz halksınız. Verileni dinler, reklamı iyi yapılanı beğenir, alıştırıldığınız şekilde alkışlarsınız. Çoğunluğunuzun son yıllarda alkışla tempo tutmadan şarkı dinlemeye, hattâ alkışsız cenazeye bile tahammül edemeyişi bundandır. Ama ya müzisyenler ve diğer sanat erbâbı, gerçek aydınlar ve inançlılar ne yapsın? Özel kanallara ticarî müessese oldukları için karışamazsınız. Halk böyle istiyor diye, reytink diye, reklam diye, içlerinde sanattan biraz anlayan yapımcılar olsa bile, filmden habere, dilden sanata her türlü pislikle ülke insanını zehirlemekte mahzur görmeyebilirler. Nizamî şekilde durup yolcu indiren taksi şöförüne "Ver lan kâğıtlarını!" dedikleri halde, en durulmayacak yerde durup yolcu indiren minibüsleri de, kırmızının gözüne baka baka karşıdan karşıya geçen yayaları da görmezden gelen trafik polisleri gibi, bu kanalların yaptıkları da gayet güzel görmezden gelinebilir.
   <br/>
   <br/>
   Ama TRT bir devlet kurumudur. SAFİYE AYLA gibi, 20. yüzyıl Türk mûsikîsini taçlandırmış olan bir ismi, bir mor güle hangi cesaretle çiğnetebilir? Ayla'yı bahane edip gençlere eşcinselliğin fazîletini öğretmek için mi? Yoksa bayağının da en âdîsi olan pis bir ağızla Türk Mûsikîsine hakaret etmek için mi?!.. Bu kurumun, Safiye Ayla anma programında okuyabilecek doğrudürüst bir sanatçısı yok mudur? Eğer yoksa, kurumunuzda görevli 500 sanatçıya her ay milyarları niçin ödüyorsunuz? Varsa, hem Türk mûsikîsini, hem de bu sanata gönül vermiş milyonlarca dinleyicinizi bu mor gülün rezilliğiyle niçin hançerliyorsunuz?!.. Niyetiniz bindiğiniz dalı kesmek mi? Bunu bilgisizlikten mi, ilgisizlikten mi, yoksa maksatlı olarak mı yapıyorsunuz? Bilgisizlikten yapıyorsanız, Müzik Daireniz ne işe yarıyor? Bu zavallı daireyi, hem müzikten anlamayan, hem de piyasaya angaje müzik prodüktörlerinize çiğnetmeye daha ne kadar zaman devam edeceksiniz? Eğer maksatlı yapıyorsanız, bomba koyduğunuz arabanın içinde kendinizin de bulunduğunu hiç düşünmüyor musunuz, sayın genel müdür?!..
   <br/>
   <br/>
   Sizin tabiî haberiniz yoktur; koskoca genel müdür filan programın filan sanatçısıyla mı uğraşsın? TV Daire Başkanınızın da tabiî haberi yoktur (koskoca daire başkanı, değil mi?).. Ankara TV Müdürünüzün (program TRTI'de yayınlanmıştır), program dairenizin, denetim birimlerinizin, bunların da tabiî haberleri yoktur. Değil mi? Peki, kimin haberi vardır? İsterseniz söyleyim: yapımcının, sunucunun, kameramanların! Ooooh, ne âlâ memleket! Buyur buradan yak!
   <br/>
   <br/>
   Hiç ihtiyacınız olmadığı halde (zirâ siz devletsiniz), son yıllarda içine düştüğünüz "özel kanallarla  rekabet" kompleksi içinde, eğlence programlarında "halkın sevdiği" (!) (yani sanattan çok para gücüne dayalı reklam ve kliplerle halkın beyninin yıkandığı) sanatçıları belli bir oran ve çerçevede kullanma eğiliminiz, tabiî karşılanabilir belki. Ama Safiye Ayla eğlence programı değil ki! Yetmiş yıl millî kültüre hizmet etmiş bir sanatkâr (meselâ bir Barbara Streisand, Charles Aznavour veya Domenico Modugno) ölmüş, ardında silinmez izler bırakarak.. Ve siz bir devlet müessesesi olarak bu insana olan şükran borcunuzu ödemek için program yapıyor, bu programa da çekim mekânı olarak bir saray bahçesi dekorunu değil, pis kokulu bir kanalizasyon çukurunu seçiyorsunuz! Zevkinizinkültürünüzünmemleket sevginizin o kadar hayrânıyım ki sayın TRT televizyoncuları, size Safiye Ayla adına, bildiğim bütün güzel duaları okumaktan kendimi alamıyorum!...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3575-talihsiz-ulkem.html), [web.archive.org (arşiv bağlantısı)](http://web.archive.org/web/20130928202458/http://www.aksiyon.com.tr:80/aksiyon/haber-3575-talihsiz-ulkem.html)
