# Meş'um karar 71 yaşında - I

*Cinuçen Tanrıkorur 1997.07.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çocuklar sınıfın camını kırarlar. Bir 'Kim kırdı?' telâşıdır başlar.
  </font>
 </div>
 <div id="newsText">
  <font class="detail-text">
   Oysa öğretmen çok rahattır, çünkü tecrübesiyle bilir ki camı "Örtmenim, vallâbillâ ben kırmadım!" diye ilk parmağını kaldıran çocuk kırmıştır. Bizim sıkı Türk müziği düşmanı batıcılar da aynen böyledir: "Biz alaturkayı çok severiz derler, evimizde yalnızken (yani etrafta duyangören yokken) hep alaturka dinleriz. Eh, Mozart'la da rakı içilmez ki.. Ama dışarı çıkınca 'alaturka teksesli olduğu için geridir, batı müziği çoksesli olduğu için ileri ve çağdaştır; zaten Atatürk de... ...' filan demeye mecburuz, çünkü ekmeğimiz buna bağlı". İşte bu iki yüzlülerin Tanzîmatla başlayıp Eylûl 1926'da resmîleşen sahtekârlığı, Türk mûsikîsini konservatuarda ve bakanlığa bağlı ilk ve ortaöğretim kurumlarında yasaklattırmış, Hasan Âli Yücel'in bakanlığı yıllarında gelişerek tam bir kültür kanseri halini almış ve bugünkü düzeltilmesi fevkalâde güç duruma gelinmiştir.
   <br/>
   <br/>
   1926 Mayısında Musa Süreyya ile Zeki Üngör (bozuk prozodili millî marşın bestecisi) Millî Eğitim Bak.na şu raporu veriyorlardı (bugünkü dile aktarıyorum): "Dünyanın her yerindeki bu tür kurumlara Konservatuar dendiği halde, bambaşka bir zihniyetin hâkim olduğu bir dönemde adıgeçen kuruma Dârülelhan adı verilmişti (kendisi o kurumun müdürü değilmiş gibi!C.T.). Bu kurumun bugünkü kültürümüz için gereksiz olan Türk mûsikîsinden arındırılarak adının İstanbul Konservatuarına çevrilmesi, idarî ve ilmî denetiminin de Bakanlığınızca yapılması en samimî dileğimizdir" (Kaynak: Maarif Vekâleti Mecmuası, no. 7, s. 68). Alçakca bir ihanet ve pis bir yağcılıktan başka şey olmayan bu rapordan dört ay sonra 6.4.1926'da İcra Vekilleri Heyetince kabûl edilen yönetmeliğin 10. maddesinde yer alan "millî musikînin fennî esaslara göre geliştirilmesi için çare ve tedbirler düşünmek" üzere (yine bugünkü dille verdim) Musa Süreyya, Cemal Reşit Rey ve İsmail Hakkı Baltacıoğlu Sanayii Nefîse Encümenine seçiliyor ve millî mûsikîyi çağdaşlaştıracak (!) en âcil tedbir olarak, Konservatuardan ve okullardan atılmasına karar veriyorlardı!..
   <br/>
   <br/>
   Topluma dayatılmak istenen uygulamalara geçebilmek ve bunları tarafsızbilimsel(!) kurulların kararına istinad ettirmek için hedefe uygun kurullar oluşturmak, bütün totaliter rejimlerin özelliğidir. 1926 Ekimi de, o meş'um kararı en acı dille reddeden müzik bilgini Rauf Yektâ Bey başta olmak üzere besteci Bîmen Şen ve edebiyatçıneyzen H. Süha Gezgin'in Vakit, Akşam ve Yeni Ses gazetelerindeki yazıları ve Baltacıoğlu ile Halil B. Yönetken'in papağan cevaplarıyla doludur. Şimdi, bir ülkenin millî müziğinin geleceği konusunda böyle hayatî önemde bir kararı almakla görevlendirilen kişilerin niteliğine kısaca bir göz atalım:
   <br/>
   <br/>
   1) Musa Süreyya, en azından 10 Kasımlarda Atatürk'ün en çok sevdiği şarkılar adı altında yayımlanan programlarda yer alan 'Cânâ, rakîbi handân edersin' güfteli Uşşak şarkının bestekârı Giriftzen Âsım Bey'in sözümona oğlu ve o "çağdaş kültürler için gereksiz" diye nitelediği Türk mûsikîsinde 'Sen sanki bahârın gülüsün, şen çiçeğimsin' gibi tanınmış besteler yapmış, ama beceremediği için Manasyan Efendiye armonize ettirdiği Tâhirbûselik Peşrevini benim aranjmanım diye takdim etmesi bir yana, Osmanlı hükûmetince gönderildiği Almanya'daki müzik eğitiminden dönünce müdürü olduğu Dârülelhan'dan (Nağmeler Sarayı adlı ilk resmî konservatuarımız) kendi mûsikîsinin atılması için rapor vermekten utanmamış rejim yağcısı bir iki yüzlü (tabiî siz bu yüz kızartıcı raporla ilgili bilgiyi Öztuna'nın gaflar ansiklopedisinde bulamazsınız).
   <br/>
   <br/>
   Yine yerim doldu. Diğer iki üyenin tanıtımı ve sonuç bölümünü gelecek yazıya bırakmak zorundayım. Esenlikle kalınız.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2770-12-mesum-karar-71-yasinda---i.html), [web.archive.org (arşiv bağlantısı)](http://web.archive.org/web/20120129002839/http://www.aksiyon.com.tr:80/aksiyon/haber-2770-12-mesum-karar-71-yasinda---i.html)
