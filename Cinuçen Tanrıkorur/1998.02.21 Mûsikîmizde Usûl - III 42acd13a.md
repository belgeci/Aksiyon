# Mûsikîmizde Usûl - III

*Cinuçen Tanrıkorur 1998.02.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Aynen makam konusunda olduğu gibi, batı müziğinde nasıl sadece (ana şeması ya majör, ya minör olan) dizi'ler var,
  </font>
 </div>
 <div id="newsText">
  <font class="detail-text">
   ama makam kavramı yoksa; batı müziğinin iki ve üç zamanlı (veya bunların katı olan) ölçü'lerine karşılık, Türk mûsikîsinde ikiden 120 zamanlıya kadar giden yetmişin üstünde değişik usûl (yani kalıpölçü) vardır. Kültür Bakanlığı yayımı Türk Musikisi Ansiklopedisi maalesef bu konuyu da çorba etmiş, tarihçi yazarının ölçü ile usûl arasındaki farkı hiç anlamadığını ortaya koymuştur (bkz. C. I, s. 240; C. II, s. 176 ve 461). Sabit kalıplı usûl kavramı gibi, 579111315 vs. tek zamanlı 'aksak' (ikiye bölünemeyen, dolayısıyla yürürken topallatan) ölçüler de batılıların yüzyıllarca meçhûlü olarak kalmıştır. Bu yüzden, klasik kalıpları aşan özgür müzik anlayışına yakın olan cazcılar, Türk mûsikîsinin çok çeşitli Aksak usûlleri karşısında büyük bir hayranlık içinde kalır ve hemen öğrenip uygulama merakından kendilerini alamazlar. Ünlü zencî cazcı Dizzy Gillespie, meselâ, İstanbul'a geldiğinde merhum neyzen Akagündüz Kutbay'la; ünlü gitarcı John McLaughlin Roma'da tanıştığımızda bizimle; ünlü davulcu Jack Dejohnette genç ritm sanatçımız Fahrettin Yarkın'la birlikte, bizim usûllerimizle taksim (doğaçlama) yapmaktan büyük zevk aldıklarını ifade etmişlerdir.
   <br/>
   <br/>
   *
   <br/>
   <br/>
   Müzik meraklısı okuyucularımıza yerimiz ölçüsünde biraz da teknik bilgi verelim. Türk mûsikîsinde usûller 'vurulur'. Bundan kasit, usûlün kuvvetli, yarım kuvvetli ve zayıf zamanlarının (birimlerinin), ya sağ ve sol elden farklı tonlar elde edilen ritm âletlerine (kös, davul, nakkare, kudüm, bendir, mazhar, daire, def, darbuka, kaşık) veya meşk sırasında eller dizlere vurularak elde edilmesidir ki, batı müziğiyle temel farklardan birini meydana getirir. Orkestra şefinin eli (baget denen küçük değneği) havada sessiz ritm verirken, bizim toplu icralarımızda topluluğun şefi, ritm (eserin 'gider' denen hızını) elindeki ritm âletine vurarak, yani ritmi duyurarak verir. Kısaca sağ el (davulda tokmak), düm denen kuvvetli vuruşları, sol el (davulda çubuk) tek denen zayıf vuruşları icra eder. Türk mûsikîsini bilmeyen ve anlamayan (anlasalar da işlerine gelmeyen) yobaz batıcılarla bir kısım sözümona aydınlar, mûsikîmizle 'tümtek mûsikîsi' diye alay etmek seviyesizliğini gösterirler (TRT dahi yıllar önce cahil bir prodüktörüne, 'DümtekaDümtek' diye bir eğlence programı yaptırmaktan utanmamıştı: amaç, herhalde, sonradan görmeler gibi, tanımadığı geçmişiyle alay etmek!).
   <br/>
   <br/>
   Makam gibi usûl konusu da klasik ve halk mûsikîmizde aynı özelliklere sahiptir. Şu farkla ki, nazariyyatlarını yeni yeni sistemleştirmeye başlayan folklorcularımız (Muzaffer Sarısözen'den bu yana), müzikle ilgisi olmayan bazı sosyopolitik sebeplerle (kısaca, Ziya Gökalp'in Cumhuriyetten sonra sergilediği Osmanlı düşmanlığı tuzağına düşerek), halk mûsikîmizi klasikten ayrı bir kökten geliyormuş gibi gösterme hevesi içinde, Sofyan yerine '4 vuruşlu', Aksak yerine '9 vuruşlu', Curcuna yerine 'Karma onlu' gibi çok genel terimler kullanmayı, vuruş sayıları veya zaman'ları aynı olmakla beraber, yapıları tamamen farklı olan değişik usûlleri, batılıların kolayına gelen tarza özenerek +'larla birleştirilmiş rakamlarla göstermeyi tercih etmişlerdir. Oysa, Aksak veya Curcuna usûlündeki bir şarkıyı daire çalan klasikçi nasıl vuruyorsa, aynı usûllerdeki bir türkü veya oyun havasını darbuka çalan halk sanatçısı da aynı şekilde vurur.
   <br/>
   <br/>
   Sonuçta bir köşe yazısı olan şu sınırlı sohbette, çok zengin olan usûllerimizin tasnif ve tatbîkatına girme imkânımız yok. Ancak şu kadarını belirtelim ki, makamlarımızın temeli, nasıl 'seyir'lerle o makama mahsus 'perde'lerin iyi bilinmesine dayanıyorsa, bütün Türk mûsikîsinin temeli de 2'den 15 zamanlıya kadarki 'küçük', 20'den 120 zamanlıya kadarki 'büyük' usûllerimizin iyi bilinmesine ve eserler öğrenilirken ellerle, icra edilirken de ritm âletleriyle vurulmasına dayanır. Ritm âleti kullanılmadan (yani eserlerin usûlleriyle hızları belirtilmeden) yapılan icralar da tabiatiyle bir tür müzik icrasıdır; ama bu tür icraların Türk mûsikîsinden sayılması biraz gülünç olur (orkestra şefi ritm âletlerini sevmiyor veya ölçüleri iyi bilmiyor diye, senfoni orkestrasından davulu, timpaniyi, zili ve çelik üçgeni kaldırınca ortaya çıkacak mayhoş uyku müziği gibi).. Öğrenci okuyucularımızın ikinci yarıyılının, 'lisânı ilâhî' olan mûsikî gibi nurlu ve feyizli geçmesini diliyoruz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=3485), [web.archive.org (arşiv bağlantısı)](http://web.archive.org/web/20130302044245/http://www.aksiyon.com.tr:80/aksiyon/newsDetail_getNewsById.action?newsId=3485)
