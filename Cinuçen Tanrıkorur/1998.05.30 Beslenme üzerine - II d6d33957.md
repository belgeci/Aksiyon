# Beslenme üzerine - II

*Cinuçen Tanrıkorur 1998.05.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçen yazıda, 1989'da ABD'de tanıştığım, şu anda 110 yaşında ve çok sağlıklı olan Kamboçyalı Budist rahip Bhante Darmawara'dan vd. sağlıkçılardan,
  </font>
 </div>
 <div id="newsText">
  <font class="detail-text">
   doğru beslenme üzerine öğrendiklerimden sizleri de faydalandırma amacıyla bir sohbete başlamıştım. Kaldığımız yerden devam ediyorum. Bir gün bir yabancı arkadaşım demişti ki: "Türkleri savaşla yoketmeye çalışmak boşunadır, onları kimse yenemez. Ama bir Türkü silâh kullanmadan öldürmek istiyorsan, üç ay ekmek ve et yedirme, çaysigaraiçki içirme, Kola da verme ve TV seyrettirme!" Önce güldüm, sonra kızdım, ama düşününce hak verdim. Gerçekten, hiç et ve ekmek yiyemesek (pideler, lahmacunlar, ekmek arası dönerler, sosisli sandviçler, hamburgerler, kebaplar, börekler, makarnalar, hiçbiri yok), çaykolasigaraiçki içemesek, üstelik TV de seyredemesek, halimiz ne olurdu acaba?!.
   <br/>
   <br/>
   Toplumumuzun, diğer birçok toplum gibi, etçi ve hamurcu bir toplum olduğunu değişmez bir veri olarak kabûl etmek zorundayız. Etin, hele en çok sevdiğimiz kırmızı etin, sağlığa ne kadar zararlı bir besin olduğunu, başta dünyaca ünlü Dr. Walker ve Dr. Weil olmak üzere bütün beslenme uzmanları isbat etmişlerdir. Ama nasıl vazgeçersin? Hadi sen çeşitli sebeplerle kendini alıştırdın diyelim, hayvancılık sanayii olan koca bir toplumu nasıl vazgeçirirsin? İnsanların en zor vazgeçebileceği şey alışkanlıkları, en zor benimseyebileceği şey de doğru olan yeni alışkanlıklar değil midir? Çay gibi, margarinkolamekdanıls gibi, kanserojen hayvan artığı salamsosissucuk gibi öldürücü nitratlı besinlerle, konserve (yani ölmüş) posa besinlere, kimyevî madde+boya+şeker karışımı sözde meyve sularıyla salçalara insanlar kolayca alışıyorlar da, makine değil, ilâhî bir mucize olan insan vücudunun bunların hiçbirine ihtiyacı olmadığını neden göremiyorlar?.. Nasıl görsünler? Sistem bunların öğretilmesine izin vermiyor ki! İnsanımız beslenmeyi doymak, doymayı da karın şişirmek zannediyor. Yiyin iki taze ekmeği, üstüne de için iki şişe suyu! Karnınız güzelce şişer, siz de doydum zannedip 'Yarabbi şükür' der kalkarsınız. Ama 'beslenmiş' olur musunuz? Asıl konu bu.
   <br/>
   <br/>
   Bizim mutfağımızın, lezzet ve zenginlik bakımından, Fransız ve Çin mutfağından sonra dünyanın üçüncü büyük mutfağı olduğu söylenir. Mutlaka doğrudur, ama lezzetin sağlıkla eşanlamlı olduğunu hiç kimse söylememiştir. Ve ne yazık ki damak zevkimizin vazgeçemediği, patlıcan kebabından kuzu fırına, sosisli patates tavadan yaprak dolmasına, fırın makarna ve İskender kebabından kaymaklı ekmek kadayıfına kadar bütün lezzetli yiyecekler sağlığa zararlı; buna karşılık sağlığa faydalı, yani insanı mide hastası yapmayacak ne kadar tabiî yiyecek varsa, hepsi biraz sasıdır ve alışılması zordur. Kitabında yüksek sosyeteden hastalarının şekilsizleşmiş kalın barsağının resmini veren Dr. Walker, damak zevki yüzünden yiyecekleri soysuzlaştırıp mide hastası olmanın şehir medeniyetinin getirdiği bir olumsuzluk olduğunu belirtiyor.
   <br/>
   <br/>
   Eskiden köylerimizde yapılan kara ekmeği, Bhante ile tanışmadan önce de biliyordum (hernekadar onu yiyerek büyümüş değilsek de). Ama kabuğu çıkarılmamış, B vitamini deposu kara pirinci, kimyevî usûllerle beyazlaştırılmamış kara şekeri, bitkisel tuzu, mucizevî soya ile tofu'yu, sağlık açısından 'normal' (sun'i gübrelihormonlu) sebzemeyve ile 'organik' sebzemeyve arasındaki farkı, uzun süreli pişirme ile kısa süreli haşlama arasındaki farkı maalesef bilmiyordum. Sırf buğdayın verdiği, beyazlaştırılmış (zararlı) basit karbonhidratla, arpayulafkepekçavdar birleşiminin sağladığı faydalı (beyazlaştırılmamış) karma karbonhidratı da bilmiyordum. Patlıcan, biber, patatese yağı iyice emdirerek yaptığımız 'derin kızartma'nın (deep fry) karaciğer için ne büyük zarar olduğunu da; sebze yemeklerini yağ ile birlikte (etli veya etsiz) posa olana kadar pişirmenin sağlıksızlığını da; yemekle birlikte pişen yağ kimyası bozulup karaciğere zararlı hale geldiği için, bütün sebze ve yeşillikleri haşlayıp üzerine sonradan zeytinyağı koymanın, eğer kızartma yapılacaksa sığ yağda (stir fry) sadece iki dakika çevirip çıkartmanın (Çin usûlü) renklerin yemyeşil kalması ve vitaminlerin ölmemesi bakımından ne kadar daha faydalı olduğunu da bilmiyordum. Kimyevi sun'î gübrelerle, zararlı böceklerden koruma amacıyla yapılan ilâçlamanın hormonlu et ve sera malı sebzeler gibi sebze ve meyveye ne kadar zarar verdiği, bunlar yapılmadan tabiî gübre ile 'organik' olarak yetiştirilen sebze ve meyvenin, %25 daha pahalı olmasına rağmen, ne kadar daha faydalı olduğu da, beslenme konusunda öğrenip uyguladıklarım arasındaydı. Konuya nasipse gelecek yazıda devam edeceğiz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=CE481EFC0731AD11F78EDC192377DC6A?newsId=3790), [web.archive.org (arşiv bağlantısı)](http://web.archive.org/web/20130126093337/http://www.aksiyon.com.tr:80/aksiyon/newsDetail_getNewsById.action;jsessionid=CE481EFC0731AD11F78EDC192377DC6A?newsId=3790)
