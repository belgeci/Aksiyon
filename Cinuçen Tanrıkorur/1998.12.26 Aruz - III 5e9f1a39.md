# Aruz - III

*Cinuçen Tanrıkorur 1998.12.26*

<font class="agenda2NewsSpot">
 Geçen yazıda, klâsik şiirimizin temel ölçüsü olan Aruz'un bazı teknik özelliklerinden bahsetmiş.
</font>
<font class="newsDetail">
 Remel vezin ailesinin en çok kullanılmış dört kalıbıyla yazılmış şiirlerden besteli örnekler vermiştim. Remelden sonra, Hezec bahrinin yine çok yaygın olarak kullanılmış olan dört kalıbı şunlardır:
 <br/>
 <br/>
 1)        Yıllar ne / çabuk geçti / o günler a / rasından
 <br/>
 <br/>
 (Bîmen Şen)
 <br/>
 <br/>
 Dil yâre / sinî andı / racak yâre / bulunmaz
 <br/>
 <br/>
 (Şevkı Bey)
 <br/>
 <br/>
 Ömrün şu / biten neşve / si tâm olsu / n erenler
 <br/>
 <br/>
 (Süleyman Erguner)
 <br/>
 <br/>
 Bu üç örnek de Türk şiirinde büyük başarı ve akıcılıkla kullanılmış olan Mef'ûlü Mefâîlü Mefâîlü Fe'ûlün vezniyle yazılmış ve bu vezne uygun Sengîn Semâî ve Aksak usûlleriyle bestelenmiştir.
 <br/>
 <br/>
 2)        Kederden mî / neden bilmem / sararmış ren /
 <br/>
 <br/>
 gi ruhsârın  (Nasîbin Mehmet)
 <br/>
 <br/>
 Yüzüm şen, hâ / tıram şen, mec / lisim şen,
 <br/>
 <br/>
 mev / kıim gülşen  (Bîmen Şen)
 <br/>
 <br/>
 Neden hiç dur / madan sevmiş / bu gönlüm,
 <br/>
 <br/>
 dur / madan yanmış  (S. Zıyâ)
 <br/>
 <br/>
 Bu örnekler de dört defâ tekrarlanan Mefâîlün tef'ilesinden oluşan vezinle yazılmış ve yine bu vezne uygun Curcuna ve Düyek usûlleriyle bestelenmiştir.
 <br/>
 <br/>
 3)        Nihansın dî / deden, ey mes / ti nâzım
 <br/>
 <br/>
 (Hacı Fâik Bey)
 <br/>
 <br/>
 Gurûb ettî / güneş, dünyâ / karardı (Hacı Ârif Bey)
 <br/>
 <br/>
 Gel ey sâkî, / şarâbı¯ tâ / zelendir (Rahmi Bey)
 <br/>
 <br/>
 Bunlar da 2,5 Mefâîlün formülüyle kısalttığımız Mefâîlün Mefâîlün Fe'ûlün kalıbıyla yazılmış, Curcuna ve Aksak usûlleriyle bestelenmiştir.
 <br/>
 <br/>
 4)        Bu akşam gün / batarken gel  (Tatyos Ef.)
 <br/>
 <br/>
 Ne küstün bî / sebeb öyle  (Şekerci Cemil Bey)
 <br/>
 <br/>
 Senin aşkın / la çâk oldum  (Basmacı Abdi Ef.)
 <br/>
 <br/>
 Bu örneklerse 2 Mefâîlün formülüyle kısalttığımız Mefâîlün Mefâîlün kalıbıyla yazılmış, Aksak, Curcuna ve Düyek usûlleri kullanılarak bestelenmiştir.
 <br/>
 <br/>
 4 veya 2 Müstef'ilün'lü ve 2 Müstef'ilâtün'lü üç kalıbıyla, Recez adı verilen bahir de çokca kullanılmış olanlar arasındadır. Örnekler:
 <br/>
 <br/>
 1)        Aşkınla ben, / ey nâzenîn, / mecbûrunam, /
 <br/>
 <br/>
 mecbûrunam  (Dede Ef.)
 <br/>
 <br/>
 Estî nesî / mî nevbahar, / âçıldı gül /
 <br/>
 <br/>
 ler subh(u)dem  (Hacı Ârif Bey)
 <br/>
 <br/>
 Her iki örnek de 4 Müstef'ilün'le yazılmıştır.
 <br/>
 <br/>
 2)        Hicrân oku¯ / sînem deler  (Şevkı Bey)
 <br/>
 <br/>
 Sevdim senı¯, / ey işvebâz  (Tanburî Cemil Bey)
 <br/>
 <br/>
 Bunlar da sadece 2 Müstef'ilün'le yazılmış örnekler.
 <br/>
 <br/>
 3)        Cânâ, rakîbı¯ / handân edersin (Giriftzen Âsım Bey)
 <br/>
 <br/>
 Âsûde fikrim / âvârelendi  (Hâfız Yusuf Ef.)
 <br/>
 <br/>
 Bir nevcivansın, / şûhı¯ cihansın (Rahmi Bey)
 <br/>
 <br/>
 Bu sonuncu örneklerin de hepsi, Estağfurullah ve Elhamdülillah sözlerinin misâl olarak verilebileceği 2 Müstef'ilâtün kalıbıyla yazılmıştır.
 <br/>
 <br/>
 Aruzun değişmez kurallarından biri, sesli harfle biten mısrâ sonu hecelerinin hep uzun kabûl edilmesidir. Ayrıca, örneklerimizde rasladığınız ı¯ ve u¯ gibi aslında kısa olması gereken hecelerin üzerindeki uzatmalar, aruzun illet (hastalık) denen üç kusurundan biridir. Normal olarak kısa söylenmesi gereken bir hece kalıp gereği uzatılarak okunuyorsa, buna imâle denir (Kederden mı¯=Mefâîlün örneğindeki gibi). 'Handân edersin' örneğindeki gibi n ile e birleşip tek hece oluşturuyorsa, buna vasl (=ulama) denir ve bu iki kusur meşrû, yani kabûl edilir sayılır. Ama örneklerimizde görmediğimiz bir üçüncüsü vardır ki, uzun söylenmesi gereken bir heceyi vezne uydurmak için kısa söylemek demektir. Adına zihâf denen bu kusur, dili iyi bilmemekten kaynaklanır ve mazur görülmez. 'Cânanından sen nasıl bıktın gönül' örneğindeki gibi: tamlama halinde dahi her iki hecesi de uzun olan 'cânân' (sevgili) kelimesi, Fâilâtün kalıbına uydurulmak için bozulmuş. Doğrusu, Lem'i Atlı'nın Uşşak şarkısında olduğu gibidir: Neler çektim, / neler, cânâ / n elinden (2,5 Mefâîlün).
 <br/>
 <br/>
 Aruz bahirleri arasında, bu ve önceki yazıda örneklediklerim dışında, daha az kullanılmış olan bahirlerle, bu bahirlerin bazı vezinleri de vardır ki, pek güzel şarkılar bestelenmiş olmasına rağmen yerim ancak bu kadarına elverdiği, ayrıca bu köşeyi bir tür 'Üç Derste Aruz' kitapçığına dönüştürmek istemediğim için, gönül râzı olmasa da bu az kullanılmış vezinlere maalesef giremiyorum. Aruz bahsi son derece ilgi çekici, hem eğlendirici, hem dinlendiricidir. Ama şiir sanatına fazla yakınlık duymayan okuyucularımıza sıkıcı gelebilir. Onun için şimdilik bu kadarla yetinmek istiyorum.
 <br/>
</font>

Kaynak: [www.aksiyon.com.tr](http://aksiyon.com.tr/aksiyon/haber-4519-12-aruz---iii.html), [web.archive.org (arşiv bağlantısı)](http://web.archive.org/web/20101210090637/http://aksiyon.com.tr/aksiyon/haber-4519-12-aruz---iii.html)
