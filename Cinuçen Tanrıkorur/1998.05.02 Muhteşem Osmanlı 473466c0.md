# Muhteşem Osmanlı

*Cinuçen Tanrıkorur 1998.05.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Osmanlı atalarımızın muhteşem kültüründen öyle gaddarane koparıldık ki, bu yazıya koyduğum başlık kolayca,
  </font>
 </div>
 <div id="newsText">
  <font class="detail-text">
   18. yüzyılda Batılılar tarafından yazılmış bir romanın, tiyatro eserinin veya orkestra parçasının adı zannedilebilir, sevgili okuyucular. Şimdi size niye böyle bir yazı yazdığımın sebebine geliyorum. 1989'da böbrek nakil ameliyatı olmak üzere Kültür Bakanlığınca ABD'ye gönderilmiştim ya, işte o zaman hastanenin pahalı misafirhanesinden küçük bir apartman dairesine çıkmamızdan ikiüç gün sonra telefonumuz çalmış, hattın öbür ucundaki ses "Merhaba Cinuçen, ben Sebuh, bizim mahalleye hoşgeldin" demişti. İstanbul'dayken mûsikî meraklısı bir terzi Sebuh'un medhini duymuş, ama bir vesile olup da tanışamamıştım. "Zeytinyağlı biber dolmasını özlemişsinizdir, bizim Bercuhi güzel yapar, hafta sonu gelin de hasret giderelim" deyip adresini vermişti. Eşimle beraber (tabiî udumu da alarak) gitmiş, geç saatlere kadar oturmuştuk; Sebuh'un güzel keman çaldığını önceden biliyordum. Çalıp okuduğumuz birçok eserde Bercuhi yengenin bize refakat etmesine hem şaşırmış, hem de büyük haz duymuştum. 91'de Türkiye'ye döndük, ama en az ayda bir defa Sebuh'la telefonlaşmadan edemedik. Bu son gelişimde de yeniden mülâkî olma saadetini bahşettiği için Cenabı Hakka şükrüm sonsuz.
   <br/>
   <br/>
   Sebuh'un kim olduğunu size biraz anlatayım ister misiniz? Sivas'ın Amerikan Koleji mezunu Ermeni öğretmenlerinden Arşak Efendi ile madam Kayane'nin oğlu olarak 1929'da Sivas'ta doğmuş. Ermenice ve Türkçeden başka Arapça, Farsça, Fransızca ve İngilizce de bilen Arşak Ef.nin, o zaman çıkan La Turquie ve La République gibi gazetelerden 25 yıllık çok muntazam bir koleksiyonu varmış (Sebuh ekmeğin karne ile verildiği harp içindeki yokluk yıllarında bu gazetelerden kese kâğıdı yapıp satarak harçlığını çıkarırmış). 191519 yıllarındaki tehcirle Ermeni aileleri orayaburaya dağıtıldığı zaman, aile efradından kalanları bulmak üzere Halep'e gitmişler. Çok güzel Arapçası olan Arşak Ef. oradaki okullarda Fransızca hocalığı yapmış (Sebuh bu tehcîrin, Osmanlı kültür ve zenaatkârlığının önemli bir rüknü olan Ermenilerin yokedilmesi için Türklerin âlet edildiği bir İngiliz oyunu olduğu görüşünde). Babasının erken ölümü Sebuh'a ilkokuldan sonra okuma imkânını vermeyince, o da 12 yaşında 10 kuruş haftalıkla terzi çıraklığına başlamış (1941). Ama babasından geçen aşırı öğrenme merakıyla ne bulursa okumaktan da geri durmamış (kendisine kütüphanesini açan arkadaşı M. Korkoyan'ı daima şükranla anar). Bu arada "solcu" yayınları izleyenlere o yıllarda pek fazla iyi gözle bakılmadığı için, meselâ Marko Paşa, YediSekiz Paşa vb. gazeteleri almaya gittiğinde, gazete bayii "Arşağ Efendinin oğlu, sen mi okuyorsun bunları?" diye sorunca, "Dükkânda bir müşteri istedi de ona alıyorum" demek zorunda kalırmış.
   <br/>
   <br/>
   Mûsikîyi ve keman çalmasını kendikendine öğrenen Sebuh, herkes 120130 lira verip radyo alamadığı için Sivas'ta sadece 23 kişinin evinde bulunan radyodan biraz müzik dinleyebilmek için can atarmış. 1952'de Amasyalı Nişan Ef.nin kızı Bercuhi'ye talib olmuş. Nişan Ef., İstanbul'dan sürgün edilen ünlü bestekâr Giriftzen Âsım Bey'in kurduğu saz takımından onun bestelerini notaya alan çok iyi bir hanende ve kemanî. "Ne iş yaparsın?"ın hemen arkasından "Müzikten anlar mısın?" diye soran kayınpederine "Biraz keman çalarım efendim" cevabını verince, kızı alması zor olmamış. Bercuhi hanımın sesi ve repertuarı babasından geliyor.
   <br/>
   <br/>
   Sebuh 1946'da İstanbul'a gelir ve kısa zamanda Beyoğlu'nun hatırı sayılır kadın terzilerinden biri olur. Dükkânı da, başta şairbestekâr Mustafa Nâfiz Irmak olmak üzere, Rıza P. Akkoyunlu, Ahmet Çağan, Recep Birgit, Niyazi Sayın ve Necdet Yaşar gibi ünlü edip ve müzisyenlerin mahfeli haline gelir. Zîra, klâsik mûsikî kadar klâsik edebiyyâta da meraklıdır ve ezberinde Fuzûlî'den, Bâkî'den, Şeyh Galip'ten, Rıza Tevfik, Süleyman Nazif, Neyzen Tevfik ve "rütbe yükseldikçe namus azalır" diyen Eşref'ten, benimkinden on misli zengin bir şiir ve yine benimkinden çok zengin bir müzik repertuarı vardır. Bu yüzden, müşterilerinin çoğu edebiyyatçı hanımlardır ve kendisine hemen her provada bir şiir kitabı getirirler.
   <br/>
   <br/>
   Washington'a ilk gittiğimizde Sebuh'un anlattığı hikâye şuydu: Radyoda 30 yıl çalışıp emekli olan bir ses sanatçısına, merakından, "En çok sevdiğiniz makam hangisidir?" diye soracak olmuş. "Nihavend" cevabını alınca üzülmüş (aşırı klâsikçiler Nihavend'i avrupaî buldukları için sevmezler), ama bozuntuya vermeyip "Peki, demiş, Nihavend'den hangi eser?" Beklemiş ki, 30 yılın radyo sanatkârı, en azından bir "Zülfün görenlerin", bir "Bilmezdim özüm", bir "Nâmurâdım", bir "Hâlâ yaşıyor" veya "Dertliyim rûhuma" filan desin... Sanatçı kalkıp da "Ufacık tefeciktin" demesin mi? Başından aşağı kaynar sular dökülmüş Sebuh'un!.
   <br/>
   <br/>
   l9 yıldır Amerika'da oturan ve Türkiye Büyükelçiliği Basın Bürosunun kasetli telefonundan gazete haberlerini günü gününe izleyen bu Ermeni dost, "Yahu iyi ki geldin, buradaki cemaate Kesi Bağları'nı çalmaktan anam ağlamıştı" deyip, Mustafa Nâfiz'in çok az sayıda basılmış olan "Körfezdeki Ses" adlı şiir kitabını hediye eden bir gönül adamıdır (verdiği şiirler üzerine bestelediğim klâsik Şehnâz Faslı kendisine ithaf edilmiştir). Başka bir gün de kapıdan içeri (Menem ki k¯afilesâlârı kârbânı ğamem/ Müsâfiri rehi sahrâyi mihnet ü elemem/ Hakîr bahma mene, kimseden sağınma kemem/ Fakîri pâdşehâsâ, gedâyi muhteşemem" diye, Fuzûlî'nin hiç bilmediğim bir müseddesini okuyarak girip, 54 mısralık Mâhur Kârı Müseddes'i bestelememi sağlayan bir muhteşem Osmanlı..
   <br/>
   <br/>
   Amerika'da İngiliz, Fransız, Alman, Türk, Arap, İspanyol yoktur, "Amerikalı" vardır. Aynen "Osmanlı" gibi. Ve bunlar, ırkıdinimilliyetiörfleri çarpıştırmayı bir tarafa bırakıp HALÎFETULLÂH'ın (yani insanın) daha çok sevgi ve düzen içinde nasıl daha uzun ve huzurlu yaşayabileceğini çözmeye çalışırlar. Batı sadece Kanûnî'ye muhteşem demedi, Osmanlının kurduğu ırklar ve dinlerüstü medeniyyete muhteşem dedi. Önce korktu, sonra taklid etti, sonunda yıktı. Ama Sebuh'ları ve onların yüzlerce yıllık kültür birikimini yok edemedi. Onları biz, sadece bir siyasî yönetim şeklini değil, bütün tarih ve medeniyyetiyle birlikte koskocagözkamaştırıcı bir ihtişamı yıktığımız için, biz yokettik.. Biz yokettik..
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3702-muhtesem-osmanli.html), [web.archive.org (arşiv bağlantısı)](http://web.archive.org/web/20120614093006/http://www.aksiyon.com.tr:80/aksiyon/haber-3702-muhtesem-osmanli.html)
