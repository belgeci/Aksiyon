# Koro mu, konservatuar mı?

*Cinuçen Tanrıkorur 1998.04.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Benim yazılarımda veya'lı yahut parantezli alt başlıkları şimdiye kadar hiç görmemiştiniz, sevgili okuyucular. Sebebini birazdan arz edeceğim.
  </font>
 </div>
 <div id="newsText">
  <font class="detail-text">
   Resim çizmesini, şiir söylemesini, beste yapmasını, binalar kurmasını, Allahın daha ruhlarını yaratırken öğrettiği bazı insanlar, 23 yaşlarından itibaren kendilerini bu konulara fazlaca kaptırmışlarsa, 810 yaşlarına geldiklerinde sergi de açabilirler, konser de verebilirler. Bu tür ilgileri olmayan öbür 'normal' insanlar da onlara "hârika çocuk, dâhî" filan derler. Bu mümkündür. Ama Akademiye girene kadar resimle fazla yakından ilgilenmemiş olan bir kimsenin, daha kalemindeseningölgeninrengintualin dahi ne olduğunu öğrenemeden, ilk yarıyılın sonunda sergi açmaya kalkması düşünülebilir mi? Kendisi kendini bilmediğinden istese dahi, kim salonunu verir, duyurmasınıkokteylini kim üstlenir?
   <br/>
   <br/>
   İşte müzikte konservatuarsız koro, bunun gibidir. Müziğe azçok kabiliyetli gençler oradan buradan gelir, amatör bir derneğin çatısı altında toplanırlar. İlk istedikleri şey nedir, biliyor musunuz? Konser vermek! "Peki biz ne biliyoruz, ne öğrendik ki konserini vereceğiz?" diye ne onlar düşünür, ne de hocaları. Çünkü amaç, müzik öğrenmekten çok, derneğin 'adını duyurmak', böylece 'daha çok üye kaydetmek'tir, ki bu da 'aidat'ı artırıp para kazandıracaktır (diye umulur). Hiçbir yerden yardım almayan amatör dernekler için bu amaç mâzur, hattâ tabiîdir. Ama söz konusu olan devlet organizasyonları ise, durumun pek tevil götürecek tarafı kalmaz.
   <br/>
   <br/>
   1985'te Kültür Bakanlığı müsteşarı Aytuğ İz'at beyden aldığım bir davetle bakanlığa gitmiş, kendisinden, sayın Evren'in Ankara'da bir klasik Türk müziği korosu kurulmasını arzu ettiğini, kendilerinin de bakanlık olarak bu işi benim üstlenmemi arzu ettiklerini öğrenmiştim. Teveccühlerine teşekkür ettikten sonra cevabım şu olmuştu: "Aytuğ beyefendi, eğer sözü edilen bir amatör koro değil de bir devlet korosu ise, bu müessese sadece konservatuar mezunlarının veya konservatuar dışından üstün sanatçıların (biraz da devlet güvencesi altında olmak için) gidecekleri bir müessesedir. Burada, eğitim yılları boyunca öğrenilenler, konserlerle sergilenir. Bu batıda da, onlardan kopya edilen bizim Gazi Eğitim ve Ankara Devlet Konservatuarında da böyle olmuştur. Samanpazarı esnaf kahvesinden toplanmış ilkokul mezunu gazino müzisyenleriyle Devlet Korosu kurulamaz. Eğer benden istediğiniz, bir konservatuarın, yani bir eğitim müessesesinin organizasyonu olsaydı, buna yardımcı olmayı seveseve kabûl ederdim. Koro, herhangibir piyasa müzisyenine veya amatör müzisyen bir hekime rahatça kurdurabilir." Sayın müsteşardan da "Haklısınız Cinuçen bey, sizi anlıyorum ve katılıyorum. Biz bu söylediklerinizi yukarıya aktaralım, sonra sizi tekrar ararız" cevabını almıştım. Tekrar aranmak şöyle dursun, Kültür Bakanlığı Ankara Devlet Klasik Türk Müziği Korosu aynen söylediğim gibi kahveden toplama müzisyenlerle, gazino kemancısı Özer Altın'a kurduruluvermiş, ilk konserin solisti Emel Sayın da "Yağdır Mevlâm su"lu konserin verildiği Türkocağı salonunun, Atatürk için yapılmış şeref locasında oturan cumhurbaşkanını, Sadettin Kaynak'ın "Çile bülbülüm" şarkısının ortasında, herkesle beraber "Allah!" diye bağırtmıştı. Tekrar etmekten kendimi alamıyorum: bu bir gazino şovu veya bir amatör dernek konseri değil, devlet korosu konseri beyler, DEVLET KOROSU konseri!!!...
   <br/>
   <br/>
   Batıcılar, Ankara, İstanbul ve İzmir'den sonra Edirne'ye de bir Batı Müziği Devlet Konservatuarı açmışlardır. Bizse, eğitimi değil, eğlenceyişakşağışamatayı tercih ettiğimiz için Türkiye'ye tam 14 tane koro, buna karşılık sadece iki tane konservatuar açtık. Biri İstanbul'da (bir türlü kapatılamayan Dârülelhân'ın devamı), biri de İzmir'de. "Niye Ankara'da değil?" diye, hani, soracak olursanız, onu bana değil, tarihî sırasıyla önce Millî Eğitim Bakanına, sonra da YÖK başkanı Doğramacı'ya sormanızı tavsiye ederim. Okullara ve üniversiteye fazla Türk müziği sokmanın gelişmemizi engelleyeceğini, teksesliilkelçağgerisi alaturka müzikle çağdaşlaşamayacağımızı ve AT'a giremeyeceğimizi, onlar size güzel güzel anlatacaklardır. İstanbul, bütün müesseseleriyle yıkılması gereken Osmanlının başkenti olduğu için, bir kasabanın pâyitaht yapıldığını, kalesinin de burcunda hernekadar Türk bayrağı dalgalanıyorsa da aslında Batı kültürünün kalesi olduğunu, onun için burada bir alaturka korservatuarın çekeceği şimşeğin hikmetinden korkulduğundan, hiçbir partinin hiçbir bakanının böyle birşeyi teklife değil, düşünmeye bile cesaret edemeyeceğini de lâf arasında belki anlatırlar...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3616-koro-mu-konservatuar-mi.html), [web.archive.org (arşiv bağlantısı)](http://web.archive.org/web/20130928202139/http://www.aksiyon.com.tr:80/aksiyon/haber-3616-koro-mu-konservatuar-mi.html)
