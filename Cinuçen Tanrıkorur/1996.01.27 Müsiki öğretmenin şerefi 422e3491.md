# Müsiki öğretmenin şerefi

*Cinuçen Tanrıkorur 1996.01.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Devlet olarak çok paranız, buna bağlı olarak da büyük askeri gücünüz vardır, bir ülkeyi işgal eder, giyim tarzını, oturma-kalkma-yeme-içme adetlerini değiştirir, okullarında dillerini yasaklar, zorla kendi dilinizi öğretirsiniz.
  </font>
 </div>
 <div id="newsText">
  <font class="detail-text">
   Hemen 20-30 yıl içinde yetişen yeni nesiller ana dili gibi sizin dilinizi konuşur, sizin gibi giyinir, sizin gibi yer-içerdans eder. Ama işgal ettiğiniz, çok üstün bir kültürü, ona bağlı olarak da çok gelişmiş müziği olan bir ülke ise, siz o ülkenin insanına kendi müziğini unutturup -yasaklasanız bile- sizin müziğinizi benimsetemezsiniz.
   <br/>
   <br/>
   U zun süre İngiliz, Fransız, İtalyan işgalinde kalmış olan Hong-Kong, Hindistan, Irak, Suriye, Lübnan, Mısır, Libya, Tunus, Cezayir, Fas, Kenya, Nijerya, Somali gibi ülkelere bakınız. Bu ülkelerde işgalcinin dili sokaktaki çocuklar tarafından bile konuşulur (okumuşları ise bizim ülkemizdekiler1e kıyaslanmayacak derecede iyi konuşurlar). Ama ya müzikleri? Bu ülkelerin hiçbiri, kendi müziğini eski diye terkedip işgalci gücün müziğini benimsememiştir. Işte 2. Dünya Harbinde Amerika'nın ancak atomla pes ettirebildiği Japonya, işte Almanya'nın ezip geçtiği Fransa, işte sadece bir Sitar'la bile dünyaya kafa tutan Hindistan, işte Gamelan adlı vur malı çalgılar topluluğu ile Amerika'yı fetheden Endonezya ve işte kendi müziğine sahip Çıkıp getirdiği orkestral İcra disiplini ile Türkiye dahil bütün müslüman ülkelere tesir etmiş olan Mısır..
   <br/>
   <br/>
   Türkiye, yukarıda sözünü ettiklerimiz gibi fiilen düşman işgali altında kalmış bir ülke değil (hemekadar özellikle son 45 yıldır pekçok açıdan öyle görünüyorsa da). Belki de Liile Devrinden bu yana kendilerini fikren sömürgeleştiregelmiş olan Batıcı yobazlarımız yeterince güçlü bir iç işgali gerçekleştirdikleri için, öbür ülkelerdeki gibi fiili bir yabancı işgaline ihtiyaç kalmamıştır. Bu gerçeğin bin türlü isbatından biri, fikri hayatı zigzaglarla geçmiş olan Z. Gökalp'in saçtığı şiddetli Osmanlı düşmanlığı mikrobuyla zehirlenmiş adıgeçen zümrenin şu değişmez dogmasıdır: "Türk müziği Türklerin değil, Arapların, Acemlerin, Bizanslılarındır; Türkler müziği bu milletlerden alıp kendilerine göre değiştirınişlerdir."
   <br/>
   <br/>
   Biz de uzunca süreler İran'da, Arap ülkelerinde, Balkanlarda ve Macaristan'da kaldık. Kimsenin ne dilini değiştirdik, ne dinini, ne de örf ve adetlerini. Biraz medeniyet götürdük, o kadar: yol yaptık, köprüyaptık, çeşme-çarşı-meydan, cami-mediese-hamam-hastane-kü tü phane yaptık. Galiba biraz da müziklerini etkiledik (hiç böyle bir gayemiz olmadığı halde). Irak'ta, Suriye, Lübnan, Mısır'da, Yunanistan, Bulgaristan, Macaristan'da sokakta Türkçe konuşan yoktur. Ama müziklerinin bizim tesirimizle değiştiğini, güzelleşip zenginleştiğini, o ülkelerin bütün iyi müzisyenleri kabul eder. İşte en uzun süre kaldığımız İran'ın, Rast, Homayan, Esfahan, BayatiTorki (Türk Bayatısİ) makamlarında yük sek Türk zevki ile okunan "aviiz" adlı gazelleri, "cehar-mezrab" adlı taksimieri, "pisderamed" adlı peşrevlerİ.. İşte Bulgarların "Bulgar Milli Müziği" adlı plağında yer alan, davul-zurna ile çalınmış"Konyalım yürü" türküsü.. İşte bütün Arap aleminin en gelişmiş müziğini temsil eden Mısır'ın, Kahire Operası binasının bahçesine kocaman heykeli dikilmiş olan büyük besteci ve İcracısı Muhammed Abdül-vahab'ın ifadesi: "Ben musikiyi Tanburi Cemil Bey'in plaklarını dinleyerek öğrendim." Işte yine Mısır'ın en büyük müzik adamlarından M. Kamil el-Hulayi'nin Kitabu 'l-musiki-eş-şarki (Şark Musikisi) adlıkitabındaki beyanı: "Bizim musiki hocalarımız Türklerdir" (esatizetuna'l-Etrak) (Kahire 1904, s. 66). İşte musevi hahambaşı İshak el-Gazi'nin Türkçe sözlü, Yunanlı Roza Eskenazi'nin Rumca sözlü nefis gazelleri.. İşte yine Rum kanunilerin, udilerin, kemancı ve klarnetçilerin halis Türk üslubundaki taksimieri.. Bunlar da yetmezse, dünya çapında Fransız uzmanların yazdığı Larousse de la Musique'in "Bizans Müziği" maddesinde etraflıca anlatılan (Cild I, s. 144, Paris 1957), İstanbul'un fethinden bu yana Türk musikisinin Bizans musikisi üzerindeki derin tesirlerine bakılabilir. Bir bilim adamı olan Gökalp'in, hiçbir Batı kaynağını incelemeden, Türk musikisinin Bizanslılardan alındığını söylemesi gerçekten büyük bir nasipsizliktir.
   <br/>
   <br/>
   Başka milletlere musiki öğretmek, güzel sanatların bu en uM dalında onlara rehberlik etmiş olmak (bugün düştüğürnüz dereke ne olursa olsun), hizmetlerin en şereflisi değil midir? Varsın bizim Batıcı yobazlar "gaflet, dalalet ve dahi hıyanet" gayyasında debelenedursunlar, ne çıkar?!..
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=32A016A3232BC94CCB68C233F82FC2AA?newsId=1301), [web.archive.org (arşiv bağlantısı)](http://web.archive.org/web/20121228102025/http://www.aksiyon.com.tr:80/aksiyon/newsDetail_getNewsById.action;jsessionid=32A016A3232BC94CCB68C233F82FC2AA?newsId=1301)
