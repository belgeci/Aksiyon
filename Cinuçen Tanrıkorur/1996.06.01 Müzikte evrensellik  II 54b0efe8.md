# Müzikte evrensellik  II

*Cinuçen Tanrıkorur 1996.06.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçen yazımızda müzikte "evrensellik" üzerine konuşuyorduk. Yerimiz doldu, söyleyeceklerimiz bitmedi. Devam ediyoruz. Batılının evrensellikten anladığı"otantiklik", yani "asliyyet"dir. O da bizim en çok korktuğumuz ve kaçtığımız şey.
  </font>
 </div>
 <div id="newsText">
  <font class="detail-text">
   Asliyyet nedir? İnsanın kendisi (tamamen kendisi) olması; her nasılsa, öyle olması. Ama bu bizim Tanzimanan bu yana, "olmamaya" çalıştığımız şey değil mi? Hem niçin kendimiz olacakmışız ki? 700 yıl kendimiz olduk da ne geçti elimize? Artık biraz da başkası olalım canım! Aa, nedir bu yani, esir miyiz?!.. Adnan Saygun'a "Yunus Emre Oratoryosu"nu yazdırtan, "Koskoca bir Müslüman Türk evliyasının katolik ayininde ne işi var?" diye düşünmesine bile imkan ver.. meyen, işte bu aşağılık kompleksiydi. Ş. Muhiddin Targan'ın "Koşan Çocuk", "Kanatlarım Olsaydı", "Kapris I, II" diye, Türk müziğinden çok fazla basit Batımüziği etüdlerine benzeyen parçalar bestelemesine, udu bir Türk (mesela bir Nevres Bey) gibi değil de, birkaç ay ud çalışmış bir İspanyol gitarcısı gibi çalmasına sebep olan şey, kendi kültür, zevk ve üslübunu gizliden gizliye küçümseyen bir Tanzimat aristokratının büyüklük kompleksi değil miydi? Milli Eğitim ve Kültür Bakanlıklarının yayınıTürk Musikisi Ansiklopedisinin "bütün Türk musikisi tarihinin en büyük bestekarı" olarak tanıttığı H. Sadettin Arel'e, Türk musikisinin makam-usül ve forınlarıyla bestelendikleri halde, o musikinin üslüp, zevk ve Mabından eser bulunmadığı için müzisyenlerin icra etmedikleri parçaları besteleten, "Ben Türk musikisinin mazideki tecelliyatına değil, istikbaldeki çoksesli hayaline meftunum" dedirten, aynı komp leks ve aynı evrensellik şartlanmışlığı değil miydi? Musikimizin mazideki tecelliyauna (yani geçmişteki kötü kaderine -bir sokak kadınının hazin macerası gibi) değil, gelecekteki çoksesli "hayal"ine tutkunmuş Üstadı Allahtan, vecize söyleyeyim derken, çokseslilik tutkunluğunun bir hayalden ibaret olduğunu -bilerek veya bilmeyerek- itiraf etmesi, hoşbir sürçme olmuş.
   <br/>
   <br/>
   TRT'nin ünlü şeflerinden birinin yönetiminde periyodik olarak verilen TV konserlerinden birinde, şiiri R. Körüklü'ye ait Hüseyni makamında "Turnalar" adlı bir türküm yayınlanmıştı.Beste öyle yapılmadığı halde, nezaketen görüşümün alınmasına dahi lüzum görülmeden, nakarat kısmıçokseslendirilerek icra edildi. Ancak, bu Türk kaşığı ile Batı çukulatası yeme hastalığı, bir Tanzimat uzantısı olanPiyanobelasını Türk musikisinin başına saran (Uşşak, Hüzzam, Karcığar fasıllarında bile piyano çaldırtmakta mahzur görmeyen) TRT'ye mahsus değiL. Kültür Bakanlığı İzmir DevletKorosu da, aslı klasik tarzda olan eserleri, üstelik bestecilerinin gözüönünde, çokseslendirerek (daha doğrusu mokseslendire
   <br/>
   <br/>
   rek) okumakla tatmin oluyor; bunu pek büyük bir marifet zannediyor. Görülüyor ki, klasik eserlerimizin çokseslendirilince evrenselolacağını zanııetmek gafletihde olan, sadece Timur Selçuk değil (sari hastalık kamp tanımıyor).
   <br/>
   <br/>
   İşte evrensellik adına yaptığımız bütün bu 'Ucuzluklar, 200 yıldır pençesinde kıvrandığımız derin aşağılık kompleksinin tezahüründen başka birşey değiL. Rodrigo Gitar konçertosu besteler de, bizim kanun virtüozumuz Ferit Alnar Kanun Konçertosu besteleyemez mi? Fakiri de ud virtüozu sayan evrensellik tutkunu bazı dostlar, "Yahu bir Ud Konçertosu bestelesene!" diye yıllardır iSrar edip dururlar. Güler geçerim. Sibelius "Finlandiya"sı ile evrenseloldu, eğer böyle birşey varsa. Bizim bestecilerimizse, evrenselolalım diye, Van Gogh, Gılgamış,Midas'ın Kulakları diye opera besteliyorlar, yazık.. Önce Paris'te "Academie Intemationale de Lutece"ih 13. Uluslararası Büyük Sanat Yarışmasında tek altın madalyayı kazanan, akabinde Fransız Radyosunca LP ve CD olarak yayımlanan, Bayatiaraban makaıııında beste'lediğimiz mevleviayini de dünyanın bütün büyük plak mağazalarında, ülkemizin adının altında yıllardır saulıp duruyor. Eğer şu evrensellik, kendinin olanı, kendinden vazgeçmeden çağa sunabilmek demekse, onun müzik meraklısının para verip alacağı, asliyyetine sahip bir sanat eseri olarak ortaya koymak demekse, bu şeref bize yetmez mi? Ud Konçertosu besteleyip de, önce özendiğim kültürün insanlarını kendime güldüreyim mi?.. Yazıyı kendimden örnek vererek bitirınek değildi amacım. Söz akıp oraya geldi; bağışlayınız.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-54-muzikte-evrensellik-%C2%96-ii.html), [web.archive.org (arşiv bağlantısı)](http://web.archive.org/web/20140329062850/http://www.aksiyon.com.tr:80/aksiyon/haber-54-muzikte-evrensellik-%C2%96-ii.html)
