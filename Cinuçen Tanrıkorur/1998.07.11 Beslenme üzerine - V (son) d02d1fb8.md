# Beslenme üzerine - V (son)

*Cinuçen Tanrıkorur 1998.07.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçen yazının sonunda, sağlığa zarar vermeyecek beslenme usûllerinden örnekler vererek bu sohbeti bitireceğimi vadetmiştim.
  </font>
 </div>
 <div id="newsText">
  <font class="detail-text">
   Bakınız meselâ, unla koyulaştırılmış et suyuna çorba yerine, unsuz taze sebze çorbası içemez miyiz? Sebze yemeklerimizi imanına kadar pişirip gıdasız posa haline getirmek yerine, rengini de, vitaminlerini de kaybettirmeden çok az pişirip, tabiî zeytinyağı ilâvesiyle çok hafif ve sağlıklı yemekler yapamaz mıyız? Bütün lezzetine rağmen sakatâttan ve derin yağda yapılmış kızartmalardan vazgeçip sebzeyi çok az yağda ikiüç dakika çevirip çıkaramaz mıyız? Peynirden ete sonsuz uygulama alanı olan Soya mucizesini sağlıklı beslenme sanayiine sokamaz mıyız? İngilizcede 'shelf food' (raf yiyeceği) denen ve mağaza rafında uzun süre dayanması için mutlaka kanserojen kimyevî koruyucularla hazırlanan konserve yiyecekleri unutup, tabiî taze besinlere ağırlık veremez miyiz?.. Alışkanlıklarımıza ters olduğu için önceleri zor gelecek olan bu beslenme tarzı bizi, ceketlerimizin iliklenmesini engelleyen göbeklerimizden, daha da önemlisi lûzumsuz yağ birikimlerimizle çalışmayan barsaklarımızdan, sonuç olarak birçok hastalıktan kurtaracaktır.
   <br/>
   <br/>
   Kabuğu koyu renkli olan yumurta, döllenmiş (civciv çıkarmaya müsait) olduğu için, normal beyaz yumurtadan çok daha yüksek proteinli bir besleyicidir. Ancak, tavukçulukta kullanılması her yerde bulunmamasına yol açtığından, halkımız aradaki farkı da bilmediğinden beyaz yumurtaya alıştırılmıştır. Tavuklar binlerce yıldır tabiî şekilde beslendikleri bahçelerde değil, artık maalesef çocuklarımız gibi beton zeminlerde ve iri görünsünler diye de hormon verilerek yetiştirilmektedir. Ve bu âdet de bize, diğer pekçok kötü âdet gibi Batıdan gelmiştir; aynen, sun'î usûllerle beyazlaştırılmış francola vd. unlu mâmuller gibi. Amerikalının sandwich'i, hot dog'ı, microwave'i, cocacola'yı, mc donalds'ı, kentucky fried chicken'i (motor yağında tavuk budu) icad etmiş olması, kendi mutfağı olmamasından, yemekten (hele sağlıklı olanından) hiç anlamamasındandır. Evinde mutfak tezgâhı var, ama mutfağı yoktur (çalışmaktan yemek pişirmeye vakti yok ki garibin!). İşte 'Health Food Store' (sağlıklı gıda mağazaları) zincirini kurmak zorunda kalışı bu yüzden, yanlış beslenme yüzünden artan hastalıkları yiyecekleri düzelterek azaltma ihtiyacını duymaya başlaması bu yüzdendir. Sigara içen vatandaşlarına ikinci sınıf insan muamelesi yapma kararını alması da bundan. Biz resmî dairelerde şimdilik sadece duvar süsü levhalarla da olsa, bu tutumu hemen kopya ettik (çok tipik bir özelliğimizdir). İnşallah bir gün doğru beslenme ilkelerini de benimser ve bunu okullarımızdan başlatmak üzere hastalarımızın sayısını azaltmayı düşünebilecek seviyeye de geliriz. İktidarlara göre değişmeyen şuurlu ve sürekli bir eğitimle, beslenme konusundaki doğruların da çoğunlukça benimsenmesi biraz zaman alabilir, ama ciddi şekilde niyet ve ısrar edilirse imkânsız olmaktan çıkar.
   <br/>
   <br/>
   'Alıştığımız lezzetli yiyeceklerle hastalıklı, mide yanmalı, kabız (ve neşesizekşi yüzlü) kısa bir ömür mü, yoksa elden geldiğince tabiî beslenme ile sağlıklı, uzun bir ömür mü?' sorusuna çoğunluk korkarım 'Birincisi' diye cevap verecektir (bütün özgürlüklerin kaldırıldığı ülkelerde dahi sağlıksız yaşayıp genç ölme özgürlüğü vardır). Ama vücutlarımızın da herşeyimiz gibi kendi malımız değil, Allahın bize bir emaneti olduğunu; dünyaya sadece yiyip içip keyfetmeye değil, emaneti güzel kullanarak ülkemize ve insanlığa sağlık içinde çok uzun süre hizmet etmek için gönderildiğimizi düşünürsek, bu amacı sağlayacak şekilde yaşamak ve beslenmek zorunda olduğumuzu da kabûl edebiliriz. Tıpkı 110 yaşında olup hâlâ günde 4 saat hasta tedavî eden (hizmeti devam ettiği için de cereyanı kesilmeyen) Bhante gibi. Dinimizdeki namazla orucun sebep ve gayelerinden biri de bu değil midir? Dünya misafirliğinin en büyük devleti olan 'bir nefes sıhhat' içinde yaşamanız ve şu doğru beslenme işini biraz düşünmeniz temennîsiyle...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3917-beslenme-uzerine---v-son.html), [web.archive.org (arşiv bağlantısı)](http://web.archive.org/web/20130820204748/http://www.aksiyon.com.tr:80/aksiyon/haber-3917-beslenme-uzerine---v-son.html)
