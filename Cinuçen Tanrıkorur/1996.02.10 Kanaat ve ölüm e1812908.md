# Kanaat ve ölüm

*Cinuçen Tanrıkorur 1996.02.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Beni 10 yaşımda, ilkokulu bitirir bitirmez ltalyan Lisesine göndermiş olan babam nur içinde yatsın.
  </font>
 </div>
 <div id="newsText">
  <font class="detail-text">
   O mektebe o seviyede hocalar göndermiş olan İtalyan maarifi de sağolsun. Ya, en üstün beyinli Türk çocuklarını çekip alıp Amerika'ya postalayan Pilkent gibi yuvalara düşseydim, halim ne olurdu?. İtalyan Lisesinde 8 yıl boyunca İ talyanca ve Latince hocam olmuş olan merhum Dr. Giuseppe Garino, bir gün demişti ki: "Bak Cinuçen, çocuklara herşeyden önce, Allah bilgisinden dahi önce öğretilmesi gereken iki şey vardır: biri kanaat, öbürü ölüm. Sadece kanaati öğrenmiş ve ölümü tanımış olan insanlar doğru ve mutlu yaşarlar." Nitekim Resul-ü Ekrem de "El-kana'atu kenzun layefna" (Kanaat tükenmez bir hazinedir) hadıs-i şerifleriyle, - daha çok doğu kültürüne mahsus olan bu yaşama düsturunu 1400 yıl önce işaret buyurmuşlardı. Yıllar sonra Yıldız Sarayında, İsJam Tarih, Sanat ve Kültürünü Araştırma Merkezi'nin kütüphanesinde tanımak bahtiyarlığına nailolduğum, son Osmanlıların -merhum Cemil Meriç gibi- en Batılısı ve Hintlisi Nuri H. Arlasez beyefendiden, "Hikmet kitabını tersinden okuyan bugünkü insanlar, ölümü bir kenara itip hayatımühimsiyorlar; düşünün bir kere, şu mübarek ölüm olmasaydı, hayatın çekilir tarafı kalır mıydı?" sözlerini duyunca, İtalyan hocam gözlerimin önünde canlanıverdi. Ölümübir mübarek ihsan, tadılması şart olan bir üçüncü (sonsuz) buud olarak gören Nuri bey 85 yaşında, 1.75 boyunda ve sadece 65 kilo. Bu yaşında durmadan çalışıyor ve öğretiyor. Kültür yangınından kurtarıp toplayabildiklerini (trilyonlar değerinde levhalar, kitaplar, yazmalar) Topkapı ve Süleymaniye'ye bağışladığı için de hiç, ama hiçbirşeyi yok (dostları ve değerini bilen ziyaretçileri dışın da). İşte bir mücessem kanaat, yani İtalyan hocamın sözündeki, çocuklarımıza ilk öğretmemiz gereken şey. Batılıca bir felsefeye hiçbenzemiyor, değil mi?..
   <br/>
   <br/>
   Teknoloji geliştikçe ("teknomani" demek daha mı doğru olurdu acaba?) zaman hızını artırıyor. Saatler daha hızlı dönüyor, gün 24 saate sığınıyor. İnsanlarda bitmez bir telaş, bir koşuşturma, bir itiş-kakış. Sokakta size çarpan adam, farkında değil ki özür dilesin (hoş, özür dilemeye milli gururu da manıdir ya!). Kazara bir arabalık boşluk bıraktığınız anda, yanınızdaki şeritten önünüze atlayan adam, en sağdaki emniyet şeridinden ta ilerideki polisi görene kadar uçup giden araba, tek şeritli yolda 50 arabalık konvoyu sollayıp en baştakini sıkıştırmaya çalışan iki ayaklı.. İnsan cemiyeti sayılabilmek için ilk şartın kural saygısı şuuru olduğundan habersiz bu yaratıklar, birbirlerinin üzerine çıkarak nereye koşuyorlar?. Hastaneye gitmek üzere sabah altıbuçukta kalkan doktor, muayenehanesinden evine gece on-on buçukta dönüyor. Yemekduş-yatak. Ve bu program haftanın 6 günüaynı hızda koşuyor. Eşi çalışıyorsa, o da aşağı-yukarı öyle. Peki, ya çocuklar? Onlar önce Allaha, sonra bakıcıya, en çok da rezil TV'ye emanet. Nereye koşuyor bu insanlar?.. Enflasyonla boğuşabilmek için hep daha fazla ka zanmaya. Kazanmaya, çocukları Amerika'ya göndermeye ve hep daha fazla harcamaya. Sonuç: tüketim, tüketim, tüketim. "İstihlak"in karşılığıne de güzeloturmuş: tüketin, tüketin, olanınızı da, olmayanınızı da, hiçbirşeyiniz kalmamacasına tüketin! Tüketin ki biz size verelim, hiçbir zaman ödemeyi hayal bile edemeyeceğiniz borçlar karşılığında!..
   <br/>
   <br/>
   1953'te Türkiye'ye gelen Hollandalı maliye bakanı Lifting, zamanın başbakanına "Paranız sürekli değer kaybediyor, bu durumu düzeltmenin tek çaresi yatırımları bir süre durdurmaktır. Çürük para ile yatırım olmaz, önce paranlZl güçlendirin, yatırımlara ondan sonra başlayın; aksi halde bir daha çıkamayacağınız bir enflasyon ağına düşersiniz" ikazında bulunmuş, başbakanı fevkalade kızdıran bu sözler "Yatırımları durduramam, sonra Rusya'ya dönerim" cevabıyla reddedilmişti. Ülkesine dönen Lifting, aynı tavsiyeleri kendi başbakanına da yapmış, çok düşük olan Hollanda florini ni bu sayede yükselttirmiş, yatırımlara ondan sonra başlanmıştı. İtalyan Lisesindeki hocamla işte bu Hollandalı iktisatçı örneğinde görüldüğü gibi, Batılıların içinde, meslek ahlakı saygısı ile bize doğru şeyler söyleyenler -nadir de olsa- çıkmıştır. Bunlardan biri de 1932'de, Türk musikısi konusunda tavsiyeleri alınmak üzere davet edilen, Viyana Müzik Akademisi müdürü Joseph Marx'tı. İstanbul Belediye Encümenine verdiği raporda Prof. Marx şöyle diyordu: "Sadece çıplak melodi açısından kıyaslandığında, ltd'nin bulduğu müzik cümleleri, çağdaşı Bach'ın bulduğu müzik cümlelerinden çok daha üstündür. Sırf bize benzemek için Türk musikisini çokseslendirmeye çalışmak, mCısikınize yapacağınız en büyük kötülük olur." Ama, yine görüldüğü gibi, doğru şeyieri söylemek başka, dinletebilmek başkadır.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1338-12-kanaat-ve-olum.html), [web.archive.org (arşiv bağlantısı)](http://web.archive.org/web/20140309060733/http://www.aksiyon.com.tr:80/aksiyon/haber-1338-12-kanaat-ve-olum.html)
