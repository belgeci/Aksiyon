# Müzikte Prozodi

*Cinuçen Tanrıkorur 1995.02.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Müzikle doğrudan ilgili olmasalar bile, pekçok vatandaşımız gibi okuyucularımız da İstiklal Marşımızın halkımız tarafından 64 yıldırneden bir türlü gerektiği gibi söylenemediğini herhalde merak etmişlerdir. Nitekim yıllar önce Ankara Odalar Birliği'nde, Akifin bir ölüm yıldönümü münasebetiyle düzenlenen paneldeyaptığım "Istiklal Marşımızın Çeşitli Besteleri* Dolayısıyle Marş Besteciliğinde Prozodi" konulu konuşmanın sonunda,
  </font>
 </div>
 <div id="newsText">
  <font class="detail-text">
   emekli bir müzik öğretmeni bana: "Okullarda 40 yıl müzik hocıılığı yaptım,ııma bu marşı çoçuklarıma bir türlü doğru-dürüst söyletemedim; nedir bunun sebebi?" diye sormuştu.
   <br/>
   Müzikte daha çok beste ile uğraşanların aşina olduğu prozodi diye bir konu vardır. Dilimizde tecvîd terimi veya "bir dili doğru vurgularla güzel konuşma bilgisi" tarifiyle karşılanabilecek olan Yunan asıllı "prosodia"nın konumuz olan müzikteki anlamı, "sözle müzik arasındaki öğrenme ve"icrayı kolaylaştıran uyum ve denge"dir. Teknik detaylara girmeden, kabaca "açık (kısa) hecelerin kısa ezgilerle, kapalı (uzun) hecelerin uzun ezgilerle bestelenmesi" diye de tarif edilebilil", Bir misal verelim: "Dün yine günümuz geçti beraber" sözünü, açık ve kapalı hecelerin durumunu bozmadan bestelersek, ortaya Refik Fersan'ın ünlü Mahur şarkısında olduğu gibi hem doğru, hem güzel bir ezgi çıkar. Ama bu sözu bestelerken, "Dünyiii-negunüü.U-müzgeeeç-tibeeeraber" haline sokarsak, belki yine bir melodi söyleyebiliriz, ama bunun Türkçe olup olmadığı çok su götürür hale gelir. Azınlık şarkıcılarının söylediği kantolara veya üzerine sonraqaiı Türkçe sözler giydirilmiş yabancı müzik parçalarına benzer. Işte Istiklal Marşımızın bestesindeki, "Carmen Silva" valsinden etkilenmiş, daha önce padişah için bestelenmiş ve Edgar Manasyan Efendi'ye düzelttirilmiş olmasından çok daha önemli olan problem budur.
   <br/>
   Türkler "buuşafak; lardaa-yüüzee-naalsancak; sömedenyurduumu-nüüstün-deetüteenen..-soono-CAAKOBE!" diye konuşmazlar. Konuşmadıkları için şarkı da söyleyemezler. Sözlü müzik besteciliğinde sözün besteye zamanda önceliği olduğu, yani bestenin "söze göre" yapılması gerektiği, başka amaçla önceden yapılmış bir müziğe konfeksiyon elbise usûlü söz giydirilemeyeceği gibi çok basit bir bestecilik kuralının bilinmemesinden doğan yukarıdaki garip parçalanmalara, müzikte "prozodi hatası" denir ve dilin ses yapısını iyi bilmemekten kaynaklanır. Dilimizde emir kipinde kullanılan fIillerin, iki heceliyse ilk, üç heceliyse ikinci hecesi belirgin vurguyla söylenir. ."Korkrna!" sözünün ilk hecesi vurgulu (tiz), ikinci hecesi zayıf (pest) tonludur. Bu söz, "Korkmaa" diye ikinci hecesi vurgulandırılarak söylenmez. Prozodi, başta meslekleri doğru ve güzel konuşmak olan spikerler olmak üzere, her okumuşun mutlaka bilmesi gereken bir konudur. Hele milli marş bestelerneye niyetlenenlerin, ilk öğrenecekleri şeydir. .Şiirdeki mananın canına okuyup "buu celal SANA!", "sonraaa helalakkıdır!" diyebilmek içinse, hiç Türkçe bilmemellin ötesinde, bir şart daha vardır: kendini bested zannedip, bir milletin kanıyla yazdığı en mukaddes şiiriyle alayetme cüretini gösterebilmek!
   <br/>
   * Akifin "Kahraıtıan Ordumuza" başlıklı destanı ınI'de milli marş olarak kabul edilince, içlerinde RaufYekta Bey, H.S. Arel ve S.Kaynak'ın da bulunduğu 30 kadar besteci. I924'te açılan yarışmaya katılmış. A.R. çağatay'ın bestesi yarışma dıŞı bir.inci gösterilerek 1930'a katlar okunmuş, bu tarihte bugünkü marş olan Z.Ungör'ün bestesi Viyana'dan icazetnariıe getirtilip oldubittiyle eskisinin yerine kabul edilmiştir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=550), [web.archive.org (arşiv bağlantısı)](http://web.archive.org/web/20130410015014/http://www.aksiyon.com.tr:80/aksiyon/newsDetail_getNewsById.action?newsId=550)
