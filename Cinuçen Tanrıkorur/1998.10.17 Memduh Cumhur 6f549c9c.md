# Memduh Cumhur

*Cinuçen Tanrıkorur 1998.10.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Edebiyyat dergilerinde şiirlerine arada bir raslansa bile, bunları kitap halinde toplamaya, basında ismini duyurmaya fazla meraklı olmayan şairleri,
  </font>
 </div>
 <div id="newsText">
  <font class="detail-text">
   özellikle profesyonel şair ve yazarlar, genellikle 'amatör' diye küçümsemek îtiyâdındadırlar. Fransızcadan aldığımız (Latince asıllı) amatör kelimesinin dilimizde iki anlamı vardır: 1) Acemi, mübtedî, bir işi iddiasızca yapan; 2) Bir işi para kazanma amacıyla değil, sırf gönül verdiği için yapan. İki anlamın ne kadar farklı olduğu ortada. İkinci anlamda öyle amatörler vardır ki nice profesyonele değişmezsiniz. Şiir tıpkı hatt gibi para kazanmak için yapılacak şey değildir. Belki uzun bir süre sonra biraz şöhret getirse de, servet getirmez; çünkü, birkaç istisna dışında, servetin girdiği kapıdan genellikle itibar çıkar gider (sanattan bahsediyorum). Bir zamanlar pek ünlü olan Ümit Yaşar Oğuzcan, bir mülâkatta kendisine sorulan 'Şu âna kadar kaç şiir yazdınız sayın Oğuzcan?' sorusunu, hiç unutmuyorum, 'Sattığım şiirlerimin sayısı ikibini buldu' diye cevaplamıştı. Sanata bakış meselesi!.. 1947 İstanbul doğumlu, Eczacı Memduh Cumhur, az önce 'nice profesyonele değişmem' dediğim, ikinci anlamı ile amatörlerden bir gerçek şair. Aynı zamanda eski bir TRT ses sanatkârı ve bu kurumdan yakasını benden çok daha önce kurtarmayı becermiş bir ârif kişi. İşte bir şiiri (Bestenigâr Mersiye olarak bestelediğim 'Neyzenbaşı Akagündüz Kutbay'ın Ruhuna Gazel'):
   <br/>
   <br/>
   Dağıtır bâdı sabâ serde hevâ perdesini
   <br/>
   <br/>
   Çektirir hükmi ecel derde devâ perdesini
   <br/>
   <br/>
   <br/>
   <br/>
   Ne tecellî bu, ilâhî, Aka'nın son nefesi
   <br/>
   <br/>
   Kıldı nâyinde karar, seçti nevâ perdesini
   <br/>
   <br/>
   <br/>
   <br/>
   'Bişnev ezney' ebedî dâveti Mevlânâ'dır
   <br/>
   <br/>
   Dinleyenden giderir nakşı sivâ perdesini
   <br/>
   <br/>
   <br/>
   <br/>
   Cümle neyzenlerin ervâhı gelip sâf olarak
   <br/>
   <br/>
   Açtılar sengi musallâda güvâ perdesini
   <br/>
   <br/>
   <br/>
   <br/>
   Hüzni cumhûru, ilâhî, nice târîf edeyim
   <br/>
   <br/>
   Etti feryâdı karar Tîz Nevâ perdesini
   <br/>
   <br/>
   <br/>
   <br/>
   Aruzun Remel bahrinden Fe(Fâ) 3 formülüyle kısalttığımız kalıpla yazılmış olan bu şiirin dili genç okuyucularımıza biraz ağır gelmiş olabilir. Hattâ, 'Günümüzde artık bu dille şiir mi yazılır, yazılsa bile kim anlar?' diye düşünecekler dahi bulunabilir. Ancak, unutulmamalıdır ki sanatta eski, yeni, postmodern gibi nitelemeler daha çok form'la, yani kabukla ilgilidir, eserin estetiğiyle değil, 'Ey benim güzel kuşum / Anladım ki dün akşam, artık unutulmuşum' gibi basit kafiyelerle kolay anlaşılır şiirlerin yazıldığı günlerde Yahya Kemal, Tanburî Cemil'in ruhuna 'Bezmi Cemşîd'de devran ki kadehlerle döner' gazelini, Ahmet Haşim ünlü 'Piyale'sini yazıyordu. İkinci husus: Cumhur'un bu şiiri klâsik gazel formunda bir mersiyyedir ve bir neyzenin vefat haberi üzerine yazılmıştır. Neyzenbaşı Akagündüz Kutbay (19341979), emekli olduktan sonra çağrıldığı İstanbul Radyosunda bir solo programına (Özdal Orhon) eşinin 'Aka gitme, yine âsâbını bozarlar' diye karşı çıkmasına rağmen, malûm olmuşcasına 'Yok yok, bu son, bir daha gitmeyeceğim' diyerek gitmiş, daha program başlamadan neyinden bir Nevâ perdesi (akort kontrolü için orta re notası) üfledikten hemen sonra ruhunu teslim etmişti (mekânı cennet olsun). Şiirdeki '... Aka'nın son nefesi / Kıldı nâyinde karar, seçti Nevâ perdesini' sözleri, bir ömrü sona erdiren bu elîm sahneyi anlatıyor (Nevâ kelimesi hem nota adı olarak, hem de sözlükteki 'yakınma' anlamıyla kullanılmış). Üçüncü husus: vefat eden kişi bir neyzen, yani bir klâsik Türk mûsikîsi sazının sanatkârı. Türk mûsikîsi ise nota değil, perde mûsikîsi (bu konuyu bir başka yazıda açarım inşallah). Şimdi soru: Sazının perdeleri üzerinde olağanüstü hakimiyet kurmuş bir Türk mûsikîsi sanatkârına ithafen yazılacak bir gazel için, 'perdesini'den daha isabetli bir redîf bulunabilir miydi?.. Bizim 'bişnev' okuduğumuz, Acemlerin 'bişnov' dediği 'Dinle!' kelimesi, Hz. Mevlânâ'nın Mesnevîi Şerîf'inin ilk sözüdür. 'Dinle neyden!' Mevlânâ'nın ebedî davetidir ki bu daveti duyabilen insanı her türlü dünya hevesinden arındırır' diyor Cumhur. Ve şiir, musallâda saf tutmaya gelmiş eski büyük neyzenlerin ruhlarından gelen 'Evet, biz şahidiz!' onayı ve cemaatin (=cumhur, yine hem kendi anlamı, hem de taç beytinde şairin adı olarak çift amaçlı kullanılmış) göklere yükselen tarifsiz feryâdı (Tîz Nevâ= en ince re notası) ile son buluyor. Eğer bu amatörlükse, amatörlüğün böylesine binlerce can feda olsun.
   <br/>
   <br/>
   Yerim, su gibi akan bir aruzla rübâîden hicve kadar hemen bütün klâsik formlarda yazmış olan Memduh Cumhur'dan, sizlere bir tek şiir daha vermeye yetiyor. Yahya Kemal'in hamasî coşkun sesine çok yakın bulduğum (ve Mâhur'dan bestelemeye çalıştığım) 'Malazgirt'in İlk Işıkları' kendisini açıklamasız olarak da anlatacaktır.
   <br/>
   <br/>
   Bir şafak vakti ordular coşarak
   <br/>
   <br/>
   Çıktılar Orta Asya'dan sefere
   <br/>
   <br/>
   Yüce dağlardan atlayıp koşarak
   <br/>
   <br/>
   Doludizgin ulaştılar zafere
   <br/>
   <br/>
   Bir vatan bahşeden o kutlu zafer
   <br/>
   <br/>
   Bizi sevkeylemişti çok seneler
   <br/>
   <br/>
   Nice uçsuz bucaksız ülkelere
   <br/>
   <br/>
   Elde tuğlarla toplanıp yer yer
   <br/>
   <br/>
   Altın oklarla, nurlu yaylarla
   <br/>
   <br/>
   Tâ ezelden hazırlanan erler
   <br/>
   <br/>
   Gittiler haftalarla, aylarla
   <br/>
   <br/>
   Bir seher vakti türkü dinlemeden
   <br/>
   <br/>
   Kızılırmak'ta hiç serinlemeden
   <br/>
   <br/>
   Yedi kat arşadek alaylarla
   <br/>
   <br/>
   O kılıçlar ki girmemiş kınına
   <br/>
   <br/>
   Kaç asır ihtişamlı hâliyle
   <br/>
   <br/>
   Bayrak olmuş şehitlerin kanına
   <br/>
   <br/>
   Gökler akseyleyip hilâliyle
   <br/>
   <br/>
   Kaldırıp şâha şimşek atlarını
   <br/>
   <br/>
   O sabâh açtılar kanatlarını
   <br/>
   <br/>
   Zümrüt İstanbul'un hayâliyle
   <br/>
   <br/>
   Zaferin gördük ihtişâmında
   <br/>
   <br/>
   Biz Malazgirt'in ilk ışıklarını
   <br/>
   <br/>
   Her zafer bir vatan merâmında
   <br/>
   <br/>
   O zaferler ki beklemez yarını
   <br/>
   <br/>
   Bir vatan bahşeden zaferle hürüz
   <br/>
   <br/>
   Vatan ufkunda haşredek görürüz
   <br/>
   <br/>
   Biz Malazgirt'in ilk ışıklarını
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4294-12-memduh-cumhur.html), [web.archive.org (arşiv bağlantısı)](http://web.archive.org/web/20121226162553/http://www.aksiyon.com.tr:80/aksiyon/haber-4294-12-memduh-cumhur.html)
