# Depremde bayram, bayramda deprem

*Selman Eştürkler 2011.11.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kurban Bayramı’na 7,2’lik acıyla giren Van’da yüzleri biraz olsun Cumhurbaşkanı Gül ve Kimse Yok mu Derneği ile kente gelen ünlü isimler güldürdü. Bayramın son günü meydana gelen 5,6’lık deprem ise yüzleri tekrar soldurdu.
   <span>
   </span>
  </font>
 </div>
 <div id="newsText">
  <font class="detail-text">
   <p>
   </p>
   <p class="MsoNormal">
    Kurban Bayramı’ndan iki hafta önce meydana gelen 7,2 büyüklüğündeki depremle can derdine düşmüştü Van halkı. Hemen her gün çok sayıda artçıyla sarsılan bölgede insanlar bayramı âdeta unutmuştu. Unutmasalar bile bayram edecek hâlleri yoktu. Bayram öncesinde kent merkezinin çamurlu sokaklarında bayram alışverişine çıkanlar gözükse de halkın çoğunluğu çaresiz bir bekleyiş içindeydi.
   </p>
   <p>
   </p>
   <p class="MsoNormal">
    Evleri yıkılanlar ve çadırda yaşayanların ise aklına hiç gelmiyordu bayram. Yeni evli Gamze Tancan bunlardan biri. Hâlâ depremin etkisindeydi. Annesiyle birlikte Kızılay’ın verdiği çadırda yaşıyor. Yerle bir olmuş Alaköy’de enkazların arasına kurmuşlar çadırlarını. Önce deprem anını anlatarak başlıyor sözlerine: “Teyzem, çocuğu ile birlikte misafir gelmişti. 8 kişiydik evde. Teyzem, ‘Ben namazı kılayım, sen sofrayı hazırla’ dedi. Namazını kılarken deprem oldu. Herkes dışarı kaçtı, o kaldı. 5 yaşındaki oğlu gibi… Öldüler… Kayınvalidem de…”
   </p>
   <p>
   </p>
   <p class="MsoNormal">
    Bayramı hatırlatıyoruz Gamze’ye. “Ben zaten geçen yıl gelin geldim bu köye.” deyip devam ediyor: “Hazırlıklar yapardık. Tatlılar, dolmalar, kurbanlık…” Sonra yüzü önüne düşüyor, gözünden birkaç damla yaş süzülüyor. Söz yok.
   </p>
   <p>
   </p>
   <p class="MsoNormal">
    Mollakasım köyünden Zarife Yücebaş da bayrama buruk girenlerden. Eşini 2003’te kaybetmiş. 8 çocuğu var, hepsi evli. Tek başına yaşadığı ev depremde yıkılmış. Kemik erimesi hastalığı var. Her bayram köyde büyük bir neşe olduğunu hatırlatıp devam ediyor: “Çocuklar her bayram gelirdi. Onlara en güzel yemekleri hazırlardım. Kurban keserdim. Ancak bu yıl hiçbir şey hazırlayamadım. Arifeyi bile unuttuk.”
   </p>
   <p>
   </p>
   <p class="MsoNormal">
    Mollakasım’da yıkılan evlerinin yanına getirilecek olan konteynerin yerini ayarlayan Suat Yeşildal ise bayramı iyice unutanlardan: “Biz unutmuşuz bile bayramı. Bizim telaşımız şimdi başkadır. Sahi bayram vardı. Çocuklar merkeze gitti. Onlar biliyordur mutlaka. Burada 3 evde, 3 aile kalıyorduk. Şimdi konteyner için hazırlık yapıyorum.”
   </p>
   <p>
   </p>
   <p class="MsoNormal">
    Evsiz kalanların yeni umudu Mevlana Kent’te ise ciddi bir hazırlık vardı. Ancak bunun sebebi bayram değil, Cumhurbaşkanı Abdullah Gül’ün yapacağı ziyaretti. Gül’ün Mevlana Kent’i ziyaret edecek olması, zaten hızlı yürüyen çalışmalara tam gaz vermişti. Ancak burada kalanlar ne Cumhurbaşkanı Gül’den haberdardı ne de Kurban Bayramı’ndan… Piruze Çoban da bunlardan biri. Depremde evsiz kalmışlar. Eşi İstanbul’da inşaatta çalışıyor. Kendisi ise Mevlana evinin önünde plastik bir taburede oturmuş kazak örüyor. Aslında Çoban’a bayramı hatırlatan da yalnızca bu kazak: “Bir ay önce bu kazağa başladım. Bayram için örüyordum. Deprem olduğu için bitiremedim. Şimdi bitirmeye çalışıyorum. Normalde yemekler yapar, tatlılar hazırlardım; ancak şimdi sadece bunu örüyorum. Çaresizce bekliyorum.”
   </p>
   <p>
   </p>
   <p class="MsoNormal">
    İnsanların çaresizce beklediği bayramın ilk günü, Cumhurbaşkanı Gül geliyor kente. Bayram namazını Ulu Cami’de kılan Gül, çıkışta “Bu bayrama biraz buruk girdik. Büyük bir depremle girdik. Onun acısı hâlâ tazedir. Hayatını kaybeden herkese Allah’tan rahmet diliyorum. Cenab-ı Allah, bütün afetlerden milletimizi, bütün insanlığı, herkesi korusun.” diyor. Daha sonra Mevlana Kent’teki depremzedeleri ziyaret edip onlarla bayramlaşıyor, çocuklara harçlık veriyor. Aynı zamanda halkın dertlerini dinleyip acılarını paylaşıyor. Gül, depremden en çok etkilenen Erciş ile Gedikbudak köyünü de geziyor. Erciş’teki çadır kente uğramayı da ihmal etmeyen Gül, rastgele girdiği bir çadırda depremzedelerle birlikte kavurma ve pilavdan oluşan öğle yemeğini yiyor. Gül’ün ziyareti, bayramın birinci günü Van halkına büyük bir moral veriyor.
   </p>
   <p>
   </p>
   <p class="MsoNormal">
    Bayramın ikinci günü ise Kimse Yok mu Derneği ile Van’a giden ünlüler sevindiriyor depremzedeleri. AK Parti İstanbul Milletvekili Hakan Şükür, sanatçılar Nuray Hafiftaş, Erkan Mutlu, Ahmet Yenilmez, Dursun Ali Erzincanlı, Bedirhan Gökçe, Müjgan Gönül ve Erkan Mutlu’nun da aralarında bulunduğu 200 kişilik siyasetçi, sanayici ve sanatçı grubu, depremzedelere hem yardım dağıtıyor hem de moral veriyor. Heyet, derneğin Van Kız Meslek Lisesi’nin bahçesinde kurduğu Çocuk Oyun Çadırı’nı da ziyaret ediyor. Burada depremzede çocuklara bayramlık elbise, içinde çikolata ve bayram harçlığı bulunan birer kese ile oyuncak dağıtıyor.
   </p>
   <p>
   </p>
   <p class="MsoNormal">
    Van halkının buruk bayramına şahitlik ettikten sonra editörümden bir günlüğüne izin alıp kaldığım Bayram Otel’den ayrılıyorum. Kurban Bayramı’nın dördüncü günü, bir günlük bayram tatili için eşimin ve ailemin bulunduğu Malatya’ya doğru yola çıkıyorum. Fakat Malatya’ya 30 kilometre kala Cihan Haber Ajansı’nın İstanbul’daki merkezinden aranıyorum. Arayan arkadaş, Van’da yeni bir deprem olduğunu, çok sayıda binanın yıkıldığına dair haberler geldiğini ve ekibe ulaşamadıklarını belirttikten sonra benim bir bilgimin olup olmadığını soruyor. Ben de durumumu anlatıp hemen geri dönüyorum. Yorucu bir yolculuğun ardından hemen Edremit merkezli 5,6 büyüklüğündeki depremle yerle bir olan Bayram Otel’in bulunduğu caddeye gidiyorum. Manzara korkunç. Daha üç-beş saat öncesine kadar 203 numaralı odasında güvenle kaldığım, lobisinde fotoğraflarımı geçtiğim, koridorlarında dolaştığım otel dümdüz olmuş. Enkaz bölgesinde Cihan’dan arkadaşları sağ salim görünce sevinip sarılıyorum. Doğan Haber Ajansı’nın iki muhabiri ve çok sayıda kişinin enkaz altında kalmasına ise üzülüp kurtulmaları için dua ediyorum.
   </p>
   <p>
   </p>
   <p class="MsoNormal">
    Sonuç olarak Van, depremle girdiği bayramı yine depremle noktalıyor. Kurban Bayramı’nın 4. günü akşam saatlerinde meydana gelen 5,6 büyüklüğündeki Edremit merkezli sarsıntıda başta Bayram Otel olmak üzere 20’den fazla bina yıkılıyor. Gazete ve yardım kuruluşları çalışanlarının ikamet ettiği Bayram Otel’de çok sayıda kişi enkaz altında kalıyor. Bunların 30’u sağ çıkarılırken, en az 25’i ise hayatını kaybediyor. Doğan Haber Ajansı’nın iki muhabiri enkaz altında kalırken; yemek için dışarıya çıkan Cihan Haber Ajansı’nın muhabirleri birkaç dakikayla hayata tutunuyor.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B2159E47A8C7324C00501D2F726B5DF0?newsId=30988), [web.archive.org (arşiv bağlantısı)](http://web.archive.org/web/20120128164251/http://www.aksiyon.com.tr:80/aksiyon/newsDetail_getNewsById.action;jsessionid=B2159E47A8C7324C00501D2F726B5DF0?newsId=30988)
