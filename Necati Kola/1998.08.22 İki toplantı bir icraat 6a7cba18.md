# İki toplantı, bir icraat

*Necati Kola 1998.08.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünyanın en fazla genç nüfusuna sahip ülkelerinden biri olan Türkiye, lisanslı sporcu sayısı bakımından son sıralarda yer alıyor.
  </font>
 </div>
 <div id="newsText">
  <font class="detail-text">
   10 milyon nüfuslu Hollanda'da lisanslı sporcu sayısı 5 milyon civarındayken, 62 milyon nüfuslu Türkiye'nin lisanslı sporcu sayısı ise sadece ve sadece 500 bin dolayında. Halterdeki başarıları, Bulgaristan'ın yetiştirdiği Naim Süleymanoğlu ve Halil Mutlu sayesinde kazandığımızı düşünürsek, ata sporumuz güreş dışındaki branşlarda Avrupa, dünya ve olimpiyat çapında önemli bir başarımız maalesef yok.
   <br/>
   <br/>
   Geçtiğimiz günlerde üç gün arayla spor kamuoyunu ilgilendiren iki basın toplantısı düzenlendi. İlkinde, Spordan Sorumlu Devlet Bakanı Yüce1 Seçkiner tarafından AnasolD hükümetinin spordaki bir yıllık icraatı değerlendirildi. İkincisinde ise Spor Etkinlikleri Genel Müdürü Mehmet Atalay tarafından İstanbul Büyükşehir Belediyesi'nin spor okulları ve spor tesisleri basın mensuplarına tanıtıldı. İki basın toplantısında anlatılan icraatları değerlendirdiğimizde İstanbul Büyükşehir Belediyesi, spora ve sporcuya katkı açısından Spor Bakanlığı'na fark atıyordu.
   <br/>
   <br/>
   Seçkiner'den pembe tablo
   <br/>
   <br/>
   İstanbul Polat Renaissance Otel'de düzenlenen basın toplantısında Spordan Sorumlu Devlet Bakanı Yücel Seçkiner, spordaki bir yıllık icraatları değerlendirirken pembe bir tablo çizdi. Cümlelerin "yaptık" değil de "yapacağız" şeklinde bitmesi, icraat anlatma toplantısı mı, yoksa vaad verme toplantısı mı olduğu konusunda basın mensuplarını tereddüde düşürdü.
   <br/>
   <br/>
   Basın toplantısının başında multivizyon gösterisi yapıldı. Yabancı sporcuların çeşitli branşlarda elde ettikleri başarılarla Hırvatistan'ın Dünya Futbol Şampiyonası'ndaki başarısı gösterilerek "Birgün biz de böyle olacağız" dendi. Türk sporcuların güreş ve halterde elde ettikleri dünya çapındaki başarılar gösterildikten sonra sıra okçuluktaki görüntülere geldi. Vizyonda, okçularımızın 12'den vurdukları görüntüler yerine, 7'den vurdukları görüntüler vardı.
   <br/>
   <br/>
   Bir yıl önce, bir yıl sonra: Yapacağız
   <br/>
   <br/>
   Yücel Seçkiner konuşmasına "Sporcularımızın yıllardır kanayan yaraları haline gelen problemlerini çözmek için büyük adımlar attık" diyerek başladı. Konuşma metni ile basın mensuplarına dağıtılan "Türk Sporunda Yüzakı ile 1 Yıl" adlı kitapçığın 8. sayfasında yer alan ve 7 Temmuz 1997 tarihinde Başbakan Mesut Yılmaz ve sporla ilgili 55. Hükümet Programı'nın içeriği benzerlik arz ediyordu. Yani, bir yıl önce hazırlanan hükümet programındaki vaadler, o gün icraat olarak anlatılıyordu. Oysa, bir yıl önce "Yapacağız" ile biten cümleler, bir yıl sonra "yaptık" şeklinde bitmeliydi: Gençlerimizin zararlı alışkanlıklardan korunması için gerekli tedbirler alınacaktır, spor ihtiyaçlarını karşılamaya yönelik bütün imkanlar harekete geçirilecektir, amatör sporcularımızın çağdaş düzeye gelmeleri için gerekli yasal düzenlemeler yapılacaktır, devlet spor kulüplerinin tesis yapmalarını teşvik edecektir, federasyonlar özerkleşecektir, olimpiyatların İstanbul'da yapılması için çalışmalara devam edilecektir...
   <br/>
   <br/>
   Yücel Seçkiner konuşmasında yaptıkları bazı icraatları da sıraladı: Burhan Felek Yüzme Havuzu ve Tenis Kortları, Kurtköy Spor Salonu, Olimpik Stad temel atma töreni, Namık Sevik Stadı, Haliç'te iki toprak saha, Özürlüler Spor Salonu, İnönü Stadı sentetik pisti, Güneydoğu'daki spor kulüplerine malzeme yardımı, Karadeniz Oyunları'nın altyapı çalışmalarının oluşturulması.
   <br/>
   <br/>
   Seçkiner, konuşmasının ardından başarılı güreşçi, boksör, judocu ve okçulara çam sakızı çoban armağanı türünden para ödülü verdi. Başta Hamza Yerlikaya ve Şeref Eroğlu olmak üzere bütün sporcular "Bir 3. Lig takımına bile milyarlarca lira yardım yapılırken, Türkiye'nin adını dünyaya duyuran bizlere milyonlar çok görülüyor" diyerek eleştirilerini dile getirdiler.
   <br/>
   <br/>
   Büyükşehir sporun lokomotifi
   <br/>
   <br/>
   Bu toplantıdan üç gün sonra İstanbul Büyükşehir Belediyesi'nin spordaki icraatlarının anlatıldığı bir basın gezisi düzenlendi. Yüzme, tenis, futbol, basketbol gibi 20 olimpik branşta binlerce çocuğa spor eğitimi verilen Okmeydanı Cemal Kamacı ve Akatlar Spor Kompleksi ile kasım ayında açılışı yapılacak olan Ümraniye Spor Kompleksi'nin tanıtımı sırasında Spor Etkinlikleri Genel Müdürü Mehmet Atalay, icraatlarını anlattı. Atalay, olimpik özelliklere sahip 12 spor kompleksinde 25 bin çocuğa spor eğitimi verildiğini, amatör sporlara önem vererek Avrupa ve dünya şampiyonu takımlar oluşturduklarını (Grekoromen Güreş Takımı Avrupa Şampiyonu, Karate Takımı Avrupa ve dünya şampiyonu, Judo Takımı Avrupa şampiyonu), Türk sporunun en büyük eksikliği olan tesis probleminin giderilmesi için Ümraniye'nin yanısıra Pendik ve Bağcılar'da da yapılacak olan spor komplekslerinin en yakın zamanda tamamlanacağını, bu tesislere yaşayan efsanevi sporcuların isimlerini vererek hem o sporcuları, hem de diğer sporcuları motive etmek istediklerini söyledi.
   <br/>
   <br/>
   Ümraniye Spor Kompleksi süper
   <br/>
   <br/>
   Kasım ayında açılacak olan ve Haldun Alagaş veya Hakkı Başar'ın isminin verileceği Ümraniye Spor Kompleksi, İstanbul'daki spor salonu sıkıntısını büyük ölçüde giderecek. Futbol sahaları, tenis kortları ve basketbol alanlarının yanısıra 2 bin 500 kişilik spor salonundan oluşan spor kompleksi, planı ve kullanıldığı malzeme olarak belki de Türkiye'nin en kaliteli spor kompleksi olacak. Tamamen mermer döşemeli tribünlerden oluşan spor salonunu almak için basketbol, voleybol ve hentbol federasyonları girişimlere çoktan başlamışlar bile.
   <br/>
   <br/>
   İki basın toplantısından çıkardığımız sonuç şu: Spordan Sorumlu Devlet Bakanı Yücel Seçkiner, Türk sporu için pembe bir tablo çizdi, devlet içinde devlet olan İstanbul Büyükşehir Belediyesi'nin icraatları ise Türk sporunun geleceğinin parlak olduğunu gösterdi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4059-38-iki-toplanti-bir-icraat.html), [web.archive.org (arşiv bağlantısı)](http://web.archive.org/web/20130623093147/http://www.aksiyon.com.tr:80/aksiyon/haber-4059-38-iki-toplanti-bir-icraat.html)
