# Ağaların ağası Türkiye'nin ağası

*Necati Kola 1995.03.04*

<div>
 <p>
  <font>
   Er meydanı Kırkpınar'dan yedi yüz yıl boyunca ne yiğitler gelmiş geçmiş. Nice cihan; pehlivanlarının kıran kırana kapışmalarına sahne olan Kırkpınar hala eskisi kadar ilgi görüyor ve destekleniyor. Yağlı güreşin ve Kırkpınar'ın vazgeçilmez ananelerinden biri de ağalık. Belki de Kırkpınar'ın bugünlere gelmesinde en önemli müessese.
   <br/>
   <br/>
   Her yıl bir ağa çıkar ve güreşleri finanse eder. 1994--95 sezonunun ağası da Tokatlı işadamı Hüseyin Şahin. Şahin Ağa düşünceleriyle ve yapmak istedikleriyle diğer ağalardan değişiklik arz ediyor. Gerçekten ilginç düşünceleri var.
   <br>
    Efendim, nasıl ağa oldunuz ve ağa olmak nasıl bir duygu?
    <br>
     Gençliğimde ben de güreş yaptım ve güreşi çok seviyorum. Güreşe hizmet etmek çok güzel birşey. Sabancılar'ın da katıldığı ağalık ihalesini çetin bir mücadeleden sonra aldık. Başta Güneydoğu ve Doğu Anadolu olmak üzere Türkiye'yi ve Kıbrıs'ı dolaştım. Dolaştığım bütün yerlerde memleketin birliği ve beraberliği için çalışıyorum,fakirlere, işsizlere, talebelere yardım ediyorum, valilikleri ve askeri birlikleri ziyaret ediyorum.
     <br>
      Hemen hemen her gittiğiniz yere, ağalık elbisesiyle gidiyorsunuz.
      <br>
       Evet, normalde Kırkpınar ağaları ağalık elbisesini üçgün giyiyorlardı. Ben bunu 200 gün içerisinde 120 gün giyerek ağalığın üç gün değil, devamlı olduğunu gösterdim. Bunu ağalığın gururu için değil, haşmeti için yapıyorum.
       <br>
        Kırkpınar'la ilgili ne gibi çalışmalarınız var?
        <br>
         Ağaların protokolde yer almasına, milli günlere katılmasına, devletin en üst düzeyindeki insanların yanında yer almasına, ağalığın üç sene olmasına, Kırkpınar güreşlerinin daha canlı tutulmasına, serhat şehrimiz, sultanlar şehri miz Edirne'nin Türk'ün olimpiyat merkezi olmasına, oradaki güzellik yarışmalarının Kırkpİnar'ın içine taşırılmamasına gücümün yettiği kadar çalışacağım.
         <br/>
         Ağalık niçin üç yılolsun?
         <br/>
         Bir yılda hizmet yapmak çok zor. Üç yılolursa ağalar daha iyi hizmet ederler. LO milyara ağa olunuyorsa, 30 milyara ağa olunur.
         <br/>
         Pehlivanlara bir müjdeniz var mı?
         <br/>
         Evet, Kırkpınar'da tüm dallarda 1. olan güreşçilere, bir yıl boyunca maaş bağlanmasına çalışacağım. Bunu ister ağa yüklensin, ister belediye yüklensin ama sonuçta maaş bağlansın. Yıllık tutarı 3 milyar civarındadır. Bu sayede Kırkpınar daha da canlanacak, bin güreşçi geliyorsa iki bin güreşçi gelecek, turist sayısı da beş altı bin artacaktır. Bu sistem yalnız Kırkpınar için geçerli değil, minder güreşi için de geçerli. Devlet de başarılı güreşçilere maaş bağlamalı.
         <br/>
         Uluslararası hale getirmek gibibir düşünce ve çalışmanız var mı?
         <br/>
         Kırkpınar'ı uluslararası hale getirmeye çalışacağız. Ona yakın Türk cumhuriyeti var. Yine Balkanlar'dan katılım olur.
         <br/>
         Diğer dünya devletlerini düşünmüyor musunuz?
         <br/>
         Tabii olabilir. Mesela Japonlar'ın Sumo güreşi dünyaya açıldı, Amerikalılar bile Sumo yapıyor. Yağlı güreş niye açılmasın? Amerikalı'nın, Kanadalı'nın gücü yetiyorsa gelsinler, onlar da Kırkpınar'da şampiyon olsunlar.
         <br/>
         Sizce yağlı güreşi diğer güreşlerden ayıran özellikler neler?
         <br/>
         Yağlı güreş, dualı bir güreş. Göz önünde tutulması gereken bazı şeyleri göz önünde bulundurmak lazım. Minder güreşi bize Avrupa'dan gelmiş ama, yağlı güreşte tesettür denen bir olay var. Sünnet-i seniyye gibi kispet giyerek mahrem yerler kapatılıyor. İslama ve Türk ananelerine uygun hale getirilmiş. Ayrıca Kırkpınar yağlı güreşleri cuma namazından sonra yapılan bir duayla başlar. Bu gelenek yaşatılmalı, daha güzel hale getirilmeli. Çünkü güreş, peygamber sporu.
         <br/>
         Yağlı güreşin ne gibi faydaları var?
         <br/>
         Türkiye'nin çeşitli yerlerinde, özellikle Antalya ve çevresinde yaz aylarında güreşler tertip edilmektedir. Anadolu halkının güreşi ne kadar sevdiğinin bir göstergesidir bu. Birçok insan yağlı güreşten ekmek yemektedir. Bu güreşler, sırf zevk ve spor olsun diye düzenlenmemekte, hayır hasenat yönü de bulunmaktadır. Okul, cami, yol, su, bir çok belediyenin alt yapı faaliyetleri adına güreşler tertip edilmekte, trilyonluk hizmetler gerçekleşmektedir. Hangi sporun bu yönü vardır söyleyebilir misiniz?
         <br/>
         Efendim, ağalık parasını Edirne Belediyesi 'ne eşekle götürdünüz. Belli bir sebebi var mıydı?
         <br/>
         Bunu, Kırkpınar ve ağalık imajının canlı tutulması için yaptık. Tamamen tanıtım amaçlıydı.
         <br/>
         Kırkpınar'a her kesimden insanları çağıracağınız söylendi. Kimleri çağıracaksınız?
         <br/>
         Başta ABD Başkanı Bill Clinton, Suudi Arabistan Kralı, Japon Prensi ve Dünya Güreş Federasyonu Başkanı Samaranch olmak üzere valı, kaymakam, müftü ve diğer kesimlerden birçok insanı Kırkpınar'a davet edeceğiz. Kırkpınar için ne gerekiyorsa yapacağız. Kırkpınar için ne söylesek, ne yazsak azdır. .
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 184 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21031), [web.archive.org (arşiv bağlantısı)](http://web.archive.org/web/20060528185632/http://www.aksiyon.com.tr:80/yazdir.php?id=21031)
