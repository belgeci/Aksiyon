# NBA HiDAYET’E ERDi

*Necati Kola 2000.12.30*

<div>
 <p class="spot">
  Mirsad Türkcan'ın açtığı  NBA kapısından ikinci giren basketbolcumuz Hidayet  Türkoğlu oldu. NBC tarafından bu sezonun  en iyi beş çaylağından biri olarak gösterilen  Hidayet, kendini her geçen  gün kabul ettirdi ve  şampiyonluğun en büyük  adaylarından Sacramento  Kings'in vazgeçilmez  oyuncusu oldu
 </p>
 <p class="metin">
 </p>
 <img border="0" src="/web/20020224111432im_/http://www.aksiyon.com.tr/2000/317/resimler/NBA.jpg"/>
 <p class="metin">
  Senelerdir yabancı sporcu ithal eden Türk sporu, son iki yılda ayak, el ve beyin ihraç etmeye başladı. Bu dönemde Trabzonsporlu Hami Mandıralı Almanya'nın Schalke 04 takımına, Galatasaraylı Tugay Kerimoğlu İskoçya'nın Glascow Rangers takımına, Galatasaraylı yıldız Hakan Şükür İnter'e, Siirt Jetpasporlu Alpay Özalan Aston Villa'ya, Galatasaraylı Arif Erdem ve Fenerbahçeli Tayfun Korkut İspanya'nın Real Sociedad takımına, İmparator Fatih Terim ve yardımcısı Müfit Erkasap da Fiorentina'ya gittiler. Sadece futbolcular değildi son iki yılda yurt dışına gidenler. Efes'in yetiştirdiği başarılı ve hırslı basketbolcu Mirsad Türkcan, bonservis problemini çözmek için cebinden para ödemeyi bile göze alarak iki yıl önceki NBA seçmelerine katıldı ve Houston Rockets tarafından draft edildi. Ancak fazla şans bulamadığı için tekrar eski takımına döndü. Bu sezon başında ise iki basketbolcumuz yurt dışına gitti. Bunlardan biri Fenerbahçe'nin yetiştirdiği ve Efes'in vitrine çıkardığı İbrahim Kutluay'dı. Kutluay, Yunanistan'ın güçlü takımlarından AEK ile anlaştı ve Avrupa Birliği sporcusu statüsünde Yunanistan Basketbol Ligi'nde forma giymeye başladı. Bu sezon başında yurt dışına giden diğer basketbolcumuz ise yine Efes'in yetiştirdiği Hidayet Tükoğlu idi. Türkoğlu, haziran ayında yapılan NBA seçmelerinde en iyi yabancılar arasına girerek Sacramento Kings tarafından draft edildi.
 </p>
 <p class="metin">
  Hidayet NBA'ye ısınıyor
 </p>
 <p class="metin">
  Mirsad Türkcan'ın dönüşünün çabuk olduğu gibi Hidayet Türkoğlu'nun da dönüşünün erken olup olmayacağı herkesin merak ettiği bir soruydu. Henüz yirmi bir yaşındaki genç yeteneğimiz Hidayet Türkoğlu, ekim ayının sonunda start alan 2000—2001 sezonuna Sacramento Kings'in Chicago Bulls'u 100—81 yendiği karşılaşmayı kenardan seyrederek başladı. Türk Milli Takımı'nın vazgeçilmez oyuncusu Hidayet, NBA'deki ilk resmi maçına ise Cleveland Cavaliers karşısında forma giyerek çıktı. Basketbolcumuz, beş dakika sahada kaldığı ve Kings'in 102—100 mağlup olduğu karşılaşmada 3 sayı kaydetti. Sonraki Detroit Pistons maçında dört period boyunca kenarda oturdu, Timbervolves karşısında iki dakika forma giydi, Portland Blazers karşılaşmasında yine kenardan arkadaşlarını izledi. Hidayet, Sacramento Kings'in altıncı maçında yavaş yavaş NBA'e ısınmaya başladı. Golden State Warriors'u 115—84 yendikleri maçta altı dakika sahada kaldı ve 6 sayı kaydetti. Basketbolcumuz, daha sonraki Warriors maçında üç, Dallas Mavericks maçında altı, Orlando Magic maçında dört ve Los Angeles Lakers maçında yedi dakika sahada kalarak yatay bir grafik çizdi.
 </p>
 <p class="metin">
  Grafiği yükselmeye başladı
 </p>
 <p class="metin">
  Hidayet, 100—71 yendikleri Chicago Bulls maçında ise on dokuz dakika forma giyerek grafiğini birden bire yükseltti ve kendisi için ikinci dönemi başlattı. Bu maçta üç ribaunt aldı, bir asist yaptı, iki kez top çaldı ve 4 sayı kaydetti. Türkoğlu, başarı grafiğini artırmaya Supersonics maçında da devam etti. Bu karşılaşmada on yedi dakika sahada kaldı, on iki ribaunt topladı ve takımına 17 sayı kazandırdı. Hidayet'in bu grafiği, Houston Rockets, Phoenix Suns ve San Antonio Spurs maçlarında paralel bir seyir izledi. Sacramento Kings'in sezonun on yedinci maçında Houston Rockets'la karşı karşıya geldiği maç ise Hidayet için üçüncü dönemin başlangıçı oldu. İlk kez ilk beşte yer alan Hidayet, Kings'in 111—98 galip ayrıldığı maçta tam otuz yedi dakika sahada kaldı, dört ribaunt aldı, bir asist ve üç blok yaptı, rakip potaya 16 sayı bıraktı.
 </p>
 <p class="metin">
  İlk beşe abone
 </p>
 <p class="metin">
  Yetenekli basketbolcumuz kendisine verilen şansı iyi değerlendirmişti. Coach Rick Adelman, 101—97 galip geldikleri Miami Heat maçında da Hidayet'e ilk beşte yer verdi. Hidayet, bu maçta otuz dört dakika forma giydi, beş ribaunt aldı, bir asist ve üç blok yaptı, takımı adına 11 sayı kaydetti. Basketbolcumuz, 107—99 yenildikleri Atlanta Hawks maçında da ilk beşte sahaya çıktı, otuz altı dakika sahada kaldı, dokuz ribaunt aldı, bir asist yaptı ve maçı 4 sayı ile tamamladı. Hidayetin başarılı grafiği, yirmi iki dakika forma giydiği Charlotte Hornets, otuz iki dakika oynadığı Boston Celtics, otuz bir dakika sahada kaldığı New Jersey Nets ve otuz yedi dakika ter akıttığı Washington Wizards maçlarında da devam etti. Basketbolcumuz, Seattle Supersonics'e 89—85 mağlup oldukları maçta ise yedek soyundu, on altı dakika oynadı ve 7 sayı attı. Pasifik Grubu'nda yer alan Hidayet Türkoğlu'nun takımı Sacramento Kings, 24 maçta 17 galibiyet ve 7 mağlubiyetle lider durumda bulunuyor. Hidayet, NBC televizyonu tarafından da sezonun en iyi beş çaylağından biri olarak gösteriliyor.
 </p>
 <p class="metin">
  "Burada tarih yazıyorum"
 </p>
 <p class="metin">
  NBA'de ikinci Türk olarak harikalar yaratan Hidayet Türkoğlu'nun en büyük şikayeti, basın tarafından fazla aranıp sorulmamak ve gündeme getirilmemek. 'Ben burada dünyanın en önemli liginde ilk beşte oynuyorum, daha ilk sezonumda başarılı bir grafik çiziyorum ama benimle ilgili haberler gazetelerde küçücük yer alıyor. Herkes Fatih Terim ile Hakan Şükür'ün peşine takılmış. Nefes alsalar manşet oluyor. Ben burada tarih yazıyorum, Amerika'daki Türkler'den dahi destek görmüyorum'.
 </p>
 <p class="metin">
  Gösterdiği müthiş performansla Sacramento Kings taraftarlarının gönlünde taht kuran Hidayet, bundan sonrası için kendine yeni bir hedef belirlemiş: Bu sezonun en iyi çaylağı seçilmek. NBA'de oyuncuların şubat ayına kadar gösterdikleri performanslar dikkate alınıyor ve halkın oyuna sunuluyor. En iyi çaylak adayları, All Stars Weekend karşılaşmalarında yarışıyorlar ve en iyi çaylak jüri tarafından belirleniyor. Basketbolcumuz en iyi çaylak seçileceğinden gayet emin. 'Şu anda çok iyi bir grafiğim var. Takımdaki en iyi arkadaşlarımdan Stojakoviç'in sakatlanmasından sonra ilk beşte oynama fırsatı buldum ve bu fırsatı iyi değerlendirdim. Antrenörüm ve takım arkadaşlarım benden çok memnunlar. Gazeteler de benim en iyi çaylaklardan biri olduğumu yazıyor. Şu andaki tek hedefim şubat ayında Washington'da yapılacak olan All Stars'ta en iyi çaylak takımında yer almak. Arkadaşlarım ve antrenörüm Rick Adelman da benim çaylaklar takımında oynayacağımdan emin'.
 </p>
 <p class="metin">
  'Hüseyin Beşok da gelsin'
 </p>
 <p class="metin">
  Hidayet, NBA'deki yoğun maç trafiğinden Türkiye'yi özlemeye pek fırsat kalmadığını söylüyor ve Mirsad Türkcan ile Hüseyin Beşok hakkında değerlendirmelerde bulunuyor. 'Mirsad hepimizin hedefini ve ufkunu genişletti. NBA'nın Türk basketbolcusu için bir rüya olmadığını kanıtladı. Onun açtığı kapıdan geçip buralara geldim. Mirsad şimdi Türkiye'ye döndü ama inanıyorum kısa bir süre sonra tekrar buraya gelecek. O yanlış takıma gitmenin sıkıntısını çekti. Doğru takımı bulursa çok başarılı olur. NBA'ye Mirsad ve benden sonra da Türk basketbolcular gelecek. Bunların başında da Efes'te yılardır beraber oynadığımız Hüseyin Beşok var. Hüseyin Beşok burada çok rahat oynayacak kapasitede. Ben buna inanıyorum ve önümüzdeki yaz seçmelere katılması için sürekli mesaj gönderiyorum. NBA'in kapısının Türklere sürekli açık olması için başarılı olmak ve her zorluğa katlanmam gerektiğini biliyorum. Burada geçici değil, kalıcı olacağıma inanıyorum. Eski takım arkadaşlarım Hüseyin ve Mirsad da gelirse bizi kimse tutamaz'.
 </p>
 <p class="metin">
 </p>
 <p class="arabaslik">
  HiDAYET  TÜRKOĞLU'NUN  NBA  GRAFiĞi
 </p>
 <p class="metin">
 </p>
 <p class="metin">
  Rakip                                Skor            Dk.        Rb.  	   Asist       TÇ         Blok       TK       Faul     Sayı
 </p>
 <p class="metin">
  S. Supersonics	85—89	16	1	0	0	0	0	1	7
 </p>
 <p class="metin">
  Washing. Wizards	106—72	37	6	1	2	1	0	3	8
 </p>
 <p class="metin">
  New Jersey Nets	95—79	31	5	0	3	3	2	2	5
 </p>
 <p class="metin">
  Boston Celtics	104—81	32	6	3	0	0	0	2	10
 </p>
 <p class="metin">
  Charlotte Hornets	90—101	22	3	3	1	0	2	4	4
 </p>
 <p class="metin">
  Atlanta Hawks	99—107	36	9	1	0	0	1	3	4
 </p>
 <p class="metin">
  Miami Heat	101—97	34	5	1	3	0	0	3	11
 </p>
 <p class="metin">
  Houston Rockets	111—98	37	4	1	0	3	1	4	16
 </p>
 <p class="metin">
  San Antonio Spurs	81—75	0	0	0	0	0	0	0	0
 </p>
 <p class="metin">
  Phoenix Suns	105—98	13	3	2	0	0	0	3	6
 </p>
 <p class="metin">
  San Antonio Spurs	79—82	14	2	1	0	1	0	1	3
 </p>
 <p class="metin">
  Houston Rockets	88—81	6	1	1	0	0	0	2	0
 </p>
 <p class="metin">
  S. Supersonics	125—101	17	12	1	1	1	1	3	17
 </p>
 <p class="metin">
  Chicago Bulls	100—71	19	3	1	2	0	1	1	4
 </p>
 <p class="metin">
  L. Angeles Lakers	110—112	7	4	0	0	0	0	1	0
 </p>
 <p class="metin">
  Orlando Magic	96—82	4	0	0	0	0	0	0	0
 </p>
 <p class="metin">
  Dallas Mavericks	109—84	6	2	1	1	0	0	0	2
 </p>
 <p class="metin">
  G. State Warriors	114—107	3	0	0	0	0	1	0	2
 </p>
 <p class="metin">
  G. State Warriors	115—84	6	0	0	0	0	0	1	6
 </p>
 <p class="metin">
  Portland Blazers	79—75	0	0	0	0	0	0	0	0
 </p>
 <p class="metin">
  Timberwolves	91—99	2	0	0	0	0	0	0	0
 </p>
 <p class="metin">
  Detroit Pistons	100—93	0	0	0	0	0	0	0	0
 </p>
 <p class="metin">
  C. Cavaliers	100—102	5	1	0	0	0	2	1	3
 </p>
 <p class="metin">
  Chicago Bulls	100—81	0	0	0	0	0	0	0	0
 </p>
 <p class="metin">
  TOPLAM		347	67	17	13	9	11	37	108
 </p>
 <p class="metin">
  TÇ: Top Çalma,   TK: Top Kaybı
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020224111432/mailto:kolaca@hotmail.com">
   kolaca@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/317/spor/1.htm), [web.archive.org (arşiv bağlantısı)](http://web.archive.org/web/20020224111432/http://www.aksiyon.com.tr:80/2000/317/spor/1.htm)
