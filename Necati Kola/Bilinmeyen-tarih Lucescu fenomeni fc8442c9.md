# Lucescu fenomeni

*Necati Kola Bilinmeyen-tarih*

<div>
 <font>
  <img border="0" height="1" src="/web/20031024083107im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024083107im_/http://www.aksiyon.com.tr/resim/36/26.jpg" vspace="5"/>
  </p>
 </font>
 <font class="content">
  Türkiye’ye ilk geldiğinde çeribaşı olarak nitelenen Rumen Teknik Direktör Lucescu, G.Saray’ın ardından Beşiktaş’ta da başarılı olarak tüm kesimlerin sevgisini kazandı. Spor basını, bu sezon Terim’in yakasından söktüğü ‘İmparator’ payesini, mazlum duruşuyla sempati toplayan Lucescu’ya taktı
 </font>
 <p>
  <font class="content">
   Kuruluşunun 100. yılında ligde ve Avrupa’da başarı hedefleyen Beşiktaş, geride bıraktığımız 2002 yılının ikinci yarısına adeta damga vurdu. Namağlup Siyah—Beyazlı takım, ligin ilk yarısını lider tamamlarken, UEFA Kupası’nda da dördüncü tura yükseldi. Bu başarıda en büyük pay ise hiç şüphesiz teknik direktör Mircea Lucescu’nundu. Lucescu, Beşiktaş’ı ligde ve Avrupa’da zirveye koşturmanın yanı sıra önemli bir işi daha başardı. Türkiye’ye ilk geldiğinde çeribaşı olarak nitelenerek aşağılanan Rumen teknik direktör, sakin, mazlum ve mütevazı görüntüsüyle her kesimin sevgisini kazandı. Aslında, bir zamanlar hor görülen Lucescu’nun kendini takdir ettirmesi ise hiç de kolay olmadı.
   <br/>
   <br/>
   Türk futboluna sınıf atlatan Fatih Terim, kariyerinde bir ilke daha imza atarak İtalya’nın yolunu tuttuğunda, Faruk Süren yönetimi, ünlü bir yabancı teknik direktör istiyordu. Teklif götürülen ilk kişi, Paris Saint Germain’in çalıştırıcısı Luis Fernandez oldu. Fernandez, maddi sıkıntı içerisindeki G.Saray’ın bu teklifine olumsuz cevap verince, rota Rumen teknik direktör Mircea Lucescu’ya çevrildi. Lucescu, Hagi ve Popescu gibi iki Rumen yıldızın forma giydiği G.Saray’ın teklifini kabul etti ve Florya’da işbaşı yaptı. Spor basını tarafından Terim’in mirasyedisi olacağı iddia edilen Lucescu, Florya Metin Oktay Tesisleri’ni gezdikten sonra hayranlığını gizleyemedi ve selefine böylesine bir miras bıraktığı için teşekkür etti.
   <br/>
   <br/>
   İlk Lucescu—Terim düellosu
   <br/>
   <br/>
   Lucescu’lu Galatasaray, 2000—2001 sezonunda ilk resmi sınavını Real Madrid ile Monaco’da oynanan Süper Kupa maçında verdi. Sarı— Kırmızılı takım, Jardel’in golleriyle Real Madrid’i 2—1 yenip UEFA Kupası’ndan sonra Süper Kupa’yı da Türkiye’ye getirdi. Yorumlar, kupanın asıl sahibinin Fatih Terim olduğu şeklindeydi. Çünkü, takım, aşağı yukarı yine aynı takımdı. Sadece Hakan Şükür (İnter) ile Arif Erdem (Real Sociedad) gitmiş, yerlerine de Serkan Aykut ile Jardel gelmişti. İlerleyen haftalarda Lucescu eleştirilmeye başladı. Sebebi de Terim’in sistemini aynen devam ettirmemesiydi. Fakat G.Saray ligde ve Şampiyonlar Ligi’nde istediği puanları almaya devam ediyordu. Nitekim, Sarı—Kırmızılı takım tarihinde ilk kez Şampiyonlar Ligi’nde ikinci tura çıktı. O güne kadar hep küçümsenen Lucescu, nihayet, üstüne çıkarak ‘Ben başarılıyııım!’ diye haykıracağı sağlam bir sandalye bulmuştu. Strum Graz maçının ardından Lucescu’nun ağzından şu cümleler döküldü: “Fatih Terim’li G.Saray Şampiyonlar Ligi’nde ikinci tura çıkamamıştı. Biz ülkelerinin şampiyonları ile oynadık ve bir ilki başardık. Oysa G.Saray geçen yıl ülkelerinin ikincileriyle, üçüncüleriyle oynamıştı.”
   <br/>
   <br/>
   Lucescu’nun bu sözlerine Fatih Terim’in cevabı fazla gecikmedi. Terim, haftada bir Türkiye’ye gelip daimi konuk olarak katıldığı CNN Türk’teki Futbol Zirvesi programında şöyle dedi: “Biz geçen sene seksen küsur maç oynadık, UEFA şampiyonu olduk. Hem de kimleri yenerek olduk; Milan’ı, Bologna’yı, Borussia Dortmund’u, Real Mallorca’yı, Leeds United’ı, Arsenal’i... Hem hiç yenilmeyerek, hem de en çok gol atarak... Bu takımlar mı daha iyiydi, yoksa Sturm Graz mı, Glasgow Rangers mı, Monaco mu? Bu G.Saray’dan da ben Avrupa şampiyonluğu bekliyorum. Bakalım olabilecekler mi? İnşallah olurlar ve onları ilk ben kutlarım. Herkes haddini bilmelidir. Kimse benim sırtıma basarak bir yerlere gelemez. Ben sırtıma basılarak kendime laf söyletmem. Herkes sözlerini tartarak konuşmalı.”
   <br/>
   <br/>
   ‘Atlar, köpekler istediği
   <br/>
   <br/>
   için ölmezler’
   <br/>
   <br/>
   Lucescu’lu G.Saray, Şampiyonlar Ligi’nin ikinci turunda da başarılı sonuçlar aldı. Deportivo, Milan ve Paris Saint Germain’in bulunduğu grupta Deportivo ile birlikte en fazla puanı toplayan G.Saray, bir ilke daha imza atıp çeyrek finale yükseldi. Çeyrek finaldeki rakip dünya devi Real Madrid idi. İlk maç İstanbul’daydı ve Sarı—Kırmızılı ekip 2—0 geriye düştüğü karşılaşmayı 3—2 kazanarak büyük bir iş başardı. Türkiye, G.Saray’ın bu galibiyetiyle sokaklara döküldü. Bu arada, ligdeki Beşiktaş karşılaşması da gelip çatmıştı. G.Saray, Real Madrid ile oynayacakları önemli maç öncesi bu karşılaşmanın ertelenmesini istedi. Bu isteğe Beşiktaş ve Fenerbahçe karşı çıkınca, Mircea Lucescu, Türkiye’deki en sert açıklamalarından birini yaptı: “Bu, kıskançlıktan başka bir şey değil. Dokuz aydır bulunduğum Türkiye’de çok şey öğrendim. Maçın ertelenmemesi benim için sürpriz olmadı. Çünkü artık bir Türk gibi düşünmeye başladım. Neyin ne olduğunu öğrendim. F.Bahçe ve Beşiktaş, yerel maçları daha önemli sayıyorlar. Real Madrid bizi yenip turu geçerse F.Bahçeliler ve Beşiktaşlılar bayram yapacaklardır. Ama sakatlarımız ve cezalılarımız olmasına rağmen bizi yıldıramazlar. Elimdeki kadroya güveniyorum. Bizim bir atasözümüz vardır... Atlar, köpekler istediği için ölmezler.”
   <br/>
   <br/>
   Lucescu’nun bu sözleri, futbol kamuoyunu bir anda karıştırdı. G.Saraylılar bu açıklamayı desteklerken, Beşiktaş ve F.Bahçe cephesi adeta köpürdü. F.Bahçe Asbaşkanı Mahmut Uslu, “Çok başarılı birinin yerine gelen Lucescu, kendi başarısızlığını örtbas etmek için bize hakaret ediyor. Lucescu’ya en güzel cevabı bir Türk atasözünü örnek göstererek veriyorum... İt ürür, kervan yürür.” Benzer bir açıklama Beşiktaş cephesinden de geldi. Yönetim Kurulu üyesi Hayri Cem, Lucescu’ya ‘Zavallı’ dedi: “Lucescu’nun sözlerini dehşetle dinledim. G.Saray, Beşiktaş ve F.Bahçe’nin yüzyıla yaklaşan dostluğunu Lucescu gibi kişiler bozamaz. Lucescu zavallı bir insan.”
   <br/>
   <br/>
   Terim, Lucescu’nun kuyusunu kazmadı
   <br/>
   <br/>
   2000—2001 sezonunu F.Bahçe’nin ardından ikinci sırada tamamlayan Lucescu’lu G.Saray, 2001—2002 sezonunda Şampiyonlar Ligi’nde tekrar ikinci tura yükseldi ve çeyrek final şansını son maçta Barcelona’ya 1—0 yenilerek kaybetti. Sarı—Kırmızılı takımın 15. kez şampiyon olduğu ve üçüncü yıldızı göğsüne taktığı sezonun ortalarında ilginç bir gelişme yaşandı. Dönemin G.Saray Başkanı Mehmet Cansun ile Asbaşkan Fatih Altaylı, gece yarısı, Milan’da görevine son verilen Fatih Terim’in Tarabya’daki evine giderek ‘Yarın sabah takımın başına geç’ önerisinde bulundular. Terim ise böyle bir şeyin ahlaki olamayacağını belirterek bu öneriyi kabul etmedi.
   <br/>
   <br/>
   Kısa süre sonra G.Saray’ın kongresi gerçekleştirildi. En büyük vaadi Fatih Terim’i yeniden takımın başına getirmek olan Özhan Canaydın, Mehmet Cansun ile yarıştığı kongrede başkan seçildi. Herkes, sezon sonunda Terim’in yeniden G.Saray’a dönüp dönmeyeceğini çok merak ediyordu. Sarı—Kırmızılı takım, ligi zirvede noktalayınca bu merak daha da arttı. Acaba, G.Saray gibi ilkeli bir kulüp, üçüncü yıldızı getiren Lucescu’ya ‘Güle güle’ mi diyecek, yoksa, ne olursa olsun kapılarını öz evladına mı açacaktı? Ve Canaydın yönetimi ikincisini tercih etti. Milan’ın Terim’e yaptığını, G.Saray da Lucescu’ya yaptı.
   <br/>
   <br/>
   Lucescu, Beşiktaş’ta sınıf atladı
   <br/>
   <br/>
   G.Saray Lucescu ile yollarını ayırınca, devreye Beşiktaş girdi ve bir yıl önce zavallı olarak nitelediği Rumen teknik direktörle anlaştı. Artık merak edilen soru şuydu: Terim mi galip gelecek, yoksa Lucescu mu? Ligin 16. haftasında oynanacak olan G.Saray—Beşiktaş derbisine daha vardı; ancak her iki takımın Avrupa kupalarındaki performansına göre Lucescu, Terim’i gölgede bıraktı. G.Saray; Lokomotiv Moskova, Brugge ve Barcelona’nın bulunduğu ve kolay olarak yorumlanan grupta son sırayı alarak Şampiyonlar Ligi’ne erken veda ederken; 100. yılında büyük başarılar hedefleyen Beşiktaş ise Aleves ve Dinamo Kiev’i saf dışı bırakarak tarihinde ilk kez UEFA Kupası’nda dördüncü tura yükseldi. Bu başarıların ardından Lucescu göklere çıkartıldı. Rumen antrenör; sakin, mazlum ve mütevazı görüntüsüyle Beşiktaşlıların, F.Bahçelilerin, G.Saraylıların, kısacası herkesin sempatisini toplarken; agresif hareketlerde bulunan Terim ise medyaya asık suratlarla yansıdı. Ve sonunda beklenen maç gelip çattı. Terim—Lucescu maçı olarak nitelenen Ali Sami Yen Stadı’ndaki karşılaşmayı kazanan taraf Beşiktaş oldu. Siyah—Beyazlı takım, bir taraftan rakibinin kendi evindeki 25 maçlık galibiyet rekorunu sona erdiriyor, bir taraftan da namağlup unvanını devam ettiriyordu. Basın, bu maçın ardından Terim’in ‘İmparator’ unvanını alıp Lucescu’ya verdi. Ülkesinde de 2002 yılının teknik direktörü seçilen Mircea Lucescu, her ne kadar bu unvanı kabul etmeyip tevazusunu bir kez daha gösterse de, iki buçuk yıllık Türkiye serüveninde çeribaşılıktan imparatorluğa terfi etmişti.
   <br/>
   <br/>
   İTALYA’DA DÖRT TAKIMI ÇALIŞTIRDI
   <br/>
   <br/>
   Lucescu, 1945 yılında Bükreş’te doğdu. Dinamo Bükreş ve Corvinul’da top koşturdu. 75 kez formasını giydiği Romanya Milli Takımı’nda 13 maça kaptan olarak çıktı. Dinamo Bükreş ile 6 kez lig, 6 kez de kupa şampiyonluğu yaşadı. Antrenörlüğe 1978 yılında Corvinul’da başladı. 1981—86 yılları arasında Romanya Milli Takımı’nı çalıştırdı. Hagi’ye milli formayı ilk o giydirdi. Romanya Milli Takımı’nı 1984 Avrupa Şampiyonası finallerine taşıdı. 1986 yılında Dinamo Bükreş’in başına geçti. 1990 yılında takımını Kupa Galipleri Kupası’nda yarı finale çıkardı. Bu başarısı ona İtalya’nın kapılarını açtı. Pizza, Brescia ve Reggiana’yı çalıştırdı. 1997–98 sezonunun son 6 ayında İnter’i çalıştırdı. İtalya’da da ona zavallı gözüyle bakıldı.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2260), [web.archive.org (arşiv bağlantısı)](http://web.archive.org/web/20031024083107/http://www.aksiyon.com.tr:80/detay.php?id=2260)
