# Almanya bu ikiliyi konuşuyor

*Necati Kola 1997.03.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Başarı eşittir şampiyonluk' anlayışının olduğu bir ülkede antrenör olmak çok zor.
  </font>
 </div>
 <div id="newsText">
  <font class="detail-text">
   Bir önceki yıl Christoph Daum, Beşiktaş'ı şampiyonluğa taşıdığı için yere göğe sığdırılamıyordu. Geçen yıl ise takımını şampiyon yapamadığı için yöneticiler, taraftarlar ve basın tarafından dışlandı; uğurlamaya bile Rıza Çalımbay'ın dışında hiç kimse gelmedi.
   <br>
    <br>
     Türkiye'de bunlar olurken, Almanya Birinci Ligi'nin son haftasında Kaiserslautern ile Bayer Leverkusen takımları karşı karşıya geliyorlar. Her iki takımın da ligde kalıp kalamayacağı bu müsabakaya bağlı. Bayer Leverkusen'e beraberlik, Kaiserslautern'e galibiyet lazım. Maçın 87. dakikasına kadar Kaiserslautern maçı 10 önde götürürken, bu dakikada Bayer Leverkusen beraberliği sağlıyor ve bir gol averajla ligde kalıyor. Taraftarlar, her iki takımı da alkışlarla ve şarkılarla uğurluyorlar. Son dakikada ligde kalabilmeyi başaran Bayer Leverkusen, sözleşmesi biten teknik direktörünün yerine Türkiye'de 'başarısızdır' damgası yiyen Daum'u ve yardımcısı Bülent Albayrak'ı iş başına getiriyor. Sezon başında hedeflerini Avrupa kupalarına katılmak olarak belirliyorlar belirlemesine ama  geçen yıl  küme  düşmek üzere olan takımın aynı oyuncularıyla bir bakıyorlar ki şampiyonluğa oynuyorlar. Bu yüzden Daum, Almanya'da sezonun en iyi antrenörü seçiliyor. Şu anda lider Bayern Münih'in iki puan gerisinde 47 puanla üçüncü durumdalar. Bu başarıda Daum'un yardımcısı Bülent Albayrak'ın da payı büyük hiç kuşkusuz.
     <br>
      <br>
       Üç akademi bitiren antrenör
       <br>
        <br>
         Adıyaman Besni'de doğan Bülent Albayrak, Besnispor'da futbola başladı. Ailesinin İstanbul'a taşınmasının ardından Fenerbahçe'nin seçmelerine katıldı. Kazandı fakat aşırı Beşiktaşlı olduğu için Fenerbahçe'de oynamayı kendince doğru bulmadı. Aynı yıl Manisa Spor Akademisi'ni kazandı. Bir taraftan öğrencilik yaparken, bir taraftan da futbolculuğu devam ettirmeye kararlıydı; ama Manisa Sümerspor'da oynarken ağır bir sakatlık geçirince çok sevdiği futbolculuğu bırakmak zorunda kaldı. Futboldan uzak kalamayacağını düşünerek kendini antrenörlüğe kanalize etti. Bu yüzden akademideki Antrenman İlmi dersine ilgi duymaya başladı ve bu konuda kendini sürekli geliştirdi. Akademiden mezun olunca Beşiktaş'ta Serpil Hamdi Tüzün ile tanıştı ve çok sevdiği Beşiktaş'ın altyapısını çalıştırmaya başladı.
         <br/>
         <br/>
         Albayrak, çok sevdiği Beşiktaş'ta görev almayı başarmış ve hayatı değişmiştir; ama onun hayatını asıl değiştirecek olan, eski yöneticilerden Celal Soydan'ın ağzından çıkacak bir sözdür: 'Seni Köln Spor Akademisi'ne gönderelim. Eğer gidersen senden ilerde de faydalanırız'. Eğer gidersen, ne demek? Zaten Albayrak'ın en büyük hayallerinden biri de Köln Spor Akademisi'ni bitirmektir. Bavulunu hazırlar ve ver elini Köln... Albayrak, Manisa'da olduğu gibi burada da öğrencilikle yetinmez. Hem okur, hem de Köln'deki bir Türk takımını çalıştırır. Bir taraftan okulda öğrendiklerinin pratiğini yaparak tecrübe, bir taraftan da harçlığını kazanır. Akademiyi başarılı bir şekilde bitirdikten sonra da tekrar Beşiktaş'ın altyapısına döner. Derken Gordon Milne'nin sezon ortasında kovulmasıyla, hayatındaki üçüncü akademi olacak olan Christoph Daum Beşiktaş'a, yani Bülent Albayrak'ın ayağına gelir. 'Daum Beşiktaş'a gelir gelmez Süleyman Seba beni odasına çağırdı; Daum'a yardımcılık yapacaksın, dedi. Daum'la tanıştık. Köln Spor Akademisi'ni bitirdiğimi öğrenince çok memnun oldu. Seninle çok iyi bir ikili oluşturacağız herhalde, dedi'.
         <br/>
         <br/>
         Benimle gelir misin?
         <br/>
         <br/>
         Gerçekten de çok iyi bir ikili oluşturdular, birbirlerini çok iyi tanıdılar. Basın toplantılarında Daum'un demeçlerini leb demeden leblebi olarak tercüme etmesi birbirlerini ne kadar çok tanıdıklarının bir ispatı. İlk geldikleri yıl Beşiktaş ligde üçüncü olurken, Türkiye Kupası'nı da müzesine götürdü. İkinci yıl lig şampiyonu oldu. Üçüncü sene Beşiktaş şampiyon olamayınca 'başarısızdır' damgası vurularak Daum'un işine son verildi. Daum'la ekip oldukları için Bülent Albayrak da Beşiktaş'tan ayrıldı, Erzurumspor ile anlaştı.
         <br/>
         <br/>
         Beşiktaş'tayken Daum'un Albayrak'a devamlı olarak söylediği birşey vardır: 'Yurt dışında bir takımla anlaşırsam benimle gelir misin?' Albayrak, kendi kendine 'Herhalde şaka yapıyor', Daum'a da 'Neden olmasın?' demekle hayalle gerçeği bir arada yaşar. Daum, Beşiktaş'tan ayrıldıktan sonra da bu teklifi yineler. 'Daum'un, çok iyi bir antrenör olmak için en az üç yıl yardımcı antrenörlük dönemi geçirmek lazım, diye bir tezi vardı. İki buçuk yılını tamamladın, benimle bir yıl daha çalışırsan üç yıllık dönemi fazlasıyla tamamlayacaksın, dedi. Ayrıca başarının ekiple kazanıldığını söylüyordu. Başarı ve başarısızlık kendine mal edilince itiraz ederdi. Daum, gittiği takımda  başarılı  olmak  için ekibi bozmak istemedi. Bana güvendiği için birlikte çalışmayı teklif etti, ben de Erzurumspor'u bırakarak kabul ettim'.
         <br/>
         <br/>
         Trabzon'a gitsin giderim; Fenerbahçe'ye gitsin gitmem
         <br/>
         <br/>
         Bayer Leverkusen'i şampiyonluğa taşıyan Daum, Almanya'da yılın antrenörü seçilince gelecek sezon için taliplileri de arttı. Daum'a teklif götürenlerden biri de Fenerbahçe Başkanı Ali Şen. Bülent Albayrak, Ali Şen'in Daum'a devamlı telefon açtığını söylüyor; fakat bir yıl daha sözleşmesi olduğundan önümüzdeki sezon için hocasının hiçbir takımı düşünmediğini belirtiyor. Albayrak'a göre Türkiye'yi çok seven Daum, sözleşmesi bitince büyük ihtimalle İstanbul'un yolunu tutacak. Peki, daha önce seçmelerini kazandığı halde Fenerbahçe formasını giymeyen Albayrak, Daum Fenerbahçe'ye giderse onunla birlikte çalışacak mı? 'Ben Beşiktaşlı'yım,  Beşiktaş'a aitim. Daum, Gaziantep'e gitsin giderim; Trabzon'a gitsin giderim ama Fenerbahçe'ye gitsin gitmem. Tabii bu fikrimin profesyonellikle uzaktan yakından alakası yok. Ben önce Beşiktaşlı, sonra profesyonelim'.
         <br/>
         <br/>
         Bülent Albayrak, Celal Soydan'ın dediği gibi, Beşiktaş'ın ileride kendinden yararlanacağı günleri iple çekiyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2431-almanya-bu-ikiliyi-konusuyor.html), [web.archive.org (arşiv bağlantısı)](http://web.archive.org/web/20140307041931/http://www.aksiyon.com.tr/aksiyon/haber-2431-almanya-bu-ikiliyi-konusuyor.html)
