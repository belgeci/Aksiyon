# Kuzeyde başlayıp güneyde bitiriyorlar

*Necati Kola Bilinmeyen-tarih*

<div>
 <font>
  <img border="0" height="1" src="/web/20030904090544im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030904090544im_/http://www.aksiyon.com.tr/resim/449/54.jpg" vspace="5"/>
  </p>
 </font>
 <font class="content">
  Çam ormanlarıyla iç içe olan Kızılcahamam ve Gerede, kış aylarında bine yakın futbol takımını ağırlayan Antalya’ya özeniyor. Bu iki şirin ilçede yaz kamplarına yönelik ciddi yatırımlar yapılıyor; ancak bu yatırımlar henüz üç büyükleri çekecek seviyede değil.
 </font>
 <p>
  <font class="content">
   Futbol takımlarının sezon hazırlıklarına sıkı bir şekilde başladığı şu günlerde medyada isimleri en fazla telaffuz edilen iki ilçemiz var: Gerede ve Kızılcahamam. Birçok kulübümüz, kavurucu sıcaklardan kaçmak ve yeni sezona en iyi şekilde hazırlanmak için Bolu ve Ankara’ya bağlı bu ilçelerimizi tercih ediyor. Her yıl artan talebe paralel olarak da Gerede ve Kızılcahamam, ikinci bir Antalya olma yönünde önemli adımlar atıyor. Rakımın 1300 ile 1600 metre arasında değiştiği, serin havanın sporcuları rahatlattığı ve çam ormanlarının insanı cezbettiği bu iki şirin ilçemiz, tesis ve ağırladıkları takım sayısı açısından Antalya’dan çok çok gerilerde olmalarına rağmen gelecek seneler için ümit veriyor.
   <br/>
   <br/>
   Dorukkaya, iki ay dolu
   <br/>
   <br/>
   Yaz kamplarını Avrupa’da yapan Galatasaray, Beşiktaş ve Fenerbahçe gibi büyük takımların dışındakiler, tercihlerini genelde Kızılcahamam ve Gerede’den yana kullanıyor. Şu anda Gerede’de futbol takımlarına hizmet veren sadece bir otel bulunuyor: Dorukkaya Greenpark. Ankara-İstanbul karayolu üzerinde Cankurtaran mevkiinde bulunan otel, tamamen çam ormanlarıyla iç içe. Trabzonspor’un ilk etap çalışmalarını gerçekleştirdiği, Kocaelispor ve Elazığspor gibi birçok takımın da rezervasyon yaptırdığı Dorukkaya, yaz sezonunu tamamen dolu geçiriyor. Doğal bir göl kenarında ahşap ağırlıklı olarak inşa edilen bu otelin iki çim, bir tane de kaleci idman sahası bulunuyor. Ayrıca, takımların kros çalışmalarını en iyi şekilde yapabilmesi için çam ormanları içinde 1.2 ve 4 kilometre uzunluğunda iki tane koşu parkuru da unutulmamış.
   <br/>
   <br/>
   Tam 44 odası bulunan Dorukkaya Otel’in rakımı 1600 metre. Otelin bulunduğu bölgede sıcaklık güneşte 20 derece civarında seyrediyor. Birçok il ve ilçe merkezine göre oldukça serin olan bu hava, futbolcuların çok rahat bir ortamda çalışmasını sağlıyor. Bu nedenle, birçok teknik direktör, takımına burada kamp yaptırmak için adete sıraya giriyor. Dorukkaya Greenpark Müdürü İsa Erdem, aynı anda en fazla iki takıma hizmet verebildiklerini belirtiyor ve birçok talebi geri çevirmekten dolayı üzüntü duyduklarını dile getiriyor. Liglerin başlamasına kadar olan iki aylık dönemi tamamen dolu geçirdiklerini söyleyen İsa Erdem, bölgedeki spor turizmi potansiyelini şöyle değerlendiriyor: “Dorukkaya olarak yaz döneminde hiç boşumuz yok. Her yıl üç büyüklerin dışındaki birçok takımı ağırlıyoruz. Yavaş yavaş Arap takımları da gelmeye başladı. Geçen yıl bir Arap takımını 17 gün ağırladık. Ortam çok hoşlarına gitti. Çam ormanlarıyla iç içe olan tesislerimize hayran kaldılar. Sanırım yine gelecekler. Ne gibi eksikliklerimiz olduğunu daha iyi anlayabilmek için Avrupa’yı da dolaşıyoruz biz. Görüyoruz ki bizim sahip olduğumuz ortam çok güzel. Tek eksiğimiz tesislerin yetersizliği.”
   <br/>
   <br/>
   Yatırımlar artıyor
   <br/>
   <br/>
   Büyük takımların yaz kampları için Avrupa’ya gitmelerinin en büyük sebebi, orada birçok takımla hazırlık maçı yapma imkanı bulmaları. İsa Erdem, bunu çok iyi bildiklerini ve yaptıkları yatırımlarla Avrupa’daki ortamı burada da oluşturmaya çalıştıklarını söylüyor. “Mesela, ilk etap çalışmalarını bizim tesislerimizde yapan Trabzonspor, çok sayıda hazırlık maçı yapmak için Avusturya’ya gitti.” diyen Erdem, şunları dile getiriyor: “Takımlar belli bir kondisyon çalışmasından sonra doğal olarak maç yapmaya başlıyorlar. Hazırlık maçı yapmak için rakip bulamayınca da Avusturya, Almanya, İsviçre, Belçika ve Hollanda gibi ülkelere gidiyorlar. Kaya Holding olarak gelecek sezondan itibaren potansiyelimizi biraz daha artıracağız. Kayak merkezi olarak bilinen Bolu Kartalkaya’daki otelimize de üç tane çim saha yapıyoruz. Orada rakım 2 bin metreyi buluyor. Gelecek sezondan itibaren turnuvalar düzenleyeceğiz. Gerede ve Kızılcahamam civarında kamp yapan tüm takımları davet edeceğiz. Biz zaten kamp turizminde çok tecrübeliyiz. Antalya Belek’teki otelimize de her yıl 40-50 tane futbol takımı kış kampı için geliyor. Artık biz spor turizmine çok ciddi bir şekilde eğildik ve en iyisini yapmak için tüm gücümüzle çalışıyoruz.”
   <br/>
   <br/>
   Bir futbolcunun günlüğü 70 milyon lira
   <br/>
   <br/>
   Bazı futbol takımlarının sadece hava olsun diye Avrupa ülkelerine gitmesine çok üzülen Dorukkaya Greenpark Müdürü İsa Erdem, bir çağrıda bulunarak “Türkiye’nin parası Türkiye’de kalsın.” diyor. Gerede’deki otellerinde bir futbolcunun (Yeme, içme, konaklama, sauna, havuz, saha dahil) günlük masrafının 70 milyon lira olduğunu belirten Erdem, yakın gelecek için oldukça iddialı konuşuyor: “Biz yakında üç büyük takımımızın ve Avrupa takımlarının da burada kamp yapacağına inanıyoruz. Çünkü, üç büyüklerde görev yapmış kişiler, değişik takımlarla otelimizde kamp yapıyorlar ve çok beğendiklerini söylüyorlar. Biz yine Fatih Terim, Rıza Çalımbay, Samet Aybaba, Celal Kıbrızlı gibi isimlerle fikir alış verişinde bulunuyoruz. Ona göre eksikliklerimizi gideriyoruz. Biz istiyoruz ki Türk takımları ülkemizde kamp yapsın. Türkiye’nin parası dışarıya gitmesin. Bir takımın 10 günlük yurt dışı kampı ortalama olarak 100 bin dolara mal oluyor. Oysa bu rakam burada 15 bin dolar.”
   <br/>
   <br/>
   İsa Erdem, yatırım çalışmalarının sadece futbola özgü olmadığının da altını çiziyor. Gerede’deki tesise spor salonu eklemeyi düşündüklerini de ifade eden Erdem, “Tespitlerimize göre, birçok voleybol ve basketbol takımımız yaz kampı için mecburen Avrupa ülkelerine gidiyor. Yapacağımız yatırımlarla salon sporlarında mücadele eden takımlara da kamp imkanı sunmak istiyoruz. Böylece, iki aylık futbol sezonunu beş aylık spor sezonu haline getireceğiz.” diyor.
   <br/>
   <br/>
   Kızılcahamam kamp merkezi gibi
   <br/>
   <br/>
   Şu anda Süper Lig takımlarının mesken tuttuğu bir diğer ilçe ise Kızılcahamam. Burada da sadece bir otel kamp imkanı sunuyor: Patalya Termal Otel. Samsunspor, Adanaspor, Konyaspor, Malatyaspor, Denizlispor ve Akçaabat Sebatspor gibi takımların yaz kampı için tercih ettikleri Patalya’nın ortamı da oldukça güzel. Çam ormanlarıyla iç içe olan tesiste dört tane çim saha ve 4.5 kilometre uzunluğunda kros pisti bulunuyor. Çok sayıda takıma aynı anda kamp yapma imkanı sunan otelin rakımı 1300. Son derece güzel bir ortamda çalışma imkanı bulan takımların hazırlık maçı yapmak için rakip bulamama gibi bir sıkıntısı bulunmuyor.
   <br/>
   <br/>
   Patalya Termal Otel Müdürü Okan Akça, Kızılcahamam’ın yaz kampı için çok ideal olduğunu söylüyor. 150 oda ve 4 çim saha ile Türk futboluna hizmet etmeye çalıştıklarını dile getiren Akça, yılda en az 25 takımı ağırladıklarını ifade ediyor. Tesislerinde spor psikologu ve diyetisyen de bulundurduklarının altını çizen Okan Akça, “Burada kalabalık bir ortam var. Aynı anda birçok takım kamp yapıyor. Birbirleriyle hazırlık maçları yapıyorlar ve sezona en iyi şekilde hazırlanıyorlar.” diyor. Geçen yıl iki Arap takımının geldiğini de hatırlatan Akça, yaz döneminde Türkiye’ye fazla yabancı takım gelmemesini Avrupa’nın serin oluşuna bağlıyor.
   <br/>
   <br/>
   Son olarak, Abant’tan da söz etmek gerekiyor. Kış aylarında yoğun bir ilgi gören Abant, aynı ilgiyi yaz aylarında futbol takımlarından göremiyor. Çünkü, Abant’taki iki lüks otelin futbol sahası bulunmuyor. Bu yıl Abant’ta sadece Diyarbakırspor kamp yaptı. Onlar da sadece kros yapmakla yetindi. Gerede ve Kızılcahamam ile aynı özelliklere sahip olan Abant, bu konuda diğerlerine göre geride kalmış gibi. Dileğimiz, Gerede, Kızılcahamam ve Abant’ın daha da gelişmesi ve Antalya gibi hem tatil, hem de spor turizminde çok daha iyi yerlere gelmesi.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2781&yorum_id=1), [web.archive.org (arşiv bağlantısı)](http://web.archive.org/web/20030904090544/http://www.aksiyon.com.tr:80/detay.php?id=2781&yorum_id=1)
