# Bocceci geldi haanııım!

*Necati Kola 1995.08.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bocce, bohça kelimesini çağrıştırdığı için, önce pek yabancı gelmiyor kulağa. Hemen  ‘Bocceci geldi haanıım’ diyerek mahalle mahalle dolaşan bohçacılar geliyor gözünüzün önüne. Boccenin bir spor olduğunu söylediğiniz zaman da, ‘Ne biçim spormuş o?’ sorusuyla karşılaşıyorsunuz. Türk kamuoyunca şimdilik pek tanınmasa da Avrupa’da uzun yıllardır büyük ilgi görüyor bocce.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Hem zevkli, hem de beyin ve kaslara aynı anda hitap eden bir spor olması sebebiyle ülkemizde de kısa zamanda yayılacak gibi
   <br>
    <br>
     Bocce, insanımızın kulağına o kadar da yabancı gelmiyor aslında. Bohça kelimesini çağrıştırıyor çünkü. Bu çağrışım belki de, bohça kelimesinin bocce şeklinde telaffuz edilmesinden ileri geliyor herhalde. Bir spor dalı olduğunu söylediğiniz zaman da; ‘Ne biçim spormuş o?’ sorusuyla karşılaşıyorsunuz. Bocce; sırtına bir bohça alıp, köy köy dolaşıp, basma, perdelik, empirme satmak değil kuşkusuz. Genelde Rumeli şivesiyle, ‘Güzel perdeliklerim vaaar, basmalarım vaaar, çeyizliklerim vaaar, bocceci geldi bocceciii!’ diye bağırarak mahalle mahalle dolaşan insanların, bu sporu yaptığını sanmayın sakın.
     <br/>
     <br/>
     Bocce; Napolyon döneminde ortaya çıkan, Avrupa ülkelerinde yıllardır ilgi gören, dünyada 200 milyon civarında insan tarafından oynanan, Türkiye’nin yeni keşfettiği bir spor dalı. Toplarla oynanıyor. Şu anda dünyanın 60 ülkesinde başarıyla temsil edilmekte olan boccenin, birçok ülkede de lig müsabakaları yapılmakta. Türkiye’de ise bu sporu aktif olarak yapan, iki kulübümüz bulunmakta: Istanbul Bocce Spor Kulübü ve Ataköy Deniz Sporları Kulübü. Halen profesyonel olarak bocce yapan; 21 erkek ve 12 bayan oyuncu, amatör olarak da 15 erkek ve 11 bayan olmak üzere 59 sporcu var Türkiye’de. Bu spora arka çıkan kulüp sayısı on beşi bulmadığı için de, Herkes Için Spor Federasyonu’na bağlanmış. Eğer on beş kulüp bocce sporuna el atarsa, ayrı bir federasyon kurulabilecek. Şu anda Ataköy ve Bayarampaşa’da  4 bocce sahası bulunmasına rağmen; içinde 8 tane sahası olan, tribünlü, modern bir tesisin proje çalışmaları da devam ediyor.
     <br/>
     <br/>
     Bocce sporunun yayılması, yeni ülkelerin bocce kervanına katılması için her yıl çeşitli organizasyonlar düzenleniyor. Boccenin olimpiyatlarda da oynanması, Uluslararası Olimpiyat Komitesi’nin gündeminde bulunurken, 1997 yılında Italya’nın Bari  şehrinde yapılacak olan Akdeniz Oyunları’na çoktan kabul edildi bile. 2004 Olimpiyatları’ndan itibaren olimpiyatlarda da oynanması büyük ihtimalle kabul görecek gibi.
     <br/>
     <br/>
     Dünyanın en iyi boccecileri, Italya ve Japonya'da bulunuyor. Bu oyuncuların iyi olmalarının sebebi ise, yıllardır bu sporla uğraşmaları. Bizde ise oyuncuların yaşı çok genç. Sporcularımızın çoğunluğu, ortaokul ve lise çağındaki gençlerimizden oluşuyor. Zamanla bu sporcularımız yeterli düzeye geldiklerinde, yeni olduğumuz boccede biz de söz sahibi olacağız kuşkusuz.
     <br/>
     <br/>
     <br/>
     <br/>
     NASIL OYNANIYOR?
     <br/>
     <br/>
     <br/>
     <br/>
     Bocce; 27.50 x 4.50 metre ebatında, 30 cm yüksekliği olan düzgün ve pürüzsüz bir sahada özel bocce toplarıyla oynanıyor. Iki çeşit top var boccede. Biri; jack adı verilen 4 santim çapındaki küçük plastik top, diğeri de bovt denilen 12 santim çapındaki  ağır ve büyük top. Ilk önce küçük top belli bir uzaklığa gönderiliyor. Sonra hedef, büyük topu küçük topun en yakınına atabilmek. Bu oyun, ferdî, çift ve üçer kişilik ekiplerle oynanabiliyor. Her müsabaka 3 set üzerinden yapılıyor. Bir set ise 15 sayıdan oluşuyor. Üç çeşit atış şekli var boccede: Punto, raffa ve volo... Yani, havadan, yerden ve sektirerek. Oyuncu ne çeşit atış yapacağını ve hangi topu vurmak istediğini hakeme söylemek zorunda. Izinsiz yapılan atışlar geçersiz sayılıyor.
     <br/>
     <br/>
     <br/>
     <br/>
     KONSANTRASYON VE KOORDINASYON
     <br/>
     <br/>
     <br/>
     <br/>
     Bocce; büyük ölçüde konsantrasyon oyunu olduğundan, üç ayrı atışa aynı anda konsantre olmak da çok zor oluyor. Eğer oyun ferdî olarak oynanıyorsa, oyuncular genellikle tek tip atışı tercih ediyorlar oyun boyunca. Çifter ve üçer kişilik oyunlarda ise, oyuncuların ayrı ayrı atışlarda usta olmaları ya da bu atışlardan birine konsantre olmaları gerekiyor. Konsantrasyonun yanında koordinasyon da çok önemli yani.
     <br/>
     <br/>
     Bocce sporu gerçekten zevkli bir oyun. Fiziki güç o kadar önemli değil. Önemli olan düşünce, beceri ve konsantrasyon. Bu oyuna, satranç ve bilardonun bir karışımı da diyebiliriz. Oyuna kendinizi çok iyi verebilirseniz, bir süre sonra hareketler kendiliğinden otomatikleşiyor. Bu da başarının daha da artması demek bir bakıma. Yani başarı için, kasların ve beynin çok iyi koordine olması lazım. Değilse galibiyet çok zor.
     <br/>
     <br/>
     Evet, bocce zevkli bir spor olması nedeniyle, ülkemizde şimdilik 59 olan sporcu sayısı her geçen gün artacak gibi görünüyor. Böylece Türk kamuoyuna oldukça yabancı olan bu spor dalı da bundan böyle spor sayfalarındaki yerini yavaş yavaş alacak.  Bocce Antrenörü Yılmaz Balaban, ‘Yeni bocce sahaları yapılacak, bocce sporu yaygınlaşacak ve bu zarif sporun tutkunları artacak’ derken bunları kastediyor. Biz de bu konuda kuşkulu değiliz zaten. Gelen boccecilerin seslerini duymuyor musunuz yoksa?
     <br/>
     <br/>
     Bocceci geliyor bocceciii!
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=21576), [web.archive.org (arşiv bağlantısı)](http://web.archive.org/web/20070606220415/http://aksiyon.com.tr:80/detay.php?id=21576)
