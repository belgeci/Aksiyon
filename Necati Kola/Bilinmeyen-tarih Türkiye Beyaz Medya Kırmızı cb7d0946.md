# Türkiye Beyaz, Medya Kırmızı

*Necati Kola Bilinmeyen-tarih*

<div>
 <p>
  <font>
   A Milli Takım, ilklerine ilkler eklediği Dünya Kupası"nda rakipleri kadar medyayla da mücadele etti. Teknik heyet ve futbolcular, bir taraftan maçlarla ilgili çalışmalar yaparlarken, bir taraftan da kendileriyle ilgili suçlamalara cevap vermek zorunda kaldı. Millileri haddinden fazla strese sokan medyanın kupa boyunca yaptığı zikzaklı yayınlar da gözlerden kaçmadı.
   <br/>
   <br/>
   Türk Milli Takımı"nın ve Galatasaray"ın eski oyuncularından Cüneyt Tanman, 2002 Dünya Kupası"nda ikinci tura yükseldiğimiz Çin karşılaşmasından sonra CNN Türk"te katıldığı bir programda şöyle diyordu: "Medya, alınan kötü sonuçlardan sonra mutlaka bir sorumlu ya da neden arar ve takımda gruplaşma olduğunu, oyuncuların birbirlerine pas vermediklerini, hocanın takım içindeki çekişmeleri göremediğini söyler. Aynı medya, başarı elde edildiği zaman da takımı göklere çıkarır, oyuncuların çok iyi anlaştıklarını, futbolcuların birbirlerine destek olduklarını, hocanın çok iyi taktik uyguladığını yazar."
   <br/>
   <br/>
   <br>
    Japonya ve Güney Kore"de devam eden 2002 Dünya Kupası"nda sadece Türk Milli Takımı değil, Türk medyası da sınav verdi. Ve bu sınavda birçok televizyon, gazete ve spor yazarı kötü not aldı. Teknik Direktör Şenol Güneş"in deyimiyle, Türk Milli Takımı sınıfı geçti, basın ise bütünlemeye kaldı. Şenol Güneş elbette eleştirilebilirdi. Nitekim bu eleştirilerden yapıcı olanları takıma olumlu katkılarda bulundu. Ancak medya, genel olarak, imtihan boyunca zikzaklar çizdi, med-cezirler yaşadı, ifratlar ve tefritler arasında gidip geldi. Yorumlar sonuçlara göre yapıldığı için, değerlendirmeler günü gününe uymadı. Bir de eleştiri olmaktan çıkıp hakarete varan, tek celsede yargılayıp idam sehpasına gönderen ve tehdit eden değerlendirmeler yapıldı. Yok Şenol Güneş hac kıyafetine benzer takım elbise giydiği için başarısız oluyormuşuz da, yok bazı oyuncular cuma namazına gittikleri için takım bölünüyormuş da, yok sadece bizim hocamız aldığı parayı hak etmiyormuş da, yok Hakan Şükür milli formayı bir daha giymek istemiyormuş da, yok takım hele bir dönsün, daha söylenecek çok şey varmış da...
    <br/>
    <br/>
    <br>
     Küstah Brezilya-Büyük Brezilya!
     <br/>
     <br/>
     <br>
      Türk basınının yaşadığı gel-gitlerden biri, Türkiye-Brezilya ve Kosta Rika-Brezilya maçlarıyla ilgiliydi. Türk Milli Takımı, gruptaki ilk maçta Brezilya ile karşılaşmış ve 1-0 önde götürdüğü karşılaşmayı son dakikalarda yediği penaltı golüyle 2-1 kaybetmişti. Maç boyunca takdir haklarını Brezilya"dan yana kullanan Güney Koreli hakem Kim Young-Joo, ceza alanının dışındaki bir faulü penaltı olarak değerlendirmiş, oyuncumuz Alpay"a da kırmızı kart göstermişti. Bütün gazeteler, Koreli hakemin tarihi bağları hiçe sayarak 70 milyon Türk"ü katlettiğini yazıyordu. Togay Bayatlı dışındaki hiçbir spor yazarı, çizginin ceza alanına dahil olduğunu, Alpay"ın rakibini çizgiye kadar arkadan çekmeye devam ettiğini, dolayısıyla penaltı kararının doğru olduğunu dile getirmiyordu. Buna bir de Hakan Ünsal"ın kasti olarak Rivaldo"ya top atması, Rivaldo"nun top kafasına gelmiş gibi numara yapması ve Brezilyalıların kendi oyuncularını savunması eklendi.
      <br/>
      <br/>
      <br>
       İkinci maçımızda Kosta Rika ile berabere kalınca, bir üst tura çıkabilmek için işimiz Brezilya"ya kalmıştı. Çin"i mutlaka yenmeli ve Kosta Rika-Brezilya maçından gelecek olan skoru beklemeliydik. Ancak korkulacak bir husus vardı. Medyaya göre, Brezilya şike konusunda sabıkalıydı. Fransa 98"de Norveç"e yenilerek Fas"ın çıkmasını engellemişlerdi. Benzer bir davranışı bize karşı yapabilirler, Kosta Rika"ya puan vererek el ele ikinci tura çıkabilirlerdi. Ve beklenen gün gelip çattı. Çin-Türkiye ve Kosta Rika-Brezilya maçları aynı anda başladı. Türkiye Çin"i 3-0 yenerken, Brezilya da Kosta Rika"yı gol yağmuruna tuttu ve sahadan 5-2 galip ayrıldı. Artık Brezilya büyüklüğünü, Rivaldo da dürüstlüğünü göstermişti. Medyaya da tükürdüğünü yalamaktan başka bir şey kalmamıştı: Teşekkürler Brezilya!
       <br/>
       <br/>
       <br>
        Beninli hakem maçımızı yönetemez!
        <br/>
        <br/>
        <br>
         Brezilya"dan sonra Kosta Rika karşısına çıkacaktık. İşimizi son dakikaya bırakmamak için bu maçı mutlaka kazanmalıydık. Fakat hakem Beninli Coffi Codjia idi. Biz çok iyi oynasak bile hakem vereceği hatalı kararlarla puanlarımızı gasp edebilirdi. Haritada yerini dahi bilmediğimiz bir Afrika ülkesinden bir hakem, böylesine önemli bir maçı nasıl yönetirdi? FIFA, bir an evvel böyle bir rezalete son vermeli ve bu cellat hakemi(!) hemen değiştirmeliydi. Gazetelerimiz bunları yazarken, televizyonlarımız da arşivlerinden çıkardıkları Afrika görüntülerinin üzerine, sanki kendi halimiz çok iyiymiş gibi, şu metni okuyordu: "Evet sayın seyirciler, Benin, Kara Kıta"nın fakir ülkelerinden biri. Kişi başına düşen milli gelir oldukça düşük. İnsanların çoğu okuma yazma bilmiyor. Bilmem kaç bin kişiye bir doktor düşüyor. Çocukların çoğu yetersiz beslenmeden ve salgın hastalıklardan hayatını kaybediyor. İşte, bizim maçımızı, bir futbol ligi dahi olmayan bu ülkenin hakemi yönetecek." Sonuçta FIFA hakem değiştirmek gibi bir geleneğinin olmadığını belirtti ve Türkiye"nin isteğini reddetti. Birçok gazetede "Cellat değişmedi" başlıklı haberlerin çıktığı gün Kosta Rika-Türkiye maçı oynandı. Beninli Coffi Codjia çok iyi bir maç yönetirken, Zimbabweli yardımcı hakem Brigton Muzdamiri de Kosta Rika"nın ofsaytla uzaktan yakından hiç alakası olmayan üç atağını bayrağıyla durdurdu. Benin"i aşağılayan ve hakemi cellat olarak nitelendiren gazete ve televizyonlar, maçtan sonra Coffi"den ve Beninlilerden özür dileme ihtiyacı bile hissetmedi. Sadece Erman Toroğlu, satır aralarında Zimbabweli yardımcı hakemin bizim sol bekimiz gibi oynadığını, Beninli hakemin de iyi maç yönettiğini söyledi.
         <br/>
         <br/>
         <br>
          Çin maçından önce Çin işkencesi
          <br/>
          <br/>
          <br>
           Basın, ümitlerimizi son maçlara bırakmak zorunda kaldığımız 1-1"lik Kosta Rika maçının ardından eteğindeki bütün taşları dökmeye başladı. Bunlardan biri, başarısızlıkların ardından sürekli gündeme getirilen kılık-kıyafet meselesiydi. Bir zamanlar İtalya"da top koşturan ve giyiminden dolayı "Sinyor" lakabını alan Can Bartu ile "Milli Takım" yerine "Ulusal Takım" demeyi tercih eden Kazım Kanat, başarısız sonuçları Şenol Güneş"in takım elbisesine bağlıyorlardı. Onlara göre, Güneş"in açık renk elbisesi hacıların kıyafetine benziyordu. Sayın Güneş, lacivert blazer giyse, Türkiye gruptan çıkmayı çoktan garantilerdi.
           <br/>
           <br/>
           <br>
            Kosta Rika maçından sonra Şenol Güneş"e yönelik eleştirilerden biri de maaştı. Özellikle Sabah, bir an evvel istifa etmesini istediği Güneş"in maaşını sürmanşetten eleştiriyor ve içerde de tam sayfa işliyordu. Habere göre, Şenol Güneş"in aldığı parayı İtalya"nın, İspanya"nın hocası bile almıyor, fakat aylık 50 bin dolar gibi bir rakam yine de Güneş"i motive etmeye yetmiyordu. Karadenizli olduğu için bu göreve getirildiği iddia edilen Şenol Güneş, bu kadar para kazanmasına rağmen çok büyük hatalar yapıyor, üstelik istifayı aklının ucundan bile geçirmiyordu. Gazete, ağzındaki Mustafa Denizli baklasını ise çıkarmıyordu.
            <br/>
            <br/>
            <br>
             Kosta Rika maçından sonra Türk Milli Takımı"nın havasını iyice bozan haberlerden biri de Hakan Şükür"le ilgili olanıydı. Hürriyet"in sürmanşetten verdiği habere göre, Hakan Şükür, takım arkadaşlarından pas alamamaktan şikayet ediyor ve Dünya Kupası"ndan sonra bir daha Milli Takım"da oynamak istemediğini söylüyordu. Bu haber, kampa bomba gibi düştü. Hakan Şükür hemen bir basın toplantısı düzenleyerek bu haberin yalan olduğunu, böyle bir beyanatının olmadığını belirtti. Bu haberin yapılmasına katkıda bulunan Kanal D Spor Müdürü İlker Yasin, basın toplantısında Hakan Şükür"ün bunları söylediğini iddia edince de milli futbolcu ile aralarında söz düellosu yaşandı. Sonuç itibariyle, Kosta Rika maçından sonra bu tür sıkıntılarla uğraşmak zorunda kalan Türk Milli Takımı, Çin maçından önce Çin işkencesine maruz kaldı.
             <br/>
             <br/>
             <br>
              Cumayı kılan, kupayı kazanamaz(!)
              <br/>
              <br/>
              <br>
               Çin maçından önce takımın moralini bozan yorumlardan biri de Milliyet"te yer aldı. Tuncay Özkan, Türk Milli Takımı"nın başarısız olmasının gerçek(!) sebebini İstanbul"dan bulmuştu: Cuma namazı. Özkan"a göre, futbolcuların ve teknik heyetin çoğu cuma namazına gittiği için takım kötü sonuçlar almıştı. On dokuz futbolcunun cumaya gidip dört futbolcunun gitmemesi takımı ikiye bölmüştü. Takım ikiye bölününce futbolcular birbirlerine pas atmamışlar ve ikinci tur şansımız uçup gitmişti. Bu iddiayı ortaya atan Özkan, faturayı ise gitmeyen birkaç futbolcuya değil, giden çoğunluğa kesmişti. Halbuki, yıllardır birlikte oynayan bu oyuncular, defalarca cuma namazına gitmiş, gidenlerle gitmeyenler birlikte sevinip üzülmüş ve Türkiye"yi en iyi şekilde temsil etmişlerdi. İşin ilginç yönlerinden biri de futbolcular Antalya kampında da, Hong Kong kampında da cuma namazı kılmalarına rağmen, olayın, ilk kez Seul"de kılıyorlarmış gibi aktarılmasıydı. Özkan"ın gözden kaçırdığı bir detay daha vardı. Futbolcuların Brezilya maçından sonra kıldığı bu cuma namazının hutbesinde, Seul Camii"nin Türk imamı Faruk Zümbül, öfkeye dikkat çekerek oyuncularımızı daha sakin olmaları ve kart görmemeleri konusunda uyarmıştı. Milliyet, Hürriyet ve Sabah başta olmak üzere bütün gazete ve televizyonlar da bu hutbeyi geniş ve pozitif olarak vermişlerdi. Fakat Tuncay Özkan, bir taraftan kadınların cuma namazı kılmalarını teşvik ederken, bir taraftan da milli futbolcuların cumaya gitmelerini içine sindiremiyordu. Özkan, bununla da kalmıyor ve "Hele Türkiye"ye bir gelsinler, yazılacak daha çok şey var" diyordu. Yani, Sydney 2000 Olimpiyat Oyunları sonrasında güreşçilerin başına gelenler, futbolcuların da başına gelecekti. Oysa, Müslüman olan ve başarı için hem kendilerinin, hem de halkın dualarına ihtiyaç duyan futbolcuların cuma namazı kılmaları son derece doğaldı.
               <br/>
               <br/>
               <br>
                "Kıskananlar çatlasın"
                <br/>
                <br/>
                <br>
                 Çin maçı 3-0 kazanılıp Brezilya-Kosta Rika maçından da 5-2"lik bir skor gelince, Türk basınına konuşmama kararı alan oyuncular sevinçten uçmaya başladılar. Sloganları da "Kıskananlar çatlasın" idi. Kıskananlardan kasıt ise kendilerini ağır bir şekilde eleştiren medya ve yazarlardı. İkinci tur vizesi alınınca hem takımın, hem teknik heyetin üzerindeki baskı birden bire ortadan kalkıverdi. Bu rahatlık, ikinci turdaki Japonya maçında bariz bir şekilde görüldü. Son derece temkinli oynayan Türk Milli Takımı, sakin kafayla ideal bir kadro oluşturan Şenol Güneş"in akıllı taktiğini çok iyi uygulayarak ev sahiplerinden birini saf dışı bıraktı. İlklerine bir ilk daha ekleyen Ay-Yıldızlı takım, Fransa, Portekiz, İtalya ve Arjantin gibi favori ülkelerin erken havlu attığı Dünya Kupası"nda son sekiz takım arasına girmişti. Bu başarıdan sonra medyanın dili de yumuşamaya başladı. Cuma namazını konu edinenler ve Türk Milli Takımı"nın bir an evvel Türkiye"ye dönmesini bekleyenler Avrupa Birliği ile ilgili yazılar yazmaya, Şenol Güneş"in kılığını kıyafetini beğenmeyenler "Şenol hocam" demeye, oyunculara ağır eleştirilerde bulunanlar da artık kupayı hak ettiğimizi söylemeye başladılar.
                 <br>
                  <br/>
                  <br/>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 498 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1407), [web.archive.org (arşiv bağlantısı)](http://web.archive.org/web/20050301161446/http://www.aksiyon.com.tr:80/yazdir.php?id=1407)
