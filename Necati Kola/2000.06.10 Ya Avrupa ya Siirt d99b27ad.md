# Ya Avrupa, ya Siirt

*Necati Kola 2000.06.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sergen Yalçın... Türk futbolunun yetiştirdiği en yetenekli futbolculardan. Beşiktaş'ın altyapısından yetişti. Genç Milli Takım'a çağrıldığında sol ayağını çok iyi kullanıyor, çok iyi yan pas yapıyor ancak golü fazla düşünmüyordu.
  </font>
 </div>
 <div id="newsText">
  <font class="detail-text">
   Genç Milli Takım Teknik Direktörü Serpil Hamdi Tüzün, kaleyi daha fazla düşünmesi için yetenekli futbolcuya hergün otuz çeşit gol düşünme ve bunları kağıda çizme ödevi vererek onun Türk futboluna daha faydalı olmasını sağlamaya çalıştı. Artık golcü bir orta saha oyuncusu olan Sergen Yalçın, Genç Milli Takım'daki başarılarının ardından Beşiktaş'ın A takımına çağrıldı ve profesyonelliğe ilk adımını attı.
   <br/>
   <br/>
   Özel hayran kitlesi vardı
   <br/>
   <br/>
   Müthiş bir sol ayağı olan Sergen Yalçın, 199192 sezonundan 199697 sezonuna kadar Beşiktaş'ın formasını giydi. Siyahbeyazlı forma altında yüz otuz yedi maç oynadı, kırk üç gol attı. Bu altı sezon boyunca Sergen Yalçın'ın sol ayağının hayranları arttı. Hayranları sadece Beşiktaşlı taraftarlardan oluşmuyordu. Galatasaraylı'sı, Fenerbahçeli'si, Trabzonsporlu'su Sergen Yalçın'ı izlemek için Beşiktaş'ın maçlarına gidiyorlardı. A Milli Takım'ın formasını da giyen yetenekli futbolcunun her geçen gün değeri, şöhreti ve parası artıyordu. Atlarla ilgilenmeye de bu sıralarda başladı.
   <br/>
   <br/>
   199697 sezonu sona erdiğinde Beşiktaş'la olan sözleşmesi de sona erdi. Transfer döneminde yetenekli futbolcunun gönlü altyapısından yetiştiği Beşiktaş'ta kalmaktı ama bu arada da çok para istiyordu. Beşiktaş ise bu parayı çok buluyor, Sergen'den indirim yapmasını istiyordu. Derken yönetici Uğur Ekşioğlu ile Sergen Yalçın birbirlerine sözlü saldırıda bulundular ve yetenekli futbolcu restini çekerek 'Ya ben, ya o' dedi. Beşiktaş'ın tercihi Uğur Ekşioğlu'ndan yana olunca Sergen Yalçın'a yol göründü. Sergen de kendini dört gözle bekleyen İstanbulspor'la masaya oturdu.
   <br/>
   <br/>
   Transferi naklen yayınlandı
   <br/>
   <br/>
   İstanbulspor o zamanlar şampiyonluğa oynuyor ve bütün yıldız futbolcuları kadrosuna dahil ediyordu. Taraftarı olmamasına rağmen Türkiye'de ve Avrupa'da zirveyi amaçlayan İstanbulspor Başkanı Cem Uzan, istediği parayı vererek Sergen'e iki yıllığına sarısiyahlı formayı giydirdi. Bu, son yılların en büyük futbolcu trasferiydi ve Cem Uzan'ın televizyonu Star'dan naklen yayınlandı. Sergen Yalçın, 199798 sezonunda yirmi sekiz maçta forma giydi ve on gol attı. Dört gol attığı 199899 sezonunda ise daha çok atlarla ilgilendiği için kendinden beklenen performansı bir türlü gösteremedi ve sekiz maç sonra kadro dışı bırakıldı. Artık Sergen antrenmanlara dahi çıkamıyordu. Bu arada Fenerbahçe, yetenekli futbolcuyu transfer etmek için girişimlerde bulunuyor ancak Cem Uzan'ın çok para istemesi nedeniyle vazgeçiyordu. Sahalardan altı ay gibi uzun bir süre uzak kaldıktan sonra Sergen'in imdadına Jetpa Holding yetişti. Cem Uzan'la anlaşan Fadıl Akgündüz, yıldız futbolcuyu, sahibi olduğu Siirt Köy Hizmetlerispor'a transfer etti.
   <br/>
   <br/>
   Sergen Fenerbahçe'de
   <br/>
   <br/>
   O zamanlar Siirt Köy Hizmetlerispor (İsmi daha sonra Siirt Jetpaspor olarak değiştirildi) 3. Lig'de şampiyonluk mücadelesi veriyordu. Anlaşmaya göre Sergen Yalçın 2. Lig'de top koşturmayı kabul ediyor ancak 3. Lig'de kesinlikle forma giymek istemiyordu. Olaya tamamen ticari açıdan yaklaşan Fadıl Akgündüz ise Sergen Yalçın'ın bir an evvel sahalara dönmesini istiyordu. Bunun için Fenerbahçe'yle görüşüldü ve Sergen reklam karşılığında sarılacivertli takıma kiralık olarak verildi. 'Ben çocukluğumda Fenerbahçe'yi tutuyordum' diyerek taraftarların gönlünü almaya çalışan yetenekli futbolcu, aklını başına toplamışa benziyordu artık. Bir an evvel fazla kilolarını atıp kadroya girmek istiyor, kendi kendine de 'Evden antrenmana, antrenmandan eve gideceğim' diye söz veriyordu. Kısa sürede formunu yakalamaya başlayan Sergen, 199899 sezonunda on beş maçta sarılacivertli formayı giydi, yedi gol attı. Fenerbahçeli taraftarlar, yeni sezonda kendisinden daha fazla performans bekliyordu. 19992000 sezonunun daha ilk haftalarında teknik direktör Rıdvan Dilmen'in istifa etmesi, Sergen Yalçın'ın Fenerbahçe'den de ayrılma sürecini başlattı. Rıdvan Dilmen'in yerine getirilen Zeman'la Sergen Yalçın'ın yıldızları bir türlü barışmadı ve yetenekli oyuncunun sözleşmesi feshedildi. Siirt Jetpaspor ile Fenerbahçe'nin anlaşmasına göre, sözleşmesinin feshedilmesi halinde Sergen 19992000 sezonunun sonuna kadar Türk takımlarından birine transfer olamayacaktı.
   <br/>
   <br/>
   Hülle yoluyla Galatasaraylı oldu
   <br/>
   <br/>
   Fenerbahçe'de de barınamamasının ardından Sergen Yalçın'a Galatasaray talip oldu. Yıldız futbolcunun sarıkırmızılı formayı giyebilmesi için hülle yapmak gerekiyordu. Bunun için Makedonya'nın bir kulübüyle anlaşıldı ve Sergen o kulüp üzerinden Galatasaray'a geldi. Herkes, Sergen'in artık aklını başına toplayacağını ve Fatih Terim'in yanında futbolunu takır takır oynayacağını düşünüyordu. Fakat Galatasaray'da çoğu zaman kadroya giremedi, bazen yedek soyundu, toplam olarak on beş maç oynadı ve üç gol attı. Eskiden oynamaması olay olan Sergen'in ilk on bire girip girmemesini kimse merak etmiyordu artık.
   <br/>
   <br/>
   Yetenekli futbolcu, Galatasaray'dan da dışlanma sürecini yine kendisi başlattı. Sık sık gece hayatında görünmesi, bir keresinde de kumar oynamak için Kıbrıs'a gitmesi, Fatih Terim'in gözünden düşmesine yetti. Bundan sonra kadroya alınmayan Sergen, Türkiye Kupası finali için Diyarbakır'a, UEFA Kupası finali için de Kopenhag'a götürülmedi. Sergen, UEFA Kupası'nda oynayamayacak olmasına rağmen daha önce Mallorca'ya götürülmüştü.
   <br/>
   <br/>
   Hem istenen, hem kovulan futbolcu
   <br/>
   <br/>
   Beşiktaş, İstanbulspor, Fenerbahçe ve Galatasaray'da çizdiği grafikle kredisini iyice tüketen Sergen, yetenekleri nedeniyle hep istenen, kötü alışkanlıkları nedeniyle de hep kovulan futbolcu oldu. Bu kötü grafiği ve alışkanlıkları nedeniyle Trabzonspor da pek istekli davranmıyor şimdi. Sergen'in önünde Avrupa Şampiyonası gibi çok önemli bir fırsat var. İyi oynarsa Avrupa kulüplerinden birine transfer olma şansını yakalayacak, oynayamazsa da Siirt Jetpaspor'un formasını giymek zorunda kalacak. Kısacası Euro'2000, Sergen için milli değil, şahsi bir önem taşıyacak. Bu fırsatı iyi değerlendiremezse hiç kimse onun başarılarından söz etmeyecek, sadece 'Müthiş bir sol ayağı vardı' denecek, o kadar.
   <br/>
   <br/>
   email:
   <a class="__cf_email__" data-cfemail="72191d1e131113321a1d061f131b1e5c111d1f" href="http://web.archive.org/web/20140822183449/http://www.cloudflare.com/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=6259), [web.archive.org (arşiv bağlantısı)](http://web.archive.org/web/20140822183449/http://www.aksiyon.com.tr:80/aksiyon/newsDetail_getNewsById.action?newsId=6259)
