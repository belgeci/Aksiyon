# İran'da ıkıncı devrım

*Necati Kola 1997.12.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Futbol, en fazla izlenen spor olunca, dört yılda bir düzenlenen ve bütün ülkelerin televizyonlarından naklen yayınlanan dünya futbol şampiyonaları da ülkelerin tanıtımı ve kendilerini ispatlamaları açısından bulunmaz bir fırsat oluyor.
  </font>
 </div>
 <div id="newsText">
  <font class="detail-text">
   Dünya Kupası'nda, elde edeceğiniz bir başarı veya futbol devlerinden birini sürpriz bir şekilde yenmeniz, bir anda dünya gündemine oturmanızı sağlıyor. Bu durumu Kamerun'un emektar futbolcusu Roger Milla gayet güzel bir şekilde özetliyor: '1984 Dünya Kupası'ndan önce kimse Kamerun ismini duymamıştı bile. Dünya Kupası'nda çeyrek finale kalma başarısını gösterince herkes bu küçük Afrika ülkesinin ismini biliyor artık'.
   <br/>
   <br/>
   98 Dünya Kupası'na katılabilmek için tam 120 ülke mücadele etti ve evsahibi Fransa ile son dünya şampiyonu Brezilya da dahil olmak üzere 32 takım bu şampiyonaya katılma hakkını elde etti. Birbirinden zorlu maçlar yaparak Fransa 98'in 32. ve son misafiri olmayı hak eden takım İran oldu.
   <br/>
   <br/>
   İran, tarihinde ilk ve tek olarak, 1978 yılında Arjantin'de düzenlenen Dünya Kupası'na katılmıştı. O zamanlar İran'da Şah Dönemi yaşanıyordu. Bir yıl sonra devrim oldu ve İran İslam Cumhuriyeti kuruldu. Devrimden sonra dünyanın İran'a bakış açısı değişti, ambargolar uygulandı. İran'ın uluslararası alanda olumlu bir imajı yoktu. Öyle ki sporun bile yasak olduğu söyleniyordu İran'da. Biraz da bu imajdan kaynaklanıyor olsa gerek, İran'ın Avustralya'yı eleyerek Fransa 98 Dünya Kupası'na katılma başarısını göstermesi ilginç bulundu ve Eurosport ile CNN önemli bir haber olarak bu başarıyı tüm dünyaya duyurdu.
   <br/>
   <br/>
   Futbol medreseleri açılıyor
   <br/>
   <br/>
   İran'ın İstanbul Başkonsolosu Nasır Hamidi Zare'ye göre, İran'da yönetim spora karşı değil, tam aksine destekçi. Beden Terbiyesi Dairesi Başkanı, cumhurbaşkanı yardımcısı düzeyinde. Erkekler bütün spor dallarında mücadele edebilirken, kadınlar atıcılık, binicilik, okçuluk gibi sporlarla uğraşıyorlar. Bütün ülkeler için olduğu gibi İran için de futbolun yeri ve önemi bir başka. Altyapıya çok büyük önem veriliyor. Çeşitli şehirlerde futbol medreseleri açılmış, Genç Milli Takım'ın başına da Brezilyalı Voldier Vierra getirilmiş.
   <br/>
   <br/>
   Eyalet sistemindeki İran'da futbol amatör olarak oynanıyor. Önce eyalet takımları birbirleriyle mücadele ediyorlar, eyalet birincileri arasından da ülke şampiyonu belli oluyor. Şampiyon Kulüpler Kupası'nda İstiklal takımı üç defa, Piruzi takımı da bir defa Asya şampiyonu olmuş. İran, son Asya Futbol Şampiyonası'nda da finalde Güney Kore'yi yenerek şampiyonluğu elde etmiş. İran Milli Takımı'nın ilk onbirinde, geçen yıl Vanspor'da oynayan Muhammed Hakpur'un dışında, diğer ülkelerde oynayan beş oyuncu var: Rıza Şahrudi Altay'da, Ali Rıza Mensurian ve Hamid Estili Singapur'da, Kerim Bagheri Alman Birinci Ligi takımlarından Biefeld'de, Hudadad Azizi de Alman İkinci Ligi takımlarından Köln'de oynuyor. Fransa 98'in kura çekiminden önce Avrupa Karması ile maç yapacak olan Dünya Karması'na Hudadad Azizi, Kerim Bagheri ve Ali Dai de davet edildi.
   <br/>
   <br/>
   Meclis de futbolu yakından takip ediyor
   <br/>
   <br/>
   Son Asya şampiyonu İran, Dünya Kupası elemeleri ilk turunda Kırgızistan, Suriye ve Maldiv Adaları ile aynı grupta yer aldı ve birinci olarak ikinci tura çıktı. A Grubu'nda yer alan İran bu turda Suudi Arabistan, Katar, Kuveyt ve Çin ile mücadele etti ve beklenen başarıyı elde edemedi. Suudi Arabistan grup birincisi olarak Fransa'nın yolunu tutarken, ikinci olan İran Dünya Kupası'na gidebilmek için B Grubu'nun ikincisi Japonya ile maç yapacaktı.
   <br/>
   <br/>
   İran'ın grup maçlarında birinciliği Suudi Arabistan'a kaptırması ülkede büyük tartışmalara yol açtı. Futbol Federasyonu Başkanı ve Beden Terbiyesi Kurumu Başkanı'nı sorumlu tutan milletvekilleri, Meclis'te yapılan özel oturumda sorumluların görevden alınmasını istedi. Sonuçta Teknik Direktör Maili Kuhan görevden alındı ve yerine Genç Milli Takımı çalıştıran Brezilyalı Voldier Vierra getirildi. İran, Irak Devlet Başkanı Saddam Hüseyin'in oğlu Uday gibi futbolcuları falakaya yatırmak yerine, tercihini değişimden yana kullanmıştı.
   <br/>
   <br/>
   Bir şans, bir şans daha
   <br/>
   <br/>
   Üçüncü turda Japonya ile Vieralı İran karşı karşıya geldi. Tahran'daki maç 22, Tokyo'daki maç da 11 sona erince gülen taraf Japonya oldu. İran'ın gülebilmesi için son bir şansı daha vardı. Okyanusya birincisi Avustralya ile bir eleme mücadelesi daha yapacaktı. İlk maç Tahran'daydı. Okulların tatil edildiği, 130 bin kişilik tribünlerin tıklım tıklım dolduğu ve milyonlarca İranlı'nın televizyondan naklen izlediği maçta İran ile Avustralya yenişemedi ve maç 11 sona erdi. Oyuncular soyunma odasının yolunu tutarken İranlılar buruk, Avustralyalılar ise ikinci maç için ümitliydi.
   <br/>
   <br/>
   Avustralya'nın başkenti Melbeurne'de oynanan rövanş maçı her iki takım için de ölüm kalım maçıydı. Kazanan Fransa 98'e giderken, kaybeden dört yıl daha bekleyecekti. Oradaki maçı da 20 bini İranlı olmak üzere 90 bin civarında kişi izledi. Avustralya, 32. dakikada Kewell'in attığı golle ilk yarıyı 10 önde kapadı. Evsahibi takım 48. dakikada Widmar'ın golüyle 20 öne geçti. Maçın sonları yaklaştıkça Avustralya da Fransa 98'e yaklaşıyordu ki 75. dakikada Kerim Bagheri'nin golü geldi. Bu skor Avustralya'nın lehineydi ama tribünlerde bir tedirginlik vardı. 80. dakikada tedirginlik yerini sessizliğe bıraktı. Hodadad Azizi durumu 22 yapan golü atmıştı. Macar hakem Sandor Puhl maçı sekiz buçuk dakika uzatmasına rağmen evsahibi takım gol atamayınca gülen taraf İran oldu ve maçı televizyondan izleyen İranlılar sokağa döküldü.
   <br/>
   <br/>
   Evet, futbol, İranlılar için de kendilerini dünyaya ispatlamak için bir araç. Bu yüzden, devrimden sonra elde edilen ve parlamento tarafından da takdirle karşılanan böyle bir başarı halkı sokağa döktü. İranlılar kura çekimini dört gözle bekliyorlar. Amerika Birleşik Devletleri ile aynı gruba düşmeleri ise Dünya Kupası'na ayrı bir renk getirecek. İranlılar 'Çıkarız, maçımızı oynarız, inşaallah yeneriz' diyorlar. Fransa 98, nelere gebe acaba? Bekleyip göreceğiz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3261-iranda-ikinci-devrim.html), [web.archive.org (arşiv bağlantısı)](http://web.archive.org/web/20130914080149/http://www.aksiyon.com.tr:80/aksiyon/haber-3261-iranda-ikinci-devrim.html)
