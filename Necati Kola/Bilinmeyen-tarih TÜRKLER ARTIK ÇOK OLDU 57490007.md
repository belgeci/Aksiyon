# TÜRKLER ARTIK ÇOK OLDU

*Necati Kola Bilinmeyen-tarih*

<div>
 <p>
  <font>
   Milli Takım, Dünya Kupası"nda sadece yarı final oynamakla kalmadı; ekonomik krizle boğuşan Türk halkını sokaklara döktü, çeşitli ve zıt görüşleri tek bir bayrak altında topladı, Türkiye"nin etki alanının resmi sınırlardan ibaret olmadığını gösterdi, birlik ve beraberliği tesis ettiğimiz zaman başaramayacağımız zorluk olmadığı mesajını verdi.
   <br/>
   <br/>
   17. Dünya Kupası"nda Fevernova olarak anılan yarım kilo ağırlığındaki meşin yuvarlak, Türkiye"nin ne kadar seveni olduğunu ve aslında sadece Anadolu ile Trakya"dan ibaret olmadığını gösterdi. Böylece, Dünya Kupası"nda yarı finale yükselen ilk Türk ve Müslüman ülke olan Türkiye"ye hâlâ lider ülke gözüyle bakıldığı ortaya çıkmış oldu. Futbol, çok klasikleşen bir ifade ile, asla ve asla sadece futbol değil. Sahada alınan her galibiyetin çeşitli yansımaları oluyor. Özellikle de milyarlarca insanın yakından takip ettiği Dünya Kupası gibi çok büyük bir futbol organizasyonunda alınan her başarılı sonuç, ülkelerin imajlarını yeniden belirliyor. 60-70 bin kişilik stadyumların skorbordlarına yansıyan galibiyet sonuçları, ülkeler hakkındaki menfi izlenimleri müspet yönde değiştirmeye başlıyor. Çeşitli dünya görüşüne sahip insanlar, kendi ülkelerinin başarılarıyla gurur duyarken, sevinçten çılgına dönüp bayraklarıyla sokaklara, caddelere, meydanlara fırlarken, o mutluluğu tek yumruk halinde kutlarken; başka ülkelerin insanları da o ülkeden bahsedip hayranlıklarını dile getiriyorlar, o ülkenin sosyal ve kültürel durumunu merak ediyorlar. Dünya medyasının o ülkeyle ilgili övgü dolu yazıları ve yorumları da global bir enformasyon ve bedava bir reklam imkanı sağlıyor. Ayrıca, o ülke hakkında oluşan güçlü ve olumlu kanaat, ister istemez ürettiği mallara da yansıyor ve tüm dünyada "Made in ...." damgalı ürünlere rağbet artıyor.
   <br>
    <br/>
    <br/>
    <br>
     İşte, en fazla çeyrek finale yükselir denilen Türk Milli Takımı, Japonya ve Güney Kore"de düzenlenen 2002 Dünya Kupası"nda büyük bir sürpriz gerçekleştirerek yarı finale yükseldi ve çeşitli problemlerle boğuşmaktan bitkin duruma düşen Türk halkını sokaklara döktü, morallerini yükseltip bir ay boyunca başları dik dolaşmalarını sağladı. Bir de her kesimden ve her siyasi görüşten insanı bir bayrak altında topladı. Ay-Yıldızlı takımın başarılarına sadece Misak-ı Milli sınırları içerisindeki vatandaşlar değil, Orta Asya"daki, Kafkasya"daki soydaşlar, Osmanlı coğrafyasındaki insanlar, dünyanın çeşitli ülkelerindeki gurbetçiler, Afganistan"daki askerler, Müslüman ülkeler ve mazlum milletler de ortak oldu. Peki, Türk Milli Takımı, bu başarıları nasıl elde etti? Türkiye"nin kazanmış olduğu bu başarı tesadüf mü, yoksa belli bir altyapısı var mı? Başarılarımız bundan sonra da devam edecek mi?
     <br>
      <br/>
      <br/>
      <br>
       Temeli Özal attı, binayı Terim yaptı
       <br>
        <br/>
        <br/>
        <br>
         Çok değil, daha düne kadar Almanya ve Macaristan zaferleriyle övünüyorduk. Oysa bu iki galibiyet yarım asır kadar önce elde edilmişti. Özel bir müsabakada alınan pozitif sonuçtan öte başka bir anlamı olmayan bu iki galibiyet o kadar abartıldı ki, Berlin Destanı ve Macaristan Zaferi olarak kayıtlara geçti. Bunun tek sebebi vardı: Kompleks... Kompleksin de tek sebebi vardı: Sonradan şerefli ve şerefsiz olmak üzere ikiye ayırmak zorunda kaldığımız sürekli mağlubiyetler...
         <br>
          <br/>
          <br/>
          <br>
           Bu mağlubiyetlere son vermek için ise yapılması gerekenleri bir türlü yapmıyor, gazete manşetlerindeki temennilerden (Dur tarih, vur Türkiye!), sahalarımızın çamurundan, statların uğurundan, Antalya"nın sıcağından medet umuyorduk. Yapılması gerekenleri ise ancak 80"li yılların sonunda yapmaya başladık. Bunlardan en önemlileri, Turgut Özal"ın spora çok büyük önem vermesi, sahaları çimlendirmesi, Şenes Erzik başkanlığındaki Futbol Federasyonu"nu özerkleştirmesi ve federasyonun da yeni bir yapılanmaya gidip Sepp Piontek"i iş başına getirmesiydi.
           <br>
            <br/>
            <br/>
            <br>
             Bunlar kadar önemli bir icraat daha vardı: Piontek"in yardımcılıklarına Fatih Terim ve Rasim Kara ikilisinin tayin edilmesi. Piontek"ten çok şey öğrenen Terim ve Kara"nın bilinçli bir proje çerçevesinde tüm Türkiye"yi tarayarak 315 genç yeteneği belirlemesi ise tam anlamıyla bir devrimdi. Belirlenen bu isimler, elene elene bir çekirdek haline geldiler ve Olimpik Milli Takım ile birlikte Türk futbolunun makus talihini değiştirmek için yeni bir dönemi başlattılar. Altın jenerasyon olarak nitelendirebileceğimiz bu kadroda Rüştü, Hakan Şükür, Ogün, Bülent Korkmaz, Alpay, Abdullah, Sergen, Tugay, Arif ve Ergün gibi isimler vardı.  İlk kez, Terim-Kara ikilisinin çalıştırdığı Olimpik ve Ümit Milli Takım"da bir arada oynamaya başlayan bu isimler, 1991 yılında Yunanistan"da düzenlenen Akdeniz Oyunları"nda final oynadı, 1993 yılında Fransa"da düzenlenen Akdeniz Oyunları"nda da kupanın sahibi oldu. Bugün A Milli Takım"ın formasını giyen ve o günlerde de şampiyon olan Olimpik Milli Takım"ın ilk onbirinde yer alan oyuncularımız şunlardı: Rüştü, Bülent Korkmaz, Alpay, Ogün, Sergen, Tugay, Abdullah, Hakan Şükür ve Arif. Daha sonra bu altın kuşağa, 1992 yılında Avrupa şampiyonu olan A Genç Milli Takım"ın oyuncularından Okan, Oktay ve Emre Aşık gibi isimler dahil oldu.
             <br>
              <br/>
              <br/>
              <br>
               Piontek, Mayıs 1993"te sözleşmesi sona erdiği için, Amerika 94 Dünya Kupası elemelerinde başarılı olamayan Türk Milli Takımı"ndan ayrılıp Danimarka"nın yolunu tuttu. Bu arada, A Milli Takım"ın başına kimin geçeceğine dair çeşitli spekülasyonlar yapılıyordu. Kimi Tınaz Tırpan"ı öne sürüyordu, kimi de Mustafa Denizli"yi. Denizli"nin o günlerde Gençlik ve Spor Bakanlığı"nın bağlı olduğu Doğru Yol Partisi"ne üye olması ise onun adının daha fazla telaffuz edilmesini sağlıyordu. İsmi cılız bir şekilde telaffuz edilen Terim ise kendinden emin bir şekilde Akdeniz Oyunları"nı bekliyordu. Nitekim, elde edilen şampiyonluktan sonra Futbol Federasyonu A Milli Takım"ın yeni teknik direktörünü açıkladı: Fatih Terim.
               <br>
                <br/>
                <br/>
                <br>
                 Terim gelir gelmez A Milli Takım"ın kadrosu büyük ölçüde değişmeye başladı. 94 Dünya Kupası elemelerinde Norveç ve Polonya"yı 2-1 yendiğimiz maçlarda altın kuşaktan beş futbolcu forma giydi. Bu sayı, kura çekimine Malta ve San Marino gibi ülkelerle birlikte beşinci torbadan katıldığımız İngiltere 96 Avrupa Şampiyonası elemelerinde daha da arttı. Mesela, İstanbul"da Macaristan"ı 2-0 yenip bir ilki gerçekleştirdiğimiz zorlu maçta Olimpik Milli Takım"dan tam yedi futbolcu ilk on birdeydi. Bu futbolcular; Rüştü, Ogün, Tugay, Alpay, Sergen, Abdullah ve Hakan Şükür"dü. Arif, Bülent Korkmaz ve Emre Aşık da yedekti. Bu takım, puan alamamasına ve gol atamamasına rağmen, ilk kez katıldığımız Avrupa Şampiyonası"ndan çok büyük tecrübelerle döndü.
                 <br>
                  <br/>
                  <br/>
                  <br>
                   Fatih Terim, 96 Avrupa Şampiyonası"nın ardından G.Saray ile anlaşınca A Milli Takım"ın başına Mustafa Denizli getirildi. Denizli, iskeletini altın kuşağın oluşturduğu Milli Takım"ı aynen devam ettirdi. Ay-Yıldızlılar, sürpriz bir şekilde Fransa 98 Dünya Kupası"na katılamadılar; ama daha sonra Avrupa Şampiyonası finallerine ikinci kez katılıp Euro 2000"de çeyrek final oynama başarısını gösterdiler. Bu şampiyonada altın jenerasyondan tam on futbolcu vardı: Rüştü, Ogün, Alpay, Bülent, Okan, Ergün, Hakan Şükür, Sergen, Arif, Abdullah ve Tugay. Yine 2000 yılında bir başka başarıya G.Saray imza attı. Sarı-Kırmızılı takım, UEFA Kupası ve Süper Kupa"yı kazanarak Türk futbol tarihinde iki ilki birden gerçekleştirdi. Bu başarılarda Bülent, Okan, Ergün, Hakan Şükür ve Arif gibi oyuncuların payları çok büyüktü şüphesiz.  İskeletini altın kuşağın oluşturduğu Türk Milli Takımı"na yavaş yavaş başka isimler dahil olmaya başladı. Önce Ümit Davala, Hakan Ünsal, Fatih Akyel, Tayfur Havutçu, Tayfun Korkut, sonra da Hasan Şaş, Ümit Özat, Emre Belözoğlu, Ömer Çatkıç, Nihat Kahveci, Mustafa İzzet, Yıldıray Baştürk ve İlhan Mansız... Çoğu yurt dışında oynayan bu oyuncularla 2002 Dünya Kupası elemelerinde hakkımız olan grup birinciliğini son anda İsveç"e kaptırdık. Baraj maçlarında Avusturya"yı 1-0 ve 5-0 yenerek 48 yıl aradan sonra Dünya Kupası"na katılma hakkını elde ettik. Kendilerine değer verilen ve güven duyulan Anadolu evlatları (Bunlara Almanya"daki gurbetçi futbolcularımızı da eklemek gerekiyor) sayesinde bu özleme son verdiğimiz 5-0"lık Avusturya maçının ardından Tugay"ın başarıyı yorumlarken kullandığı üç cümle oldukça ilginçti: "Bu kadronun başarılı olması çok normal. Çünkü, birçoğumuz 18 yaşından beri sürekli birlikte oynuyor. Bu kadro, Dünya Kupası"nda da büyük başarılara imza atacak."
                   <br>
                    <br/>
                    <br/>
                    <br>
                     Güneş, Japonya"dan doğdu
                     <br>
                      <br/>
                      <br/>
                      <br>
                       Futbolcular ve teknik heyet başarılı olacaklarına inanıyorlardı; fakat otoriteler Türk Milli Takımı"na fazla şans vermiyorlardı. Türkiye"nin gruptan rahat çıkacağını herkes söylüyordu; ama hiç kimse yarı final oynayıp Brezilya"ya kök söktüreceğini düşünmüyordu. Güney Kore"de oynadığımız grup maçları, tahmin edilenin aksine çok zorlu geçti. İlk maçta Brezilya"ya 2-1 yenilmemizin faturası önce Güney Koreli hakeme, sonra da Şenol Güneş"e kesildi. Güneş"in en çok eleştirildiği nokta, Yıldıray"ı oyundan almasıydı. Sonra grubun kilit maçında Kosta Rika ile karşılaştık. Önde götürdüğümüz maçı, son dakikalarda yediğimiz golle tehlikeye attık. Öyle ki son dakikada bomboş kalemize topu yuvarlayabilselerdi 2-1 yenilecektik ve şansımız hiç kalmayacaktı. Son maçımızda Çin"i 3-0 mağlup ettikten sonra Brezilya-Kosta Rika maçından gelecek skoru bekledik. O maçta Sambacılar 5-2 galip gelince sevinen taraf Brezilya ve Türkiye oldu.
                       <br>
                        <br/>
                        <br/>
                        <br>
                         En zor günlerinde bazı yazarlar tarafından cuma namazı kılanlar ve kılmayanlar, imanlı olanlar ve olmayanlar gibi saçma sapan spekülasyonlarla yıpratılmaya çalışılan Türk Milli Takımı, ikinci tura yükseldikten sonra çok büyük bir rahatlama yaşadı. Çin maçından itibaren oyun düzenini değiştiren Güneş, millilerimize gerçek futbollarını oynatmaya başladı. Önce ev sahiplerinden Japonya"yı saf dışı bırakan Ay-Yıldızlı ekip, sonra da kupanın sürpriz takımlarından Senegal"i altın golle eleyerek yarı finale yükseldi. Çok güzel bir oyun ortaya koyduğu ve rakibi karşısında topa daha çok sahip olduğu (Türkiye yüzde 56, Brezilya yüzde 44) yarı finalde ise Sambacılara 1-0 mağlup olarak kupaya veda etti. Böylece, teknik direktörlüğü başarısız bulunan Güneş, kariyerine Dünya Kupası"nda bir yarı final eklemiş oldu.
                         <br>
                          <br/>
                          <br/>
                          <br>
                           Sempati haritamız ortaya çıktı
                           <br>
                            <br/>
                            <br/>
                            <br>
                             Uluslararası birçok testten geçtikten sonra tescillenen Türk Milli Takımı"nın başarısı, aynen G.Saray"ın UEFA Kupası"nı kazanmasından sonra olduğu gibi dünyanın çeşitli yerlerinde sevinç gösterileriyle kutlandı. Ay-Yıldızlı takımın, Türk halkının dualarını da arkasına alarak Uzakdoğu"da önce çeyrek final, sonra da yarı final oynaması, dünyadaki sempati haritamızı da ortaya çıkardı. Azerbaycan, Türkmenistan, Özbekistan, Kırgızistan, Kuzey Kıbrıs Türk Cumhuriyeti ve Kazakistan gibi Türk cumhuriyetlerinde; Suudi Arabistan, Kuveyt, Ürdün, Mısır, Yemen, Katar, Sudan, Filistin, Pakistan, Afganistan, Fas ve Cezayir gibi İslam ülkelerinde; Almanya, İsviçre, Hollanda, Belçika, Avusturya, Avustralya, Fransa, Danimarka, Kanada ve ABD gibi gurbetçilerin yoğun yaşadığı devletlerde; Osmanlı coğrafyasında yer alan ve Türk veya Müslüman halkın Türkiye sevdasıyla yanıp tutuştuğu Yunanistan, Bulgaristan, Makedonya, Arnavutluk, Bosna-Hersek, Romanya ve Kırım gibi ülkelerde, insanlar ellerinde bayraklarla sokaklara fırladılar, "Türkiye, Türkiye" diye tezahüratta bulundular. Bu manzara, bir futbol topunun müspet manada neleri başarabileceğini, Türkiye"nin sadece Kapıkule ile Habur arasından ibaret olmadığını, Asya, Avrupa ve Ortadoğu gibi çok stratejik bir noktada bulunan ülkemizin gerçek manada lider bir devlet olduğunu, Turgut Özal"ın hayallerini süsleyen Adriyatik"ten Çin Seddi"ne kadar olan coğrafyada güçlü bir nüfuzumuzun olabileceğini gayet güzel bir şekilde ispatlıyordu.
                             <br>
                              <br/>
                              <br/>
                              <br>
                               Futbol buna benzer işlevler görünce, aydınlarımız da buna kayıtsız kalamadılar. Köşelerinde kaleme aldıkları futbol konulu yazılarda, Milli Takım"ı model olarak göstererek başarıların ekonomiye, siyasete, kültüre, kısacası her alana yayılmasını istiyorlardı. Aynı aydınlar, siyasetçilerin ihtirasları bırakıp ülkeyi güzel bir şekilde yönetmelerini, yaşlanan ve başarısız olan politikacıların futbolda olduğu gibi kenara çekilmelerini, devletin insan haklarına riayet etmesini, sadece milli maçlarda değil, her zaman birlik ve beraberlik içinde olunmasını, büyük bir şevkle yapılan duaların ülkenin buhrandan kurtulması için de yapılmasını, kimsenin çalıp çırpmamasını, herkesin ülkesi için çalışmasını ve 21. yüzyılın gerçekten Türk asrı olmasını temenni ediyorlardı. Buna benzer temenniler, iki yıl önce G.Saray UEFA Kupası"nı kazandığında da yapılmıştı. Hatta siyasilerin hemen hepsi Fatih Terim"i ve G.Saray"ı örnek alacaklarını söylemişler ve Türkiye"nin en kısa zamanda Avrupa Birliği standartlarını yakalayacağını iddia etmişlerdi. Fakat sonuçta değişen pek birşey olmamıştı.
                               <br>
                                <br/>
                                <br/>
                                <br>
                                 Türkiye, başarıdan faydalanabilecek mi?
                                 <br>
                                  <br/>
                                  <br/>
                                  <br>
                                   Peki, bu temennilerin akıbeti şimdi de böyle mi olacak? Dünya Kupası"ndaki en büyük başarıyı Türkiye"nin gerçekleştirdiğini belirten spor yazarı Ahmet Çakır, Türkiye"nin bunu yeterince değerlendiremeyeceğini düşünenlerden: "Dünya Kupası"nda kazanılan başarının ekonomimizi olumlu yönde etkileyeceği umuluyordu. Oysa, daha Dünya Kupası sırasında ekonomi yeni bir bunalımın eşiğine geldi. Kimse bundan sonra da düzelmesini beklemesin. Anlamsız birtakım tartışmalar, şöhret düşkünü 2.5 şarlatanın gündem belirlemesi ve milyonların da onların söylediklerini ciddi düşünceler sanmasıyla doğacak kaos ortamında bütün kazanımlarımız yok olacak ve yine başladığımız noktaya geri döneceğiz." Çakır, Dünya Kupası"ndaki başarıya rağmen Türk Milli Takımı"nın henüz belli bir standarda ulaşamadığının da altını çiziyor: "Bu başarı bize, 2004 Avrupa Şampiyonası ve 2006 Dünya Kupası"na mutlaka katılmayı ve başarılı olmayı dayatıyor. Peki, hiç duraksamasız grup elemelerini aşıp da bu organizasyonlara katılabiliriz diyebiliyor muyuz?" Spor yazarı Zeki Çol ise Çakır gibi düşünmüyor: "Türkiye, özellikle Japonya, Senegal ve Brezilya maçlarında ortaya koyduğu futbolla kalitesini ispatlamıştır. Artık çıta yükselmiştir ve bu başarı ülkemizin ekonomisine, siyasetine, sosyal yaşamına, kültürüne, turizmine mutlaka yansıyacaktır. Bu katkılarından dolayı emeği geçen herkese çok teşekkür etmek gerekiyor."
                                   <br>
                                    <br/>
                                    <br/>
                                    <br>
                                     TÜRSAB (Türkiye Seyahat Acentaları Birliği) Başkanı Başaran Ulusoy da umutlu olanlardan. Cumhuriyet tarihinin en büyük tanıtımının yapıldığının altını çizen Ulusoy, bu başarının ekonomiyi yönlendirmesi için çalışmalara başladıklarını söylüyor: "G.Saray UEFA Kupası"nı kazandığında da, Fatih Terim İtalya"ya gittiğinde de ülkemizin çok büyük tanıtımı ve kazancı olmuştu. Dünya Kupası"nda maddi değeri ölçülemeyecek bir şekilde ülkemizin tanıtımı oldu. Bundan en iyi şekilde yararlanmak için çalışmalara başladık. Önümüzdeki günlerde bir heyetle Uzakdoğu"ya gideceğiz ve bu fırsatı en iyi şekilde değerlendireceğiz."   Milli Takım"ın çok şeyi değiştireceğine inananlardan biri de gazeteci-yazar Cengiz Çandar. Benim Şehirlerim adlı bir kitabı da bulunan Çandar, olayı farklı bir perspektiften değerlendiriyor: "İşin ilginç yanı, Bakü"nün, Bişkek"in, Almatı"nın, Taşkent"in, Berlin"in, Brüksel"in, Viyana"nın, Münih"in, Amsterdam"ın, Tiran"ın, Paris"in, Londra"nın İstanbul"dan, Ankara"dan, Diyarbakır"dan farklı olmamasıydı. Türkiye"nin Türkiye"den daha büyük olduğunun futbol sayesinde doğrulanması müthiş bir şey. Türk Tanıtma Fonu"nun bunca yıldır yapamadığı tanıtımı, futbol, 360 dakika içerisinde gerçekleştirdi. Olup biteni sadece bir futbol çılgınlığı ile açıklamaya kalkışmak çok yanıltıcı. Asla gözden kaçırılmaması gereken başlıca olgu ise sürekli uyku halinde tutulan özgüvenimizin ayağa kalkışı. Artık insanlarımız iç politikadaki abuk sabukluklara çok daha az tahammüllü olacaklar. Bundan böyle beceriksizliklerin egemenliği, milletimize bir kadermiş gibi dayatılamayacak. Kısacası, Türkiye"yi sınırları içine hapsetmek isteyenlerin işi, bundan sonra daha da zor olacak."
                                     <br>
                                      <br/>
                                      <br/>
                                      <br>
                                       Milli Takım"ın Türkiye"yi aydınlığa çıkaracağını düşünenlerden biri de gazeteci-yazar Ahmet Taşgetiren: "Şenol Güneş, "Tarih yazıyoruz demiyoruz, çünkü geleceği yazmaya talibiz. Bu başarılar sosyal ve siyasi değişimi getirecek" diyor. Bilgece bir söz. Bu sözlere kader maçı psikolojisini yüklerseniz ufkunuz büyür. Milli Takım"daki gencecik çocuklar, kendilerini yerden yere vuran medyanın koca koca adamlarından daha büyük hale geldilerse, bu, kader maçına çıkma psikolojisi yaşamaları yüzündendir. Kara bulutları dağıttı çocuklar. "Biz adam olmayız"ın altını değil, üstünü çizdiler bu kez."
                                       <br>
                                        <br/>
                                        <br/>
                                        <br>
                                         Peki, A Milli Takım"ın başarıları açısından geleceğe umutla bakabilir miyiz? Futbol Federasyonu Başdanışmanı ve Genç Milli Takımlar Teknik Direktörü Gündüz Tekin Onay, Türk futbolunun geleceğinden endişe edenlerin yüreğine su serpiyor: "Önümüzdeki Dünya Kupası"nda şimdiki oyuncuların çoğu olmayacak. Bu yüzden geleceğimizi garanti altına alacak çalışmalar içindeyiz. Şu anda Genç Milli Takım"da 60 oyuncumuz var. Dünya Kupası kadrosundaki 8 oyuncu Ümit Milli Takım"dan, Ümit Milli Takım"daki 16 oyuncu da Genç Milli Takım"dan yetişti. Biz bu sayıları daha da artırmak istiyoruz. Tabana yayılarak 2006"nın hesabını yapıyoruz. Ümit Milli Takım"daki oyuncuların en kötü maç sayısı 20"dir. Fatih Terim de benim talebemdi, Emre de... Terim 10 maç oynadı, Emre ise 83. Bu da bu işi ne kadar ciddiye aldığımızı gösteriyor."
                                         <br>
                                          <br/>
                                          <br/>
                                          <br>
                                           <br>
                                            2002 Dünya Kupası'nda Türk Milli Takımı'nın en dikkat çeken oyuncularından biri G.Saraylı Hasan Şaş oldu. Brezilya ile Çin'e birer gol atan ve Altın Top ödülüne de aday gösterilen Şaş, özellikle İtalyan kulüpleri tarafından yakın takibe alındı. Türkiye finale kalsaydı, millilerimiz saçlarını Hasan Şaş gibi kazıtacaktı
                                            <br>
                                             <br/>
                                             <br/>
                                             <br>
                                              <br>
                                               TÜRKİYE, DÜNYAYI SOKAĞA DÖKTÜ
                                               <br>
                                                <br/>
                                                <br/>
                                                <br>
                                                 Milyonlarca Türk insanının dualarıyla Dünya Kupası'nda yarı finale kadar yükselen Türk Milli Takımı, Afrika'dan Asya'ya, Kafkasya'dan Yemen'e, Avusturya'dan Avustralya'ya, Adriyatik'ten Çin Seddi'ne kadar birçok ülkede sevenlerini sokağa döktü
                                                 <br>
                                                  <br/>
                                                  <br/>
                                                 </br>
                                                </br>
                                               </br>
                                              </br>
                                             </br>
                                            </br>
                                           </br>
                                          </br>
                                         </br>
                                        </br>
                                       </br>
                                      </br>
                                     </br>
                                    </br>
                                   </br>
                                  </br>
                                 </br>
                                </br>
                               </br>
                              </br>
                             </br>
                            </br>
                           </br>
                          </br>
                         </br>
                        </br>
                       </br>
                      </br>
                     </br>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 778 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1480), [web.archive.org (arşiv bağlantısı)](http://web.archive.org/web/20050301163053/http://www.aksiyon.com.tr:80/yazdir.php?id=1480)
