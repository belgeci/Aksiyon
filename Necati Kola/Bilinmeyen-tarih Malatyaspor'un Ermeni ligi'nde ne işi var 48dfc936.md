# Malatyaspor’un Ermeni ligi’nde ne işi var?

*Necati Kola Bilinmeyen-tarih*

<div>
 <font>
  <img border="0" height="1" src="/web/20030704140556im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030704140556im_/http://www.aksiyon.com.tr/resim/39/58.jpg" vspace="5"/>
  </p>
 </font>
 <font class="content">
  Ermenistan’daki kulüp isimleri, futbolun sadece futbol olmadığını bir kez daha gösteriyor. Vatan olarak Anadolu’yu gören Ermeniler, özlemlerini futbola da yansıtıyorlar. Ermenistan Ligi’nde Malatya, Van, Eleşkirt, Ararat (Ağrı Dağı), Kilikya, Akdamar ve Arapkir gibi takımlar var. Amerika Birleşik Devletleri, Kanada, Fransa, Suriye ve Lübnan başta olmak üzere birçok ülkede Ermeni bulunuyor.
 </font>
 <p>
  <font class="content">
   Ermeniler, Ermenistan’da yaşayanlar da dahil olmak üzere, kendilerini diaspora (yurtlarından uzak) olarak nitelendiriyorlar ve öz vatanları olarak da Anadolu’yu görüyorlar.
   <br/>
   <br/>
   Bu yüzden, kimi Ermeniler çeşitli haritalarla özellikle Doğu vilayetlerimizi sahiplenirlerken, kimi Ermeniler de mukaddes olarak gördükleri Anadolu’nun çeşitli yerlerine kutsal turlar düzenleyip özlemlerini gidermeye çalışıyorlar. Özellikle Amerika Birleşik Devletleri’nde Türkiye’ye tur düzenleyen birçok turizm şirketi var. Ermenilere yönelik Anadolu turunun orijinal ismi ise şu şekilde: Pilgrimage Tour To Historic Armenia (Tarihi Ermenistan’a Kutsal Tur). On beş gün olarak düzenlenen ve katılanların hacı olarak nitelendirildiği bu turlarda ilk durak İstanbul. Sonra sırasıyla Gaziantep, Kahramanmaraş, Adana, Tarsus (Kilikya), Malatya, Arapkir, Harput, Muş, Van, Akdamar Adası, Eleşkirt, Doğubeyazıt, Ağrı Dağı (Ararat), İshakpaşa Sarayı, Kars ve Ani Harabeleri ziyaret edildikten sonra Ermenistan’ın başkenti Erivan’a gidiliyor ve oradan Amerika Birleşik Devletleri’ne (Los Angeles) dönülüyor. On beş günlük turun on üç günü Türkiye’ye, iki günü ise Ermenistan’a ayrılıyor.
   <br/>
   <br/>
   Ararat (Ağrı Dağı) isimli 3 takım var
   <br/>
   <br/>
   Ermenilerin Anadolu özlemini gösteren aktivitelerden biri de futbol. Ermenistan Futbol Ligi’nde, şu an Türkiye sınırları içerisinde yer alan dağ, ada, bölge ve şehirlerin isimlerini taşıyan tam on tane takım var. Bu takımların adları şöyle: Ararat Erivan, Tsement Ararat, Araks Ararat (Ararat, Ağrı Dağı’nın Ermenice adı), Kilikia 1992, Pyunik Kilikia (Kilikia; Adana, Mersin ve Tarsus civarına verilen ad), Van, Malatia (Malatya), Akhtamar (Akdamar Adası, Van), Alashkart (Eleşkirt, Ağrı’nın ilçesi), Arabkir (Arapkir, Malatya’nın ilçesi). Bu takımlardan Ararat Erivan ve Pyunik Kilikia, Ermenistan Premier Ligi’nde mücadele ediyorlar. Pyunik Kilikia, 2002 sezonunu şampiyon olarak tamamladı. Bu arada, kışın çok sert geçmesinden dolayı Ermenistan’da futbol sezonunun nisan ayında başlayıp kasım ayının sonlarında bittiğini de belirtelim.
   <br/>
   <br/>
   2002 sezonunda 2. Lig’de mücadele eden Tsement Ararat, Araks Ararat, Kilikia 1992, Malatia, Arabkir, Van, Akhtamar ve Alashkart takımları ise on iki yıllık maziye sahip Ermenistan Premier Ligi’nde zaman zaman mücadele ettiler. Ararat Erivan ve Pyunik Kilikia, dokuz sezonla Premier Lig’de en fazla oynayan takımların başında gelirken; bu takımları, sekiz sezonla Tsement Ararat, altı sezonla Van, dört sezonla Arabkir, iki sezonla Malatia, birer sezonla da Kilikia 1992, Araks Ararat, Akhtamar ve Alashkart takip ediyor. Ermenistan Premier Ligi’nde en fazla şampiyon olan takım ise Pyunik Kilikia. Pyunik Kilikia, 1996, 1997 ve 2001 yıllarının ardından 2002 yılını da dördüncü kez şampiyon olarak tamamladı. 2002 sezonunda rakip fileleri 36 kez havalandırarak gol kralı olan Pyunik Kilikia’nın milli santrforu Arman Karamyan da Ermenistan’da yılın futbolcusu seçildi. Diğer şampiyonlukları ise Shirak Gyumri (3), Ararat Erivan (2), Tsement Ararat, Araks Ararat ve Erivan (1) elde ettiler.
   <br/>
   <br/>
   Ararat Erivan, 70’li yıllarda çok güçlüydü
   <br/>
   <br/>
   1992 yılından bu yana düzenlenen Ermenistan Premier Ligi’nde iki kez şampiyon olmasına rağmen başarı açısından Kilikia ve Shirak’ın gerisinde kalan Ararat Erivan, Sovyet Sosyalist Cumhuriyetler Birliği (SSCB) döneminde Ermenileri en iyi şekilde temsil eden takımdı. Komünizmin çökmesinden evvel SSCB 1. Ligi’nde oynamak o kadar kolay değildi. Nitekim, Ararat Erivan, 60 yıllık SSCB 1. Ligi’nde toplam 32 sezon Ermenistan’ı temsil etti. Genelde orta sıralarda yer alan Ararat Erivan, zaman zaman SSCB 1. Ligi’nde ve Avrupa kupalarında büyük başarılara da imza attı. Ermenistan’ın en köklü kulübü olan Ararat Erivan, 1973 yılında SSCB şampiyonu oldu, 1971 ve 1976 yıllarında ikinci sırayı elde etti, 1973 ve 1975 yıllarında da SSCB Kupası’nı kazandı. Aynı yıllarda Avrupa’da da başarılı olan Ararat, 1972—73 sezonunda UEFA Kupası’nda çeyrek final, 1974—75 sezonunda Şampiyon Kulüpler Kupası’nda yarı final, 1975—76 sezonunda da Kupa Galipleri Kupası’nda çeyrek final oynadı.
   <br/>
   <br/>
   Amblemler, Ağrı Dağı’ndan geçilmiyor
   <br/>
   <br/>
   Türkiye sınırları içerisinde yer alan Ağrı Dağı’nın, yani Ararat’ın Ermeniler için önemi çok büyük. Nuh Peygamber’in torunu olduklarını düşünen Ermeniler, Nuh’un Gemisi’nin Ağrı Dağı’nda olduğuna inanıyorlar ve Ağrı Dağı’nı kendileri için bir sembol olarak kabul ediyorlar. Nitekim, Ermeni asıllı Kanadalı yönetmen Atom Egoyan’ın Cannes Film Festivali’nde gösterilen ve tepki çeken Ararat adlı filmi, Ermenilerin Türkiye’yle ilgili düşüncelerini bir kez daha gözler önüne seriyor. Ermenistan’ın devlet armasında Ağrı Dağı bulunduğu gibi, Ararat Erivan, Tsement Ararat ve Araks Ararat takımlarının amblemlerinde de Ağrı Dağı’nın silueti bulunuyor. Siluetler, ‘M’ harfine benziyor. Bu siluetlerde ‘M’ harfinin ikinci yüksekliği, birinci yüksekliğine göre biraz fazla. Bu, Ağrı Dağı’nın Güney Ermenistan’dan görünüşünü sembolize ediyor ve bir özlemin ifadesi olarak yansıyor.
   <br/>
   <br/>
   Amblemlerinde Ağrı Dağı’nın şekli bulunanlar sadece bunlar değil. Ermenistan Futbol Federasyonu’nun logosunda da Ararat’ın silueti yer alıyor. Bu siluet de biraz önce tarif edilen ‘M’ harfine benziyor. Bunu, Ermenistan Futbol Federasyonu’nun sitesine (www.armenia.fifa.com) girdiğiniz zaman da gayet net bir şekilde görmeniz mümkün. Sitenin ana sayfasının üst kısmında Ermenistan Futbol Federasyonu’nun amblemi, Ermenistan Milli Takımı ve Ağrı Dağı’nın fotoğrafı bulunuyor. Fotoğraftaki Ağrı Dağı’nın şekli, federasyonun ambleminde ve milli futbolcuların formalarının ön kısmında aynen görülüyor. Bu arada, bu konularla ilgili sorularımıza, Ermenistan Futbol Federasyonu Başkanı Suren Abrahamyan’dan bir cevap gelmediğini belirtelim.
   <br/>
   <br/>
   Laçiner: Amaçları Anadolu
   <br/>
   <br/>
   Avrasya Stratejik Araştırmalar Merkezi (ASAM) Ermeni Araştırmaları Enstitüsü Öğretim Üyesi Sedat Laçiner, tüm bunların pek de şaşırtıcı olmadığını söylüyor. Sadece Ermenistan’da değil, dünyanın birçok yerinde benzer kulüp ve derneklerin bulunduğunu belirten Laçiner, şunları söylüyor: “Ermeniler, Anadolu’yu kayıp topraklar şeklinde nitelendiriyorlar ve bu toprakları ana yurtları olarak kabul ediyorlar. Ermenilerin özlemlerini gösteren kulüp ve dernekleri sadece Ermenistan’da değil, başka yerlerde de görmek mümkün. Mesela, Los Angeles’ta Van Kuaförü, Bitlis Bakkaliyesi var. Amerika Birleşik Devletleri’nde sattıkları balların adı Ararat ve Antep. Bu şekilde daha çok satıyorlar. İnsanlar, isimlerinden dolayı bu ballara daha çok rağbet gösteriyorlar.”
   <br/>
   <br/>
   Sedat Laçiner, Ermenilerin Anadolu topraklarına bizden daha fazla önem verdiklerinin altını çizerek anlatmaya devam ediyor: “Filistinlilerin ve Yahudilerin çocuklarına Kudüslü olduklarını öğretmeleri gibi Ermeniler de çocuklarına Vanlı olduklarını öğretiyorlar. Ermeniler için her şey sanal. Bir çocuk California’da doğuyor; ama ‘Ben Vanlıyım’ diyor. Ermeniler, bizim illerimize bizden daha fazla sahip çıkıyorlar. Mesela, bizim beğenmediğimiz Bitlis, Muş, Eleşkirt, onlar için müthiş bir yer. Ağrı ve Van, Erivan’dan daha önemli. Van, kendilerini Urartuların devamı olarak gördükleri için mühim. Ağrı Dağı, onlar için bir sembol. Nuh’un, yani Hayk’ın torunu olduklarını düşünüyorlar ve Nuh’un Gemisi’nin burada olduğuna inandıkları Ağrı Dağı’nı kutsal olarak kabul ediyorlar.”
   <br/>
   <br/>
   Ermenilerin önce Karabağ’ı alıp Nahcıvan’ı Azerbaycan’dan kopardıklarını dile getiren Laçiner, sırada Anadolu olduğunu söylüyor: “Dünyadaki tüm Ermeniler vatan olarak Anadolu’yu görür. Bu yüzden, Anadolu’ya turlar düzenlerler. Ermenistan’a yapılan turlar ilgi çekmez; ancak Anadolu’ya yapılan turlar rağbet görür. Hedeflerinde kesinlikle Anadolu var. Soykırım iddialarını sürekli gündeme getirmeleri bunun içindir. En son Ararat filminde de bunu gördük. Ben zaman zaman Ermenistan’daki gazeteci arkadaşlarla konuşuyorum. Bana ‘Şu Ani’yi, Akdamar Adası’nı ve Ağrı Dağı’nın Ermenistan’a bakan yüzünü bize verseniz ne olur sanki. Ne kaybedersiniz?’ diyorlar. Buralar onlar için gerçekten çok önemli.”
   <br/>
   <br/>
   Dink: Her yerde Anadolu izi vardır
   <br/>
   <br/>
   Türkiye’deki Ermenilere yönelik haftada bir yayınlanan Agos Gazetesi’nin Genel Yayın Yönetmeni Hrant Dink de Anadolu’nun kendileri için çok önemli olduğunu ifade ediyor. Bir Ermeni’nin yaşadığı her yerde mutlaka Anadolu’dan bir izin bulunabileceğini belirten Dink, “Ermenistan Ligi’nde Malatya, Van, Eleşkirt, Akdamar, Arapkir, Ararat, Kilikia diye takımların olması da gayet doğaldır.” diyor.
   <br/>
   <br/>
   <br/>
   TARAFLAR NE DİYOR?
   <br/>
   <br/>
   Hrant Dink (Agos Gazetesi Yayın Yönetmeni):
   <br/>
   ERMENİLERDE ANADOLU İZİ ÇOKTUR
   <br/>
   <br/>
   Ermenilerin yayıldıkları her yerde Anadolu izi bulabilirsiniz. Los Angeles’ta Zaralılar Derneği, Beyrut’ta Malatyalılar Derneği, Halep ve Şam’da Sivaslılar Derneği vardır. Nerede Ermeni varsa, orada mutlaka Anadolu’dan bir ses, bir tını bulabilirsiniz. Ermenistan Ligi’nde Malatya, Van, Eleşkirt, Akdamar, Arapkir, Ararat, Kilikia diye takımların olması da gayet doğaldır. Anadolu’dan dünyaya birçok Ermeni gittiği gibi, Ermenistan’a da gitmiştir. Ermeniler, gittikleri her yerde öz memleketlerini yaşatmaya çalışmışlardır. Mesela, Erivan’da Sivas, Malatya, Kayseri diye semtler de vardır. Ben, diaspora (Ermenilerle özdeşleşen bir kelime. Başka ülkelerde yaşama anlamına geliyor.) kelimesini şöyle anlamlandırıyorum. Benim sözlüğümdeki diaspora, dünyadaki Anadolu’nun halidir. Yani, Ermenilerin kökeni Anadolu’dur. Bugün Türkiye’yi bölmek isteyen Ermeni de vardır, Türklerle barış içinde yaşamak isteyen Ermeniler de vardır. Ben, ikincisinin daha fazla olduğunu düşünüyorum.
   <br/>
   <br/>
   <br/>
   Sedat LAÇİNER (Ermeni Araştırmaları Enstitüsü Öğr. Üyesi):
   <br/>
   DÜNYADAKİ HER ERMENİ ‘VANLIYIM’ DİYOR
   <br/>
   <br/>
   Ermenilik, seksen yılı aşkın bir süredir Türk karşıtlığı üzerine inşa ediliyor; çocuklar, Türk düşmanlığı ile yetiştiriliyor; diasporadaki Ermeni kuruluşları, varlıklarını Türkler ile Ermeniler arasındaki düşmanlığa dayandırıyorlar. Sonuçta Türkiye’yi hiç görmeyen genç nesiller, Türkiye’yi işgal altındaki ana vatanları olarak görüyorlar. California’da doğan bir çocuk, büyüyünce ‘Ben Vanlıyım’ demeye başlıyor. Bu yüzden, Ermenistan Futbol Ligi’nde Malatya, Van, Eleşkirt, Arapkir, Kilikya, Akdamar diye takımların bulunması fazla şaşırtıcı değil. Ermeniler, bizim illerimize bizden daha fazla sahip çıkıyorlar. Mesela, bizim beğenmediğimiz Bitlis, Muş, Eleşkirt, onlar için müthiş bir yer. Ağrı ve Van, Erivan’dan daha önemli. Van, kendilerini Urartuların devamı olarak gördükleri için mühim. Ağrı Dağı, onlar için bir sembol. Hazreti Nuh’un, yani Hayk’ın torunu olduklarını düşünüyorlar ve Nuh’un Gemisi’nin burada olduğuna inandıkları Ağrı Dağı’nı kutsal olarak kabul ediyorlar.
  </font>
 </p>
</div>


## Yorumlar

### erdogan yilmaz, 02-Haziran-2003
> kıskanizm: 
> bu ermenilerde yeni bir düşüncenin altına imzalarını attılar:'kıskançizmciler'.onlar hep Anadolu'yu alma hayaliyle yaşıyorlar ama kendi toraklarının üzerinde de bir gün TÜRK bayrağı dalgalanabilme ihtimalini hiç düşünmüyorlar.

Kaynak: [www.aksiyon.com.tr](http://www.aksiyon.com.tr:80/detay.php?id=2317&yorum_id=66), [web.archive.org (arşiv bağlantısı)](http://web.archive.org/web/20030704140556/http://www.aksiyon.com.tr:80/detay.php?id=2317&yorum_id=66)
