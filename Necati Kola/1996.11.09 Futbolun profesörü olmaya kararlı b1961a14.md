# Futbolun profesörü olmaya kararlı

*Necati Kola 1996.11.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye onu, Samsunspor'dayken Fatih Terim tarafından Milli Takım'a çağrılmasıyla ve ilk milli maçında gol atmasıyla tanıdı.
  </font>
 </div>
 <div id="newsText">
  <font class="detail-text">
   Tabii bütün İstanbul takımları da peşine düştü. Para o kadar önemli değildi onun için. En fazla parayı veren kulübe değil, en rahat ve en başarılı olabileceği kulübe gidecekti. Düşündü, taşındı, Beşiktaş'ın kulüp yapısı daha hoşuna gittiği için Kara Kartal'ı tercih etti. Üç yıldır Beşiktaş'ta ve attığı birbirinden güzel gollerle başarılarda büyük pay sahibi. Çalışkan ve başarılı olmasının yanında mütevazılığıyla da herkesin gönlünde ayrı bir yeri var.
   <br/>
   <br/>
   Şimdi ise asker. Tezkere için gün sayıyor. Askerliğin yanısıra öğrenciliği de sürdürüyor. Bir taraftan kronikleşmiş okumayan futbolcu imajını silmeye çalışırken, bir taraftan da yüksek lisansı bitirmeye gayret ediyor. Futbolun 'profesörü' olmaya kararlı.
   <br/>
   <br/>
   Onunla futbolculuğunu, askerliğini, öğrenciliğini ve ileride spor yazarı olup olmayacağını konuşuyoruz. Biz her zaman askeriz deyip futbolculuğun askerlikten farksız olduğunu söylüyor. İyi bir futbolcu olmasına rağmen öğreneceği çok şey olduğunu belirtiyor, 'Öğrenmenin yaşı yok ki' diyor. Spor yazarı olup olmayacağına ise karar vermiş değil. Bütün futbolcuların 'Futbolu bırakınca hiç birşey olamazsak spor yazarı olur, hayatımızı kurtarırız' sözlerine müthiş kızıyor. 'Spor yazarlığı o kadar da basit bir meslek değil' diyor. Fatih Terim sonrasında Milli Takım'a alınmıyordu. Son açıklanan kadroda kendisine yeniden yer verildi.
   <br/>
   <br/>
   Evet, karşınızda Beşiktaş'ın efendi, mütevazı, çalışkan ve başarılı futbolcusu Ertuğrul...
   <br/>
   <br/>
   ASKERLİKLE FUTBOLCULUK AYNI
   <br/>
   <br/>
   Askerliğinin son günleri. Senin gibi bir futbolcu için askerlik nasıl bir şey?
   <br/>
   <br/>
   Askerlik gayet güzel. Üstlerimiz futbol yaşantımızın iyi geçmesi konusunda bize gerekli desteği verdiler. Onlara teşekkürlerimi sunuyorum. Şu anda askerliğimin son günleri. Şükür. Askerliğin ilk günlerinde acemi birliğinde, yemin törenine kadar biraz sıkıntı çektik fakat, ondan sonra herşey düzene girdi.
   <br/>
   <br/>
   Ne gibi sıkıntılar mesela?
   <br/>
   <br/>
   Acemi birliğindeyken birgün, bölük komutanımız bana dedi ki; 'Sen de eğitime çık, temel bilgileri öğren. Arkadaşlarından geri kalma'. Eğitim alanına normal yürüyüş halinde giderken, başımızdaki komutan benim de orada olmamı avantaj sayarak bize sürünme falan yaptırdı. Hava yağmurluydu. Yapsan bir türlü, yapmasan bir türlü. Askerlik bu. Mecburen yaptık.
   <br/>
   <br/>
   Askere giden herkesin mutlaka bir dayak hatırası, ceza hatırası vardır. Hiç dayak yedin mi veya ceza aldın mı?
   <br/>
   <br/>
   Dayak yemedim ama ceza aldım. Asker olunur da ceza alınmaz mı? Dağıtımdan sonra usta birliğine gittiğimiz zaman bölük komutanının odasına girdiğimde izin almadan sandalyeye oturdum. Askerlik kuralları içerisinde yapılmaması gereken bir hareketti. Beni tam bir saat karşısında ayakta bekletti. O hata ilk ve son hatam oldu.
   <br/>
   <br/>
   Askerlikle futbolculuk arasında ne gibi benzerlikler var?
   <br/>
   <br/>
   Disiplinli olma açısından ikisi de birbirine çok benziyor. Bunun için futbol hayatımızı yakından tanıyanlar takılıyorlar. Sizin işiniz askerlikten de beter diye. Futbolda antrenman, askerlikte talim hemen hemen aynı şeyler.
   <br/>
   <br/>
   ÖĞRENMENİN YAŞI YOK
   <br/>
   <br/>
   Türkiye'de okumayan bir futbolcu profili ile karşılaşıyoruz. Genel olarak ya ilkokul, ya da ortaokul mezunu... Üniversite mezunu futbolcu sayısı çok az. Hele hele yüksel lisans yapan futbolcu sayısı bir elin parmakları kadar ya var, ya yok. Bu açıdan baktığımızda farklı bir futbolcu konumundasın. Neler söyleyeceksin?
   <br/>
   <br/>
   Sakarya Üniversitesi Beden Eğitimi ve Spor Bölümü yüksek lisans sınavını kazandım ve kaydımı yaptırdım. İnşaallah yüksek lisansı bitirip doktora yapmayı düşünüyorum. Futbolu bıraktıktan sonra da Türk futboluna hizmet edeceksem öğreneceğim çok şey olduğuna inanıyorum. Hem akademik kariyerim açısından, hem de kendimi bilgilendirme açısından böyle bir olaya giriştim. İnşaallah alnımın akıyla çıkarım. Dileğim okuyan, araştıran futbolcuların sayısının artması.
   <br/>
   <br/>
   Tahsilin sporun profesörlüğüne kadar devam edecek mi?
   <br/>
   <br/>
   Öğrenmenin yaşı ve sınırı yok. Madem bu işe giriştik, dediğim gibi götürebildiğim yere kadar götürmeye çalışacağım. Neden olmasın?
   <br/>
   <br/>
   <br/>
   <br/>
   HER FUTBOLCU YAZAR OLACAĞIM DİYOR
   <br/>
   <br/>
   Futbolu bıraktıktan sonra, okuyan ve araştıran bir futbolcu olarak, spor yazarlığı yapmayı düşünüyor musun?
   <br/>
   <br/>
   Futbolu gerçekten çok seviyorum. Futbolu bıraktıktan sonra futboldan vazgeçemeyeceğim kesin. Spor yazarlığı konusuna gelince, artık ülkemizde spor yazarlığı konusu mesleği demeyeyim çok yozlaştı. Gazetelerin spor sayfalarını açtığımız zaman seviyesiz yazılarla, seviyesiz yazarlarla karşılaşıyoruz. Bu gerçekten bizi üzüyor. İlerleyen günlerin neler getireceğini şimdiden kestirmek pek mümkün değil. Onun için bu olayı zamana bırakmak gerekir diye düşünüyorum.
   <br/>
   <br/>
   Spor yazarlığı sence basit bir meslek mi? Bazıları, futbolu bırakınca spor yazarı olur, karnımızı doyururuz, diyor.
   <br/>
   <br/>
   Bunu ben de hemen her futbolcudan duyuyorum. Ama spor yazarlığı bu kadar basit bir meslek olmasa gerek. Eğer bu işi yapacaksan, daha evvel futbol oynamış olmanın yanısıra futbol hakkında da birçok bilgiye sahip olmak gerekir. Günümüzdeki spor yazarlarının, genelleme yapmıyorum ama yüzde ellisi altmışı bu bilgilerden yoksun olarak bu işe girişiyorlar, kalkışıyorlar bana göre. Ne kadar bilgi yoksunu olduklarını ortaya koydukları eserlerden de görüyoruz.
   <br/>
   <br/>
   <br/>
   MANEVİ DEĞERLERE SAHİP ÇIKILMALI
   <br/>
   <br/>
   <br/>
   Başarılı, kültürlü, tahsilli futbolcu görünümünün yanında bir de efendiliğin var. Efendilik bir insana neler kazandırır, sporcu olmayı kafasına koymuş genç nesiller için neler söylemek istersin?
   <br/>
   <br/>
   Allah'a şükürler olsun, annemiz babamız gerekli terbiyeyi bize küçük yaşlarda vermişler. Efendiliğimi onların eğitimine bağlıyorum. Bugüne kadar çok değişik ortamlarda bulunmamıza rağmen manevi değerleri, dini değerleri, ahlaki değerleri muhafaza etmeyi başardık. İnşaallah bundan sonra da böyle devam eder. Ben şunu söylemek istiyorum. Bir insan; ahlaki değerlerine, dini değerlerine, ailevi değerlerine sahip çıktığı zaman başarılı olmaması kesinlikle mümkün değil. Bu değerlere sahip çıktığı zaman başarı zaten kendiliğinden geliyor. Sporu kendine meslek edinecek gençlere bütün bu değerlere sahip çıkmalarını istiyorum. Bir de işlerini çok sevmelerini tavsiye ediyorum.
   <br/>
   <br/>
   Bir sporcu için evlilik neler ifade ediyor?
   <br/>
   <br/>
   Evlilik bence çok güzel bir olay, kutsal bir müessese. Bence evliliği yaşayabilene evlilik çok büyük bir doping. Şu anda çok mutlu bir aile yaşantım var. Bu mutluluk sporculuk hayatımı da olumlu yönde etkiliyor. Şunu da belirtmek istiyorum özellikle yeni evlenecek olanlara: Kesinlikle evlenmek için  evlenilmemeli.
   <br/>
   <br/>
   Avrupa'daki başarıların devamı gelecek mi?
   <br/>
   <br/>
   Bugüne kadar birbirinden zorlu rakiplerle Avrupa'da tur atlamak için mücadele ettik. Beşiktaş'ın makus bir talihi vardı, birinci turdan ileriye gidemiyorduk. Önce bu talihimizi değiştirdik, rakiplerimizi de eleyerek buraya kadar geldik. Çok iyi bir kadromuz var. Diğer takımlardan eksik bir tarafımız yok. Seyircimizle birlikte en iyi dereceyi alacağımıza inanıyorum. Beşiktaş taraftarı çok daha iyi şeylere layık.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=1946), [web.archive.org (arşiv bağlantısı)](http://web.archive.org/web/20130413091605/http://www.aksiyon.com.tr:80/aksiyon/newsDetail_getNewsById.action?newsId=1946)
