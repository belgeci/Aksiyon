# Kader Milan dedi

*Necati Kola 2001.06.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tarih, 18 Haziran 2001... Yer, Milano... Futbol hayatı ilklerle ve başarılarla dolu olan Fatih Terim, dünyanın en büyük beş kulübünden biri olarak bilinen Milan'ın resmen başında. İkinci Başkan Galiani ile Fatih Terim medya ordusunun karşısında.
  </font>
 </div>
 <div id="newsText">
  <font class="detail-text">
   Bu tarihi anı CNN Türk ile NTV canlı olarak yayınlıyor. İnsanlar, Fatih Terim gerçeklerinden birini daha izlerken yine heyecanlılar ancak eskisi kadar değil. Geçen yıl iddiasız bir takım olan Fiorentina ile anlaştığında düzenlediği basın toplantısı böyle miydi peki? Kesinlikle hayır. Anlaşılan o ki ilkleri gerçekleştirirken Türk insanının komplekslerini de yerle bir ediyor Fatih Terim.
   <br/>
   <br/>
   Milattan Milan'a
   <br/>
   <br/>
   Mazisi şerefli mağlubiyetlerle dolu olan Türk futbolunda birçok ilke imza atarak 'Milat' haline gelen Fatih Terim'in Avrupa'nın büyük takımlarından birini çalıştırma hayali oldukça eskilere dayanıyordu aslında. Şişli'deki İtalyan mutfak malzemeleri sattığı mağazasını kapatıp teknik direktörlüğe 'Vira bismillah' dediğinde hedeflerini önüne koymuştu. Nihai hedefe ulaşmak için de önündeki hedeflere ulaşması gerektiğini biliyordu. Fatih Terim, Ankaragücü ve Göztepe'de stajını tamamladıktan sonra ilklere imza atmaya ve çıtayı yükseltmeye başladı.
   <br/>
   <br/>
   Akdeniz'den yükselen değer
   <br/>
   <br/>
   Kıbrıs göçmeni Adanalı bir işçi ailesinin çocuğu olan Fatih Terim, teknik direktörlük kariyerindeki ilk başarısına Olimpik Milli Takım'ı Akdeniz Oyunları'nda şampiyon yaparak ulaştı. Sonra A Milli Takım'ı tarihinde ilk kez Avrupa Şampiyonası finallerine taşıdı. Daha sonra Galatasaray'ı çalıştırmaya başlayan Terim, Sarı Kırmızılı takımı ligde üst üste dört kez şampiyon yaparak, UEFA Kupası'nda da zirveye taşıyarak kariyerine ulaşılması zor başarılar ekledi. Türkiye'deki bunca başarıdan sonra hedefleri doğrultusunda yine bir Akdeniz ülkesi olan İtalya'ya gitti. Terim'in yeni hedefi, savunma futbolunun ön planda olduğu Çizme'ye hücum futbolunu götürmekti.
   <br/>
   <br/>
   Fiorentina küçük geldi
   <br/>
   <br/>
   Terim'in çalıştırmak istediği takım Fiorentina tipi bir takım değildi aslında. O, hedefleri olan bir takımı çalıştırmak ve o takımı zirveye çıkarmak istiyordu. Fiorentina, Batistuta gibi bir golcüyü Roma'ya satmış, üstüne üstlük hiç oyuncu transfer etmemişti. Fakat Terim imkansızlıkları fırsatlar olarak değerlendirdi ve kısa zamanda sistemini kabul ettirerek Fiorentina'yı Serie A'nın en çok gol atan takımı haline getirdi. Mor Menekşeli takım, ligde üçüncü sıraya kadar çıktı, İtalya Kupası'nda da Milan'ı eleyerek finale yükseldi. Sezon başında kendisini eleştiren başkan Gori'yi sevinçten ağlayacak hale getiren Terim, gelecek sezon için iddialı bir takım kurma sözünü alamayınca sezon ortasında Fiorentina'dan ayrıldı. Bu karara en çok Floransalılar üzüldü.
   <br/>
   <br/>
   Milan süreci nasıl başladı?
   <br/>
   <br/>
   Fatih Terim Fiorentina'dan ayrıldıktan sonra İtalyan gazeteleri İmparator'un Milan ile anlaştığını yazmaya başladılar. Bu doğruydu. Çünkü Terim iki hafta sonra Milan adına oyuncu bakmak için Güney Amerika'ya gitti. Peki, bu süreç ne zaman başlamıştı? Fiorentina'dan ayrıldıktan sonra değil tabii ki. Terim'in Milano yolculuğunun temelleri, geçen sezon Şampiyonlar Ligi'nde Galatasaray'ın Milan'ı saf dışı bırakıp UEFA Kupası'na katılmasıyla başladı. Sarı Kırmızılı takım, Real Mallorca'yı deplasmanda 41 yenince de Galiani soluğu İstanbul'da aldı. Fatih Terim'i daha yakından tanımak istiyordu. İmparator'dan oldukça etkilenen Galiani, İngiltere'deki Leeds maçında kendisini Milan için düşündüklerini açıkladı. Bu düşünce, Galatasaray'ın UEFA Kupası'nı kazanmasından sonra iyice netleşmeye başladı. Bu arada, Milanlı yöneticiler, Fatih Terim'in Serie A'da bir sezon çalışıp tecrübe kazanmasını istiyorlardı. Tam bu hesaplar yapılırken Fiorentina'dan teklif geldi ve Terim Floransa'nın yolunu tuttu.
   <br/>
   <br/>
   Milan'dan Fener taktiği
   <br/>
   <br/>
   Milan, Fatih Terim'den çektiği kadar hiçbir kişiden çekmemiştir herhalde. Terim'li Galatasaray, 19992000 sezonunda Şampiyonlar Ligi'nde güçlü rakibini İstanbul'da 32 yenerek UEFA Kupası'na devam etti. Milan ise Avrupa'ya veda etmek zorunda kaldı. Kırmızı Siyahlı takım, 20002001 sezonunda ise hem Lucescu'ya teslim edilen Galatasaray'dan, hem de Terim'in çalıştırdığı Fiorentina'dan darbe üstüne darbe yedi. Şampiyonlar Ligi 2. turunda Galatasaray ile aynı grupta yer alan Milan, SarıKırmızılı takıma 22 ve 20'lık skorlarla dört puan kaptırarak çeyrek finale çıkamadı. Seri A'da ise Terim'li Fiorentina'ya 40 yenilerek çok büyük darbe alan Milan, İtalya Kupası yarı finalinde de 22 ve 20'lık skorlarla rakibine elenmekten kurtulamadı. Hal böyle olunca Milan yönetimi Fenerbahçe taktiğini uyguladı ve Terim'i transfer etti.
   <br/>
   <br/>
   Galiani: Milan'ın karakterine uygun
   <br/>
   <br/>
   Fatih Terim ile birlikte basın toplantısına katılan Milan Kulübü İkinci Başkanı Adriano Galliani, İmparator'u tercih etmelerinin sebebini şu şekilde açıkladı: 'Terim'i seçtik. Çünkü kaliteli ve Milan'ın karakterine uygun bir oyun oynatıyor. Kulübümüzün başkanı Berlusconi de bizimle aynı düşünüyor. Kendisiyle iki yıllık opsiyonsuz bir anlaşma yaptık ve kendisini tam yetkiyle iş başına getirdik. Ona güvenimiz tam. Önüne herhangi bir hedef sunmadık. Milan'ın hedefleri bellidir. Fatih Terim'e ilk teklifi 2001 Şubat ayında MilanDeportivo maçı sonrasında yaptık. Bundan sonra geçen süre içerisinde Maldini'ye tam güven verip, Terim'den sabırlı olmasını istedik'.
   <br/>
   <br/>
   Milan'da geçen sezon teknik adamlık yaptıktan sonra görevini Terim'e teslim eden ve baş danışmanlığa dönen Maldini de 'Terim, çok önemli bir görevde. Yöneticilerin doğru bir kişi seçtiklerine inanıyorum. O, büyük bir hırs motivasyoncusu. Takıma felsefesini aşılamayı ve motivasyonu sağlamayı çok iyi başarıyor. Ben, tüm başarıları elde etmesini temenni ediyorum' dedi.
   <br/>
   <br/>
   Terim: Şampiyonluk için geldim
   <br/>
   <br/>
   Basın toplantısında soruların bir kısmını İtalyanca cevaplayan Fatih Terim de Milan'ın büyüklüğünün farkında olduğunu ve amacının şampiyonluk olduğunu söyledi. 'Milan'da olmaktan çok mutluyum. Büyük bir kulübe geldiğimi biliyorum. İnanıyorum ki, gelecek yıl yönetici ve yardımcılarımla birlikte iyi çalışıp, tüm kupaları kazanacağız. Hem kendi sahamızda, hem de deplasmanda kazanmak istiyoruz. Benim için önemli olan felsefe ve sistem. Bunu da yardımcılarımla kısa sürede takıma adapte edeceğime inanıyorum'.
   <br/>
   <br/>
   Email: kolaca@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-7946-38-kader-milan-dedi.html), [web.archive.org (arşiv bağlantısı)](http://web.archive.org/web/20130927105436/http://www.aksiyon.com.tr:80/aksiyon/haber-7946-38-kader-milan-dedi.html)
