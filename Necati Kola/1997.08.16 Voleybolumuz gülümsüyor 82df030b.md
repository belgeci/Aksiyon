# Voleybolumuz gülümsüyor

*Necati Kola 1997.08.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye Voleybol Milli Takımı'nın, İtalya'da oynanan elemelerde güçlü Finlandiya ve Belçika'yı saf dışı bırakarak otuz yıl aradan sonra
  </font>
 </div>
 <div id="newsText">
  <font class="detail-text">
   dünya şampiyonası finallerine katılma başarısını elde etmesi, Altay Kocaelispor maçında direği yalayarak auta giden top kadar olmasa da, basında önem arz etti. Haberlerin ve köşe yazılarının özeti, Türk voleybolunun patlama yaptığı şeklindeydi. Türk voleybolu gerçekten patlama mı yapmıştı, yoksa var olan potansiyel başarıya mı dönüşmüştü?
   <br/>
   <br/>
   Türk voleyboluna genel olarak bir baktığımızda bankaların katkılarıyla ayakta durduğunu görüyoruz. Vakıfbank, Halk Bankası, Emlak Bankası... Voleybolcular, bir taraftan bankalar sayesinde aç kalmadıklarına şükrederlerken, bir taraftan da maçlara ailelerinden ve banka çalışanlarından başka kimse gelmediği için üzülüyorlardı. Bunlardan biri de şu anda Voleybol Federasyonu'nun başında bulunan Ahmet Gülüm'dü.
   <br/>
   <br/>
   Gülüm, uzun yıllar voleybol oynamış, oyuncuların ve kulüplerin problemlerini yakından tanıyan bir kişi. Yaşı müsait olduğu halde, boş salonlara oynamaktan bıktığı için oyun alanını erken terk etti ama voleyboldan kopamadı. Geçtiğimiz ocak ayında yapılan federasyon başkanlığı seçiminde, medyanın en fazla ilgilendiği ve desteklediği adaydı. Çıkan haberlerde, voleybolun onunla Gülüm'seyeceği söyleniyordu. Çekişmeli geçen seçimi birkaç oy farkla kazanan aday Ahmet Gülüm oldu. Türk voleybolu hakikaten Gülüm'seyecek miydi acaba?
   <br/>
   <br/>
   Ben ekipçi bir adamım
   <br/>
   <br/>
   'Bugün böyle bir olaya soyunmadığım takdirde, dört sene sonra voleybolda çok şeyin kaybedilme riski vardı. Girdiğim bütün işlerde başarmayı hedefleyen bir insanım. Gerçekten başarıyı yakalayabilir miyim? sorusunun cevabını bulabilmek için bir araştırmaya giriştim. Kişiler, başarıyı hiçbir zaman kendi adına sağlayamaz. Ben ekipçi bir adamım. Yapmış olduğum çalışmalarda, hiç kimsenin aklına bile gelmeyecek isimleri biraraya getirmeyi başardım. Bu isimlerin, düşüncelerim doğrultusunda bana destek olabileceklerini gördüm. Bu yaklaşımlar, Türk voleybolunda büyük bir motivasyonu sağlayabileceğim yolunda bana güç verdi'. Ahmet Gülüm, aday olmasının sebebini ve başarıya giden yolu bu şekilde açıklıyor.
   <br/>
   <br/>
   Bir sporun popüler hale gelmesi için basının ilgilenmesi çok önemli. İlgi demek, seyirci demek; seyirci demek, destek demek; destek demek, başarı demek. Ahmet Gülüm de bunun çok iyi farkında ki, göreve başlar başlamaz medyayla çok iyi diyalog kurdu, voleybolun spor sayfalarında zayi ilanlarından daha büyük yer almasını sağladı. Milli maçlar da televizyondan naklen yayınlatılarak kitlelerin ilgisi voleybola çekildi. Bu ilgiyi, Beyaz Rusya ile Bursa'da, Almanya ile Antalya'da, İsveç ile İstanbul Akatlar Spor Salonu'nda oynanan Avrupa Şampiyonası eleme maçlarında bariz bir şekilde gördük. Beyaz Rusya'yı 30, Almanya ve İsveç'i 31 yendiğimiz bu maçlarda seyirci salonları tıklım tıklım doldurmuştu. Sporcular maçlara daha istekli, daha azimli çıkıyorlardı artık. Milli Takım'ın hedefi, otuz yıldır katılamadığımız Avrupa Şampiyonası'na gitmekti ama deplasmanda İsveç'e talihsiz bir şekilde 32 yenilince, gülen taraf set averajı ile Almanya oldu.
   <br/>
   <br/>
   Avrupa olmadı, dünya olacak
   <br/>
   <br/>
   Avrupa Şampiyonası'na katılamadık ama önümüzde bu sefer Dünya Şampiyonası elemeleri vardı. İsrail ve Hırvatistan ile birlikte üç takımlı bir gruptayız. Bursa'da yapılacak üçlü turnuva sonucunda birinci olursak F Grubu'nda İtalya, Finlandiya ve Belçika Fransa maçının galibiyle İtalya'da mücadele edeceğiz. Salon tıklım tıklım, atmosfer süper, takım istekli. İlk iki seti İsrail hiç ummadığı bir şekilde alıyor ama Milli Takım'da bir ümitsizlik yok. Çok zorlu geçen üçüncü seti 15 13 alan Türkiye, sonraki setlerde pek zorlanmıyor ve maçı 32 kazanıyoruz. Bu moralle daha güçlü durumdaki Hırvatistan karşısına çıkan voleybolcularımız, maçı rahat bir şekilde 30 kazanarak İtalya'nın yolunu tutuyorlar.
   <br/>
   <br/>
   Rakipler, dünya ve Avrupa'da çeşitli başarılara imza atmış İtalya, Finlandiya ve Belçika. Takımın başında geçen yılın şampiyonu Netaş'ın antrenörlüğünü yapan Rus Genedy Parchin var. İlk maçta Finlandiya'ya ilk seti vermemize rağmen ümitsizliğe kapılmıyoruz ve müsabakadan 31 galip ayrılıyoruz. İkinci maçımız ev sahibi İtalya ile. Bu maçı kazanmamız pek mümkün olmadığı için sahaya ikinci altımız çıkıyor, ilk altımız Belçika maçı için dinleniyor. Üçüncü maç ölüm kalım maçı. Kazanan Japonya'ya giderken, kaybeden evinin yolunu tutacak. İlk seti 1510 Belçika kazanıyor ama daha önceki tecrübelerinden dolayı takımımız ümitsizliğe kapılmış değil. Bundan sonra çok zorlu geçen setleri Milli Takımımız 1715, 1512 ve 1510 alarak Japonya'nın yolunu tutarken, oyuncularımız da İtalyan kulüplerinden teklif üzerine teklif alıyorlar.  Medyaya göre voleybolumuz çağ atlıyor, patlama yapıyor, bu başarıyla tarih yazıyoruz.
   <br/>
   <br/>
   Voleybolumuz hakikaten patladı mı?
   <br/>
   <br/>
   Voleybol Federasyonu Başkanı Ahmet Gülüm'e göre voleybolumuz patlama yapmadı. Zaten kulüp takımlarımız Avrupa kupalarında hep final oynuyorlardı. Var olan potansiyel, profesyonel çalışmalarla Milli Takım'a yansıtıldı. Akıllı ve ayakları yere basan bu çalışmalarla başarı geldi ve Türk voleybolu sınıf atladı. Şimdiki hedef, yükseldiğimiz bu sınıfta en başarılı öğrenci olmak. Bunun için de  dünya çapında  başarılı bir antrenörle görüşülecek ve bu antrenör sadece Milli Takım ile ilgilenecek.
   <br/>
   <br/>
   Milli Takım'ın en tecrübeli oyuncularından Mehmet Şahin de Gülüm ile hemen hemen aynı görüşte. Türkiye'de çok büyük voleybolcu potansiyeli var Şahin'e göre. Tek yapılması gereken bu potansiyeli harekete geçirmek. Şimdiki federasyonun yaptığı da bu. Şahin, şu andaki milli oyuncuların yaş ortalamasının 25 olduğunu ve bir voleybolcunun en verimli dönemlerinin 2530 yaş arası olduğu düşünülürse, bu takımla daha nice başarılara imza atacaklarını söylüyor. Mehmet Şahin, Kasım 1998'de Japonya'da yapılacak olan Dünya Şampiyonası'nda ilk dörde girebileceklerinden de emin. 'Daha önce bazı maçlara takımların isimlerinden korkarak çıkılıyordu. Şimdi bu korkuyu, dolayısıyla rakiplerimizi de yendik. Daha önceki elemelerde karşılaştığımız Rusya, Bulgaristan, Fransa, Hırvatistan gibi takımlar Avrupa'da ve dünyada hep ilk sıraları alıyorlardı. Şimdi bu takımları yenme başarısını gösterdiğimize göre, dünya şampiyonasında ilk dörde niye girmeyelim?'
   <br/>
   <br/>
   Evet, Türk voleybolu patlama yaptı mı, yapmadı mı pek bilemiyoruz ama sınıf atladığı kesin. İtalya'daki başarıyla sadece Japonya vizesi almakla kalmadık, aralık ayında başlayacak olan Avrupa 1. Ligi'nde mücadele etme hakkını da elde ettik.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F7DFBA529EE19A1C6616CA9CCF170610?newsId=2882), [web.archive.org (arşiv bağlantısı)](http://web.archive.org/web/20141019094030/http://www.aksiyon.com.tr:80/aksiyon/newsDetail_getNewsById.action;jsessionid=F7DFBA529EE19A1C6616CA9CCF170610?newsId=2882)
