# Bir "lokma" transfer parası

*Necati Kola 1999.06.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Transfer görüşmelerinde yönetimin kendisine uygun gördüğü 400 milyar lirayı beğenmeyen Galatasaraylı Bülent Korkmaz'ın açıklamaları,
  </font>
 </div>
 <div id="newsText">
  <font class="detail-text">
   Beşiktaşlı Alpay'ın kendisine önerilen 1 trilyon liraya burun kıvırmasının gölgesinde kaldı ve basında maalesef yer almadı. Bülent Korkmaz, transfer görüşmesinin ardından Metin Oktay Tesisleri'nden üzgün bir şekilde ayrılırken, "Bakmakla yükümlü olduğum insanlar var. Ben varsam onlar var, yoksam onlar da yok. Çocuklarımın rızkını düşünmek zorundayım" diyerek tarihi bir söz etti. Bu açıklama, halkının yüzde sekseni fakirlik sınırının altında, yüzbinlerce insanının da işsiz olduğu Türkiye gerçeğine tamamen aykırı bir açıklamaydı aslında. Sen kalk, fakirlik sınırının üstünde yer alan bir profesörün bile yemeden içmeden seksen yılda ancak biriktirebileceği bir parayı yedek kulübesinde iki yıl oturarak al, sonra da 'Çocuklarımın rızkını düşünmek zorundayım' de.
   <br/>
   <br/>
   Astronomik, komik ve ütopik transferler
   <br/>
   <br/>
   Gazetelerin spor sayfalarında transfere az para harcayan kulüp başkanlarının başarısız sayıldığı, ekonomi sayfalarında da bir futbolcunun aldığı parayla Güneydoğu'da kaç tane fabrika kurulabileceğinin hesaplandığı günlerdeyiz. Ekonomi muhabirleri bir futbolcunun aldığı transfer ücretiyle kaç tane fabrika kurulabileceğinin hesaplarını yapadursun, transferle yatıp transferle kalkan futbolcular, rüyalarında marktan ve dolardan başka birşey görmüyorlar. Kısa sürede rahat bir hayata kavuşabilmek için ortaokulu, liseyi terk ederek 'futbolcu' sıfatını elde eden bu az sayıdaki talihli (!) insanlar, Türkiye'nin gündemini alt üst ediyorlar şu günlerde. Kulüpler onların istediklerini 'astronomik', onlar kulüplerin önerdiklerini 'komik' bulsalar da gerçek olan birşey var; her iki tarafın uzlaştığı rakamlar, halkın gözünde 'ütopik'.
   <br/>
   <br/>
   Yabancı sayısı serbest, yerli sayısı kısıtlı olsun(!)
   <br/>
   <br/>
   Altyapıdan oyuncu yetiştirmeyen, transfer sezonunda da futbolcuların talep ettiği rakamlardan şikayetçi olan kulüp başkanlarının sezon bitmeden yaptıkları centilmenlik anlaşması ile federasyonun aldığı 'Beş yabancıya izin' kararı pek yarar sağlamış gibi görünmüyor. Bonservis ve transfer ücretleri, geçen yıla oranla enflasyon oranının da üzerinde artış gösterdi. Geçen yıl (F.Bahçe'den 3 milyon dolar alan Baliç hariç) 300 ila 400 milyar lira seviyesinde gerçekleşen yıldız bir oyuncunun aldığı transfer ücreti, bu yıl 1 trilyon lira seviyesine yükseldi. Yöneticiler, transfer rakamlarının düşmesi için yabancı futbolcu kontenjanının altıya yükseltilmesini, hatta serbest bırakılmasını, hatta ve hatta yerli oyuncu sayısının kısıtlanmasını (!) istiyorlar.
   <br/>
   <br/>
   Ogün ve Abdullah'tan trilyonluk imza
   <br/>
   <br/>
   Transfer sezonu, kulüpler her ne kadar kasamız tam takır deseler de, her zaman olduğu gibi yine hareketli ve hızlı başladı. İlk transferleri Alman Hengen ve Schaefer, Hollandalı Van Eck, gurbetçi Ayhan Tumani ile Nijeryalı Shorunmu'yu renklerine bağlayan Beşiktaş gerçekleştirdi. Bu transferler öylesine hızlı gerçekleşti ki sağlık kontrolü bile unutuldu. İmzadan sonra yapılan sağlık kontrollerinde ise Van Eck ve Ayhan Tumani'nin sakat oldukları ortaya çıktı ve transfer sözleşmeleri iptal edildi.
   <br/>
   <br/>
   Sezonun en flaş transferlerini yine Fenerbahçe gerçekleştirdi. Birer gün arayla Trabzonsporlu Abdullah ve Ogün'ü kadrosuna dahil etti. Bu transferlerden Ogün ve Abdullah birer trilyon lira (2.5 milyon dolar) kazandılar. Trabzonspor ise yaklaşık 3 trilyon lirayı kasasına koydu. Fenerbahçe, diğer kulüplerle transfer ücretlerini artırmayacaklarına dair anlaşma yapsa da bu iki futbolcuyla oldukça pahalı sayılabilecek bir anlaşma yaptı. Fenerbahçe, G.Antepsporlu Johnson ve Preko'ya da aşağı yukarı Ogün ve Abdullah kadar ödeme yaparak kadrosuna dahil etmeye çalışıyor.
   <br/>
   <br/>
   Ogün ve Abdullah'a verilen paraları gören diğer futbolcular da kendilerine bir trilyon liranın üzerinde fiyat biçiyorlar. Beşiktaşlı Alpay ve Ali Eren, Galatasaraylı Fatih, Arif ve Okan, 'En az bir trilyon lira isterim' diyen futbolculardan. Yöneticiler ise transfer bütçesinin hemen hepsini bu futbolculara yatıramayız diyerek fiyatların düşmesini bekliyorlar. Otoritelerin görüşü ise Avrupa'da elle tutulur bir başarı kazanamayan futbolcuların bu kadar parayı hak etmedikleri yönünde.
   <br/>
   <br/>
   Başer: Futbolcular dalga geçiyor
   <br/>
   <br/>
   Spor Psikoloğu Doç. Dr. Ergun Başer, trilyonluk transfer ücretlerini beğenmeyen futbolcuların bununla kalmayıp toplumla dalga geçer gibi konuştuklarını söylüyor. Her toplumda yıldız olmuş isimlerin çok para kazanmayı da hak ettiklerini, buna kimsenin söyleyecek sözü olmadığını belirten Başer, "Roman yazarı olur, şarkıcı olur, film oyuncusu olur, futbolcu olur. Yıldız olmayı başarmışsa çok para kazanmayı da hak etmiş demektir. Ancak, ülkemizde bu durum biraz değişik" diye konuşuyor.
   <br/>
   <br/>
   Ergun Başer, futbolcuların astronomik paralara burun kıvırmakla kalmayıp, toplumla dalga geçer gibi demeçler verdiklerini söylüyor. "Türkiye gelir dağılımındaki adaletsizlik bakımından dünyanın 6. ülkesi. Diğer 5 ülke de zaten Afrika ülkesi. Benim trilyon kazanmam için doçent olarak 330 yıl çalışmam gerekiyor. Bir de asgari ücretle çalışanları düşünelim. Futbolcular milyarlık tekliflere 'Rakamlar çok komik, çoluğumun çocuğumun rızkını  düşünmek zorundayım' diye cevap vererek adeta toplumla dalga  geçiyorlar". Başer, buna rağmen Türk toplumunun konuya hoşgörüyle yaklaştığını belirtiyor. "Kendi geçim sıkıntılarını bir kenara bırakıp, futbolculara 'Helal olsun çocuğa be' diyebiliyorlar".
   <br/>
   <br/>
   Yıldırım: Bu paraları nereden buluyorlar?
   <br/>
   <br/>
   Futbolcuların burun kıvırdığı transfer ücretlerine İstanbul Ticaret Odası Başkanı Mehmet Yıldırım da tepki gösteriyor. Futbolculara yüksek ücretlerin ödendiği dönemlerin, devletle ilgisi olan işadamlarının yönetici olduğu  dönemlere rastladığını belirten Yıldırım, "Yöneticiler bu parayı nereden veriyor, sormak lazım. Bu trilyonların hesabını birileri vermeli. Kazanılmış bir para mı? Vergi listesinde adları yok. Birden kulübe 1015 milyon dolar vermişler, soralım bu adamlara" diyor. Özellikle büyük kulüp yöneticilerinin popülist amaçlarla futbolculara yüksek ücretler ödemeleri sonucu bugünkü duruma gelindiğini söyleyen Yıldırım, "Bu yöneticiler, para kuvveti ile futbolcuların da ahlâkını bozdu" şeklinde konuşuyor: "Bu kulüplerde devletle ilgisi olan müteahhit ve işadamlarından oluşan bir sistem görüyoruz. Bu yaklaşım, ülkenin spor yönünden gelişmesine de engel. Daha önce yeni bir ayakkabı alma imkanı bile olmayan gençlere trilyonlar veriliyor. Gençler, değişime ayak uyduramamaları nedeniyle aile ve sporculuk yaşantılarında problemlerle karşılaşıyorlar".
   <br/>
   <br/>
   Futbolcuların bir lira bile vergi vermeden yüzlerce milyarlık köşklerde, yalılarda oturduğunu, lüks otomobiller kullandığına da işaret eden Yıldırım, "Asgari ücretli vergi verirken, onlar niye vermeyecekmiş?" diye soruyor.
   <br/>
   <br/>
   Evet, kim ne derse desin, hükümetin programlarından çok transferlerle ilgilenen halk, kendi maaşlarına yapılacak olan zamlardan ziyade futbolcuların alacağı paraları konuşuyor. Transfer ücretleri, en fazla para harcayan kulüp başkanının en iyi başkan sayıldığı şu günlerde, fakirin ağzını yoruyor kısacası.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6A8E1AA891F75EBDDAE94530AE178D93?newsId=5211), [web.archive.org (arşiv bağlantısı)](http://web.archive.org/web/20141001013140/http://www.aksiyon.com.tr:80/aksiyon/newsDetail_getNewsById.action;jsessionid=6A8E1AA891F75EBDDAE94530AE178D93?newsId=5211)
