# Fenerbahçe Şampiyon

*Necati Kola 1996.05.25*

<div class="pNewsDetailMainContent ctx_content" itemprop="articleBody">
 En son 89 yılında şampiyonluğa ulaşan Fenerbahçe'nin taraftarları, yıllardır, takımlarını şampiyon görememenin ezikliğini yaşıyorlardı. Doğan her çocuğun Fenerbahçeli olarak doğduğu iddia edilen Türkiye'de, takım tutma yaşına gelen çocukların çoğu başka takımları tutuyor, bir bakıma Fenerbahçe'yi tutan genç nesiloranında gözle görülür bir azalma oluyordu. Fenerbah çeli olarak doğan her çocuğun yine Fenerbahçeli olarak büyüyebilmeleri için acilen şampiyonluğa gerek vardı. Bir kişinin çıkıp -nasılolursa olsun önemli değil- ben Fenerbahçe'yi kesin şampiyon yapacağım demesi gerekiyordu. Daha önceki başkanlar Metin Aşık, Güven Sazak ve Hasan Özaydın, şampiyon olmak için yola çıkıyoruz diyorlar ancak kesin şampiyon olacağız diyemiyorlardı.
 <br/>
 <br/>
 'Dayanamadım' diyor Ali Şen , Bodrum'dan kalkıp Fenerbahçe'ye el koymaya geliyorum, dedim. Çok zor ve sert bir cümleydi. Ben bu cümleyi niçin sarfettim. Birincisi gizli bir endişem vardı. Çocuklar yedi- sekiz yaşında takım tutmaya başlarlar. Tuttukları takımı bir daha bırakamazlar. Eşini boşayanı, işini bırakanıgördüm ama takımını bırakanı hiç görmedim. Benim endişem Fenerbahçeli taraftarların günün birinde azınlıkta kalacağıydı.
 <br/>
 <br/>
 Bunun için Bodrum'dan !stanbul'a el koymaya geliyorum, dedim. Ikinci endişem de, Fenerbahçeliler'in hor görülmesiydi. Dayanamadım '.
 <br/>
 <br/>
 DOĞUŞTAN FENERLI OLMAYAN BAŞKAN
 <br/>
 <br/>
 Yugoslavya'da doğup büyüyen Ali Şen, doğma büyüme Fenerbahçeli değiL. Fenerbahçe'yi tanıma süreci, zengin bir köylü olan babasının Tito'nun toprak devrimine karşı çıkmasıyla başlıyor. Zor durumda kalan Pervançe (o zamanki soy isimleri) ailesi çareyi İstanbul'a gelmekte buluyorlar. Onca zenginlikten sonra İstanbul'daki birbuçuk odalı gecekondu karabasana dönüşüyor. O yıllarda Fenerbahçe'ye gönül veriyor ama bu karın doyurmuyor. Yangın söndürme cihazı yapan bir yerde çalışıyor, manavlık yapıyor, kaynak ustalığına başlıyor. Bir Amerikan şirketinden teklif alıyor ve kaynakçı olarak Danimarka'ya gidiyor. Kopenhag Teknik Üniversitesi'nde mühendislik eğitimi görüyor, bu arada Türkiye'ye yabancı otomobil getirerek ilk büyük servetini sağlıyor. 1968 yılında Arnavutça'da ağa anlamına gelen Maga deri şirketini kuruyor. Bunların dışında uçak şirketlerine uğur yüzüğü satıyor, gazetecilik bile yapıyor. Pele ile, Muhammet Ali Clay ile ve Bobby Charlton ile röportajları yayınlanıyor. Kısacası Ali Şen'in yapmadığı iş kalmıyor.
 <br/>
 <br/>
 Ali Şen 70'li yılların sonunda Fenerbahçe yönetimine giriyor, çeşitli görevlerde bulunuyor. 80 yılında Fenerbahçe maddi ve manevi yönden zor anlar yaşamaktadır. Paralı birinin başkan olması lazımdır. Çeşitli kulis faaliyetlerinden sonra Ali Şen başkanlığa seçilir. Henüz zor günler aşılamamıştır. O yıl Fenerbahçe, ligi onuncu, ertesi sene üçüncü olarak tamamlıyor. 1982 yılının sonbaharında Türkiye hızla yeni bir anayasaya doğru gidiyor. Bunca memleket meselesi ortada dururken bir de Fenerbahçe meselesi ortaya çıkıyor. 80 İhtilali'ni gerçekleştiren Fenerbahçeli Kenan Evren, takımının başarısızlığına daha fazla dayanamıyor ve Alı Şen'i Çankaya'ya çağırtıyor. Ali Şen korka korka Çankaya'ya çıkıyor. Evren'in ilk sorusu şu oluyor:
 <br/>
 <br/>
 'N'olacak bu Fenerbahçe 'nin hali ?
 <br/>
 <br/>
 Ali Şen, yut kunarak 'Ufak tefek problemlerimiz var. Bunların çözümü için de zamana ihtiyacımız var' diyebiliyor, o kadar. Evren de, 'Biz yardım edelim ama yardımlarımız boşa gitmesin. Gelecek yıl Fenerbahçe'yi şampiyon olarak görmek istiyoruz, ona göre' diyor. Sonuçta Fenerbahçe 82-83 sezonunu şampiyon olarak tamamlıyor ve Ali Şen'in önünde tek hedef kalıyor: O yılki kongreyi de kazanıp başkanlığını devam ettirmek.
 <br/>
 <br/>
 SIYASILERI KULLANAN BAŞKAN
 <br/>
 <br/>
 Ali Şen 'in, 'Siyasiler Fenerbahçe'yi değil, Fenerbahçe siyasileri kullanır' şeklinde bir prensibi var. Ona göre oy toplamak isteyen her siyasi, ben Fenerbahçe'yi tutuyorum, deyip Fenerbahçe'nin maçlarına elini kolunu sallaya sallaya gelemez. Mutlaka Fenerbahçe'ye yararlı bir şeyler yapmak zorundadır maça gelen politikacı. Turgut Özal, Anavatan Partisi'ni kurup ilk seçimlere katılacağı zaman, seçim gezisinde bulunduğu Edirne'den Ali Şen'i arar ve o haftaki Fenerbahçe-Diyarbakırspor maçını izlemek için geleceğini bildirir. Ali Şen, ilk seçimlerde Anavatan Partisi'nin iktidara geleceğini sezer ve Turgut Özal'a, 'Yeriniz hazır' cevabını verir. Turgut Özal o maçta medyanın yoğun ilgisiyle karşılaşır, seçimlerden de galip çıkar. Turgut Özal Fenerbahçe'yi kullanmıştır kullanmasına ama Fenerbahçe Turgut Özal'ı, daha doğrusu Ali Şen Özal'ı ne zaman kullanacaktır? Çok geçmez. Ali Şen, İzmit Körfezi'ni kirlettiği gerekçesiyle daha önce kapatılan Maga deri fabri kasının tekrar açılması için Özal'dan ricada bulunur. Ozal da . Ali Şen'i kıramaz ve böylece Siyasiler Fenerbahçe'yi değil, Ali " Şen siyasileri kullanır' sözü hayata geçmiş olur. . .
 <br/>
 <br/>
 83 Kongresı'nde Alı Şen tekrar başkanlık için adayolur, MİT ise onun başkan olmasını istemez. Yalçın Doğan, Fenerbahçe Cumhuriyeti adlı kita bında şöyle diyor: 'MİT Ali Şen'i istemryordu. Kongreye gönderdiği polis kayıtlarına göre Ali Şen, 63 yılında İsveç'te bir mağaza hırsızlığına karışmış, 70 yılında da Danimarka'da uyuşturucu kaçakçılığından bir buçuk yıl hapse çarptırılmıştı. Polis kayıtlarında sabıka kaydı, ismi, adresi tam olarak bulunuyordu. Bütün bunlar kongre salonunda elden ele dolaştı ve Ali Şen seçimi kaybetti'. Bu sefer siyasilerin yapabileceği pek birşey yoktur. Ali Şen artık kabuğuna çekilecek, 'Fenerbahçe'ye el koyuyorum' dediği 94 yılının sonlarına kadar kendi işleriyle uğraşacaktlr.
 <br/>
 <br/>
 11 YIL SONRA TEKRAR ALİ ŞEN
 <br/>
 <br/>
 1994 yılının son ayları ve ligin ilk yarısı bitmek üzere. Hasan Özaydın yönetimindeki Fenerbahçe, şampiyonluk iddiasından oldukça uzak. Taraftarlar isyan halinde. En sonunda tribünler, 'Ali Şen başkan, Fenerbahçe şampiyon' sloganları ile Ali Şen' i tekrar göreve çağırır. 'Dayanamadım' diyen Ali Şen kolları sıvar ve olağanüstü kongre sonucu başkanlığa gelir. Amacı altı yıldır şampiyon olamayan ve taraftarı ile alayedilen Fenerbahçe'yi tekrar şampiyon yapmaktır. Ali Şen kesin konuşur: 'Hiç kimsenin şüphesi olmasın. Fenerbahçe kesin şampryon olacak.'
 <br/>
 <br/>
 Takımın başına geçen yıl dünyanın en iyi antrenörü seçilen İviç getirilmesine rağmen Fenerbahçe, ligin ikinci yarısında da başarılı sonuçlar alamaz, şampiyonluk yarışını Beşiktaş ve Galatasaray önde götürür. Ali Şen 'Hakemler korım mam altında' sözleriyle eleştirilip, herştt-VI ye karıştığı gerekçesiyle kamuoyunun yoğun tepkisini almaktadır. En çok da Galatasaraylılar eleştirirler, 'Hakemleri koruması altına alarak bizi şampryonluktan etmek istiyor' diye. Tahminler doğru çıkmıştır. Galatasaray da yarıştan kopmuş, ipi Beşiktaş göğüsIemiştir. Fenerbahçe şampiyon olamamıştır ama çiftçinin gelecek senesi bit me diğ inde n Ali Şen, , Gelecek sene kesin şampryonuz' demektedir bu sefer.
 <br/>
 <br/>
 Vakit kaybedilmeden transfer çalı§malarına yeniden başlandı. Ali Şen, 1viç'in, Högh'ü izlemek için Danimarka'ya gitmesini istedi. İviç, ülkeme gitmem lazım, dedi. Öbür gün git, dedi Ali Şen. İviç, olmaz Ukrayna'ya gideceğim deyince Ali Şen, İviç'in görevine o anda son verdi. Selim Soydan ve Şadan Kalkavan, transfer konusunda hoca ne diyor diye Ali Şen'e sordular. Ali Şen, hangi hoca deyince, İviç dediler. O eski hocamız deyince, Soydan ve Kalkavan şaşırdılar. 'Fenerbahçe'de tek başına karar alınmaz, kararı yönetim alır' diyen Ali Şen, kimseye sormadan İviç'i göndermişti bile.
 <br/>
 <br/>
 MEDYA: ŞAMPIYON FENERBAHÇE
 <br/>
 <br/>
 Transferler yapıldı, Parrerialar, Höghler, Atkinsonlar getirildi. Ali Şen, bütün kupaları toplayacağız diyerek sezona. Medya da müthiş destek veriyordu. Hatta Sabah Gazetesi Genel Yayın Müdürü Zafer Mutlu, bir toplantıda Fenerbahçe'yi şampiyon yapacaklarını ağzından kaçırıyordu. Zaten gazetelerin Mnşetlerine ve televizyonların spor, programlarına bakarak bunu anlamak pek de zor değildi. Trabzonspor Teknik Direktörü Şenol Güneş, 'Gazeteler hep Fenerbahçe'yi destekleyen manşetler atıyorlar. Trabzonspor avantajlı duruma geçtiği zaman ise, 'Trabzon 'da kriz' gibi haberler manşet oluyor' diyerek eleştiriyordu basını. Basının ise gerekçesi ilginçti: 'Gazete ve televizyonlar, tiraj ve raiting için var. Fenerbahçe'nin otuz milyon taraftarı var. Hem Fenerbahçe galip gelirse, bir Fenerbahçeli beş gazete alıyor. Galatasaray galip geldiği zaman bir Galatasaraylı bir gazete alır. Beşiktaşlılar ise gazete almaz, devamlı omuzdan okurlar. Fenerbahçe'yi manşet yapmayalım da kimi yapalım?' Zafer Mutlu'nun dediği oldu ve Fenerbahçe'nin basın sözcülüğünü yapan medya, Fenerbahçe'yi sonunda şampiyon yapmayı başardı. Medya Ali Şen'i ve Fenerbahçe'yi şampiyon yaptı yapmasına ama eleştirenler de çıkmadı değiL. Bunlardan biri Fatih Altaylı'ydi. 'Ali Şen'le benim şahsi bir kavgam yok. Sadece Türkiye'de spor kulübü yöneticiliğine getirdiği anlayışı beğenmiyorum. Bugüne kadar herhangi bir spor kulübünün başkanı için kendi tuttuğum kulüp Galatasaray dışında bir yazı yazma gereği hissetmedim. Kulüpler kendilerini nasıl yöneteceklerini iyi bilirler. Ama Ali Şen, diğer işlerindeki üslubu spora da bulaştırdı. Ve spor sahalarında alışılmadık bir gerginliğe sebep oldu. Türkiye'de zaman zaman bu tür şeyler oldu ama Ali Şen 'inki kadar sistemli bir şekilde gerginlik yaratarak şahsına çıkar sağlama girişimi hiç olmadı. Ali Şen'in yöntemlerinin sporda geçerli yöntemler olduğunu düşünmüyorum' diyordu Altaylı.
 <br/>
 <br/>
 Ali Şen'i eleştirenlerden biri de Yavuz Gökmen'di. Diyordu ki Gökmen; 'Son Trabzonspor maçı bile Ali Şen ve taifesinin, olmazsa olmaza bağlamaya çalıştıklarının bir göstergesidir. Bence taşlama olayı olmasaydı, yaratılacaktı. Ben bu olayın bir tertip olduğunu bile düşünüyorum. Olayın akabinde, Devlet katları haberdar edildi ve bu katlara adeta şantaj yapıldı. Fenerbahçe ve Ali Şen medyası olayı inanılmaz biçimde abarttı.
 <br/>
 <br/>
 Trabzonlu yöneticiler, oyuncular ve hatta halk baskı altına alındı. Bu olaya şimdiye dek rastlanmamış bir devlet şikesi bile diyebiliriz. Maalesefbu işe Mesut Yılmaz bile bilmeden karışmıştır. Sonuçta Trabzon'un kolu kanadı kırılmış ve işi bitirilmiştir'. Bu eleştirilerden sonra Fatih Altaylı'ya ve Yavuz Gökmen'e Ali Şen tarafından tehdit mektupları gönderildi. Gökmen ve Altaylı, bakalım Cumhuriyet Savcılığı Ali Şen'e soruşturma açacak mı, diyorlar.
 <br/>
 <br/>
 Ali Şen, Fatih Altaylı'nın ve Yavuz Gökmen'in eleştirilerini kabul etmiyor ama kendi kendine bir eleştiri getiriyor: 'O Ali Şen'i ben de sevmiyorum. Hırçın, agresij, geçimsiz ve huysuz bir Ali Şen. Kim, nasıl sever ki? Ama bitmiş tükenmiş Fenerbahçe'yi ayağa kaldırmak için öyle davranmaya mecburum. Akılsız insanlar, akıllı insanların ne yapmak istediklerini başlangıçta anlayamazlar'. Altaylıve Gökmen Ali Şen'i anlayamamışlardı anlaşılan. Evet, Ali Şen bütün bunları, Fenerbahçeli olmayanların nefretini kazansa da, Fenerbahçe'nin birliği ve beraberliği için yapıyordu. Ve sonunda başardı da. Taraftarın 'Ali Şen başkan, Fenerbahçe şampiyon' sloganı gerçekleşti, Kadıköy bayram yerine dönüştü.
 <br/>
 <br/>
 1995-96 sezonunun resmi şampiyonu Fenerbahçe'ydi ama Türkiye Birinci Ligi bu yıl üç şampiyon çıkarmıştı: Sahadaki şampiyon Fenerbahçe, medyadaki ve tribündeki şampiyon Ali Şen ve gönüllerdeki şampiyon Trabzonspor... .
 <br/>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-1558-38-fenerbahce-sampiyon.html), [web.archive.org (arşiv bağlantısı)](http://web.archive.org/web/20160305071240/http://www.aksiyon.com.tr/aksiyon/haber-1558-38-fenerbahce-sampiyon.html)
