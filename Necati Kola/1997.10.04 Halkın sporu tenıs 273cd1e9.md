# Halkın sporu tenıs

*Necati Kola 1997.10.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Haber merkezimizden Osman İridağ yaklaşık 6 aydır tenis oynuyor. Son 3 aydır da haber toplantılarına birinci gündem maddesi olarak 'tenis'le geliyor.
  </font>
 </div>
 <div id="newsText">
  <font class="detail-text">
   Yazı İşleri Müdürümüz Mehmet Kamış her defasında bu teklifi bir yolunu bulup hasıraltı ediyorsa da, Osman pes etmiyor, bir sonraki hafta tekrar konuşulması gereken konular listesinde birinci sıraya halkın sporu olduğunu iddia ettiği tenisin yazılmasını istiyordu. Bu süreç o kadar uzun sürdü ki, nihayet Mehmet Kamış ya yeni doğan oğlunun sevincinden ya da 'Osman'ın başka gündemi var mı?' merakından olsa gerek kabul etti. Tabii konu spor olduğu için de görev bana düştü. Osman'ın iddiası tenisin halkın sporu olduğu ve gün geçtikçe daha geniş kesimden insanların tenis oynamaya başladığı yönündeydi. Biz bu teze başlangıçta itiraz ettiysek de Tunceli'de bile tenis kortları yapıldığı ve büyük rağbet gördüğü haberlerini okuyunca düşüncemizi değiştirmek zorunda kaldık. Ama tenisin nasıl halkın sporu olduğunu hâlâ anlayamamıştık. İçimizdeki en kıdemli tenis uzmanına ve iddianın sahibine sorduk: Tenis niçin halkın sporuydu? Önce bize ekonomik bir tablo çıkardı. Dergi olarak her hafta halı saha maçı yapıyorduk ve kişi başı 300 bin lira masrafımız oluyordu. Ayda 1 milyon 200 bin, 6 ayda ise 7 milyon lira masraf yapmak zorunda kalıyorduk. Tenis raketlerinin fiyatı ise 3 milyondan başlıyormuş. Topların da 3 adedi 500 bin liradan. Geriye, tek problem olarak tenis kortu kalıyordu. Onu da Türkiye Eğitim Gönüllüleri Vakfı'nın Çukurbostan'da hizmete açtığı Fatih Eğitim Parkı'na (FEP) giriş ücreti olarak 6 aylığına 750 bin lira yatırarak çözüyordunuz. Toplam maliyet 4 milyonu ancak buluyordu. Üstelik her gün en az bir saat tenis oynama hakkını elde ederek.
   <br/>
   <br/>
   Bu hesaba göre futboldan daha ekonomik olduğu doğruydu. Ama ekonomik olması halkın sporu olması için yeterli değildi. Osman ise fikrinde ısrar etmeye devam ediyordu: 'Biz küçükken çelik çomak oynardık. Amaç çomağa hızlı ve isabetli vurmak değil miydi? Teniste de aynı. Bu kez çelik yerine raket, çomak yerine de top kullanılıyor. Hedef topa isabetli ve sert vurmak. Demek ki biz tenisi küçüklükten beri oynuyoruz'.
   <br/>
   <br/>
   Çocuklukta oynadığımız çelik çomak tenise benziyor muydu tartışılır ama bugün şehir merkezlerinde çelik çomak yerine tenisin oynandığı da bir gerçek. Geçmiş yıllarda zengin sporu olarak görülen tenis, ünlü sanatçılar ve popüler insanların da oynamaya başlamasıyla geniş yığınların dikkatini çekmeyi başardı. Hülya Avşar'ın pek çok kişiyi etkilediği muhakkak. Beşiktaş Teknik Direktörü John Benjamin Toshack ve Galatasaray'ın Rumen futbolcusu Popescu da boş zamanlarını tenis oynayarak değerlendiriyor. Tabii bu özellikleriyle spor magazin programlarının değişmez isimleri arasına giriyorlar. Hülya Avşar Toshack'a meydan okuyor. Televoleciler 'Bakalım Toschak ne diyecek?' kabilinden bu sözleri ekrana taşıyor. Sonra iddia gerçekleşiyor ve maç yapılıyor. Bu arada tenisi bilmeyen izleyiciler de AvşarToschak atışmasından faydalanarak tenisin ne olduğu hakkında ilk bilgileri ediniyor. Bazı televizyon kanallarının düzenlenen uluslararası turnuvaları haberlerine taşıyarak teşvik etmesi de talebi artırıyor. Türkiye'de de son yıllarda oldukça önemli turnuvalar yapılmaya başladı. Gerçi Türk sporcularının bu turnuvalarda elde ettiği ciddi bir başarı yok ama gerek Türkiye'nin tanıtımı gerekse daha çok insanın bu sporu sevmesi açısından turnuvaların son derece büyük önemi var.
   <br/>
   <br/>
   Belediyeler tenisi sevdirdi
   <br/>
   <br/>
   Bütün bu gelişmeler her geçen gün daha çok insanın tenis oynamaya başlamasına neden oluyor. Tabii belediyelerin açtığı parkların rolünü unutmamak gerek. Bizim Osman İridağ da bu parklardan birinde tenis oynuyor. Türkiye Eğitim Gönüllüleri Vakfı tarafından Fatih Belediyesi'nin katkılarıyla açılan Fatih Eğitim Parkı'nda bulunan kortta bir süredir turnuva düzenleniyor. Erkekler ve bayanlar için ayrı ayrı yapılan turnuvalar büyük ilgi gördüğü için vakıf yetkilileri çiftler turnuvası da düzenlemeye karar vermiş. Park hizmete gireli henüz iki yıl bile olmamasına rağmen korta büyük bir rağbet olduğuna biz de şahit olduk. Oyuncular kalabalıktan şikayetçi. Tenisi yeni öğrenmeye başlayanlar ise korta girememekten. 7 bin metrekarelik bir alana inşa edilen parkta tenis kortu haricinde iki basketbol sahası ile futbol ve voleybol sahaları da bulunuyor. İkinci bir kort yapmak için alan olmasına rağmen, yapılmaması oyuncuların şikayetlerine neden oluyor. Yeni başlayanlarla, artık tenisin inceliklerini öğrenenlerin aynı kortta oyun oynamak zorunda kalmaları bir çok problemi beraberinde getiriyor. Başlangıçta tenis hocası gönüllü ders vermesine rağmen kış ayları yaklaştığı için ders veren kimse yok. Yeni başlayanlar eskilerden, eskiler ise televizyonlardan ve turnuvalardan izlediklerini yapmaya çalışıyor. Yani, deneme yanılma metoduyla tenis öğreniliyor.
   <br/>
   <br/>
   Piyasaya göre fiyatların oldukça düşük olduğu Büyükşehir Belediyesi'ne ait Akatlar Spor Kompleksi'nde de orta gelirli vatandaşlar tenis öğreniyor. Biri kapalı, üçü açık (biri asfalt, ikisi tartan zeminli) olmak üzere dört tane kort var. Yıl boyunca tenis dersi veren antrenörler Şefik Dal ve İdris Ergün, tenise olan rağbetten oldukça memnun.
   <br/>
   <br/>
   Her yaşın sporu
   <br/>
   <br/>
   Tenis kortuna gelenlerin yaşları da oldukça farklı. Çocuğuyla birlikte tenis öğrenen anne ve babaları kimse yadırgamıyor. Aileler çocuklarının tenisi tercih etmesinden memnun. Futbol ya da basketbol gibi sporlarda sakatlık riskinin fazla olması ve çocukların kolayca kavga ortamına girmeleri ailelerin çocuklarını sakatlanma riski fazla olmayan, itiş kakışların yaşanmadığı tenis gibi sporlara yönlendirmelerinde etkili oluyor. Üstelik İsviçreli Martina Hingis'in 16 yaşında dünyanın bir numaralı bayan tenisçisi olması ve büyük paralar kazanması, çocuklarının geleceğini düşünen aileler için bir başka teşvik unsuru oluyor. Martina Hingis'in öğretmenliğini annesi yapmış ve 4 yaşından itibaren ona tenis öğretmeye başlamıştı. FEP'teki kortta rastladığımız bir baba da 4 yaşındaki kızına tenis öğretmeye çalışıyordu. Küçük kız daha raketi bile tutmayı bilmiyordu ancak baba oldukça ümitliydi. Ona göre bir gün gelecek ve küçük kızı Martina Hingis gibi olacaktı.
   <br/>
   <br/>
   Belediyelerin teşviğiyle ya da bizzat belediye tarafından yaptırılan kortların bazı dezavantajları da yok değil. Ucuz olduğu için asfalt malzemesi kullanılarak yapılan kortlar oyuncuları korkutuyor. Oyuncular bu riske rağmen düşük maliyetle tenis oynayabildikleri için rahatlar. Mesela, Sadi Gülçelik'te bir saat tenis oynamak için kişi başı 2 milyon lirayı gözden çıkarmak şart. Bu nedenle tenis sporunun daha geniş yığınlar tarafından oynanmasında belediyelerin açtığı kortların büyük önemi var. İstanbul Büyükşehir Belediyesi'nin yanısıra spor alanları ve parklar açmak konusunda en titiz olan belediye Fatih Belediyesi. FEP'ten sonra Çarşamba'da da bir park açan belediye, iki tenis kortu da buraya yapıyor. Anadolu'nun değişik illerinde de açılan tenis kortlarına olan talep, oralarda da yeni kortlara ihtiyaç olduğunu gösteriyor. Türkiye Tenis Federasyonu ise tenise olan bu yoğun talebi olumlu kanalize edecek bir çalışma içinde değil. Yani tenise talep çok, arz ise yetersiz.
   <br/>
   <br/>
   Göründüğü kadar kolay değil
   <br/>
   <br/>
   Dışardan bakıldığı zaman çok kolay gibi görünen tenisin aslında ne kadar zor bir spor olduğunu raketi elinize alınca anlıyorsunuz. Çok kurallı bir spor olmadığı için öğrenmesi kolay ancak teorik bilgilerin pratiğe dönüştürülmesi için epeyce çalışmanız gerekiyor. Ayrıca vuruş tekniklerinizi geliştirmeniz için de düzenli olarak antrenman yapmanız şart. Bunun için de en az altı aya ihtiyacınız olacak. Neden mi? Çünkü bizim Osman İridağ, partneri Emre Diziciler ile turnuvada ikinci oldu da ondan.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3047-halkin-sporu-tenis.html), [web.archive.org (arşiv bağlantısı)](http://web.archive.org/web/20130914081003/http://www.aksiyon.com.tr:80/aksiyon/haber-3047-halkin-sporu-tenis.html)
