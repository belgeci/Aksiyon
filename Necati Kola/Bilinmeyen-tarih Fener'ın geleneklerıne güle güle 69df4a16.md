# Fener'ın geleneklerıne güle güle

*Necati Kola Bilinmeyen-tarih*

<div>
 <font>
  <img border="0" height="1" src="/web/20050226153221im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226153221im_/http://www.aksiyon.com.tr/resim/368/70.jpg" vspace="5"/>
  </p>
 </font>
 <font class="content">
  Avrupa’da, ligde ve kupada alınan kötü sonuçların ardından Fenerbahçe’de ‘Kim Gitsin?’ ve ‘En Zayıf Halka’ yarışmaları yapıldı adeta. Medya, taraftar ve bazı dernekler, her zaman olduğu gibi teknik direktörün gitmesini isterken; yönetim camianın en güçlü halkası olan geleneklere ‘güle güle’ diyerek istikrardan         yana tavır koydu
 </font>
 <br/>
 <p>
  <font class="content">
   Geçtiğimiz günlerde G.Saray ve F.Bahçe’de birbirinin tam tersi iki önemli gelişme yaşandı. Sezon ortasında kolay kolay teknik direktör değiştirmemesiyle tanınan G.Saray, Şampiyonlar Ligi’nde ve Süper Lig’de işler yolundayken Lucescu ile yollarını ayırma kararı alıp Fatih Terim’e teklif götürürken; arka arkaya alınan birkaç mağlubiyetten sonra teknik direktörün ipini çekmesiyle tanınan F.Bahçe, adeta geleneklerine ‘güle güle’ diyerek Mustafa Denizli’ye sahip çıktı. Türkiye’nin Avrupa’ya açılan penceresi olarak nitelendirilen G.Saray’daki yönetim anlayışının arabeskleşmeye başlaması elbette önemliydi; fakat F.Bahçe gibi sabırsız ve karmaşık bir kulüpte bu sezon alınan on bir mağlubiyete rağmen alışkanlıklara ‘dur’ denip istikrardan yana tavır konması daha mühimdi.
   <br>
    <br>
     F.Bahçe, büyük ama istikrarsız bir kulüp
     <br>
      <br>
       F.Bahçe yönetiminin istikrardan yana tavır koymasının neden bu kadar mühim olduğunu anlamak için geçmişe kısaca bir göz atmakta yarar var. 44 yıllık 1. Lig tarihine baktığımızda karşımıza çıkan en önemli ayrıntılardan biri şu: G.Saray, Beşiktaş ve Trabzonspor, belli dönemlerde istikrarı yakalayıp arka arkaya üçer, dörder defa şampiyon olmayı başarmışlar; fakat F.Bahçe, arka arkaya en fazla iki kez zirveye çıkabilmiş ve şampiyon olduğu sezonlar arasında büyük aralıklar var. Bu aralıklar, yıllar ilerledikçe daha da açılmış. Mesela, F.Bahçe, son on beş yılda üç kez şampiyon olabilmiş ve bu şampiyonlukların ilkinde üç yıl, ikincisinde yedi yıl, üçüncüsünde de beş yıl beklemiş. Yine son on beş yıllık dönemde yirmiden fazla teknik direktörle çalışılmış ve bunların çoğu sezon ortasında gönderilmiş. Bu teknik direktörler arasında Stankoviç, Guus Hiddink, Osieck, İviç, Lazzaroni, Otto Bariç, Joachim Löw ve Zdenek Zeman gibi dünya çapında isimler var. Bu arada, F.Bahçe’yi 1995-96 sezonunda şampiyonluğa taşıyan Parreira’nın kulübün yönetim anlayışından rahatsız olduğunu ve eşinin hastalığını bahane ederek sezon sonunda Türkiye’den ayrıldığını da hatırlatalım.
       <br/>
       <br/>
       Yıldırım’ın amacı kulübü kurumsallaştırmaktı
       <br/>
       <br/>
       ‘Birgün herkes F.Bahçeli olacak’ sloganıyla Mart 1998’de Sarı-Lacivertli kulübün patronu olan Aziz Yıldırım’ın en büyük vaatleri, tesis, başarı ve kurumsallaşmaydı. Yıldırım, Samandıra Tesisleri’ni hizmete sokarak ve Şükrü Saraçoğlu Stadı’nı hızla modernleştirerek vaatlerinden birini büyük oranda yerine getirdi. Fakat başarıyı yakalamada ve kurumsallaşmayı sağlamada epey zorlandı.
       <br/>
       <br/>
       Aziz Yıldırım’ın özellikle başarı konusundaki hayalleri büyüktü. G.Saray’daki Fatih Terim modelini F.Bahçe’de uygulamayı düşünüyordu. Bu nedenle, iyi bir grafik çizmesine rağmen sezon sonunda Löw ile yollar ayrıldı ve camianın evladı Rıdvan Dilmen göreve getirildi. Fakat ligde kaybedilen puanlar ve UEFA Kupası’nda MTK Budapeşte’ye eleniş, eleştirileri iyice yoğunlaştırdı. Bu eleştirilere dayanamayan ve yönetimi de arkasında göremeyen Dilmen kurtuluşu istifa etmekte bulunca, göreve İtalyan çalıştırıcı Zeman getirildi. Neticede kötü gidişi Zeman da önleyemedi. Ligde istikrarsız sonuçlar alan Sarı-Lacivertli takım, Türkiye Kupası’nda da Pendikspor’a 2-1 yenilerek elendi. Bu karşılaşmadan sonra kaptan Rüştü Reçber, Dereağzı Tesisleri’nde dövüldü ve sonra bu kişilerin kulübün çay ocağını işleten amigolar oldukları ortaya çıktı. Çok geçmeden Zeman da ayrıldı ve sezon Turhan Sofuoğlu ile tamamlandı.
       <br/>
       <br/>
       ‘Mustafa Denizli, şampiyon yap bizi’
       <br/>
       <br/>
       Bunca yaşanandan sonra teknik direktörlük konusunun istikrara kavuşturulma vakti gelmişti artık. Bunun için de kendini ispatlamış bir antrenörle anlaşılacak ve sözleşmesi sona erene kadar da onunla devam edilecekti. Sonuçta, Aziz Yıldırım başkanlığındaki yönetimin belirlediği isim Mustafa Denizli oldu. Denizli, 1989 yılında G.Saray’a Şampiyon Kulüpler Kupası’nda yarı final, A Milli Takım’a da 2000 Avrupa Şampiyonası’nda çeyrek final oynatmıştı. Kariyerinde uluslararası iki büyük başarı bulunan Denizli’nin F.Bahçe camiasınca kabulü o kadar da kolay olmadı. G.Saraylı olması ve Avrupa Şampiyonası’nda A Milli Takım’a kötü futbol oynatması, camianın Denizli’ye mesafeli davranmasına sebep oluyordu.
       <br/>
       <br/>
       Ve, camianın merakla beklediği 2000-2001 sezonu başladı. İlk beş haftada G.Birliği ve Beşiktaş karşısında 3-1’lik skorlarla iki mağlubiyet alındı. Beşiktaş maçında altı yabancının aynı anda sahaya sürülmesi ve ardından F.Bahçe’nin hükmen yenik sayılması, Denizli’yi istemeyenleri harekete geçirdi. Taraftarların, derneklerin ve yazarların büyük kısmı Denizli’nin istifa etmesi gerektiğini belirtiyorlardı. Yöneticiler ise kararlıydı ve her fırsatta Denizli’nin arkasında olduklarını söylüyorlardı. Yirmi birinci haftaya kadar liderlik yüzü göremeyen F.Bahçe, kalan haftalarda G.Saray’ın sürpriz yenilgilerinden de yararlanarak zirveyi ele geçiriyordu. Artık tıklım tıklım dolan tribünlerden ‘Mustafa Denizli, şampiyon yap bizi’ tezahüratları yükseliyor, sezon sonunda ise gerçeğe dönüşüyordu.
       <br/>
       <br/>
       Mağlubiyetler, Denizli’yi ikinci kez sarstı
       <br/>
       <br/>
       Mustafa Denizli, beş yıllık şampiyonluk özlemine son vererek ve F.Bahçe tarihinde şampiyonluk sevinci yaşayan ilk Türk teknik direktör olarak kendini camiaya kabul ettirmişti. Taraftarların ondan isteği, F.Bahçe’yi Şampiyonlar Ligi’nde başarılı yapmasıydı artık. Sarı-Lacivertli takım, ön elemede Glasgow Rangers’ı geçerek katıldığı Şampiyonlar Ligi’nde maalesef başarılı olamadı. Barcelona, Lyon ve Bayer Leverkusen’in bulunduğu grupta hiç puan alamayan F.Bahçe, ligde de İstanbulspor, G.Saray, Beşiktaş ve Trabzonspor’a mağlup oldu. Son olarak da Denizlispor’a kendi sahasında 2-1 yenilerek Türkiye Kupası’na veda etti.
       <br/>
       <br/>
       Taraftar: Denizli istifa
       <br/>
       <br/>
       Daha önceki mağlubiyetleri sineye çeken F.Bahçeli taraftarlar, Türkiye Kupası’ndaki Denizlispor yenilgisinin ardından Denizli’yi istifaya davet ettiler. İkinci kez istifaya davet edilen Denizli’nin tepkisi ise ‘Taraftar zaman zaman tepki gösteriyor. Bu doğaldır. Bazı şeylerden de etkilendikleri açık’ şeklinde oldu. Denizlispor maçından bir gün sonraki gazetelerin manşetleri de Denizli’yi istifaya davet ediyordu. Başta Can Bartu (Sabah), Abdullah Çevrim (Fanatik), Selim Soydan (Sabah), Erman Toroğlu (Sabah), Altan Tanrıkulu (Fotomaç), Gürcan Bilgiç (Milliyet), Devrim Sağıroğlu (Milliyet), Alaattin Metin (Akşam) ve Ercan Aktuna (Akşam) olmak üzere Fenerbahçeli yazarların çoğu da bu manşetlere destek veriyordu. Eleştiriler; takımın yeterince çalıştırılmaması, oyuncu değişikliklerinin yerinde yapılmaması, oyuncu tercihlerinin yanlış olması, genç oyuncuların kazanılamaması, bazı futbolculara ayrıcalık tanınması, sistem yanlışlığı ve mutlaka kazanılması gereken maçların kaybedilmesi üzerinde yoğunlaşıyordu.
       <br/>
       <br/>
       Taraftarlara ve yazarlara bir de Fenerbahçeliler Birleşik Grup Derneği eklendi. Dernek, yayınladığı bildiride özetle şöyle diyordu: “Mustafa Denizli, Şampiyonlar Ligi’ndeki fiyaskoya bir de Türkiye Kupası’ndan elenmeyi ekleyerek, Fenerbahçe’yi acıların takımı yapma yolunda hızla ilerlemektedir. Geçen sezonki şampiyonluğa rağmen Denizli’yi asla içine sindiremeyen camiamızın büyük bölümü adına sezon başında yabancı bir teknik direktör bulunması için yönetimi uyarmıştık. Geçen zaman maalesef bizi haklı çıkarmıştır.’’
       <br/>
       <br/>
       Başkandan ve Fenerlist’ten birlik çağrısı
       <br/>
       <br/>
       Bu eleştirilerden sonra camiayı sağduyuya davet eden iki çağrı yapıldı. Bu çağrılardan biri, “Kuruluş amacımız, büyük Fenerbahçe taraftarı arasında iletişimi sağlamak ve Fenerbahçemiz için birlik ve beraberliği tesis etmektir” diyen Fenerlist Organizasyonu’ndan geldi: “Hep destek, tam destek sloganı çerçevesinde tüm Fenerbahçelileri renklerimizde birleşmeye ve teknik direktörümüzden yönetimimize, malzemecimizden futbolcumuza, kısacası bize mayıs ayında şampiyonluğu yeniden yaşatacak tüm ekibimize destek vermeye çağırıyoruz.” Bu çağrı yerine ulaşmış olacak ki Fenerlist’in internet sayfasındaki ankete Denizlispor maçından sonra 4 bine yakın kişi katıldı ve yüzde sekseni Mustafa Denizli’nin gönderilmemesinden yana görüş belirtti. Bu arada, 27 bin kişinin katıldığı www.antu.com’daki ankette Mustafa Denizli’yi başarısız bulanların yüzde elli altı, takımı başarısız bulanların da yüzde altmış olduğunu belirtelim.
       <br/>
       <br/>
       Diğer çağrı da Fenerbahçe Başkanı Aziz Yıldırım’dan geldi: “Biz çok büyük bir aileyiz. Zor günleri, birbirimize destek vererek, hep beraber aşacağız. Teknik heyet ve futbolcularımız Türkiye’nin en kaliteli ekibidir. Bu ekip bizi şampiyonluğa taşıyacaktır. Taraftarlarımızı çok iyi anlıyorum; ancak gün kenetlenme ve destek verme günüdür. Tüm taraftarlarımızı maçlara bekliyorum. Dolu tribünler, teknik heyet ve futbolcularımıza çok büyük moral olacaktır. Bu moralle şampiyon olacağımıza yürekten inanıyorum.”
       <br/>
       <br/>
       Gelenekler tarihe karışacak
       <br/>
       <br/>
       Bu sözler, geçen sezondan çok büyük dersler çıkartıldığını gösteriyor. Fenerbahçe, geçen yıl da yirmi birinci haftaya kadar liderlik koltuğuna hiç oturamamıştı, göze hoş gelen futbol oynamadığı için sürekli eleştirilmişti; ama devre arasını iyi değerlendirerek ikinci yarıya iyi başlamış ve şampiyonluğu göğüslemişti. Eğer Sarı-Lacivertli kulüp, geçen yılki mutlu sonu bu sezon da yaşayabilirse çok büyük bir devrim yapmış olacak ve arka arkaya alınan mağlubiyetlerden sonra teknik direktörün görevine son verme geleneği iyice tarihe karışacak.
       <br/>
       <br/>
       E-mail: kolaca@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12249), [web.archive.org (arşiv bağlantısı)](http://web.archive.org/web/20050226153221/http://www.aksiyon.com.tr:80/detay.php?id=12249)
