# Çocukların hayali, ambargosuz istikbal

*Necati Kola 1997.05.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kuzey Kıbrıs Türk Cumhuriyeti, Birleşmiş Milletler tarafından tanınmadığı gerekçesiyle, uluslararası müsabakalarda yarışma imkanı bulamıyor.
  </font>
 </div>
 <div id="newsText">
  <font class="detail-text">
   KKTC'li gençlere, bırakın bir uluslararası şampiyonaya katılmayı, uluslararası nitelikte bir mahalle maçı yapmaları bile yasak. Rumlar'ın iddia ettiği gibi sporu sokak aralarında yapmıyorlar. Sporcu ve tesis yönünden pek sıkıntısı olmayan Kuzey Kıbrıs'ın problemleri başka.
   <br/>
   <br/>
   Futbol, dünyanın heryerinde olduğu gibi Yavruvatan'da da en sevilen spor. Nüfusun yüzde beşi lisanslı futbolcu. Aynı zamanda avukat olan Ömer Adal, Futbol Federasyonu Başkanlığı'nı amatör bir şekilde yürütüyor. Yıllık 700 milyon liralık bütçesi olan Futbol Federasyonu'nun esas sıkıntısı para değil, Rumlar'ın, futbolu tarlalarda oynuyorlar diyerek KKTC aleyhine propaganda yapması; FİFA'nın kendilerini, Birleşmiş Milletler tanımadığı için üyeliğe kabul etmemesi ve KKTC'nin kurulmasıyla uygulanmaya başlanan spor ambargosu. Geçen yıl Kıbrıs'a incelemelerde bulunmak üzere gelen üç kişilik FİFA heyetine futbolu tarlalarda oynamadıklarını ispat etmişler ama FİFA tarafından üyeliğe kabul edilmeme ve ambargo hali devam ediyor.
   <br/>
   <br/>
   Rum takımları Yunanistan'a gidiyordu
   <br/>
   <br/>
   En büyük sosyal aktivitenin spor olduğu Kuzey Kıbrıs'ta sporcuların en büyük sıkıntısı, ambargonun sebep olduğu hedefsizlik. Bir takım şampiyon oluyor ve herşey şampiyonluk kutlaması ile noktalanıyor. Şampiyon olan takım Avrupa kupalarına gidemediği için kendilerini geliştiremiyorlar. Bu da sporcuları moralsizliğe itiyor. Mesela, geçen yıl Kuzey Kıbrıs Birinci Ligi'nde şampiyon olan takımın bu yıl ligden düşmemek için mücadele etmesi bunun en büyük ispatı.
   <br/>
   <br/>
   Nisan ayında, Türkiye Cumhuriyeti Spor Bakanı Bahattin Şeker ve bütün federasyon başkanlarının Kuzey Kıbrıs'ı ziyaret etmeleri, malzeme yardımında bulunmaları, en geç 2002 yılına kadar bütün federasyonların KKTC federasyonlarının uluslararası federasyonlara üye olabilmesi için yardımcı olacaklarını belirtmeleri, oldukça moral sağlamış Yavruvatan sporcularına. Yakın alaka için Anavatan'a teşekkür ediyorlar, Aksiyon aracılığıyla da istekte bulunuyorlar: KKTC'li gençler yabancı statüsünde olmadan Türkiye'de spor yapabilsin; Türk soylu yabancılara Türkiye'de mesleklerini icra edebilmelerine imkan tanıyan yasaya göre sporcularımız profesyonel olabilsin; şampiyon olan takımımız Türkiye liglerinde mücadele edebilsin.
   <br/>
   <br/>
   Şampiyon olan takımın Türkiye liglerinde mücadele etmesini isteyenlerden biri de Kuzey Kıbrıs Birinci Ligi'ni bu yıl ikinci olarak tamamlayan Gönyelispor'un Başkanı Ahmet Yönlüer. "Burada şampiyon olan takım Türkiye 3. Ligi'nde mücadele etsin. En azından bir hedef olur. Orada başarılı olursa 2. Lig'e, 1. Lig'e çıksın. Biz iki yıl önce bütün kupaları topladık, hiçbirşey olmadı. Rum takımları profesyonel olmadan önce bu uygulama vardı. Şampiyon olan Rum takımı Yunanistan'da mücadele ediyordu".
   <br/>
   <br/>
   Futbol Federasyonu Başkanı Ömer Adal, bir taraftan dışa açılmak için uğraş verirken, bir taraftan da kaliteyi artırmak için projeler üretiyor. Bu yıl ilk defa, kupa şampiyonu ile lig şampiyonu arasında para ödüllü maç yapılacak. İleriki birkaç yıl içerisinde 8 takımlı profesyonel lig düşünülüyor. Özel Radyo Televizyon yasası çıktıktan sonra da maçlar televizlonlara satılacak.
   <br/>
   <br/>
   Taekwando ikinci spor
   <br/>
   <br/>
   Kuzey Kıbrıs'ta, yaklaşık 10 bin lisanslı sporcusu bulunan futboldan sonra 6 bin 240 lisanslı sporcu ile taekwando ikinci sırayı alıyor. Bunlardan 213 tanesi karakuşak sahibi milli sporcu. Taekwando Federasyonu Başkanı Eyüp Gökbilen, bu spora bu kadar çok talep olmasının sebebini, gençlere hedef göstermek olarak açıklıyor. Gökbilen, 7. Dan siyahkuşak sahibi. Dünya Taekwando Federasyonu'nun profesörlük payesi verdiği sayılı kişilerden biri. Uluslararası nitelikte hem hakem, hem antrenör.
   <br/>
   <br/>
   Taekwando Federasyonu, KKTC spor federasyonları içerisinde uluslararası federasyonlara üye olan tek federasyon. Bu yüzden gençler, uluslararası yarışmalara katılma imkanı buldukları için taekwandoya yöneliyorlar. Federasyonun bu yılki bütçesi 700 milyon lira. Eyüp Gökbilen, en az 300 sporcunun katılımıyla ayda dört şampiyona düzenlendiğini ve sadece madalya masrafının 1 milyar 750 milyon lirayı bulduğunu söylüyor. Yirmi sene önce kurulan federasyon, Rumlar engellemeye çalışsa da, Kuzey Kıbrıs'ta on bir tane uluslararası şampiyona organize etmiş. Bunlardan biri de 2. Avrupa Şampiyonası. Katıldıkları 5 Dünya, 4 Avrupa şampiyonasına, Kıbrıs Rum Kesimi ve Yunanistan tam takım halinde geldikleri halde KKTC'ni protesto etmek amacıyla katılmamışlar.
   <br/>
   <br/>
   İmkanlar el verdiği müddetçe bütün turnuvalara katılıyoruz diyen Eyüp Gökbilen, mart ayında Hollanda'da gerçekleştirilen bir turnuvaya niçin katılmadıklarını anlatıyor. "Hollandalılar bizi de davet ettiler. Yunanlılar ve Rumlar, Hollandalılar'ı kafalamışlar. Bize dediler ki, yarışmaya KKTC olarak değil, Kıbrıslı Türkler olarak katılın. Biz de katılmadık. Biz Dünya Taekwando Federasyonu'na KKTC olarak üyeyiz. Biz sadece spor olarak baktığımız için turnuvalara sporcularla katılıyoruz. Rumlar ise politik baktıkları için avukatlarla, bürokratlarla katılıyorlar. Spor; din, dil, ırk ayrımı kabul etemez deniyor ama maalesef hepsi sporun içinde var".
   <br/>
   <br/>
   Yavruvatan, bir taraftan yurtdışına açılmak için mücadele ederken, bir taraftan da ilk adımı Anavatan'a atmak istiyor. İmzalanan protokole göre bundan sonra Türkiye'de düzenlenen uluslararası şampiyonalara KKTC de davet edilecek. Gelecek yıl Kuzey Kıbrıs'ın bir hentbol takımı Türkiye Hentbol 2. Ligi'nde mücadele edecek. Taekwandoda da Girne, Lefkoşa, Magosa ve Güzelyurt Bölgeleri, Türkiye Bölgelerarası şampiyonalara katılabilecek.
   <br/>
   <br/>
   Kısacası ilk adım atıldı, KKTC gelecekten ümitli.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6B9900C825E9398E3EA1F2E5190B9A83?newsId=2580), [web.archive.org (arşiv bağlantısı)](http://web.archive.org/web/20140320135500/http://www.aksiyon.com.tr:80/aksiyon/newsDetail_getNewsById.action;jsessionid=6B9900C825E9398E3EA1F2E5190B9A83?newsId=2580)
