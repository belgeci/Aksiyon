# Sporu sıyasete alet etmeyın!

*Necati Kola 1997.03.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Spor; sevgi, barış ve kerdeşliktir. Ayrım kabul etmez, farklı renk ve düşüncedeki insanların yarışmalarını ve kaynaşmalarını sağlar.
  </font>
 </div>
 <div id="newsText">
  <font class="detail-text">
   Futbol kitlelerin sporu, siyaset de kitlelerin yönetimi. Futbol ve siyasetin ortak yönü kitleler olunca, birbirlerini etkilemeleri de kaçınılmaz oluyor, her ne kadar sporun evrensel ilkelerine aykırı olsa da. Futbolun kitlelerin sporu haline geldiği 20. yüzyıla bir göz attığımızda, siyasetin futbolu nasıl kullandığını, futbolun siyaseti ne kadar çok etkilediğini, bazen de futbolun siyasetin önüne nasıl geçtiğini çok açık bir şekilde görmek mümkün. Futbol, kitleselleştikçe siyasallaşıyor, siyasallaştıkça da asıl amacından uzaklaşıyor. Son asır bunların örnekleriyle dolu.
   <br>
    <br>
     Futbol asla spor değil
     <br>
      <br>
       Portekiz'i faşizmle yöneten diktatör Salazar, otuz yıldan fazla iktidarda kalabilmesini Üç F modeline borçlu olduğunu söylüyor: Futbol, fiesta ve fado. Yani, futbol, eğlence ve şenlik. Futbol en başta geliyor tabii ki. Stadyumlara 'yüz bin kişilik beşikler' yakıştırması da bu yüzden yapılıyor.
       <br>
        <br>
         2. Dünya Savaşı'nda Almanlar, Hollanda'yı işgal ettiklerinde bütün bisikletlere el koymuşlardı. 1988 yılında Hamburg'da oynanan Avrupa Şampiyonası yarı final maçında Hollanda Almanya'yı 21 yenince, aslında ağır başlı olan Hollandalılar kendilerinin de şaştığı bir duruma şahit olmuşlar, dokuz milyon Hollandalı sokağa dökülmüştü. Leidseplein Meydanı'nda Amsterdamlılar bisikletlerini havaya fırlatmışlar, 'Yaşasın, bisikletlerimizi geri aldık' diye bağırmışlar ve 'nihayet savaşı kazandık' duygusuna kapılmışlardı.
         <br/>
         <br/>
         'Halkınızın sizi sevmesini istiyorsanız, onlara bir Dünya Kupası verin'. Bu söz, Arjantin Devlet Başkanı General Vidala'ya ait. Kendisini sevdirmek için olacak ki 1978 Dünya Kupası'ndan iki yıl önce darbe yapıp iktidara geldi. 1978'de Arjantin'de gerçekleştirilen Dünya Kupası en pahalıya malolan şampiyona oldu. Sebebi, sefalet içinde kıvranan halkın yaşadığı gecekondular görünmesin diye otoyolların kenarlarına dikilen yüksek sefalet duvarları ve Peru'ya verilen rüşvetti. Sefalet duvarlarının tuğlaları fakir gecekondu halkı tarafından her gece yağmalanadursun, Arjantin ikinci turda Peru'yla karşılaşacaktı ve finale çıkabilmesi için de maçı 40 kazanması gerekiyordu. Peru güçlü bir takımdı. Arjantin Dünya Kupası'nı kazanmak zorundaydı. Perulu generaller de para sıkıntısı çekiyorlardı. İki cunta yardımlaşmaya karar verdiler. Arjantin Peru'ya 35 bin ton bedava tahıl ve bir miktar silah verdi. Arjantin Merkez Bankası da dondurulmuş olan 50 milyon dolarlık krediyi, Peru'ya ödenmek üzere serbest bıraktı. Sonuçta Arjantin yedek oyuncularıyla sahaya çıkan Peru'yu 60 yendi, 78 Dünya Kupası'nı da müzesine götürdü.
         <br/>
         <br/>
         Eserleri arasında Stadyumda Ölüm adlı bir kitabı da bulunan Amilcar Romero, güç sahibi olmanın en kestirme yolunun futbol olduğu Arjantin'de futbol cinayetleri uzmanı bir yazar. Futbol ve politika üzerine bakın neler söylüyor. '1943'te, yani bir askeri darbenin olduğu yıl doğdum. Futbol rejimi, benim hayatımda cuntalardan çok daha istikrarlı bir varlık. Politikalar gelip geçicidir fakat futbol hep vakıadır. Futbol, devlet içinde devlet mi? Evet ama futbol devleti daha uygun, daha doğru, daha kullanışlı. Hiç değilse orada insan, demokrasi endişesi olmaksızın istediği gibi davranabilir.'
         <br/>
         <br/>
         Katalanlar kimliklerini futbolla kazanıyor
         <br/>
         <br/>
         Katalanlar kendilerini önce Katalan, sonra İspanyol olarak gördüklerinden uzun yıllar Madrid'le savaşmışlar. 1930'lardaki iç savaşta da General Franco'ya en fazla direnen Katalanlar olmuş. Franco'nun ölüm yılı olan 1975'e kadar da boyunduruğu altında yaşamaya mahkum olmuşlar. Katalanlar'ın kimliklerini koruyabilmeleri ve kendilerini ispat etmeleri futbolla olmuş. Franco'ya kızan her Katalan, Barcelona kulübüne üye olmuş, maçlara gitmese bile üyelik aidatını devamlı yatırmış ve bugünkü Barcelona takımı ortaya çıkmış. Simon Kuper'in Futbol Asla Futbol Değildir adlı kitabında, Katalan ihtiyar bir kadın, susturulan bir ulusun futbola nasıl yöneldiğini anlatıyor. 'Franco özerkliğimizi yok etti, dilimizi yasakladı ve Real Madrid taraftarıydı. Sokaklarda 'Katil Franco' diye bağıramıyorduk. Bu yüzden insanlar, Real Madridli futbolculara bağırabilmek için stadyuma  koşuyorlardı, Nou Camp Stadı Katalanya'nın bayraklarıyla doluyordu'. Barcelona bugün Katalanya'nın sembolü ve Avrupa şampiyonu olan bir kulüp. Katalanlar şimdi, 'Avrupa'nın, devleti olmadığı halde en güçlü ulusu Katalanya'dır' diyorlar.
         <br/>
         <br/>
         Spartak Moskova ve CSKA Moskova, Rusya'nın iki futbol kulübü. Spartak halkın, CSKA da Kızıl Ordu'nun takımı. Askerler, ne kadar güçlü olduklarını futbolda aldıkları başarılarla ispat etmeye çalışıyorlar ama halkın gücünü arkalarında hissedemiyorlar bir türlü. Spartak'ın maçlarında tribünler tıklım tıklım dolarken, CSKA'nın maçlarına birkaç bin kişi gidiyor, gidenler de genelde çocuk yaştaki insanlar. Eski CSKA'lı, yeni Spartak'lı bir taraftar şöyle diyor: 'Biz Ruslar 18 yaşına kadar CSKA'yı tutarız. Çünkü, o zamana kadar subaylar gözümüzde çok büyüktür. 18 yaşında orduya katılınca gerçeği öğrenir, bir daha asla CSKA'yı tutmayız'.
         <br/>
         <br/>
         Futbol ilginç bir  spor. Bir taraftan El Salvador ile Honduras arasında savaşa sebep olurken, bir taraftan da Nijerya ile Biafra arasındaki savaşa, ünlü yıldız Pele'nin Nijerya'yı ziyaret etmesine ve bir gösteri maçına çıkmasına imkan vermek amacıyla bir günlük barış getiriyor.
         <br/>
         <br/>
         Latin ve Afrika ülkeleri başta olmak üzere dünyanın hemen hemen her ülkesinde siyasetle içli dışlı olan futbolun Türkiye'deki durumu nasıl acaba?
         <br/>
         <br/>
         Türkiye'de durum nasıl?
         <br/>
         <br/>
         30 Ekim 1918'de imzalanan Mondros anlaşmasıyla Osmanlı İmparatorluğu silahları bırakıyor; İngiliz, Fransız, İtalyan ve Yunan donanmaları İstanbul'a giriyordu. 18 Kasım 1918'de Fenerbahçe ile Fransız İşgal Kuvvetleri arasındaki karşılaşma Mondros anlaşmasının rövanşı niteliğini taşıyordu. Maçı Fenerbahçe 31 kazanıyor; bu zafer, Kurtuluş Savaşı'nın kimsenin farketmediği ilk alevi oluyordu. Bu zaferle Fenerbahçe, başta Atatürk olmak üzere herkesin sempatisini topladı.
         <br/>
         <br/>
         Futbolu Fenerbahçe'nin işgal kuvvetlerini yenmesiyle sevmeye başlayan halkımız, gün geliyor, futbol diyor da başka birşey demiyor. Herkes bir takım tutuyor ve o takımla yatıp o takımla kalkıyor. Halk futbolu bu kadar çok sevince, futbol kulüplerinin sorunları da halkın sorunlarından öncelikli hale geliyor. 12 Eylül askeri darbesini yapan Kenan Evren, partilerin, sendikaların kapatıldığı, demokrasinin askıya alındığı günlerde memleketin onca derdi varken, kötü durumda olan Fenerbahçe Kulübü'nün Başkanı Ali Şen'i makamına çağırtarak 'Ne olacak bu Fenerbahçe'nin hali? Ne gerekiyorsa yapalım, Fenerbahçe'yi şampiyon yapalım' diyor. Yine o yıllarda Evren, başkentin 1. Lig'de takımı yok diyerek bir emirle Ankaragücü'nü terfi ettiriyor.
         <br/>
         <br/>
         Kenan Evren'in bu tutumu, demokrasiye tekrar geçilmesiyle birlikte milletvekillerine örnek oluyor. Her seçim kampanyasında oy toplayabilmek için hemşehrilerine, bir sürü problem varken tek sorun takımlarının 1. Lig'de olmayışıymış gibi 'Takımınızı 1. Lig'e çıkaracağız' vaatlerinde bulunmaya başlıyorlar. Futbol, seçimleri kazanmak için bir yol oluyor kısacası.
         <br/>
         <br/>
         Şeref tribününden başbakanlığa
         <br/>
         <br/>
         Türkiye, 1983 yılında yeni bir seçime hazırlanıyor. Fenerbahçeli olan ANAP Genel Başkanı Turgut Özal ve Milliyetçi Demokrat Partisi Başkanı Turgut Sunalp, Fenerbahçe maçına gidip Ali Şen'le yan yana oturmak için kulübü telefonla arıyorlar. Önce Özal aradığı için Fenerbahçe Diyarbakırspor maçında şeref tribününde Ali Şen'le Turgut Özal oturuyor. Ertesi gün gazetelerde Özal'ın boy boy resimlerini gören Sunalp, Şen'i telefonla arıyor ve 'Ben Kanada'da elçiyken bile Fenerbahçe'nin maçlarını kaçırmıyordum' diyerek sitemde bulunuyor. Ali Şen ise içinden, siyasilerin Fenerbahçe'ye bu kadar ilgi duymasından ötürü seviniyor.
         <br/>
         <br/>
         Futbol kulüplerinin başkanı olmak da milletvekilliğine ve belediye başkanlığına giden bir yol ayrıca. Milletvekilleri Ali Talip Özdemir, Yıldırım Aktuna, Mahmut Yılbaş, Cavit Çağlar, eski milletvekili M. Ali Yılmaz, milletvekilliğine aday olup da kazanamayan Alp Yalman, adaylık teklif edilen Faruk Özak, Ali Şen sadece örnek. Bir de kulüp başkanı olup da belediye başkanlığı koltuğunu sağlama alanlar var. Kocaeli Belediye Başkanı Sefa Sirmen ve G. Antep Belediye Başkanı Celal Doğan, 27 Mart'ta, kulüplerinin futboldaki başarısı sayesinde kılpayı seçimi kazanan ve koltuğa oturan isimler. Bunlara Antalya Belediye Başkanı Hasan Subaşı'nı ve 2. ve 3. Lig'deki birçok takımın başkanlarını da eklemek mümkün.
         <br/>
         <br/>
         Orgeneral Çevik Bir, Vanspor'un 1. Lig'e çıkmasıyla Van çevresinde terörün iyice azaldığını söylüyor. Geçen yıl da 'Diyarbakırspor 1. Lig'e alınsın' iddiası ortaya atılmıştı, Diyarbakır çevresinde de terör azalır diyerek.
         <br/>
         <br/>
         Fenerbahçe'nin Antalya deplasmanında 'Hüseyin Kocadağ'ı unutmadık' pankartıyla sahaya çıkması büyük tepki topladı. Herkes Fenerbahçe'den 'Susurluk'u da unutmayacağız' cevabı beklerken, 'Hüseyin Kocadağ yönetim kurulu üyemizdi' cevabı alındı.
         <br/>
         <br/>
         Futbol her derde deva
         <br/>
         <br/>
         Gün geçtikçe spor olmaktan çok siyasileşen ve siyasete alet olan futbola, her derde deva bir şifa ilacı olarak bakılıyor. Stres onunla atılıyor, zamlar onunla unutuluyor, enflasyon onunla sineye çekiliyor, terör onunla azaltılıyor, Hüseyin Kocadağ onunla aklanıyor... Son olarak da laiklik futbolla savunulur hale geldi.
         <br/>
         <br/>
         Amacından uzaklaşan ve toplumu laik antilaik ayrımına sürükleyen Bir Dakika Karanlık Eylemi ile düşülen hataya şimdi futbol sahalarında düşülüyor. Takımların sahaya 'Türkiye laiktir, laik kalacak' pankartıyla çıkarılması, farklı düşüncedeki insanların bir araya geldiği tek yer olan stadyumlarda kavgaya sebep olacağı düşünülerek tepki topluyor. Keza, Başbakanlık ve Cumhurbaşkanlığı kupalarının şeriat ve laiklik kupası olarak adlandırılması da.
         <br/>
         <br/>
         *  *  *
         <br/>
         <br/>
         Futbol, sadece spor olarak kalsın, insanların tek vücut olabildiği tek yer olan stadyumlara siyaset sokulmasın.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2404-sporu-siyasete-alet-etmeyin.html), [web.archive.org (arşiv bağlantısı)](http://web.archive.org/web/20140307034810/http://www.aksiyon.com.tr/aksiyon/haber-2404-sporu-siyasete-alet-etmeyin.html)
