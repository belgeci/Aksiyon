# Manevı dopınge hücum

*Necati Kola 1999.04.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Lise takımında oynarken kalecimiz Atakan, maç öncesi yine yanıma gelerek 'Lâ havle' diye başlayan duayı eldivenine yazmamı istedi.
  </font>
 </div>
 <div id="newsText">
  <font class="detail-text">
   Ben bu duayı eldivene yazmaya çalışırken arkadaşlarım da bildikleri sûreleri sessiz sessiz okumaya çalışıyorlardı. Hakemin arkasına dizilip orta sahaya doğru ilerlerken rakip oyuncunun arkadaşını dürterek şunu söylediğini duydum: 'Oolum biz sübhanekeden başka birşey bilmiyoruz. Bunlar bütün duaları biliyorlar. Biz maçı kesin kaybedicez!'.
   <br/>
   <br/>
   Bütün sporcular her zaman kazanmak için oynar ve hiçbir sporcu asla kaybetmek istemez. İşin içine kazanıp kaybetmek girdiğinde de stres ve zorluk kendiliğinden ortaya çıkar. Kazanma şansı en az olan sporcu veya takımların bile her zaman küçük de olsa bir kazanma umutları vardır. Sporcu, kazandığı zaman varolduğunu hisseder ve var olmak için de elinden ne geliyorsa yapar. Para, şan, şöhret, destek, kabul edilme, saygınlık ve güzel bir hayat, sadece ve sadece kazanınca kendisine verilir çünkü.
   <br/>
   <br/>
   Bazı sporcular başarılı olabilmek ve kazanmak için dopinge başvursa da bütün sporcuların ortak bir yanı var; mânevî güçlerden yardım bekleme. Bu, bâtıl olabilir veya olmayabilir, bütün sporcular için geçerli. Bu yüzden, dünyada hiçbir sporcunun ateist olmadığını ve olamayacağını iddia etmek mümkün. Sporcuların kazanmak için başvurdukları birçok hurâfe veya ilâhi yol var. Maskotlardan medet ummadan tutun da kazanmak için Allah'a dua etmeye kadar...
   <br/>
   <br/>
   İnönü'nde büyü mü var?
   <br/>
   <br/>
   Bu sezon kendi sahalarında oynadıkları maçlarda başarılı sonuçlar alamayan Beşiktaşlı futbolcular, İnönü Stadı'nda büyü olduğuna ciddi ciddi inanmaya başladılar. En son Kocaelispor'a 30 mağlup olunca da bu inançlarını dışa vurdular ve başarılı olamamalarını buna bağladılar. Taraftarlar da büyüyü bozmak için hemen şeker okutup İnönü Stadı'nın kuzey tarafındaki kalenin arkasına döktüler. Ertesi gün Beşiktaş, Türkiye Kupası yarı final maçında Ankaragücü'nü, bu kaleye attığı iki golle yenerek finale yükseldi. İnönü Stadı'nda hakikaten büyü var mıydı, yok muydu?
   <br/>
   <br/>
   Kamerun'un golcü futbolcusu Roger Milla, 1981 yılında France Football dergisine şöyle bir demeç vermişti: 'Bana sorarsanız futbolda büyüye yer yoktur. Bunun ispatı da Kamerun'dur. Büyü konusunda en güçlü ülke olmadığı halde futbolda Benin, Togo veya Nijerya gibi büyü alanında güçlü olan ülkelerden çok daha iyi'.
   <br/>
   <br/>
   Eczacıbaşı'nın uğurları
   <br/>
   <br/>
   Bu yıl Kupa Galipleri Ligi'nde hiç yenilmeden FinalFour'a yükselen ve Yunanistan'ın Flathletic Vrilissia ile İtalya'nın Cermagica Reggio Emilia takımlarını 31 yenerek tarihinde ilk kez Avrupa şampiyonu olan Eczacıbaşı Bayan Voleybol Takımı oyuncuları, başarılı olabilmelerini bazı inançlarına bağlıyorlar. Eczacıbaşı Takım Kaptanı Arzu Göllü, bu inançlarını şöyle sıralıyor: 'Takım olarak maçlardan önce kesinlikle gülmeyiz. Gülmenin uğursuzluk getireceğine inanıyoruz. Kazanmak için dua ediyoruz ve sahaya kesinlikle sol ayakla değil, sağ ayakla giriyoruz. Kazandığımız bir maçta giydiğimiz çorabı, kaybedinceye kadar hiç değiştirmiyoruz'.
   <br/>
   <br/>
   M. Ali Yılmaz'ın şampiyonluk duası
   <br/>
   <br/>
   Bu sezon hem yönetim içerisindeki çekişmeler, hem de takımın aldığı başarısız sonuçlar nedeniyle sıkıntılı bir dönem geçiren Trabzonspor Başkanı Mehmet Ali Yılmaz, en sonunda çareyi Eyüp Sultan Türbesi'ne giderek dua etmekte buldu. İçindeki sıkıntıları dua ederek ve bağışta bulunarak gidermeye çalışan Mehmet Ali Yılmaz, Eyüp Camii'nin bütün çeşmelerini dolaşarak su içti. Başkan Mehmet Ali Yılmaz, hem sıkıntıların sona ermesi, hem de Trabzonspor'un şampiyon olması için dua etti. Çevredeki insanların kendisini fark etmesi üzerine de hemen arabasına binerek oradan uzaklaştı!
   <br/>
   <br/>
   F.Bahçe, nasıl galip gelmeye çalıştı?
   <br/>
   <br/>
   Bütün sezonlara şampiyonluk parolasıyla başlayan Fenerbahçe, 199091 sezonuna şampiyonluğun en büyük adayı olarak başlayamadı maalesef. Ligin ilk karşılaşmasında, tarihinde ilk kez 1. Lig maçına çıkan Aydınspor'a Kadıköy'de 61 gibi farklı bir skorla mağlup olan Fenerbahçe, ilerleyen haftalarda da kendi sahasında kaybetmeye başladı. Deplasmanlarda galip gelen takım, nasıl oluyorsa, kendi sahasında bir türlü başarılı olamıyordu. Fenerbahçe'nin Kadıköy'de de galip gelmesi için neler yapılabilirdi acaba? Düşünüldü, taşınıldı ve akıllara durgunluk verecek bir yol bulundu. Oyunculara deplasmana geliyor havası vermek için önce Kocaeli'ne gidildi, sonra da otobüsle İstanbul'da bir tur attırıldı. İstanbul'u başka bir şehir zanneden (!) futbolcular, Kadıköy'deki bazı maçları kazansalar da ligi ancak beşinci olarak bitirebildiler.
   <br/>
   <br/>
   Uğurlar takımları nasıl uğurlar?
   <br/>
   <br/>
   Dünyanın her tarafında sporcuların başarılı olabilmek için başvurdukları veya uğurlu saydıkları şeyler hemen hemen aynı. En yaygın olanı ise sahaya sağ ayakla çıkmak. Bütün dinlerde ve kültürlerde bir işe sol el veya ayakla başlamak, o işi yine sol el ve ayakla devam ettirmek iyi karşılanmadığı için sporcuların hemen hemen hepsi, uğur getireceği inancıyla sahaya sağ ayakla girmeye özen gösteriyorlar.
   <br/>
   <br/>
   En yaygın olanlardan bir tanesi de dua etmek. Sporcular, kendi dinlerine göre dua ederek başarı için Allah'tan yardım temennisinde bulunuyorlar. Dinine göre kimi sporcular sahaya istavroz çıkararak ve haç takarak, kimi sporcular da muska veya cevşen takarak ve Besmele çekerek çıkıyorlar. Oynadığı maçların hemen hepsinde gol atıp takımın başarısına çok önemli katkılarda bulunan Galatasaray'ın ve Milli Takım'ın vazgeçilmez oyuncusu Hakan Şükür, maçlara belirli sûreleri okuyarak ve dua ederek çıkan futbolculardan.
   <br/>
   <br/>
   Türkiye'de yaygın olan en önemli iki şey ise, sezon başında veya kötü sonuçlar alındığında takımların kurban kesmesi ve sporcuların Eyüp Sultan Hazretleri'nin türbesine giderek dilek tutup dua etmesi, bağışta bulunması.
   <br/>
   <br/>
   Dünyada yaygın olan diğerlerini de şöyle sıralayabiliriz. Belli elbiseleri giyme, çimlere dokunarak ellerini ağızlarına götürme, maç başlamadan önce topu öpme, uğur getireceğine inanılan yüzük ve kolye gibi takılar takma, penaltı vuruşundan önce topu veya kale direklerini öpme, hep aynı ayakkabıyı veya kramponu giyme...
   <br/>
   <br/>
   Taraftarların uğur anlayışı
   <br/>
   <br/>
   Sporcuların yanı sıra taraftarlar da tuttukları takımın başarılı olabilmesi için benzer yollara başvuruyorlar. Taraftarlarla ilgili bir araştırma yapan ve yedi çeşit taraftar tipinin olduğunu belirten Fırat Üniversitesi Beden Eğitimi ve Spor Yüksekokulu öğretim üyesi Cengiz Arslan, bazılarının uğur getireceği inancıyla tribünde hep aynı yerlere oturduklarını söylüyor. Arslan, bu tipler için 'Bulundukları yer, karşılaşmayı izlemek için elverişsiz olsa bile yerlerini değiştirmezler' diyor. Bir de hayatlarındaki her ayrıntının tuttukları takımın başarısını etkileyeceğine inanan tiplerin olduğunu söyleyen Cengiz Arslan, 'Bu tip taraftarlar içinde, maça giderken otobüs ve trenlerde takımının başarısına katkıda bulunacağı inancıyla başkalarına yer verenlere dahi rastlanır. Takımın maça başlarken tercih ettiği kale, bu tipler için çok önemlidir. Penaltı atılırken gözlerini kapatırlar, sahaya sırtlarını dönerler ve benzeri davranışlar sergilerler' diyor.
   <br/>
   <br/>
   Biçer: İnançlar çok önemli
   <br/>
   <br/>
   Marmara Üniversitesi Beden Eğitimi ve Spor Yüksekokulu öğretim üyesi Turgay Biçer, sporcuların birtakım şeylerin uğuruna inanmasının bilinçaltı anlamda çok önemli olduğunu söylüyor. Mantıklı veya mantıksız, hurâfe veya ilâhi bu inançların sporcuların performanslarını olumlu etkilediğini belirten Biçer, 'Sporcularda manevi boyut mutlaka vardır. Mantıklı veya mantıksız birtakım şeylerin gücüne inanırlar, inandıkları o şey zamanla onların doğrusu olur. Ancak dikkat etmek lazım. İnandığı şey hurâfeye kaçarsa zararlı olmaya başlar, sporcu bilimsellikten uzaklaşır' şeklinde görüşünü açıklıyor.
   <br/>
   <br/>
   Yenilince Eyüp Sultan'a, yenince Nadide Sultan'a!
   <br/>
   <br/>
   Sporcuların veya takımların başarıya ulaşmak için örf, adet ve dinimize uygun olarak dua etmeleri, kurban kesmeleri ve Eyüp Sultan Hazretleri'nin türbesini ziyaret etmeleri olumlu bulunuyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A97EA74C982BF9BF9040F621645C44DF?newsId=4923), [web.archive.org (arşiv bağlantısı)](http://web.archive.org/web/20130521060920/http://www.aksiyon.com.tr:80/aksiyon/newsDetail_getNewsById.action;jsessionid=A97EA74C982BF9BF9040F621645C44DF?newsId=4923)
