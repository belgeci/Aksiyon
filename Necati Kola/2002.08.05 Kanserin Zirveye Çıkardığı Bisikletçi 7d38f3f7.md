# Kanserin Zirveye Çıkardığı Bisikletçi

*Necati Kola 2002.08.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Amerikalı bisikletçi Lance Armstrong’un hayatı oldukça ilginç. 1996 yılında testis kanseri olduğunu öğrenen ünlü pedal, tedavisinden sonra evlendi, üç çocuk sahibi oldu ve dört kez Fransa Bisiklet Turu’nu kazandı
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060426164955im_/http://www.aksiyon.com.tr/resim/400/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Dünyanın en büyük bisiklet yarışı organizasyonu Fransa Bisiklet Turu’nu yine ABD’li pedal Lance Armstrong kazandı. Böylece Armstrong, 89 yıllık mazisi bulunan bu köklü organizasyonda dört kez şampiyonluk kürsüsüne çıkan beş bisikletçiden biri oldu. Ancak onu önemli kılan esas faktör, Fransa Bisiklet Turu’nun en başarılı sporcularından biri olması değil. United States Postal takımı adına yarışan 31 yaşındaki Armstrong’u diğerlerinden ayıran en önemli özelliği, neredeyse tüm bedenini sarıp sarmalayan kanserin pençesinden azmi sayesinde kurtulması ve temmuz sıcağında tam üç hafta süren bu büyük yarışta (3280 km) şampiyonluğu kimseye kaptırmaması.
   <br>
    <br>
     Armstrong’u ateşleyen hastalık
     <br>
      <br/>
      Amerika Birleşik Devletleri’nde en çok satanlar listesinde yer alan bir kitap ile üzerinde çalışılan bir Hollywood filmine esin kaynağı olan ve kendi adını taşıyan internet siteleri bulunan Lance Armstrong’un hayatı, 1996 Atlanta Olimpiyat Oyunları’ndan hemen sonra konan bir teşhisle aniden değişti. ABD’nin bir numaralı bisikletçisi testis kanseriydi. Üstelik, bu ölümcül hastalık beyne ve akciğerlere de sıçramıştı. İlk muayeneden sonra dortorlar Armstrong’a yüzde kırk yaşama şansı verdiler. Bu şansın devam edebilmesi için testislerden biri alındı, beyindeki tümör temizlendi ve büyük riske rağmen akciğerler yoğun kemoterapi bombardımanına tutuldu. Lance Armstrong’un kanseri yenmesinde ve tekrar hayata dönmesinde bunlar önemliydi; ancak asıl önemli olan ünlü bisikletçinin azmiydi. İlk başlarda kendisini fiziksel ve ruhsal olarak çökerten bu hastalık, ilerleyen günlerde Armstrong’u hırslandırdı ve kendine getirdi. Ne olursa olsun bu hastalıktan kurtulacak ve çocukluk hayallerini süsleyen Fransa Bisiklet Turu’nda şampiyon olacaktı. Bu arada, ünlü bisikletçinin 1993’ten itibaren bu büyük organizasyonda yarıştığını; ancak dereceye giremediğini belirtelim.
      <br/>
      <br/>
      Kanseri, ‘Büyük olasılıkla başıma gelen en iyi şeydi. Beni öldürmeye çok yakındı; fakat öldürmek yerine beni çok iyi bir bisikletçi yaptı. Bunu yenersem her dağa tırmanabilirim diye düşündüm.’ şeklinde değerlendiren Armstrong, hastalığından önce istikrarsız bir sporcuydu. Mesela, 1993 yılında dünya şampiyonluğunu kazandı; ancak aynı yıl Fransa Bisiklet Turu’nun ilk etaplarında yorgunluktan ve sakatlıktan yarışı terk etti. 1994 ve 1996 yıllarında hiç başarılı olamadı, 1995 yılında bir etabı ilk sırada tamamlamasına rağmen genel değerlendirmede 36. sırada yer aldı. İki yıl kadar süren tedavisinden sonra 1998 yılında evlenen ve tekrar pedal çevirmeye başlayan Amerikalı bisikletçi, çocukluk hayali olan Fransa Bisiklet Turu’ndaki ilk şampiyonluğunu 1999 yılında yaşadı. Armstrong, yirmi etaptan dördünü (prologue, 8, 9, 19) ilk sırada tamamladı. Ünlü bisikletçinin en başarılı olduğu ve rakiplerine fark attığı etaplar dağ etaplarıydı. Düz etaplarda iddialı olan favori pedallar, ünlü bisikletçinin dağlık bölgelerde gösterdiği yüksek performans karşısında çaresiz kaldılar.
      <br/>
      <br/>
      Gölgede kalan ilk şampiyonluk
      <br/>
      <br/>
      Uzun süre kanser tedavisi gören Lance Armstrong’un çok zorlu yirmi etaptan oluşan Fransa Bisiklet Turu’nda şampiyon olması, kimilerini şaşırttı, kimilerini hayrete düşürdü, kimilerine de ilham kaynağı oldu. Ancak çoğunluğu şaşkınlık yaşayanlar oluşturuyordu. Bir insanın ölüm döşeğinden kalkıp dünyanın en zorlu yarışlarından birini kazanması inanılır gibi değildi. Nitekim, bu başarıyı kabullenmek yerine çeşitli spekülasyonlar ortaya atıldı. Fransız Richard Verinque’nin de aralarında bulunduğu favori bisikletçileri geride bırakan Armstrong’un kullandığı ilaçlar şüpheliydi ve mutlaka incelenmeliydi. Fransız medyasına göre ABD’li bisikletçinin idrarında ‘stereoid’ tespit edilmişti. Armstrong ise bütün olup bitenleri sineye çekmeye çalışıyor ve kanserden sonra kendini en fazla zorlayan bu iddiaların bir an evvel son bulmasını bekliyordu. Kısacası, ABD’li bisikletçinin ilk şampiyonluğu, spekülasyonların gölgesinde kaldı.
      <br/>
      2000 yılındaki Fransa Bisiklet Turu, bir yıl önceki şampiyonluğun tesadüfi olmadığını ya da ilaçlarla kazanılmadığını ispat etmek için çok önemliydi. Bunun çok iyi farkında olan Lance Armstrong, üç hafta süren yarış boyunca istikrarlı bir grafik çizdi. Sadece 19. etabı ilk sırada tamamlayabilmesine rağmen bu büyük organizasyonda ikinci kez şampiyonluk kürsüsüne çıktı. Bu başarı, kendisine saygıyla bakılmasını sağlamaya başlamıştı artık. Sydney 2000 Olimpiyat Oyunları’nda ülkesine bronz madalya kazandıran Armstrong, aynı yıl bir mutluluk daha yaşadı. Kanseri yenmesinde önemli katkıları bulunan eşi Kristin, bir erkek çocuğu dünyaya getirdi. Bu mutluluklar, ünlü bisikletçinin yaşama sevincini ve azmini daha artırdı.
      <br/>
      <br/>
      Şampiyonluğu tatlandıran centilmenlik
      <br/>
      <br/>
      Dünyanın en büyük bisiklet yarışı organizasyonunda arka arkaya elde ettiği iki şampiyonluk, Armstrong’un güvenini iyice yerine getirmişti. Artık yeni hedefi aynı yarışta üst üste üçüncü kez zirveye çıkmaktı. Armstrong, favori olarak gösterildiği 2001 Fransa Bisiklet Turu’nda yine birincilik kürsüsüne çıkmayı başardı. En başarılı olduğu etaplar yine dağlık etaplardı. Bu etaplardan dördünü (10, 11, 13, 18) ilk sırada tamamladı ve şampiyonluğa ulaştı. Armstrong bu yarışta centilmenliği ile de çok konuşuldu. Ünlü bisikletçiyi en fazla zorlayan Alman Jan Ullrich, diğer rakiplerle arayı epey açtıkları bir sırada yoldan çıkıp şarampole yuvarlanmıştı. Armstrong, bu fırsattan yararlanıp arayı açmak yerine durup rakibine yardım etti. Rakipleriyle eşit şartlarda yarışmayı bir hayat felsefesi haline getiren Armstrong, yirmi etap sonunda en yakın rakibi Ullrich’e 6 dakika 44 saniye fark atarak mutlu sona ulaştı.
      <br/>
      <br/>
      Lance Armstrong, 28 Temmuz’da sona eren 2002 Fransa Bisiklet Turu’nda yine zirveye çıktı. Etapların dördünü (prologue, 11, 12, 19) birinci sırada tamamlayan ABD’li pedal, her zaman olduğu gibi yine dağlık bölgelerde gücünü ortaya koydu ve en yakın rakibi İspanyol Joseba Beloki’ye 7 dakika 17 saniye fark attı. Böylece, bir asra yaklaşan mazisiyle dünyanın en önemli ve en köklü spor organizasyonlarından biri olan Fransa Bisiklet Turu’nda dört şampiyonluğu bulunan beş bisikletçi arasına girdi. Ancak Armstrong’un gerçekleştirmek istediği hedefler bitmiş değil. Önce beş şampiyonlukları bulunan İspanyol Miguel İndurain, Belçikalı Eddy Merck, Fransız Jacques Anquetil ve Bernard Hinault’u yakalamak istiyor, sonra da bu pedalları geride bırakıp 6 şampiyonlukla rekor kırmayı düşünüyor.
      <br/>
      <br/>
      Armstrong’un en büyük destekçileri ise eşi ve çocukları. Kanser tedavisi sırasında testislerinden biri alınan ünlü bisikletçi, iki yaşındaki oğlu Luke’den sonra geçtiğimiz aralık ayında bir sürprizle daha karşılaştı. Eşi Kristin, ikiz dünyaya getirdi. İkisi de kız olan ikizler, Armstrong ailesine ayrı bir mutluluk getirdi. ABD’li bisikletçi, ‘Bitiş çizgisinde bekliyor oluşları beni daha da güçlendiriyor, mutlu ediyor. Onları bir an evvel görmek ve mutlu etmek istiyorum. Başarılarımda başta eşim olmak üzere çocuklarımın da çok büyük etkisi oldu. Onlar olmasaydı kazanamazdım. Yine onların desteğiyle başarılarımı devam ettireceğimi düşünüyorum. Bisiklet günlerim sona erdiğinde ve insanlar başarılarımı unuttuğunda ailem benim yanımda olacak ve tabii ki ben de onların yanında olacağım.’ diyor.
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1607), [web.archive.org (arşiv bağlantısı)](http://web.archive.org/web/20060426164955/http://www.aksiyon.com.tr:80/detay.php?id=1607)
