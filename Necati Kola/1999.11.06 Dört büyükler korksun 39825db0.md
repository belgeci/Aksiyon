# Dört büyükler korksun

*Necati Kola 1999.11.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye 1. Ligi'nde G.Antepspor ve Denizlispor fırtınası esiyor âdeta. Herkes F.Bahçe ve Trabzonspor'un aldığı başarısız sonuçların yanı sıra bu iki Anadolu takımının başarısını da konuşuyor.
  </font>
 </div>
 <div id="newsText">
  <font class="detail-text">
   Büyükşehir Belediyesi'nin desteğiyle tesisleşme ve altyapı problemlerini gidererek dört büyüklere kafa tutar hale gelen G.Antepspor'un başarısı biraz normal karşılanırken, 2. Lig'den 1. Lig'e bu sezon yükselen ve kadrosunu aynen koruyarak başarılı sonuçlar alan Denizlispor'un konumu sürpriz olarak nitelendiriliyor.
   <br/>
   <br/>
   İlk 8 haftada 5 galibiyet, 2 beraberlik ve bir mağlubiyetle üçüncü sırada yer alan Denizlispor'un başarısı hakikaten sürpriz mi? Yeşilsiyahlı ekibin zirve keyfi geçici mi, kalıcı mı? Ege temsilcisinin hedefleri neler? Çiçeği burnunda teknik direktör Ersun Yanal'a Sultanahmet'teki boğaz manzaralı tarihi Sümengen Otel'de bu soruları yönelttik. Genç teknik adam, çalışmalarının semeresini almaya başladığı için gerçekten mutlu. Yaptığı işten keyif alıyor, işini oldukça önemsiyor, alışılmışın dışında birşeyler yaparak başarılı olmayı düşünüyor, bu yüzden de sorularımıza kendinden emin bir şekilde cevap veriyor.
   <br/>
   <br/>
   Sohbetimizin başında genç teknik adamdan kendisini kısaca tanıtmasını istiyoruz. İlk söylediği şey 'Yaşım otuz yedi'. Bunu söylerken de birçok şeyi ima ediyor hiç şüphesiz. Yanal, futbola Denizlispor'da başlamış, futbol hayatı Ege'de geçmiş. Profesyonel olarak Manisaspor, Nazillispor ve Denizlispor'da forma giymiş. Manisa Spor Akademisi'ni bitirdikten sonra 3. Lig'e çıkma mücadelesi veren Denizli Belediyespor'da antrenörlüğe başlamış. Ardından Sarayköyspor'da antrenör, daha sonra Denizlispor'da yardımcı antrenör olarak görev almış. Teknik direktör değişikliklerinin olduğu dönemlerde üçer hafta, beşer hafta Denizlispor'un başında sahaya çıkarak tecrübe kazanmış. Yanal'ın teknik direktörlük mazisi bir yıl. Geçen sezon başında göreve getirildiğinde dokuz as oyuncu başka takımlara gitmiş. Genç teknik adam, geriye kalan ve çoğu zaman takıma giremeyen genç oyuncularla yeni bir kadro oluşturmuş ve Denizlispor bu kadroyla 1. Lig'e yükselmiş. Bu kadro bu sezon da korunmuş ve sadece beş yabancıyla takviye edilmiş. İlk 11'in 8 futbolcusunu geçen yıl 2. Lig'de forma giyen oyuncular oluşturuyor: Kaleci Süleyman, Ali Tandoğan, Kemal, Ali Işık, Veysel, Serkan, Yusuf, Bülent ve kaptan Ümit. Hepsi de genç, hepsi de gelecek vaad eden futbolcular.
   <br/>
   <br/>
   Puanları toplamak gerçek başarı değil
   <br/>
   <br/>
   Yanal, elde edilen başarının sebeplerini şöyle sıralıyor: 'Hedefleri ve ilkeleri olan yetenekli oyuncularla çalışıyoruz. İş disiplinini, oyuncuların sürekli pozitif düşünmesini ve bunun için gerekli olan sosyal ortamı sağlıyoruz. Yıldız oyunculara pirim tanıyoruz, onların üretkenliğinden faydalanıyoruz. Kişisel hedeflerle takım hedefi birleşince ortaya daha büyük bir hedef çıkıyor. Ayrıca, spor psikoloğuyla çalışıyoruz ve antrenmanları da bilimsel bir biçimde yaptırıyoruz'.
   <br/>
   <br/>
   Genç teknik direktöre göre alınan puanlar ve takımın sıralamadaki yeri 'Başarılıyız' demek için yeterli değil. Bunun için altyapıyı oluşturmak, tesisleşmeyi ve kurumlaşmayı tamamlamak en önemli üç şart. Denizlispor, bir yandan puanları toplarken, diğer yandan da altyapıyı kurmanın, tesisleşmeyi tamamlamanın ve kurumlaşmayı sağlamanın çalışmalarını yapıyor. Yani, bir binanın hem kaba inşaatı, hem ince işleri, hem boya badanası, hem de pazarlaması aynı anda yapılıyor. 'Bunun için teknik heyet olarak günde oniki saatimizi veriyoruz. Başkanımız Selami Urhan başta olmak üzere vali ve belediye başkanı da çok yardımcı oluyor. En kısa zamanda bunları halledip Denizli'de futbol kültürünün yerleşmesini sağlayacağız. Bunun için halkın da bize yardımcı olması şart. Halk yalnızca iyi günde değil, kötü günde de desteğini esirgememeli. Denizlispor, bugün bir fırsat yakaladı. Bu fırsatın en iyi şekilde değerlendirilmesi yine Denizli halkının elinde'.
   <br/>
   <br/>
   Başarımız kesinlikle kalıcı olacak
   <br/>
   <br/>
   Ersun Yanal'a geçen sezonlarda yaşanan Bursaspor ve G.Birliği örneklerini hatırlatıyoruz. Bursaspor üç sezon evvel, G.Birliği de geçen sezon 7. haftaya kadar zirvede yer almış fakat ligi orta sıralarda tamamlamıştı.  Yanal, Denizlispor'un bu duruma düşmeyeceğini kesin bir dille ifade ediyor. 'Bizim amacımız başarımızın kalıcı olmasını sağlamak. Bunun için de bir müsabakadan gerekli dersleri çıkarıp o müsabakayı unutuyoruz. Hatta sıralamadaki yerimizi bile unutup bir sonraki müsabakaya lige yeni başlıyormuşuz gibi coşkulu ve heyecanlı bir şekilde çıkıyoruz. Bunu sağlamak için spor psikoloğuyla çalışıyoruz ve antrenman bilimini yakından takip ediyoruz. Şu anda futbolcularım bulundukları yerden çok mutlular ve daha da başarılı olmak istiyorlar. Düşüş olmayacağını, aksine daha da ileriye gideceğimizi düşünüyorum. Bir işe başlarken hedef koymak, bu hedefe ulaştıktan sonra yeni hedefler belirlemek başarı için çok önemli. Hedeflerinize ulaştığımız zaman meslek aşkı, yaşam aşkı insanı coşturuyor. Bu coşku çok önemli. Coşku zaman zaman akıldan da önemli. Coşkusu olmayan hedeflerine ulaşmakta güçlük çeker. Şu anda çok coşkuluyum. Mesleğimi seviyorum, futbolcularım coşkuyla oynuyor ve şu anda iyi bir yerdeyiz'.
   <br/>
   <br/>
   On takımın şampiyonluğa oynaması lazım
   <br/>
   <br/>
   Genç teknik adama İspanya, İtalya, Almanya, İngiltere ve Fransa örneğini vererek Türkiye'de şampiyonluğa oynayan takım sayısının neden az olduğunu soruyoruz. Ersun Yanal, bunun sistemle alakalı olduğunu söylüyor ve sistemin değişmesi halinde on takımın şampiyonluğa oynayacağına garanti veriyor. Yanal, 'Denizlispor aynı zamanda sistemle de mücadele ederek bunu başarmaya çalışıyor' diyor. 'Biz Denizlispor'da çok güzel bir ortam oluşturduk. Oyuncularım ve ben birlikte çalışmaktan çok mutluyuz. Futbolcularıma 1. Lig'e yükseldiğimizde transfer teklifleri geldi. Fakat oyuncularım güzel ortamdan dolayı takımda kalmayı tercih ettiler. Anadolu kulüpleriyle dört büyükler arasındaki mesafe ne kadar kapanır ve şampiyonluğa oynayan takım sayısı ne kadar artarsa Türk futbolu da o kadar gelişir. Denizlispor ve G.Antepspor'a yenileri eklendikçe kazançlı çıkan Türkiye olacak. Şöyle bir baktığımızda şampiyonlukları dört büyükler paylaşmış. Türkiye Kupası'nı kazanan Anadolu takımı bir elin parmakları kadar. Bunun ciddi bir şekilde tartışılması, gündeme getirilmesi lazım. Bunun başlalıca sebebi sistem tabii. Kulüpler Yasası bir türlü çıkarılmıyor. Kulüpler, Dernekler Kanunu'na göre yönetiliyor ve yöneticiler kulüpleri istedikleri gibi kullanıyorlar. Kulüpler Yasası çıktığı zaman en az on takım şampiyonluk için mücadele edecek. Buna inanın. Şu ana kadar Avrupa'da başarılı olamadık. Neden? Lig kalitemiz Avrupa standartlarında değil. Bu konuların bir an evvel gündeme getirilip tartışılması lazım'.
   <br/>
   <br/>
   Avrupa'da mücadele etmeye hazır değiliz!
   <br/>
   <br/>
   Peki, başarılı olmasını yürekten istediğimiz Denizlispor ilk dört takım arasında yer alır ve Avrupa kupalarına katılma hakkını elde ederse ülkemizi başarıyla temsil edebilir mi? Ersun Yanal, bu sorumuza cevap verirken acı bir itirafta bulunuyor: 'Denizlispor'un tesisi yok. Özel İdare'nin tahsis ettiği bir bina ve şehrin dışında eski bir antrenman sahası. Avrupa'da mücadele etme hakkı kazansak rakiplerimizi ağırlayacak doğru dürüst bir tesisimiz ve antrenman sahamız maalesef yok. Antrenmanınızı şu eski sahada yapın demeye utanırız. Bu şartlarda Avrupa kupalarına katılmak bizim için birşey ifade etmiyor. Rezil oluruz açıkçası. İlk önce altyapı, kurumlaşma ve tesisleşme açısından eksiklerimizi tamamlamamız lazım. Denizlispor'un bir dikili ağacının bulunma vakti geldi. Tesisleşme, bugün dünya sporunda en önemli unsur olarak algılanıyor'.
   <br/>
   <br/>
   Denizlispor sezon sonunda zirvede yer alabilir mi, tesisleşmeyi en kısa zamanda tamamlayabilir mi bilemiyoruz ama şu anki konumu itibariyle şunu söylemek mümkün. Ligin dokuzuncu haftasında iki değil, üç derbi maç var: F.BahçeG.Saray, BeşiktaşTrabzonspor ve DenizlisporGaziantepspor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5539-dort-buyukler-korksun.html), [web.archive.org (arşiv bağlantısı)](http://web.archive.org/web/20140127081050/http://www.aksiyon.com.tr:80/aksiyon/haber-5539-dort-buyukler-korksun.html)
