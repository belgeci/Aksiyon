# Noel'de taç, Bayram'da maç

*Necati Kola 2000.01.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'de her geçen yıl yabancı sporcu sayısı artıyor. Futbolda bir kulübün ilk onbirde beş yabancı sporcu oynatmasına imkan tanınırken, basketbolda da üç yabancı oyuncu ilk beşte forma giyebiliyor.
  </font>
 </div>
 <div id="newsText">
  <font class="detail-text">
   Bu durumu, 'Futbolda altı, basketboldaysa iki yerliye izin' şeklinde de değerlendirmek mümkün. Hal böyle olunca sporumuzda yabancıların sözü geçiyor, yerliler ise üvey evlat muamelesi görüyor. Transfer dönemlerinde son derece profesyonel davranarak istediklerinin hepsini elde eden yabancı sporcular, gerektiğinde sosyal ve dini ihtiyaçları için de izin alabiliyorlar. Yerli sporcuların da sosyal ve dini ihtiyaçları var ama birlikte hareket edip haklarını arayamıyorlar. Bu, madalyonun bir yüzü. Diğer yüzü ise bazı yetkililerimiz bunları düşünmüyor ve yerli sporculara çifte standart uyguluyorlar. Yani, yerli sporculara Ramazan'da hiçbir tolerans tanınmazken, yabancı sporculara Noel'le ilgili her türlü kolaylık sağlanıyor.
   <br/>
   <br/>
   'Oruç tutmayın, tüm günahlarınız boynuma'
   <br/>
   <br/>
   Her yıl olduğu gibi bu yıl da bazı teknik direktörler, başarısız olacakları gerekçesiyle sporculara Ramazan ayı boyunca oruç tutmayı yasakladı. Bunlardan biri, 2. Lig 2. Grup"ta mücadele eden Aydınspor'un teknik direktörü Erdi Demir'di. Sarıyer ve Fenerbahçe'de futbol oynadığı yıllardan hatırladığımız Demir, Playoff için oldukça iddialı ve avantajlı olan Aydınsporlu oyunculara 'Kalan son dört maçta kendinize çok iyi bakmanız gerekiyor. Bu yüzden size oruç tutmayı yasaklıyorum. Allah bana günah yazar diye sakın korkmayın. Çünkü tüm günahlarınız benim boynuma' dedi. Bu sözlerden sonra oruç tutmayan futbolcular, kendi sahalarındaki altı puan değerindeki iki önemli maçı kazanamadı. Aydınspor, önce üç puan gerisindeki Bucaspor'a 10 yenilerek Playoff şansını zora soktu, sonraysa beş puanlık farkı ikiye indiren Çanakkale Dardanelspor'a 20 teslim oldu. Bu maçta Aydınsporlu futbolcuların üç tane penaltıdan yararlanamadığını, topu Çanakkale Dardanelspor'un kalecisi Şanver'e nişanladıklarını da hatırlatmakta fayda var! Sonuç olarak, son dört haftaya en avantajlı takım olarak giren Aydınspor, Playoff vizesini, ta gerilerden gelip lider İzmirspor'un da önünde yer alan Çanakkale Dardanelspor'a kaptırdı. Belki de Çanakkale Dardanelspor, futbolculara oruç yasağı getirmemenin mükafatını bu şekilde aldı.
   <br/>
   <br/>
   Futbolcularına oruç tutmayı yasaklayanlardan biri de Galatasaray Teknik Direktörü Fatih Terim'di. Futbolcuların inançlarına son derece saygılı davrandığını bildiğimiz Fatih Terim, sadece maç günlerinde oruç tutmayı yasakladı. Maçların gece oynandığını göz önüne aldığımızda bu yasak getirilmeyebilirdi. Aynı Fatih Terim, ilk yarının son maçında oynatmama pahasına yabancı oyuncularına erken izin verdi ve Noel Bayramı için memleketlerine yetişmelerini sağladı. (Maddi sıkıntı çeken Galatasaray'ın yabancı futbolcularla maç başına anlaşmasından dolayı Fatih Terim'in bu futbolcuları Vanspor maçında oynatmamak için böyle bir yola özellikle baş vurduğu da söyleniyor.) Dileriz Fatih Terim, Ramazan Bayramı'nda da yerli oyunculara izin verir ve ailelerini sevindirir!
   <br/>
   <br/>
   Briegel'den takdirlik açıklama
   <br/>
   <br/>
   Bazı yerli teknik direktörler oruç tutmayı yasaklayadursun, Beşiktaş Teknik Direktörü Hans Peter Briegel Ramazan'ın ilk günü bir açıklama yaparak takdir topladı. Briegel, Ramazan ayının başlamasıyla birlikte futbolcularına oruç tutma yasağı getirmesinin söz konusu olmadığını, herkesin dini inancına saygı duyduğunu, yasaklamanın aksine oyuncularına yardımcı olacağını söyledi. 'Takımda oruç tutmak isteyen futbolcularım var. Benim de onlara yardımcı olmam gerekiyor. Bunun için idman saatlerini uygun şekilde düzenleyeceğim'. Briegel'in yanı sıra Fenerbahçe Teknik Direktörü Zdenek Zeman da futbolcularına oruçla ilgili hiçbir yasak getirmedi.
   <br/>
   <br/>
   Futbol Federasyonu'ndan çifte stardart
   <br/>
   <br/>
   2. Lig maçlarının yılbaşından evvel bitmesi ve yabancı oyuncuların Noel Bayramı için ülkelerine gitmesi için elinden geleni yapan Futbol Federasyonu, oruç tutmasına izin verilmeyen oyuncuların bayram yapamayacağına karar vermiş olmalı ki 1. Lig maç programını Ramazan Bayramı'nı dikkate almadan yaptı. Programa göre ikinci yarı maçları arefe günü başlıyor ve 15. hafta karşılaşmaları Ramazan Bayramı'nın birinci ve ikinci günü tamamlanıyor. Buna göre BeşiktaşGöztepe maçı arefe günü, ErzurumsporSamsunspor, DenizlisporBursaspor, AltayAdanaspor ve GençlerbirliğiFenerbahçe maçları bayramın birinci günü, VansporAntalyaspor, TrabzonsporGaziantepspor, İstanbulspor Ankaragücü ve KocaelisporGalatasaray maçları da bayramın ikinci günü oynanıyor. Halbuki devre arası bir hafta daha uzatılabilir, ilerleyen günlerde bir haftada ikişer maç yapılarak sezon belirlenen tarihte bitirilebilirdi. Hem bu şekilde, üst üste iki maçı kaldıramayan futbolcularımız haftada iki müsabaka yapmaya alışır ve uluslararası karşılaşmalarda daha başarılı olurlardı. Fakat bunlar maalesef hiç düşünülmedi.
   <br/>
   <br/>
   Bu durumu, Profesyonel Futbolcular Derneği Başkanı Turgay Şeren sert bir şekilde eleştiriyor. Yerli futbolculardan kendilerine henüz böyle bir talep gelmediğini belirten Şeren, Futbol Federasyonu'nun Ramazan Bayramı'nda maç oynatmakla büyük hata yaptığını söylüyor. 'Müslüman bir ülkede yaşıyoruz. Yabancı oyunculara Noel için izin veriliyorsa, aynı şey yerli futbolcular için de düşünülmeliydi ve Ramazan Bayramı'nda maç oynatılmamalıydı'.
   <br/>
   <br/>
   Cuma saatinde futbol karşılaşmaları
   <br/>
   <br/>
   Futbol Federasyonu'nun yanlışı sadece Ramazan Bayramı'nda maç yaptırmakla sınırlı değil. 2. Lig maçlarının yılbaşından evvel bitmesi için herşeyi yapan, bunları yaparken de sporcuların ve taraftarların dini inançlarını göz önüne almayan Futbol Federasyonu, 2. Lig 5. Grup'taki 17. hafta maçlarını da cuma saatinde oynattı. 24 Aralık'ta oynanan MalatyasporElazığspor, SivassporBatman Petrolspor, AdıyamansporAğrıspor, DiyarbakırsporSiirt Jetpaspor ve ŞanlıurfasporMalatya Belediyespor maçlarının başlama saati 13.00 olarak açıklanmıştı ancak daha sonra 12.00 olarak değiştirildi. Bu duruma büyük tepki gösterenlerden biri Şanlıurfaspor Teknik Direktörü Adnan Dinçer oldu. 'Taraftarlarımız maçın başlama saatini 13.00 olarak biliyordu. Fakat son anda, sebebini anlayamadığımız bir şekilde değişiklik yapıldı ve grubumuzdaki tüm maçlar saat 12.00'ye alındı. Dolayısıyla cuma namazına giden Şanlıurfa halkı maça gelemedi'. (Oysa, yıllardır girmeye çalıştığımız Avrupa Birliği ülkelerinde, halkın kiliseye gittiği cumartesi ve pazar günleri belirli saatlerde maç oynatmak yasak.)
   <br/>
   <br/>
   "Basketbol
   <br/>
   <br/>
   Federasyonu Sırp'tır"
   <br/>
   <br/>
   Futbol Federasyonu gibi Basketbol Federasyonu da yabancı sporcuları düşünüp yerli sporcuları düşünmedi. Basketbol Federasyonu, kulüplerde yerli basketbolculardan çok yabancı basketbolcu bulunduğundan olacak ki ikinci yarısı başlayan ligleri Noel Bayramı nedeniyle tatil etti. Fakat aynı duyarlılık Ramazan Bayramı için yerli oyunculara gösterilmedi. Sebebi, yerli oyuncuların azınlıkta kalması olsa gerek.
   <br/>
   <br/>
   Basketbol Federasyonu'nun bu uygulamasına en büyük tepkiyi Galatasaray Bayan Basketbol Takımı Menajeri Ata Ünal gösterdi. 'Noel Bayramı için ligleri erteleyen Basketbol Federasyonu'nu kınıyorum. 24 Aralık'ta oynanması gereken lig maçları ertelenerek Ramazan Bayramı'na alındı. Bu federasyon Sırp'tır. Noel Bayramı nedeniyle ABD'li oyuncuların ülkelerine gidebilmeleri için ligi erteleyip,  Müslümanların Ramazan Bayramı'nda başlatıyorlar. ABD'li oyuncular için yapılıyor da, neden Müslüman oyuncular için aynı şey yapılmıyor? Bu maçlar niye Ramazan Bayramı'nın bitiminde yani 11 Ocak'ta başlamıyor? Biz kimsenin dini inançlarına karışmıyoruz ancak haksızlık yapılmasın'.
   <br/>
   <br/>
   Ata Ünal'ın bu sert eleştirisine Basketbol Federasyonu'ndan bir cevap gelmedi. Programda değişen birşey yok yani. Ligler, Ramazan Bayramı'nda kaldığı yerden devam edecek maalesef.
   <br/>
   <br/>
   Gelecek yıl saygı gösterilecek
   <br/>
   <br/>
   Evet, Futbol Federasyonu ile Basketbol Federasyonu'nun bu uygulamaları kabul edilir gibi değil. Yabancı oyunculara dini ihtiyaçları için izin verilmesine bir sözümüz yok ancak temennimiz aynı duyarlılığın yerlilere de gösterilmesi. Bu sene geçti ama gelecek sene yerli oyunculara da saygı gösterileceği kesin. Çünkü, Noel Bayramı ile Ramazan Bayramı aynı tarihlere denk geliyor!
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5708-noelde-tac-bayramda-mac.html), [web.archive.org (arşiv bağlantısı)](http://web.archive.org/web/20131220104205/http://www.aksiyon.com.tr:80/aksiyon/haber-5708-noelde-tac-bayramda-mac.html)
