# Biracılar amatörlerin sahasına indi

*Necati Kola Bilinmeyen-tarih*

<div>
 <font>
  <img border="0" height="1" src="/web/20050226080151im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226080151im_/http://www.aksiyon.com.tr/resim/407/56.jpg" vspace="5"/>
  </p>
 </font>
 <font class="content">
  Geçen sezon, futbol sahalarındaki olayların arttığı bir dönemde, yani 2 Şubat 2002 tarihinde Hürriyet Gazetesi’nin spor sayfasında büyük bir haber çıkmıştı. Haberde, spor karşılaşmalarıyla ilgili yeni güvenlik önlemleri alındığı ve dönemin İçişleri Bakanı Rüştü Kazım Yücelen’in konuya ilişkin bir genelge yayımladığı söyleniyordu.
 </font>
 <br/>
 <p>
  <font class="content">
   Habere göre, alınması düşünülen önlemlerden biri de şuydu: “Müsabakaların yapılacağı tesislerde ve çevresinde alkollü içki satışına, içilmesine ve alkollü kişilerin tesise girişine izin verilmeyecek.” Bu haberin yer aldığı sayfanın arkasında ise Türkiye pazarına yeni giriş yapan bira şirketi Carlsberg’in dev reklamı vardı.
   <br>
    <br>
     Merkezi Danimarka’da bulunan ve dünyanın her tarafında reklam için futbolu tercih eden Carlsberg, Haziran 2001’de Türk Tuborg’un yüzde 50.01’ini satın alarak Türkiye pazarına hızlı bir giriş yaptı. 2000 Avrupa Futbol Şampiyonası’nın ana sponsorluğunu yapan, yıllardır İngiltere’nin ünlü takımı Liverpool’un sponsorluğunu üstlenen ve her yıl Hong Kong’da kendi adına futbol turnuvası düzenleyen Carlsberg, Avrupa’daki bira pazarının daralması nedeniyle genç nüfusun yoğun olduğu Türkiye’ye yöneldi. Gençlere ulaşmak için de reklam kampanyalarını futbola yoğunlaştırdı. Beşiktaş, Galatasaray ve Fenerbahçe ile sponsorluk anlaşması yapan Carlsberg, Hürriyet, Milliyet, Radikal, Posta, Sabah, Fanatik ve Fotomaç gibi gazetelere de bol bol reklam vermeye başladı. Carlsberg ayrıca Fenerbahçe, Galatasaray ve Beşiktaş’ın altyapı sponsorluğunu da üstlendi.
     <br>
      <br>
       Sloganı ‘Part of the game’ (Oyunun bir parçası) olan ve internet sitesine 18 yaşından küçüklerin girmesini tavsiye etmeyen Carlsberg’in Türkiye pazarına bu kadar hızlı bir giriş yapması, Efes Pilsen’i de harekete geçirdi. 2001-2002 sezonunun devre arasında Galatasaray, Fenerbahçe, Sturm Graz, Werder Bremen, Spartak Moskova ve Göteborg’un katılımıyla Antalya’da düzenlenen uluslararası futbol turnuvasına sponsorluk yapan Efes Pilsen, bir taraftan üç büyükler başta olmak üzere Süper Lig takımlarıyla ve A Milli Takım ile reklam anlaşmaları yaptı, bir taraftan da spor gazetelerine reklam vermeye başladı. Reklamlardaki bira şişesinin üzerinde yer alan şu ibare de gözlerden kaçmıyordu: ‘Yüksek alkollü.’
       <br/>
       <br/>
       Amatör maçlarda bile bira reklamı
       <br/>
       <br/>
       Bira şirketlerinin gençleri hedef alan çalışmaları, bunlarla da sınırlı kalmadı. Türk Tuborg&amp;Carlsberg firması, İstanbul Amatör Spor Kulüpleri Federasyonu ile önceki hafta protokol imzaladı ve kendilerine ait sahaları olan 14 amatör futbol takımının sponsorluğunu üstlendi. Birinci amaçları, çevredeki gençleri kahvehanelerden, birahanelerden ve kötü alışkanlıklardan korumak olan spor kulüplerinden hiçbiri böyle bir anlaşmaya itiraz etmedi. İstinye’deki Amatörevi’nde gerçekleştirilen organizasyonda, Ayazağa, Bakırköy Belediyesi, Bahçelievler, Çubuklu, Çekmeköy, Feriköy, Gülsuyu, Kaynarca, Küçükçekmece, Okmeydanı, Paşabahçe, Selimiye, Yakacık ve Yeniköy kulüplerinin yöneticilerine 5’er milyarlık yardım çekleri verildi. Kulüpler, bu yardımı tesisleşmeye harcayacak ve karşılığında da sahalarında Tuborg ve Carlsberg’in reklamını yapacaklar.
       <br/>
       <br/>
       Futbol Federasyonu Başkan Vekili ve Amatör Spor Kulüpleri Konfederasyonu Başkanı Orhan Saka, günümüz şartlarında bira firmalarının sponsorluğunun gayet doğal olduğunu belirtiyor ve “Özerkleşmenin ardından devlet amatör futbola kaynak aktarmıyor. Federasyon da 6 trilyonu aşan miktarda katkı sağlayarak amatör futbolun devamını sağlamaya çalışıyor. Bu tür destekler ise federasyonun yükünü hafifletiyor. Türk futboluna yaptıkları katkılardan dolayı kendilerine teşekkür ediyorum” diyor. İstanbul Amatör Spor Kulüpleri Federasyonu Başkanı Sait Yücel de ilginç bir cümle sarf ediyor: “Kulüplerimizin daha sağlıklı ortamlarda çalışabilmeleri için bu tür bir desteğe ihtiyaçları vardı.”
       <br/>
       <br/>
       Bahane, ekonomik kriz
       <br/>
       <br/>
       Bira şirketleriyle reklam ve sponsorluk anlaşması yapan spor kulüplerinin ve gazetelerin spor müdürlerinin savunmaları ise genelde ekonomik krizle ilgili. Mesela, Beşiktaş Basın Sözcüsü Mete Düren, bira reklamı almakta hiçbir sakınca görmediklerini söylüyor: “Kanun, bira ibaresi geçmeyen reklamlara müsaade ediyor. Biz de ekonomik sıkıntı çektiğimiz için Carlsberg ile anlaştık. Ayrıca, bu reklamlarda bir sakınca görmüyorum. Hem bu reklamları sadece biz değil, Fenerbahçe, Galatasaray ve Milli Takım da alıyor. Bana göre, şu anda bira şirketleri Türk futboluna çok büyük katkılarda bulunuyor.”
       <br/>
       <br/>
       Sabah Gazetesi Spor Müdürü ve Fotomaç Gazetesi Genel Yayın Yönetmeni Altan Tanrıkulu da ilginç değerlendirmelerde bulunuyor: “Spor sayfalarında ve stadyumlarda bira reklamına son derece karşıyım. Carlsberg, Avrupa’daki pazar payı azalınca genç nüfusun yoğun olduğu Türkiye’ye yöneldi. Bu kesime ulaşmak için de futbol çok cazip. Bira reklamlarını almamak için çok çaba sarf ediyoruz; ancak grubumuz sıkıntı içerisinde. Şu anda piyasada parası olan üç sektör var. Bankacılık, 900’lü hatlar ve biracılık... Ayakta kalmak için mecburen bira reklamı alıyoruz.”
       <br/>
       <br/>
       Hürriyet Gazetesi Spor Müdürü Esat Yılmaer ise meşrubat, gazoz ve kola ile bira arasında hiçbir fark göremediğini, dolayısıyla herşeyin doğal olduğunu söylüyor: “Biralar dünyada sporun sponsoru. Biranın müşterisi genelde gençler olduğundan reklam için sporu tercih ediyorlar. Ben şahsen bira ile sporun bağdaştığını düşünüyorum. Gazetelerde ve stadyumlarda bira reklamlarının yapılması da, bira firmalarının futbol takımlarına sponsor olmaları da gayet normal.”
       <br/>
       <br/>
       Bira reklamı yasak, müeyyide ise yok
       <br/>
       <br/>
       Cağaloğlu’ndaki küçük bürosunda Türk halkının sağlığı için elinden geleni yapmaya çalışan Yeşilay Genel Başkanı Selahaddin Kaptanağası ise 3023 nolu Bira Kanunu’na göre her türlü bira reklamının yasak olduğunu; fakat kanunda bir müeyyide olmadığı için bira reklamlarının önüne geçilemediğini ifade ediyor. 27 Haziran 2000 tarihinde Türkiye Büyük Millet Meclisi’ne Bira Kanunu’nda değişiklik yapılması ve 5 milyardan 5 trilyon liraya kadar müeyyide konulması için yasa teklifinde bulunduklarını belirten Kaptanağası, o günden bu yana hiçbir gelişmenin olmadığını söylüyor.
       <br/>
       <br/>
       Gazetelerde, televizyonlarda, caddelerde, duraklarda, stadyumlarda bira reklamlarının alıp başını gittiğini, bu duruma hiçbir yetkilinin dur demediğini, bira firmalarına göbekten bağlanan medyanın da mecburen sessiz kaldığını ifade eden Selahaddin Kaptanağası, bira tehlikesine de şöyle dikkat çekiyor: “Araştırmalar, bütün kötü alışkanlıkların birayla başladığını gösteriyor. Biranın alkolsüz olduğu iddiası büyük bir kandırmaca. Ayrıca, biranın içine uzun yıllar dayanması için asitborik katılmaktadır. Bu da kansere neden olmaktadır. İstatistikler, cumhuriyetin ilk yıllarına göre bira tüketiminin 17 kat arttığını, alkol alanların 20 milyonu aştığını, alkoliklerin 5 milyonu bulduğunu, suçların ve şiddet olaylarının yüzde 66’sının alkol yüzünden gerçekleştiğini, boşanmaların yüzde 80’ine içkinin sebep olduğunu ve trafik kazalarının yüzde 61 oranında alkol nedeniyle meydana geldiğini gösteriyor. Birinci Dünya Savaşı’nın sonunda işgal altındaki ülkemizde gençliğimizi alkol batağına sokmak için uğraşan hasım güçlerle mücadele için kurulan Yeşilay, bugün maalesef onlarla aynı çizgide bulunan kişilerle karşı karşıyadır. Soruyorum, acaba spor gazeteleri ve spor kulüpleri ne yapmak istemektedirler?”
       <br/>
       <br/>
       Türkiye’nin tek spor tarihçisi Cem Atabeyoğlu da Yeşilay Başkanı Selahaddin Kaptanağası’na destek veriyor. 60 yılı aşan spor gazeteciliği mesleğini Türkiye Milli Olimpiyat Komitesi’nin kütüphanesinde sürdüren Atabeyoğlu, “Televizyonlarda bira reklamı yapmak yasak. Fakat bira şirketleri futbol takımlarına sponsor olarak hem yasağı deliyorlar, hem geniş kitlelere ulaşıyorlar, hem de harcadıkları paraları vergiden düşüp reklamlarını bedavaya getiriyorlar. Eskiden olsa tepki gösterilirdi. Fakat şimdi aynı şirketler spor sayfalarına ve spor gazetelerine de reklam verdikleri için kimsenin sesi çıkmıyor” diyor.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1893), [web.archive.org (arşiv bağlantısı)](http://web.archive.org/web/20050226080151/http://www.aksiyon.com.tr:80/detay.php?id=1893)
