# Ülker tadından yenilmiyor

*Necati Kola 2000.01.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Basketbol maçlarının süresi 38 dakika olsaydı bu takım her yıl Final-Four oynardı".
  </font>
 </div>
 <div id="newsText">
  <font class="detail-text">
   Daha düne kadar basketbolseverlerin ağzından düşmeyen bu söz, ülkemizi Avrupa Ligi"nde her sezon temsil etme başarısı gösteren ve Türk basketbolunun gelişmesine çok büyük katkılarda bulunan Ülkerspor için söyleniyordu. Çetin Yılmaz yönetimindeki yeşil-turunculu ekip, Avrupa"nın en büyük liginde güçlü takımlara karşı çok iyi mücadele ediyor fakat çoğu maçta galibiyeti son iki dakikada kaçırarak sevenlerine saç baş yolduruyordu. Her sezon başında çok iyi transferler yapan ve hedefini Final-Four olarak belirleyen Ülkerspor, hiç hesapta olmayan bu tür mağlubiyetlerle hedefinden çabuk uzaklaşıyor ve basketbolseverleri üzüyordu. Yeşil-turunculu takım, şu ana kadar Avrupa Ligi"nde çeyrek finale hiç yükselemedi, sadece geçen sezon play-off oynayabildi, o kadar.
   <br/>
   <br/>
   Kadrosunu; Ufuk, Volkan (Efes), Teoman (Galatasaray), Levent Topsakal (Beşiktaş), Kerem (Kolej), Allen (Limoges), Marc Pope (NBA) ve Robinson (ABD) ile güçlendiren Ülkerspor, her sezon olduğu gibi bu sezona da Coach Çetin Yılmaz"la başladı. Yeşil-turunculular, çok iyi bir kadro kurmalarına rağmen hem Türkiye Ligi"nde, hem de Avrupa Ligi"nde istedikleri sonuçları bir türlü alamadılar. Çetin Yılmaz, üst üste gelen farklı Pınar Karşıyaka ve Maccabi Tel Aviv mağlubiyetlerinin ardından istifa etti. Yerine ise maddi sıkıntı çeken Galatasaray"ın başarılı çalıştırıcısı Murat Didin getirildi.
   <br/>
   <br/>
   Ülker, Final-Four için Didin"iyor
   <br/>
   <br/>
   Kolej, Fenerbahçe, Kombassan Konyaspor, Pınar Karşıyaka ve Galatasaray"da olumlu izler bırakarak Ülkerspor"a gelen Murat Didin, ayağının tozuyla büyük başarılara imza attı. Arka arkaya çeşitli rekorlara imza atan başarılı antrenör, Ülkerspor"un Avrupa Ligi"ndeki tarihini değiştirdi adeta. Murat Didin, deplasmanda arka arkaya üç, içeride ve dışarıda ise arka arkaya yedi galibiyet elde ederek birinci tur grup maçlarının ilk yarısında son sırada yer alan Ülkerspor"u, ikinci tur grup maçlarının ilk yarısında zirveye çıkardı.
   <br/>
   <br/>
   Avrupa Ligi"nde birinci tur grup maçlarına hiç de iyi bir başlangıç yapamayan Ülkerspor, Murat Didin"le başarılı olacağının sinyallerini deplasmandaki Asvel maçında verdi. Yeşil-turunculular, Fransa"nın güçlü temsilcisi Asvel"e 60-59 yenilmelerine rağmen birinci tur grup maçlarının ikinci yarısına çok iyi bir başlangıç yaptılar. Bu moralle de bir daha maç kaybetmediler.
   <br/>
   <br/>
   Deplasman fatihi Ülker
   <br/>
   <br/>
   Geçen sezonlarda deplasman galibiyetlerine uzak kalan Ülkerspor, Murat Didin ile adeta "Deplasman Fatihi" kesildi. Avrupa Ligi"nde bugüne kadar 1996-97 sezonunda CSKA Moskova"yı, 1998-99 sezonunda da Olimpiakos, Zadar ve Real Madrid"i deplasmanda yenme başarısı gösterebilen Ülkerspor, bu sezon Varese (Çetin Yılmaz döneminde), Olimpiakos, Lasko ve Cibona Zagrep"i kendi evlerinde mağlup ederek yeni bir rekora imza attı.
   <br/>
   <br/>
   Yeşil-turunculu ekip, birinci tur grup maçlarının ikinci yarısına 79-70"lik Varese Rosters galibiyetiyle başladı. Ülkerspor, İtalya"nın güçlü temsilcisini mağlup etmenin moraliyle deplasmanda Olimpiakos takımını da dize getirdi. Yunanistan"dan 73-62"lik galibiyetle dönen yeşil-turunculu ekip, İstanbul"da Maccabi Tel Aviv"i de 85-79 mağlup edince iyice coştu. Birinci turun son maçında deplasmanda alınan 95-84"lük Pivovarna Lasko galibiyeti ise grubu beşinci sırada tamamlayan Ülkerspor için çok iyi bir moral kaynağı oldu.
   <br/>
   <br/>
   İkinci turda PAF Bologna, Efes ve Cibona Zagrep"in bulunduğu H Grubu"na düşen Ülkerspor, kağıt üzerinde oldukça avantajlıydı. Çünkü, ilk üçte yer alan bu takımlarla arasında fazla bir puan farkı yoktu. Galibiyet serisine devam ettiği takdirde zirveye çıkması o kadar da zor değildi. Ülkerspor, ikinci tur maçlarına lider PAF Bologna mücadelesiyle başladı. Ahmet Cömert Spor Salonu"ndaki heyecanlı ve çekişmeli karşılaşmayı kazanan taraf tabii ki Ülkerspor oldu. Bu galibiyetle üçüncü sıraya yükselen Ülkerspor, zirve için oldukça ümitlendi. Bu moral motivasyonla deplasmandaki Cibona Zagrep karşılaşmasına çıkan Ülkerspor, sahadan 81-64 galip ayrıldı. Kendi sahasında kolay kolay maç kaybetmeyen Cibona Zagrep"i 17 sayı farkla yenerek tüm dikkatleri üzerine çeken yeşil-turunculu ekip, bir basamak daha çıkarak Efes"in ardından ikinci sıraya yerleşti.
   <br/>
   <br/>
   Avrupa Ligi"nde İstanbul derbisi
   <br/>
   <br/>
   Bu sonuçlardan sonra gözler Ülkerspor-Efes karşılaşmasına çevrildi. Herkes, Avrupa Ligi"nde de birbirlerine rakip olan iki güçlü temsilcimizin mücadelesini merak ediyordu. Maç, Ülkerspor"un galip gelmeye alıştığı Ahmet Cömert Spor Salonu"nda oynandı. İlk yarısı 49-48 Efes lehine sonuçlanan karşılaşmanın sonunda gülen taraf Ülkerspor oldu. Sahadan 93-87 galip ayrılarak galibiyet serisine devam eden yeşil-turunculu ekip, ikinci turun ilk yarısında zirveye yerleşti. İkinci turda henüz mağlubiyeti olmayan Ülkerspor"un hedefi artık Final-Four.
   <br/>
   <br/>
   Didin: Hedefimiz grup birinciliği
   <br/>
   <br/>
   Ülkerspor"un çiçeği burnunda başarılı antrenörü Murat Didin, çok iyi bir hava yakaladıklarını belirterek bu başarılarını Final-Four ile süslemek istediklerini söylüyor. Yetenekli ve tecrübeli oyunculardan kurulu bir ekiple çalışmaktan mutluluk duyduğunu belirten Didin, Ülkerspor"a gelişini ve başarılarının sırrını da şöyle açıklıyor: "Her takımda dönem dönem inişler çıkışlar olur. Ülkerspor"da da bir iniş yaşanıyordu. Tam bu sırada da çalıştırdığım Galatasaray"da maddi problemler vardı. İki kulüp kendi aralarında anlaştı ve ben kendimi Ülkerspor"da buldum. Ülker ismi hedef için yeterli. Çok büyük bir kulübe geldiğimin farkındaydım. Çalışma temposunu artırdık, fiziki, zihni ve ruhi gücü artırdık. Bu çalışmalardan sonra Avrupa Ligi"ne iyi bir başlangıç yapmak gerekiyordu. Deplasmanda Asvel"le oynadık. Maçı 60-59 kaybettik ama çok iyi oynamamız bize gereken morali sağladı. Bir sonraki Varese maçıyla başlayan galibiyet serisi, Allah"a çok şükür şu ana kadar bozulmadı".
   <br/>
   <br/>
   Murat Didin, bu galibiyet serisinden sonra hedeflerini Final-Four olarak belirlediklerini, bunu başarmak için de grubu lider olarak tamamlamanın büyük önem arz ettiğini belirtiyor. "Grubumuzda Efes, Cibona Zagrep ve PAF Bologna gibi güçlü takımlar var. Bologna"yla deplasmanda, Efes ve Cibona"yla İstanbul"da karşılaşacağız. Hedefimiz galibiyet serisini bozmadan ikinci tur maçlarını lider olarak tamamlamak. Eğer bunu başarırsak play-off ve çeyrek final eşleşmelerinde üç maçtan ikisini İstanbul"da oynama avantajına sahip olacağız. Bu da demektir ki Final-Four oynamamız daha kolay olacak. Play-off"taki rakibimiz, CSKA Moskova, Alba Berlin veya Tofaş"tan biri olacak. Büyük ihtimalle de CSKA Moskova"yla eşleşeceğiz. Şu anda çeyrek final garanti diyebilirim".
   <br/>
   <br/>
   Topsakal: Sistem bize uydu
   <br/>
   <br/>
   Ülkerspor Takım Kaptanı Levent Topsakal da yükselişle ilgili olarak şunları söylüyor: "Ülkerspor"daki değişim sırf antrenör ve hava değişimi değil. Sistem değişti, tempo değişti. Her antrenörün kendine göre sistemi var. Murat Didin"in sistemi bize uydu ve arka arkaya başarılı sonuçlar aldık. Başarımız devam edecek. Final-Four için oldukça iddialıyız. Bir ilki gerçekleştirmek istiyoruz".
   <br/>
   <br/>
   Evet, Murat Didin ve Levent Topsakal kendilerinden oldukça eminler ve yıllardır çektiğimiz Final-Four özlemini bu yıl dindireceklerini söylüyorlar. Ülkerspor"un H Grubu"ndaki durumu oldukça iyi. Bakalım, yıllardır gideremediğiz Final-Four özlemini bu yıl Murat Didin"li Ülkerspor giderebilecek mi?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5805-ulker-tadindan-yenilmiyor.html), [web.archive.org (arşiv bağlantısı)](http://web.archive.org/web/20140427161459/http://www.aksiyon.com.tr:80/aksiyon/haber-5805-ulker-tadindan-yenilmiyor.html)
