# Anadolu'nun umuda yolculuğu

*Necati Kola 1995.05.20*

<div>
 <p>
  <font>
   Birinci Lig’e çıkmak, bütün kulüplerimizin rüyasıdır ama çoğu kulüplerimiz için de ütopyadır. Rüyadır rüya olmasına, ütopyadır ütopya olmasına ama, yine de herkes bunun gerçekleşmesini ister. 1. Lig’e çıkalım da düşersek düşelim der hemen hemen bütün Anadolu takımları. Çünkü 1. Lig’de oynamak; bir gelişmişlik, bir kalkınmışlık ölçüsüdür ülkemizde.
   <br/>
   <br/>
   Birinci Lig'e çıkabilmek için neler yapılmaz ki, eğer bir ihtimal varsa. O şehirde seferberlik ilan edilir; vali, belediye başkanı, garnizon komutanı, milletvekilleri devreye girer, halk kenetlenir, şehrin kalkınması (!) için gereken herşey yapılır. Bu emekler boşa çıkmamışsa halk, valiye, garnizon komutanına, minnet ve şükran borçludur; belediye başkanı ve milletvekili için de, bir dahaki seçimler garantidir. 1. Lig'e çıkılmış, şehir aniden kalkınmış, ortalık güllük gülistanlık olmuştur. Takım Birinci Lig'den düşene kadar, yatırım yapmaya gerek yoktur artık. Zaten yapılması gereken en büyük yatırım(!) yapılmıştır.
   <br>
    <br>
     Birinci Lig’de mücadele etmek, bir gelişmişlik, bir kalkınmışlık ölçüsü olduğu kadar, politikacılarımız için siyasi bir yatırım, vaadler zincirinin de en inanılan halkasıdır. Bir politikacımız, şehrin en büyük meydanında büyük bir kalabalığa hitap ederken, vaad arkasına vaad sıralar: Yol yapacağız, baraj yapacağız, fabrika kuracağız, köprü yapacağız, feribot getireceğiz... Oysa bu ilimizde ne deniz, ne göl, ne de akarsu vardır. Halk pek inanmaz ve fazla da alkışlamaz. Politikacının morali bozulur, danışmanların birşeyler yapması lazım. Hemen danışmanlardan birisi fısıldar bay politikacıya: ‘ Takımınızı Birinci Lig’e çıkaracağız, takımınızı Birinci Lig’e çıkaracağız.’ Politikacı aynen bu sözleri tekrarlar ve halk başlar alkışlamaya. Artık bay politikacımızın morali düzelmiştir.
     <br>
      <br>
       Oysa bu politikacımız, bu ilin takımını 1. Lig'e çıkarmak için; kendisi mi oynayacak, federasyona baskı mı yapacak, futbolcu mu transfer edecek..?  Hiçbirşey yapamasa da, halkı umutlandırdı ya, o yeter.
       <br>
        <br>
         <br/>
         <br/>
         MURADINA ERENLER ERDI
         <br/>
         <br/>
         <br/>
         <br/>
         Her ne kadar politikacılarımız, sporu politikaya alet etseler de, halkın umutlarını bağlasalar da; şu ana kadar birçok 2.Lig takımımız kendi çabalarıyla, birçok zorluğa rağmen 1.Lig’e çıkmayı başardılar. Geldiği gibi gidenler oldu, bir inip, bir çıkanlar oldu, bir daha düşmeyenler oldu. 1.Lig kuruldu kurulalı, sadece F.Bahçe, G.Saray, Beşiktaş ve Trabzonspor 2.Lig’e hiç düşmeden mücadelelerini sürdürdü. Şu ana kadar 1.Lig’de 54 takımımız  mücadele etti ve bu takımlarımızdan amatör kümede mücadele edenler bile var şimdi: Beyoğlu, Yeşildirek, Vefa, Adalet...
         <br/>
         <br/>
         Bugünlerde ise 2.Lig’den 1.Lig’e çıkmak için, klasman guruplarında ve play off gurubunda kıyasıya bir mücadele yaşanıyor. Eskişehir, Karşıyaka ve Istanbulspor 1.Lig’e daha yakın gibi gözükseler de, diğer takımlar da umutlarını yitirmiş değiller. Bu umuda yolculuk; Hatay, Çorum, Edirne, Erzurum, Buca, Afyon, Çanakkale Dardenel gibi takımlar için ayrı bir heyecan taşıyor. Çünkü bu takımlar, daha önce 1.Lig’de hiç mücadele etmemişler. Takımlarla birlikte bu illerin halkı da aynı heyecanı yaşıyor. Bakalım gülen takımlar hangileri olacak? Geçen yıl Vanspor’un 1.Lig’e çıkmasıyla terör olaylarında azalma görülmüştü. Bakalım bu yıl, hangi ilimizin, hangi sorunları çözülecek?
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 205 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21458), [web.archive.org (arşiv bağlantısı)](http://web.archive.org/web/20060526043915/http://www.aksiyon.com.tr:80/yazdir.php?id=21458)
