# Türk Sıporu 'A' Dedı!

*Necati Kola 2000.12.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Olimpiyatlara aday bir ülke olarak gittiği Sydney'den başarısız bir şekilde dönmüştü Türkiye... En çok madalya beklediği güreş, halter, boks ve okçulukta hayal kırıklığına uğramış, bütün sporların anası denilen atletizmde ithal sporculara rağmen esamisi okunmamış, sonuçta üç altın ve iki bronz madalyayla yetinmek zorunda kalmıştı.
  </font>
 </div>
 <div id="newsText">
  <font class="detail-text">
   'Sıcağı sıcağına problemler tartışılır, sonraki olimpiyatlarda bu üzüntüler yaşanmaz' demeye fırsat kalmamış, sporda irtica söylentileri kamuoyunu günlerce meşgul etmiş ve böylece Türkiye çok büyük bir fırsatı kaçırmıştı. Türkiye'nin büyük bir fırsatı kaçırdığı, spordan sorumlu Devlet Bakanı Fikret Ünlü'nün önderliğinde çeşitli üniversite temsilcilerinin katılımıyla düzenlenen sporu ve sporcuyu geliştirmeye yönelik yeni projelerin tespiti ile ilgili değerlendirme toplantısında ortaya çıktı. Üç hafta önce Ankara'da düzenlenen bu toplantıda Marmara Üniversitesi Beden Eğitimi ve Spor Yüksekokulu dışındaki hiçbir üniversite, Türk sporunun nasıl ilerleyeceği konusunda somut bir öneri getiremedi. Marmara Üniversitesi'nin önerisi ise şuydu: Türkiye'de Çocukların Spora Yönlendirilmesinde Uygulama Modeli (Olimpiyatlar İçin Sporcu Kaynağı Projesi).
   <br/>
   <br/>
   İşe atletizmden başlandı
   <br/>
   <br/>
   Bakan Fikret Ünlü tarafından geçen hafta Olimpiyatevi'nde tanıtımı yapılan Olimpiyatlar İçin Sporcu Kaynağı Projesi aslında yeni değil. Bu proje, Marmara Üniversitesi Beden Eğitimi ve Spor Yüksekokulu'nun iki öğretim üyesi Fehim Coşan ve Ali Demir tarafından 1992 yılında ortaya atıldı. Sonra Marmara Üniversitesi ile Gençlik Spor İl Müdürlüğü işbirliği yaptı ve 1997 yılına kadar altyapı çalışmaları yapıldı. Daha sonra spordan sorumlu Devlet Bakanlığı ile İstanbul Olimpiyat Hazırlık Düzenleme Kurulu projeyi destekleme kararı aldı ve pilot bölge olarak seçilen Üsküdar'da hemen çalışmalara başlandı. Üsküdar'ın tercih edilme sebebi ise Burhan Felek Atletizm Kompleksi'nin burada yer almasıydı. Proje çerçevesinde 814 yaş grubundaki beş bin çocuk fiziki gelişim ve uygunluk testlerinden geçirildi. Testlerde atletizme yatkın olan yüz çocuk belirlendi ve 2008 Olimpiyat Oyunları'nda dereceye girecek şekilde yetiştirilmeye başlandı. Yani, Türk sporu seneler sonra nihayet 'A' diyerek işe bütün sporların anası atletizmden başlamış oldu. Somut bir öneri getiremeyen diğer üniversitelerin de dahil edilmesiyle bu projenin tüm Türkiye'ye yayılması ve branş sayısının artırılması düşünülüyor.
   <br/>
   <br/>
   Ünlü: Bir ilki gerçekleştiriyoruz
   <br/>
   <br/>
   'Bir kavak ağacına ne kadar güzel bakarsanız bakın ondan mobilya yapamazsınız. Gençlerimizi bulup uygun olduğu spora kanalize etmek gerekir' diyen Bakan Fikret Ünlü bu projeden oldukça umutlu. 'Projenin hedefi, 2004 Atina Olimpiyatları ve İstanbul'un aday olduğu 2008 Olimpiyatları'dır. İstanbul'da yaşayan ve spor yapamayan beş bin çocuğun bilimsel olarak spora uygunluk standartları saptanmış ve Türkiye'de ilk kez bu konuda norm belirlenmiştir.
   <br/>
   <br/>
   Dünyadaki yıldızları yetiştiren bu yöntemi şu anda pilot branş olarak seçtiğimiz atletizmde uyguluyoruz. Bu proje, başarılı sporcular yetiştirmenin yanı sıra çocuk, antrenör, yönetici, eğitici ve ailelerin boşa zaman harcamalarını da önlemeyi amaçlamaktadır. Bir diğer önemli hedefimiz de çocuk ve gençlerin spor yaparak, kötü alışkanlıklardan uzak durmasını sağlamaktır. Bu çalışmanın yalnızca atletizm ve İstanbul ile sınırlı kalmayacağını özellikle vurgulamak istiyorum. Proje, Türkiye'deki kırk dört üniversitenin katılımıyla tüm Türkiye'ye yayılacak'.
   <br/>
   <br/>
   Erdem: Bombayı patlatmamak için...
   <br/>
   <br/>
   Türkiye Milli Olimpiyat Komitesi Başkanı Sinan Erdem de bu projenin olimpiyatlara aday bir ülke için son derece önemli bir başlangıç olduğunu belirterek çok önemli bir konuya dikkat çekiyor. 'Yetmiş milyonluk nüfusumuzun yarısı genç. Bu rakamın yirmi milyonunu da 014 yaş grubundaki çocuklar oluşturuyor. Ülkemizin nüfusunu analiz ettiğimizde karşımıza şöyle bir tablo çıkıyor: Türkiye, oldukça genç nüfusu ile bir bomba üzerinde oturuyor. Bu çocuk ve gençler doğru yönde eğitilmezlerse, bomba birgün patlar ve ülkeyi mahveder. Gerekli tedbirler alındığı takdirde ise bu potansiyel ülkemizi her yönden büyük devlet haline getirir. Bu konuda sporun lokomotif güç olacağını düşünüyorum. Spor yoluyla çocuklarda iletişim, cesaret, kararlılık, yardımlaşma, paylaşma, güven, sorumluluk ve mücadele etme gibi özellikler gelişir. Bu da onların ruhsal ve fiziksel yönden sağlıklı bir şekilde büyümelerini sağlar ve güçlü bir Türkiye oluşur. Mevcut sistemde çağdaş eğitim temellerinden biri olan sporun yeterli derecede yer almaması son derece üzücüdür. Onun için Marmara Üniversitesi ile işbirliği yaparak böyle bir projeyi başlattık. Temennim, sadece Üsküdar'da uygulanan bu projenin bir an evvel tüm Türkiye'ye yayılması. Çünkü, Anadolu'nun ücra köşelerinde keşfedilmeyi bekleyen birçok yıldız adayı var'.
   <br/>
   <br/>
   Olimpiyatları alan, madalyaları da topluyor
   <br/>
   <br/>
   Olimpiyatlar İçin Sporcu Kaynağı Projesi'nin yakın bir zamanda tüm Türkiye'ye yayılması için ise İstanbul'un Temmuz 2001'de Moskova'da yapılacak oylamada Paris, Pekin, Osaka ve Toronto'yu geride bırakıp 2008 Olimpiyatları'nı düzenleme hakkını elde etmesi gerekiyor. Rakiplere şöyle bir bakınca 2008'in İstanbul'a verilmesi biraz zor görünüyor ancak Olimpiyat Stadı ve Ataköy Çok Amaçlı Spor Salonu tamamlanma aşamasına gelir, siyaset ve işadamları çok iyi lobi çalışmaları yaparlarsa bir sürpriz gerçekleşebilir. İşte o zaman tüm branşlarda madalya alacak sporcuların yetiştirilmesine hız verilir. İstatistikler, olimpiyatları alan ülkelerde madalya patlaması olduğunu gösteriyor. Mesela, 1976 yılına kadar bir olimpiyatta en fazla altı madalya kazanabilen Güney Kore, Seul'ün 1988 Olimpiyatları'nı almasıyla birlikte sporcu yetiştirmeye ağırlık verdi. Çalışmaların sonucu alındı ve Güney Koreli sporcular 1984 Los Angeles Olimpiyatları'nda 19, 1988 Seul Olimpiyatları'nda da 33 madalya kazandı. Aynı durum İspanya için de geçerli. İspanya, 1988 yılına kadarki olimpiyatlarda çoğu zaman bir madalya bile kazanamıyordu. Barcelona'nın 1992 Olimpiyatları'nı düzenleme hakkını elde etmesiyle birlikte İspanyol sporcular Seul'de 4, kendi evlerinde de 22 madalya kazandı. Son olimpiyatlara ev sahipliği yapan Avustralya'da da madalya patlaması yaşandı. Avustralyalı sporcular, 1996 Atlanta Olimpiyatları'nda 41, Sydney 2000'de de 58 madalya kazandı. İstatistikler, 2004 Olimpiyatları'nı Atina'da düzenleyecek olan Yunanistan'ın da çıkışa geçtiğini gösteriyor. Daha önceki olimpiyatlarda madalya sayısı biri, ikiyi geçmeyen komşumuz, Sydey'de 13 madalya kazandı. 12 madalya ile en fazla rakama 1948 Roma Olimpiyatları'nda ulaşan Türkiye ise o günden beri 9 ile 4 arasında yatay bir seyir izliyor. Öyle görünüyor ki Olimpiyatlar İçin Sporcu Kaynağı Projesi'ne canla başla destek verilmesi için İstanbul'un 2008 Olimpiyatları'nı düzenleme hakkını elde etmesi gerekiyor.
   <br/>
   <br/>
   Bakalım, bütün sporların anası atletizmin A'sından 'Virabismillah' diyen Türk sporu, önümüzdeki olimpiyatlarda tüm branşlarda zaferin Z'sini telaffuz edebilecek mi? Yoksa, bu projenin akıbeti de tıpkı şaşaalı törenlerle temeli atılıp sonra çürümeye terk edilen yüzlerce spor tesisi gibi mi olacak?
   <br/>
   <br/>
   email:
   <a class="__cf_email__" data-cfemail="abc0c4c7cac8caebc3c4dfc6cac2c785c8c4c6" href="/web/20141025144210/http://www.aksiyon.com.tr/cdn-cgi/l/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=31690BD288C5D0765D46BCAAEAC2AA2F?newsId=7085), [web.archive.org (arşiv bağlantısı)](http://web.archive.org/web/20141025144210/http://www.aksiyon.com.tr:80/aksiyon/newsDetail_getNewsById.action;jsessionid=31690BD288C5D0765D46BCAAEAC2AA2F?newsId=7085)
