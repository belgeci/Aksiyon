# Panzerlerin siyah umudu

*Necati Kola Bilinmeyen-tarih*

<div>
 <font>
  <img border="0" height="1" src="/web/20050225005919im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005919im_/http://www.aksiyon.com.tr/resim/387/70.jpg" vspace="5"/>
  </p>
 </font>
 <font class="content">
  İngiltere, Hollanda ve Fransa gibi milli takımlarında siyahi oyuncu oynatan Avrupa ülkelerine, futbolda duraklama dönemine giren Almanya da eklendi. Schalke 04’te oynayan Gana asıllı Asamoah, son dokuz ayda yedi kez Alman Milli Takımı’na çağrıldı. Afrikalı futbolcunun, teknik direktör Rudi Völler tarafından 2002 Dünya Kupası kadrosuna alınması bekleniyor
 </font>
 <br/>
 <p>
  <font class="content">
   Milli takımlarında siyahi oyuncuları oynatan Avrupa ülkelerine nihayet Almanya da katıldı. Kendi milliyetlerinden olmayan futbolcuların milli takıma alınmasına pek sıcak bakmayan, hatta kulüp takımlarında bile zenci futbolcu görmek istemeyen Almanların, Gana asıllı siyahi futbolcu Gerald Asamoah’a milli formalarını giydirmeleri bu açıdan oldukça önemli. Bundan böyle, Fransa, İngiltere, İsveç, İsviçre, Portekiz, Belçika ve Hollanda gibi Alman Milli Takımı’nda da birçok siyahi futbolcu görürsek şaşırmayalım.
   <br>
    <br>
     Gazetecilik karın doyurmayınca...
     <br>
      <br>
       Gana asıllı Gerald Asamoah’ın Almanya Milli Takımı’nın formasını giyme serüveni, tam yirmi yıl önce başladı. Gana’nın Mampong kentinde gazeteci olarak yaşam mücadelesi veren baba William Asamoah, 1982 yılında daha fazla para kazanmak ve çocuklarına güzel bir gelecek hazırlamak üzere birçok Afrikalının yaptığı gibi Avrupa’nın yolunu tuttu. Baba William, ailesini bırakarak Gana’dan ayrıldığında Gerald Asamoah henüz dört yaşındaydı. Almanya’nın Hannover kentine yerleşen William Asamoah, artık kendine yeni bir meslek seçmek zorundaydı ve gazeteciliği eski fotoğraf albümünde bırakıp bir lastik fabrikasında işçi olarak çalışmaya başladı. Aradan epey bir zaman geçtikten sonra büyük oğlu Anthony Asamoah’ı yanına aldı. Futbol oynamayı çok seven Anthony (Şu anda Belçika’nın Turnhout takımında top koşturuyor), Werder Hannover takımında oynamaya başladı. Daha sonra küçük oğul Gerald Asamoah da babasının yanına gitti. Gerald, Kasım 1990’da Almanya’ya ayak bastığında henüz on iki yaşındaydı.
       <br/>
       <br/>
       Kalbindeki rahatsızlığı öğrendi
       <br/>
       <br/>
       Gerald Asamoah, ağabeyinin aksine futbolu aşırı derecede sevmiyordu. Mampong’un mahalle aralarında futbol oynuyor ve güzel goller atıyordu; fakat hayallerinde futbolcu olmak ve Avrupa’nın büyük takımlarında top koşturmak yoktu. Almanya’ya gider gitmez ağabeyinin telkinleriyle amatör Werder Hannover takımında oynamayı kabul etti. Gerald Asamoah, yetenekleri sayesinde çok hızlı parladı ve kariyerindeki yükseliş başladı. 1990—1994 yılları arasında Werder Hannover’in formasını giyen Asamoah, 1994—95 sezonundan itibaren Hannover 96’da oynamaya başladı. Attığı gollerle Hannover 96’nın 3. Bundesliga’dan 2. Bundesliga’ya yükselmesinde önemli rol oynadı.
       <br/>
       <br/>
       Gerald Asamoah, Kasım 1998’de acı bir gerçekle karşılaştı. Üç sezondur formasını giydiği Hannover 96’nın bir maçında rahatsızlandı. Yapılan muayene sonucunda Asamoah’ın kalp kaslarında bir problem olduğu anlaşıldı. Tıpkı Arsenal’ın başarılı futbolcusu Nijeryalı Nwankvo Kanu gibi... Daha evvel Kanu’ya da aynı teşhis konmuş ve futbol hayatı tehlikeye girmişti. Bir süre tedavi gören Kanu, futbol hayatına devam edebilmişti. Doktorlar, futbol oynamaya devam etmesinin riskli olacağını, hatta futbolu bırakması gerektiğini Asamoah’a da bildirdiler. Asamoah ise Washington’da yaşayan Amerikalı bir kalp cerrahı ile görüşerek oynamaktan yana karar verdi. Bu karardan sonra kulüp doktorları, bir şey olma ihtimaline karşı her maçta saha kenarında hazır beklemeye başladılar.
       <br/>
       <br/>
       Gana Milli Takımı’na gitmedi
       <br/>
       <br/>
       Gana asıllı Alman futbolcu Asamoah, 1999 yılının yazında kariyerinin merdiveninde bir basamak daha yukarı çıkıp Bundesliga’nın güçlü takımlarından Schalke 04 ile anlaşma imzaladı. Takımının şu ana kadarki Bundesliga maçlarında 85 kez forma giyen ve rakip fileleri 12 kez havalandıran Asamoah, Schalke 04’deki ilk sezonunda Gana Milli Takımı’na çağrıldı. Ancak Asamoah bunu kabul etmedi. Çünkü, kalp rahatsızlığı malumdu. Sık sık yapılması gereken uzun ve yorucu uçak yolculuklarından çekindiği için ülkesinin teklifine olumsuz cevap verdi.
       <br/>
       <br/>
       Gana ve Almanya pasaportu taşıyan başarılı futbolcu, Schalke 04’ün şampiyonluğu kıl payı Bayern Münih’e kaptırdığı ve Almanya Kupası’nı kazandığı 2000— 2001 sezonunda bütün dikkatleri üzerine çekti. Mayıs 2001’de çift pasaportlu Asamoah’a bir milli teklif daha geldi. Bu sefer bu teklifi yapan Almanya idi. Almanya Milli Takımı Teknik Direktörü Rudi Völler, Dünya Kupası elemelerindeki Arnavutluk ve Finlandiya maçları öncesinde Slovakya ile yapacakları hazırlık karşılaşmasının kadrosuna Asamoah’ı da çağırmıştı. On yıldır Almanya’da yaşayan, Almanca’yı iyi derecede öğrenen ve futbolunu Alman disipliniyle oynayan Gerald Asamoah, bu teklifi alınca çok heyecanlandı ve seve seve kabul etti.
       <br/>
       <br/>
       İlk maçında ilk golünü attı
       <br/>
       <br/>
       Almanya Milli Takımı’na çağrılan ilk zenci futbolcu olan Gerald Asamoah, Slovakya maçında teknik direktör Rudi Völler tarafından ilk on birde oynatıldı. Değişik duygularla sahaya çıkan Asamoah, Almanya’nın formasını sürekli giyebilmek için çok çalıştı, maçın ellinci dakikasında da ilk milli golünü attı. Ceza alanı içi çok kalabalıktı ve oluşan karambolde top Asamoah’ın önüne düştü. O da güzel bir vuruşla topu ağlara gönderdi. Daha ilk milli maçında gol attığı için çok mutlu oldu Asamoah ve o anda Allah’a binlerce kez teşekkür etti.
       <br/>
       <br/>
       Rudi Völler, Slovakya maçından sonra ‘Asamoah çok büyük bir futbolcu. Attığı gol de güzeldi. Asamoah’ın bundan sonraki maçlarda daha iyi oynayacağına ve kendini en iyi şekilde ispatlayacağına inanıyorum’ demişti. Alman gazeteleri de ‘Asamoah, düşüş içerisindeki Alman futbolunun yeni favorisi. Yorgun Almanya onunla birlikte çıkışa geçecek. O, 2002 Dünya Kupası kadrosuna mutlaka alınmalı’ şeklinde yazmışlardı. Fransa’nın siyahi futbolcularla dünya ve Avrupa şampiyonu olduğunu gören Alman halkı ise Asamoah’a sempatiyle bakmaya başlamıştı. Asamoah, Slovakya maçından sonra 6 kez daha Almanya formasını giydi ve milli maçlarda toplam 4 gol attı. 2002 Dünya Kupası baraj maçlarında Ukrayna’ya karşı da forma giyen Asamoah, milli forma altındaki son gol sevincini, geçtiğimiz günlerde İsrail ile yaptıkları ve 7—1 kazandıkları özel karşılaşmada yaşadı.
       <br/>
       <br/>
       Alman futbolunda bir ilk
       <br/>
       <br/>
       Daha önce Batı Almanya’nın formasını bir zenci futbolcu giymişti. Bu futbolcu, annesi Alman, babası Amerikalı bir asker olan Erwin Kostedde idi. Kostedde, 1970’li yıllarda Borussia Dortmund’da oynuyordu; ancak Dortmund’daki aşırı ırkçılar tarafından istenmediği için sadece deplasman maçlarında forma giyiyordu.
       <br/>
       <br/>
       Asamoah, hem annesi, hem de babası saf zenci olan Afrikalı bir futbolcu. Bu özelliğiyle Almanya Milli Takımı için bir ilk. Kostedde gibi Asamoah da ırkçı yaklaşımlardan şikayetçiydi. Ama milli olunca sokakta daha rahat dolaşmaya başladı. Babası onun Gana Milli Takımı’nda oynamasını daha çok istiyordu; ama Almanya Milli Takımı’nda oynamasından da gurur duyuyor. ‘Kalp rahatsızlığımı bile bile hayatımı riske attığımın farkındayım’ diyen Asamoah ise durumunu şu cümlelerle özetliyor: ‘Ben on bir yıldır Almanya’da yaşıyorum, karnımı burada doyuruyorum, kendimi buraya ait hissediyorum. Alman Milli Takımı’nda oynamaktan gurur duyuyorum ve bir zencinin de Almanya için bir şeyler yapabileceğini ispatlamaya çalışıyorum. Kalbimdeki rahatsızlığın da farkındayım. Ama ben sahaya Allah’a güvenerek çıkıyorum ve Allah’ın sürekli benim yanımda olduğunu biliyorum.’
       <br/>
       <br/>
       Faruk Şen (Türkiye Araştırmalar Merkezi Başkanı):
       <br/>
       <br/>
       Çok önemli bir gelişme
       <br/>
       <br/>
       Merkezi Almanya’nın Essen kentinde bulunan Türkiye Araştırmalar Merkezi’nin başkanı Faruk Şen, Gana asıllı Asamoah’ın Alman Milli Takımı’nda oynamasını şöyle yorumluyor: ‘Alman Milli Takımı’na zenci futbolcu çağrılması Fransızlarla birlikte başladı. Bilindiği gibi Fransa Milli Takımı, zenci futbolcular sayesinde dünya ve Avrupa şampiyonu oldu. Eğer Almanya’nın Afrika’da kolonileri olsaydı, zenci futbolcuların milli takıma çağrılmaları daha erken olurdu. Asamoah’ın Alman Milli Takımı’na alınması halk tarafından yadırganmadı. Ben bunu, Almanya’daki göçmenler ve genel değişim açısından çok önemli bir gelişme olarak değerlendiriyorum. Popüler bir spor olan futboldaki bu gelişme sayesinde tüm branşlarda milli formayı giyen göçmen sayısı daha da artacaktır. Asamoah ile birlikte Almanya’nın bir göçmen ülkesi olduğu daha iyi anlaşılacak ve göçmenlerin kariyer yapmaları yavaş yavaş kabul edilecektir.’
       <br/>
       <br/>
       E—mail: kolaca@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12070), [web.archive.org (arşiv bağlantısı)](http://web.archive.org/web/20050225005919/http://www.aksiyon.com.tr:80/detay.php?id=12070)
