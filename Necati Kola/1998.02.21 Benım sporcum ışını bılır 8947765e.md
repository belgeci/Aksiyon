# Benım sporcum ışını bılır

*Necati Kola 1998.02.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tarihimizde ilk defa katılma başarısını gösterdiğimiz İngiltere 96 Avrupa Şampiyonası'nda millet olarak Türk Milli Takımı'ndan çok büyük beklentilerimiz vardı.
  </font>
 </div>
 <div id="newsText">
  <font class="detail-text">
   Hırvatistan ile yaptığımız maçın son dakikalarında Alpay'ın gole giden Vlaoviç'i düşürmeyip 10 yenilmemize sebebiyet vermesi, beklentilerimizi boşa çıkardığı için epey eleştirilmişti. Dünya Fair Play Konseyi'nin Alpay Özalan'a centilmenlik ödülü vermesine rağmen çoğunluğun kanaati, ne olursa olsun Vlaoviç'in düşürülmesi ve şampiyonaya iyi bir başlangıç yapılması şeklindeydi.
   <br/>
   <br/>
   Vur, kır, parçala...
   <br/>
   <br/>
   Günümüzde futbol maalesef bir oyun değil, savaş. Savaşlar cephelerde değil, spor sahalarında yapılıyor artık. Bu durum, mahalle maçları için de,  milli maçlar için de geçerli. Teknik direktörlerin, oyuncuların galibiyet sonrası 'Savaştık, kazandık; kazanmak için herşey mübah, zafer elde ettik' açıklamalarında bulunmaları bir dil sürçmesi değil ne yazık ki. İnsanlar kendilerini futbolla özdeşleştiriyorlar ve bastırılmış duygularını futbolla ifade etmeye çalışıyorlar. Stadyumlar ise bu bastırılmış duyguların açığa çıktığı yerler. Küfürler, kavgalar, taşlamalar... Hiç kimse ölme pahasına da olsa kaybetmek istemiyor. Stadyumlardaki değişmeyen sloganlar ise şu: 'Ölmeye ölmeye ölmeye geldik...', 'Vur, kır, parçala, bu maçı kazan!', 'Burası ..., burdan çıkış yok', 'Dışarda dayak var'... Kanlı ve kavgalı olayların gösterildiği haber bültenlerinin reyting kuleleri yüksek olunca, televizyonlar Amatör Küme maçlarına bile kamera gönderiyorlar artık.
   <br/>
   <br/>
   Ahlak, mahlak kalmadı
   <br/>
   <br/>
   Spor sahalarındaki ahlaksızlıkları siyaset alanındaki ahlaksızlıklardan ayrı düşünmek yanlış olur herhalde. Toplumun bütün katmanlarında bir ahlaksızlık olduğu kesin. Gün aşırı bir skandalın ortaya çıktığı Türkiye'de rüşvet serbest, zina suç değil, vergi kaçırmak uyanıklık. Beni sokmayan yılan bin yaşasın anlayışı hakim. Devletin başındakilerin 'Benim memurum işini bilir', 'Verdimse ben verdim', 'Dün dündür, bugün bugündür' demeçleri, İSKİ, İLKSAN, Civangate ve Selçuk Parsadan skandalları, Susurluk Olayı, son olarak da Türkiye Büyük Millet Meclisi Başkanı Mustafa Kalemli'nin göz yumduğu Koltuk Skandalı, toplumu 'Onlar yapıyor da biz niye yapmayalım?' anlayışına sürüklüyor. Bir suç işleyen de fazla bir ceza almıyor zaten. Medya tarafından ödüllendirilip, meşhur ve kahraman olma ihtimali ise yüzde 51.
   <br/>
   <br/>
   Siyasetteki ahlaksızlıklara paralel olarak son bir yıl içinde spor sahalarında meydana gelen olaylara bir baktığımızda birçok gayri ahlaki örnekle karşılaşıyoruz. Bu örneklerin bazıları kin ve öfkenin açığa çıkması şeklinde, bazıları 'kazanmak için herşey mübah' anlayışının ürünü, bazıları da 'vur, kır, parçala, bu maçı kazan' sloganının bir sonucu.
   <br/>
   <br/>
   Bir taşla şampiyonluk
   <br/>
   <br/>
   199596 sezonunda şampiyonluk düğümünün çözüleceği Trabzonspor Fenerbahçe karşılaşması öncesinde Fenerbahçeli oyuncu Aygün'ün taş atıldığı gerekçesiyle başı sarılmış, bu olay Trabzon'daki ortamı gerginleştirmiş, güvenlik kuvvetleri de aşırı tedbir almıştı. Tribünlerdeki Trabzonspor seyircisi adeta deplasmanda gibiydi. Maçı 21 kazanan Fenerbahçe şampiyon olurken Başkan Ali Şen, 'Bir taşla şampiyon olduk' açıklamasını yaptı. Ali Şen'in açıklamalarına göre Aygün'e taş atılması bir senaryoydu. Bir gol attığı maçtan sonra 'Trabzonsporlu arkadaşlarımın yerinde olmayı kesinlikle istemezdim' diyerek tam bir centilmenlik örneği sergileyen Aykut Kocaman, bu dürüstlüğünden ötürü Ali Şen tarafından Fenerbahçe'den uzaklaştırıldı, 'Herşey kazanmak için' anlayışının sonucu olarak.
   <br/>
   <br/>
   Madem kupa yok, öyleyse dayak var
   <br/>
   <br/>
   199697 sezonunu da şampiyon olamadan kapatan Trabzonspor, Türkiye Kupası'nı da finalde Kocaelispor'a kaptırınca, hayatını futbola endekslemiş Trabzonspor taraftarlarının sinirleri gerildi. Kocaelispor maçı dönüşü trafik kazası sonucu hayatını kaybeden taraftarların cenaze namazına giden Teknik Direktör Yılmaz Vural fanatiklerce tartaklanırken, Ogün Temizkanoğlu da cami avlusunda birkaç kendinibilmez (!) tarafından linç edilmek istendi. Sebep, sezonun kupasız kapatılmasıydı. Bir hafta sonra Faroz Mahallesi sakinleri tarafından bu olay protesto edildi ama olanlar olmuştu bir kere.
   <br/>
   <br/>
   Halkı sokağa dökerim haa!
   <br/>
   <br/>
   Bu sezon 10 yenildikleri Fenerbahçe karşılaşması sonrasında hakemlerin kendilerine haksızlık yaptığını belirten Van Valisi ve Vanspor Başkanı Abdülkadir Sarı, 'Bir daha böyle birşey olursa halkı sokağa dökerim' açıklamasında bulunmuştu. Nitekim, bir hafta sonra Başbakan Mesut Yılmaz'ın da izlediği Vanspor Antalyaspor maçında son dakikada Vanspor aleyhine verilen penaltı sonrasında taraftarlar tel örgüleri yıktı, üç kişi sahaya girdi ve Antalyaspor Teknik Direktörü Şenol Güneş yumruklandı. Hakem oyunu durdurdu, soyunma odasına giden Antalyasporlu futbolculara, Van Vali Yardımcısı tarafından 'Penaltıyı dışarı atın. Yoksa buradan çıkamazsınız' denildi. Sonuçta, misafirperverlikleriyle tanınan Vanlılar böyle bir olaya alet edilmiş oldular, 'Herşey üç puan için' düsturunca.
   <br/>
   <br/>
   Profesyonellik mi önemli, ahlak mı?
   <br/>
   <br/>
   Ligin 19. haftasında oynanan Vanspor maçında sarı kart gören Trabzonsporlu Abdullah, sarı kart cezalısı durumuna düştüğü için bir sonraki Fenerbahçe maçında oynayamayacaktı. Teknik Direktör Özkan Sümer düşündü, taşındı ve Abdullah'ın bir sarı kart daha görmesi kararına vardı. Talimatı alan Abdullah da rakibine sert bir faul yaparak önce ikinci sarı kartı, sonra da kırmızı kartı görerek oyun dışı kaldı. Bu sayede Abdullah'ın lig maçında oynaması sağlanmış oldu. Abdullah, kırmızı kart cezasını kupa maçında atlatacaktı. Profesyonellik bunu gerektiriyordu.
   <br/>
   <br/>
   Bu olayı Fenerbahçe Teknik Direktörü Otto Bariç, ahlaksızlık olarak niteledi fakat aynı olayı bir hafta sonra kendisi tekrarlattı. Altay maçında sarı kart gören İlker, Galatasaray'la oynanacak olan lig maçında forma giyemeyecekti. Son dakikalarda barajı üç kere ihlal eden İlker ikinci sarı ve arkasından kırmızı kartı görerek oyun dışı kaldı. İlker de kupa maçında cezasını atlatacaktı. Profesyonel Futbolcular Derneği Başkanı Adnan Sezgin, 'Futbol, kazanmak için herşeyin mübah sayıldığı bir oyun olmaktan artık çıkmalı' diyerek bu uygulamalara tepki gösteriyor.
   <br/>
   <br/>
   Taş Devri ve Oscar ödülüne adaylık
   <br/>
   <br/>
   Türkiye'nin gündemini bir hafta meşgul eden ve Körfez Krizi'ni unutturan bir başka olay da iki hafta önce oynanan Trabzonspor Fenerbahçe maçında meydana geldi. Tribünden atılan bir taş Fenerbahçe Teknik Direktörü Bariç'e isabet etmiş ve Fenerbahçe'nin sahadan çekilmesi sonucu maç yarıda kalmıştı. Sahada fenalık geçiren Bariç Trabzon'da tedavi olmayı reddetti. İstanbul'da yapılan muayeneden sonra Florance Nightingale Hastanesi tarafından açıklanan raporda '11. omurga hizasında hafif kızarıklık var' denildi. Trabzonspor Başkanı Mehmet Ali Yılmaz, 'İkinci kez bir taşla şampiyon olamayacaklar' diyerek olayın yine senaryo olduğunu ileri sürdü. Özkan Sümer ise Bariç'in hareketlerini Oscar'a aday gösterdi, mağlubiyete kılıf uydurduğunu ileri sürdü. Sonuç olarak, atılan taş gösterildiği kadar küçük, Bariç'in durumu da göründüğü kadar ciddi değildi.
   <br/>
   <br/>
   Centilmenlik taca, üç puan cebe
   <br/>
   <br/>
   Geçtiğimiz hafta oynanan Ankaragücü Ç. Dardanel maçında Hasan Şaş'ın sakatlanması üzerine Dardanel'in kalecisi Engin topu taca attı. Centilmenlik icabı Ankaragücülü futbolcuların topu Dardanelliler'e atması gerekirken kendileri kullandılar ve Colibaly ile golü bularak 10 galip geldiler. Bunu tasvip edip etmediğini sorduğumuz Ankaragücü Teknik Direktörü Samet Aybaba, 'Oyunun tansiyonu çok yüksekti. Oyuncumuzun dalgınlığına geldi herhalde. Maçta daha önce de bu tür pozisyonlar oldu ve topu biz karşı takıma attık. Eğer Ergun bunu kasıtlı olarak yapmışsa tasvip etmek mümkün değil' açıklamasında bulundu. Maçtan sonra 'Bize neler yapılıyor neler. Galibiyet için herşey mübah' diyen Ergun Kula ise daha sonra yanlış yaptığını kabul ederek böyle bir olaya sebebiyet verdiği için herkesten özür diledi.
   <br/>
   <br/>
   Bu olayın bir benzeri geçtiğimiz hafta Güney Kore'de gerçekleşti. Centilmenlik icabı topu rakibe atayım derken gol atan takım, ilerleyen dakikalarda rakip takıma bir gol attırarak maçın 11 bitmesini sağladı.
   <br/>
   <br/>
   TRT'nin dilimize yerleştirdiği tabirle, sahalarda görmek istemediğimiz bu olaylara; halterdeki doping skandalını, Ali Sami Yen ve Fenerbahçe stadlarının cehennem olarak nitelendirilmesini, birçok taraftarın döner bıçaklarıyla yakalandığı BursasporGalatasaray maçı sonrasında Bursaspor Başkanı Remzi Cinoğlu'nun 'Bursa da artık bir cehennem' açıklaması yapmasını, GalatasarayFenerbahçe maçında sahaya taş ve pet şişe yağmasını ekleyebiliriz. Bunlara ilaveten; Kocaelispor, Fenerbahçe, Beşiktaş ve Bursaspor, bira pazarlamacılığı yaparak bu tür olaylara davetiye çıkarıyorlar ama kanunlara aykırı olmasına rağmen bir işlem yapılmıyor. Ne de olsa herşey para ve üç puan için.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=90C10B4F26BE30CB0967FDC34E7F08D8?newsId=3488), [web.archive.org (arşiv bağlantısı)](http://web.archive.org/web/20140617181533/http://www.aksiyon.com.tr:80/aksiyon/newsDetail_getNewsById.action;jsessionid=90C10B4F26BE30CB0967FDC34E7F08D8?newsId=3488)
