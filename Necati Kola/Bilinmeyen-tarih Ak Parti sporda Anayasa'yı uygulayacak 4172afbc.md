# Ak Parti, sporda Anayasa’yı uygulayacak

*Necati Kola Bilinmeyen-tarih*

<div>
 <font>
  <img border="0" height="1" src="/web/20030623052335im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030623052335im_/http://www.aksiyon.com.tr/resim/31/48.jpg" vspace="5"/>
  </p>
 </font>
 <font class="content">
  Amatör olarak futbol oynayan ve belediye başkanlığı döneminde sporcu başkan imajını pekiştiren Erdoğan liderliğindeki AK Parti, spor bakanlığı kaldırılmasına rağmen Türk sporunda devrim yapmayı ve Anayasa’nın emrettiği gibi halka spor yaptırmayı planlıyor
 </font>
 <p>
  <font class="content">
   3 Kasım seçimlerinde yüzde 34 oy alarak tek başına iktidar olan Adalet ve Kalkınma Partisi’nin Genel Başkanı Recep Tayyip Erdoğan, geçtiğimiz günlerde, Türkiye’nin Avrupa Birliği’ne bir an evvel alınması için yoğun bir seyahat programı uyguladı. İlk ziyaretini İtalya’ya gerçekleştiren Erdoğan, Başbakan Silvio Berlusconi ile olumlu bir görüşme yaptı. Görüşme sırasında bol bol futbol da konuşuldu. Aynı zamanda Milan’ın sahibi olan Berlusconi, gençliğinde santrfor olarak futbol oynadığını, Fatih Terim’i gönderdikleri için üzgün olduğunu ve Türkiye’nin Avrupa Birliği’ne girmesi halinde bunu Fenerbahçe—Milan maçıyla kutlamak istediklerini söyledi. Fenerbahçeliliğiyle bilinen Erdoğan da fırsat buldukça Milan’ın maçlarını izlediğini ve Fenerbahçe ile Milan’ın bir an önce karşılaşmasını dilediğini ifade etti. Recep Tayyip Erdoğan, daha sonra Yunanistan’a gitti. Gençliklerinde futbol oynayan Başbakan Simitis ile Erdoğan’ın görüşmesinde yine futbol konuşuldu. AK Parti lideri Erdoğan, Yunanistan ile Türkiye’nin birlikte aday olduğu 2008 Avrupa Şampiyonası’na çok büyük destek verdiklerini de özellikle vurguladı.
   <br/>
   <br/>
   Bir zamanlar Erokspor ile İETT’de amatör olarak futbol oynayan, İstanbul karmasına seçilen ve Fenerbahçe’den transfer teklifi alan Erdoğan’ın Avrupa temaslarında spor önemli bir yer tutuyordu; ancak Türk medyasında yer alan haberlerde AK Parti’nin spor politikası eleştiriliyordu. Sebep olarak da Spor Bakanlığı’nın kaldırılması ve spor teşkilatının başka bir bakanlığa bağlanacak olması gösteriliyordu. Ayrıca, sportmen bir başkana sahip olan AK Parti’nin spora bakan tahsis etmemesi, bir tezat olarak yorumlanıyordu.
   <br/>
   <br/>
   İstanbul’a sporu sevdiren başkan
   <br/>
   <br/>
   Oysa, futbolcu Recep Tayyip Erdoğan’ın İstanbul Büyükşehir Belediyesi’nin başında olduğu dönemde spora ne kadar önem verdiği herkes tarafından biliniyordu. Her yönüyle iflas etme noktasına gelen İstanbul Büyükşehir Belediyesi, Erdoğan döneminde sporda da atılım yapmıştı. Bir taraftan, Mehmet Atalay idaresindeki İstanbul Spor Etkinlikleri Anonim Şirketi, kentin her tarafına tesisler yaparak halka spor yapma imkanı sağlarken; diğer taraftan da İstanbul Büyükşehir Belediyespor tüm branşlarda alternatif federasyonluğa soyunmuştu. Devletten yeterli ödeneği alamayan amatör branşların en büyük destekçisi olan Belediyespor; voleyboldan güreşe, atletizmden masa tenisine, futboldan karateye varıncaya kadar birçok branşta başarıyla mücadele ediyordu. Özellikle güreş, atletizm (kros), karate ve judoda milli takımların çoğunluğunu İstanbul Büyükşehir Belediyesi’nin sporcuları oluştururken, futbol takımı da 1998’de Eskişehir’deki finalin son dakikalarında Sakaryaspor’a yenilerek 1. Lig’in eşiğinden dönmüştü.
   <br/>
   <br/>
   İstanbul’un çeşitli yerlerindeki spor komplekslerine yaşayan başarılı sporcuların (Haldun Alagaş, Hamza Yerlikaya, Cemal Kamacı, Hakkı Başar) adlarını vererek Türkiye’de bir ilki gerçekleştiren ve diğer sporcuları da bu şekilde teşvik eden Erdoğan, bunların yanı sıra Avrasya Maratonu’nu da dünyaya tanıtmıştı. Geçmiş dönemlerde en fazla 3 bin kişinin katıldığı organizasyonu her yıl ikiye katlayarak 100 binlere ulaştıran Erdoğan, dünyada iki kıtayı birleştiren tek maraton olan Avrasya’yı Eurosport’tan naklen yayınlanan önemli bir spor aktivitesi haline getirmişti. Avrasya Maratonu’na rağbetin artması ve organizasyonun kaliteli olması için para ödülünü de artıran Erdoğan, hem erkeklere, hem de bayanlara verilen ödülleri eşit hale getirerek bir ilke daha imza atmıştı. 2002 Dünya Kupası’nda Güney Kore ve Japonya’ya giderek Türk Milli Takımı’na destek veren Tayyip Erdoğan, tüm maratonlarda koşarak da halka sporun ne kadar önemli olduğu mesajını vermişti.
   <br/>
   <br/>
   Özak: Erdoğan, spor için bir şans
   <br/>
   <br/>
   Bir dönem Trabzonspor başkanlığı yapan ve 3 Kasım seçimlerinde AK Parti’den Trabzon milletvekili olan Faruk Özak, gerek futbolculuk geçmişiyle, gerekse belediye başkanlığı geçmişiyle Recep Tayyip Erdoğan’ın Türk sporu için önemli bir şans olduğunu söylüyor. AK Parti iktidarında spor bakanı olacağına kesin gözüyle bakılan Özak, spor bakanlığının kaldırılmasını (Spor teşkilatı, Devlet Bakanı Mehmet Ali Şahin'e bağlandı) şu şekilde değerlendiriyor: “Dünyada devletin spora müdahale ettiği üç ülke kaldı. Küba, Çin ve Türkiye... Biz artık dünyadaki çağdaş uygulamaları ülkemizde tatbik ederek Küba ve Çin ile anılmaktan kurtulmak istiyoruz.”
   <br/>
   <br/>
   Peki, dünyadaki çağdaş uygulamalar neler? Faruk Özak, bu soruya açıklık getirmeden evvel, sporu iki kısma ayırıyor: Sağlık Sporu ve Performans Sporu. AK Parti’nin sağlık sporuna çok büyük önem verdiğini belirten Özak, önce Anayasa’nın 59. maddesini hatırlatıyor: “Devlet, her yaştaki Türk vatandaşlarının beden ve ruh sağlığını geliştirecek tedbirleri almak ve sporun kitlelere yayılmasını teşvik etmekle yükümlüdür.” Özak, devletin bu yükümlülüğünü hatırlattıktan sonra şunları söylüyor: “70 milyonu bulan nüfusumuzun yarıdan fazlası genç. Bu nüfusun yarıdan fazlası da talebe. Başta gençlerimiz olmak üzere tüm insanlarımıza spor yapmayı sevdirmemiz ve spor yapacak imkanlar sunmamız lazım. Maalesef ülkemizde göstermelik spor yapılıyor. Dünyada gençlik ve spor bayramı kutlayan tek ülkeyiz; ama bunun önemini henüz kavrayabilmiş değiliz. Bu anlayış artık değişmeli ve değişecek. İnsanlarımız sporu seviyorlar, sporcuyu seviyorlar; fakat ne kadar üzücü ki spor yapmayı sevmiyorlar.”
   <br/>
   <br/>
   Faruk Özak, sağlık sporunun ne kadar önemli olduğunu vurgulamak için de iki örnek veriyor: “Avusturya, spora yaptığı yatırımları artırarak sağlık harcamalarından yılda 600 milyon Euro tasarruf sağlıyor. Biz ise spora hiç yatırım yapmıyoruz ve insanlarımız hastane kapılarında saatlerce, günlerce, hatta aylarca sıra bekliyorlar. Okullardaki beden eğitimi dersleri de spor değil aslında. Göstermelik spor... Çocuklar önce beden eğitimi dersine, hemen ardından terli terli matematik dersine giriyorlar. Tabii ki sonra da hastalanıyorlar.”
   <br/>
   <br/>
   ‘Performans sporunda da devrim yapacağız’
   <br/>
   <br/>
   Faruk Özak, performans sporunda da devrim yapacaklarını söylüyor. Türkiye’deki tüm branşlarda lisanslı sporcu sayısının 500 bini geçmediğini belirten Özak, performans sporuyla ilgili olarak şunları ifade ediyor: “Futbolda biraz gelişmiş gibi görünüyoruz; ama performans sporlarında almamız gereken daha çok mesafe var. Bunun için de tüm federasyonları özerkleştirip demokratik bir yapıya kavuşturmak gerekiyor. Ayrıca, ‘Başarılı ol, ödül al’ mantığını tersine çevirmemiz ve sporcuların başarılı olmaları için ödül vermemiz gerekiyor. Bir de sponsorluk yasasını yeniden gözden geçirmek gerekiyor.” Özak, 2008 Avrupa Futbol Şampiyonası’nın ve 2012 Olimpiyat Oyunları’nın ülkemize verilmesi için de çok büyük gayret sarf edeceklerini belirtiyor.
   <br/>
   <br/>
   Kılıç: Federasyonlar güçlenecek
   <br/>
   <br/>
   3 Kasım seçimlerinde AK Parti’den Antalya milletvekili seçilen beden eğitimi öğretmeni Burhan Kılıç da yeni ve güçlü hükümetin spora çok büyük önem vereceğini söylüyor. Dünyadaki çağdaş uygulamaları ülkemizde tatbik edeceklerinin altını çizen Kılıç, AK Parti’nin spor politikasıyla ilgili olarak şunları ifade ediyor: “Öncelikle yaş ortalaması oldukça düşük olan bir partiyiz. Gençlere çok büyük önem veriyoruz. Kabinemizde 35 yaşında bir bakanımızın olması, ayrıca 30 yaşındaki bir arkadaşımızın milletvekili olarak Türkiye Büyük Millet Meclisi’ne girmesi, bunun en büyük ispatı. Genç ve dinamik bir parti olarak insanlarımızın da sağlıklı ve güçlü olmalarını istiyoruz. Bunun için spor tesislerine önem vereceğiz. Ayrıca, federasyonları özerkleştirerek demokratikleştireceğiz. Eskiden olduğu gibi federasyonlar devletin sürekli müdahalesiyle ve bürokrasiyle karşı karşıya kalmayacaklar. Hem gelişmiş ülkelerin birçoğunda spor bakanlığı diye bir bakanlık da yok. Amacımız, her alanda olduğu gibi sporda da evrensel standartlara ulaşmak.”
   <br/>
   <br/>
   Şahin: Sporda da atılım yapacağız
   <br/>
   <br/>
   Dergimiz baskıya hazırlandığı sırada spor teşkilatının bağlandığı Devlet Bakanı Mehmet Ali Şahin de Özak ve Kılıç'tan farklı düşünmüyor. Recep Tayip Erdoğan'ın futbol oynadığı Erokspor'un başkanlığını yapan, güreşi çok seven ve G.Saray'ı tutan Şahin, “Türk sporu son yıllarda yükselişe geçti. Bizim amacımız, bu yükselişi sürdürmek. Ayrıca, halkımıza spor yaptırmak.” diyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2148), [web.archive.org (arşiv bağlantısı)](http://web.archive.org/web/20030623052335/http://www.aksiyon.com.tr:80/detay.php?id=2148)
