# Bıleklerıne güvenıyorlar

*Necati Kola 1997.08.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Marmara Üniversitesi Spor Akademisi'nden mezun olabilmek için her öğrencinin kendi branşıyla alakalı bir bitirme tezi hazırlaması gerekiyor.
  </font>
 </div>
 <div id="newsText">
  <font class="detail-text">
   Niyazi Kurt ise branşı yüzme olmasına rağmen, bugüne kadar kaba kuvvet sporu olarak görülen ve üzerinde hiçbir akademik çalışma yapılmayan bilek güreşi hakkında bir tez hazırlamayı kafasına koydu ve okul yöneticilerine durumu iletti. 'Biz bilek güreşini bilmiyoruz. Senin hazırladığın tezi neye göre değerlendireceğiz? Tezdeki bilgilerin doğru mu, yanlış mı olduğuna nasıl karar vereceğiz?' diyen öğretim görevlilerini ikna etmek oldukça zor oldu ama Niyazi Kurt'un başarılı bir öğrenci olması, bilek güreşiyle yakından ilgilenmesi ve hocaların Kurt'un samimiyetine güvenmesi, dünyada ve Türkiye'de hazırlanacak olan ilk bilek güreşi tezinin yolunu açtı.
   <br>
    <br>
     Bunca uğraştan sonra hazırlanacak olan tezin dört dörtlük olması lazımdı. Niyazi Kurt, yurt dışından bilek güreşiyle alakalı dergiler getirtti, bu sporun dünyadaki ve Türkiye'deki geçmişini araştırdı, hangi kasların hangi durumlarda nasıl çalıştığına ve ne kadar enerji harcadıklarına dair anatomik incelemeler yaptı. Ortaya çıkardığı çalışma, akademide en iyi hazırlanmış tez seçildi ve 100 üzerinden tam puan aldı.
     <br>
      <br>
       Türkiye'de yenen çıkmadı
       <br>
        <br>
         Niyazi Kurt, bilek güreşinin kaba kuvvet sporu olmadığını söylüyor. 'Bir adam 100 kiloluk bir ağırlığı kaldırabilir, bir çocuk kaldıramaz. Ama o çocuk o adamı bilek güreşinde yenebilir'. Kurt'un tezine göre, iyi bir bilek güreşçisi olmak için elleri omuzlara götürmeye yarayan fleksör kasların çok güçlü olması yazım. Bu gücü kazanmak için çok çalışmak yeterli değil. Kasların biraz da doğuştan güçlü olması gerekli. Fleksör kasları kuvvetlendirmek için de az kilo çok tekrar şeklinde değil, çok kilo az tekrar şeklinde çalışılmalı. Bir de reaksiyon kuvvetinin, yani hakemin 'hazır, bas' komutuna anında tepki gösterebilme kuvvetinin çok olması lazım.
         <br/>
         <br/>
         Niyazi Kurt'un da kol kaslarının güçlülüğü doğuştan geliyor. Bunu ortaokul sıralarında arkadaşlarıyla bilek güreştirirken farketmiş. 'Hiç yenilmiyordum' diyor Kurt. Derken üst sınıflardaki ağabeyleriyle bilek güreştirmiş, yine yenilmemiş. Bu, 'Falan mahallede güçlü birisi var, bir bilek güreşi yapsanıza' şeklinde devam etmiş. Kurt, 1988 yılında düzenlenen ilk Türkiye Bilek Güreşi Şampiyonası'na on yedi yaşında olduğu gerekçesiyle katılamamış. (Muhtemel bir sakatlanmaya karşı, federasyon ve dolayısıyla lisans olmadığı gerekçesiyle böyle bir uygulama var bilek güreşinde.) Bu şampiyonaya katılamadığı için çok üzülmüş ama bir yıl beklemekten başka çaresi de yokmuş. 1989'dan sonraki şampiyonalarda ise birincilik kürsüsünü kimseye bırakmamış Niyazi Kurt. 'Şu ana kadar Türkiye'de beni yenen çıkmadı' diyor. Uluslararası başarı olarak da dünya 4.lükleri var.
         <br/>
         <br/>
         Bilek güreşinin Türkiye mazisi
         <br/>
         <br/>
         Bilek güreşi, 70'li yıllarda Turan Enginsoy tarafından yapılıyormuş ama 80'li yılların sonuna kadar bir fetret devri yaşamış. 1987 yılında Türk Spor Ajansı sahibi Erdoğan Arıpınar'ın girişimleriyle bilek güreşi yeniden canlanmaya başlamış. Londra'da yapılan dünya şampiyonasına gözlemci göndermişiz ve kurallar, organizasyon ve teknikler hakkında bilgi edinmişiz. İlk Türkiye şampiyonası da ertesi yıl tertip edilmiş. İlk defa katıldığımız İsveç'teki dünya şampiyonasında bir 3.lük, dört 4.lük; 1989'da Yunanistan'da iki 2.lik, bir 3.lük elde etmişiz. 1990 yılında Amerika'da yapılan dünya şampiyonasına sponsor bulunamadığı için gidilememiş. 1991'de dönemin Spor Bakanı Şükrü Erdem ödenek çıkartıyor ve İsrail'de Haydar Dilgil dünya şampiyonu oluyor. 1992 senesinde Gençlik Spor Genel Müdürü Kemal Kamiloğlu'nun ödenek çıkarmasıyla İsviçre'ye gidiliyor. Haydar Dilgil dünya 3.sü, Niyazi Kurt ve Ferhat Hatibi de 4. oluyor. 1993'te Kanada'da yapılan dünya şampiyonasına Ekinciler Holding'in katkılarıyla gidiliyor ve Haydar Dilgil ikinci defa dünya şampiyonu oluyor. Bu şampiyona aynı zamanda takım olarak katıldığımız son şampiyona oluyor. 1994'te Brezilya'ya parasızlıktan gidemiyoruz. 1995'te İsveç'te yapılan şampiyonaya bilek güreşinin tam hastası olan Engin Terzi kendi imkanlarıyla gidiyor ve dünya şampiyonu oluyor. 1996'da Amerika'da yapılan şampiyonaya Engin Terzi yine kendi imkanlarıyla gidiyor ve dünya 2.si oluyor. Engin Terzi bu başarılarının ardından Amerika'dan dönmüyor ve profesyonel olarak bu sporu orada devam ettiriyor.
         <br/>
         <br/>
         Erdoğan Arıpınar bu işten bıkmış
         <br/>
         <br/>
         Türkiye Bilek Güreşi Organizasyonu'nun kurucusu Erdoğan Arıpınar, bu sporun canlanması için çalışmalarda bulundu ama, şu anda görünen o ki, artık bilek güreşinden elini eteğini çekmiş. Son dört yıldır dünya şampiyonalarına katılamıyoruz, son iki yıldır da Türkiye Bilek Güreşi Şampiyonası organize edilmiyor. Bu durum başta Milli Takım sporcuları olmak üzere bütün sporcuları rahatsız ediyor. (WAF) Dünya Bilek Güreşi Federasyonu'na göre Türkiye şampiyonası düzenleme yetkisi sadece Erdoğan Arıpınar'da. Hal böyle olunca sporcular da kendi aralarında alternatif çözüm üretip, yerel şampiyonalar düzenliyorlar. Geçtiğimiz hafta Pendik'te düzenlendi, önümüzdeki günlerde de Mudanya'da, Yalova'da düzenlenecek. Niyazi Kurt, bu şampiyonalara katılımın çok yüksek olduğunu ve yarışmaların Türkiye şampiyonasından daha renkli geçtiğini söylüyor.
         <br/>
         <br/>
         Niyazi Kurt ve Haydar Dilgil başta olmak üzere milli sporcular, Dünya Bilek Güreşi Federasyonu'na Türkiye'de artık bu işin Erdoğan Arıpınar ile gitmeyeceğini bildirmişler ve yetkinin kendilerine verilmesini teklif etmişler. Federasyon yetkilileri başta inanmak istememiş bu duruma. Erdoğan Arıpınar ile temasa geçmeye çalıştıklarında durumun doğru olduğunu anlamışlar ve şunları söylemişler: 'Türkiye'de herşeyiyle mükemmel bir yarışma düzenleyin, yarışmanın fotoğraflarını ve basın kupürlerini bize gönderin, yarışmaya katılan sporcuların ad ve soyadlarını bildirin ve 1997 Aralık'ta Hindistan'da yapılacak olan dünya şampiyonasına, en az yedi sporcu olmak üzere, katılın'.
         <br/>
         <br/>
         Niyazi Kurt ve Haydar Dilgil, WAF'ın isteklerini büyük ölçüde gerçekleştirdiklerini ve aralıktaki dünya şampiyonasına katılıp Türkiye'deki bilek güreşi organizasyonunun kendilerine geçeceğini umut ediyorlar. Kuracakları Boğaziçi Bilek Güreşi İhtisas Kulübü'yle bu sporu daha da geliştirip yaygınlaştıracaklarını söylüyorlar. Kulübün başkanlığına da iki defa dünya şampiyonu olan Haydar Dilgil getirilecek.
         <br/>
         <br/>
         Milli bilek güreşçileri, önümüzdeki yıldan itibaren yetkilerin kendilerine geçeceğinden eminler. Bileğimize güveniyoruz, diyorlar, başka birşey demiyorlar.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2859-bileklerine-guveniyorlar.html), [web.archive.org (arşiv bağlantısı)](http://web.archive.org/web/20140413195500/http://www.aksiyon.com.tr/aksiyon/haber-2859-bileklerine-guveniyorlar.html)
