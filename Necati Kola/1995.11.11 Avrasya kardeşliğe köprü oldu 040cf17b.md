# Avrasya kardeşliğe köprü oldu

*Necati Kola 1995.11.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sadece köprüyü yaya olarak geçmek değildi amaç. Sevgi, saygı ve barış da değildi yalnız. Gerek Avrasya'nın, gerekse maratona katılan herkesin bir amacı vardı ve her arzu eden amacına ulaştı da.
  </font>
 </div>
 <div id="newsText">
  <font class="detail-text">
   Katılımı her yıl ikiye katlayalım' parolasıyla tertiplenen Avrasya'da ilk önce bu amaca ulaşıldı. Yaklaşık 25 bin kişi, aşk ile şevk ile, sabahın erken saatlerindeki o yağmura rağmen, Altunizade'deki çıkış noktasında toplanmış, bir an evvel startın verilmesini heyecan ve sabırsızlıkla bekliyordu. Altunizade Kavşağı tam bir miting alanı gibiydi. Her kesimden, türlü türlü insan vardı. Japon'u, Alman'ı; yaşlısı, genci; kadını, erkeği; sakatı, sağlıklısı; belediye başkanı, çöpçüsü; sporcusu, hamalı... Bu insanların, çeşitli amaçları olsa da, temel amaçları barışa, dostluğa ve kardeşliğe koşmaktı.
   <br/>
   <br/>
   İstanbul Büyükşehir Belediye Başkanı R. Tayyip Erdoğan'ın verdiği startla, heyecan ve sabırsızlık, yerini coşkuya; o yağmurlu ve soğuk hava da yerini güneşli bir havaya bırakmışt!. Artık herkes özgürdü. İsteyen istediği ni yapabilir, isterse koşar, isterse Boğaz'ın o güzel manzarasını seyredebilirdi. İddiası olmayanlar o güzel manzarayı seyrededursun, iddialı olanlar çoktan ön sıralardaki yerini almış, barışın öncüleri arasına girebilmek için kıyasıya mücadeleye girişmişlerdi bile. Onların amacı dereceye girmekten başka birşey değildi.
   <br/>
   <br/>
   R Tayyip Erdoğan da 24986 göğüs numarasıyla barışa, dostluğa ve kardeşliğe koşanların arasındaydı. Günlerce önce bu yarış için özel antrenmanlar yapmıştı. Tabii ki birinci olmak için değil, yarışı bitirebilmek için. Onun amacı sadece yarışı bitirebilmek değildi. Sporu kitlelere sevdirmek, bir başkan sıfatıyla önayak olmak, yarışa katılan ilk başkan olarak Avrasya'ya yeni bir anlam kazandırmak, halkın arasında ve yanında olduğunu kanıtlamak, Bosna'daki mazlumların yanında olduğu nu bir kez daha hissettirmekti de ayrıca.
   <br/>
   <br/>
   Dedik ya hani, herkesin ayrı ayrı amacı vardı. Kİminin amacı sadece yarışa katılmış olmaktı, kimininki Boğaz Köprüsü'nü yaya olarak geçmek, kimininki köprünün üzerinde fotoğraf çektirmek, kimininki manzara seyretmek, kimininki ailece yarışmak, kimininki top saydırarak koşuyu bitirmek, kimininki sakatların da koşabileceğini ispatlamak, kimininki de ilginç görüntülerle meşhur olmaktı... Yarışa yalnız gelen de hemen hemen yok gibiydi. Herkes ya arkadaşıyla, ya eşiyle, ya da ailesiyle gelmişti. Sohbet etmeden de kolay kolay bitmezdi bu yarış.
   <br/>
   <br/>
   -Akşamki filmi seyrettin mi, Ahmet? - Yoo, ben maç seyrettim.
   <br/>
   <br/>
   -Oğlum, o filim kaçar mı be!
   <br/>
   <br/>
   -Maç da zevkliydi ama.
   <br/>
   <br/>
   Başka bir diyalog daha.
   <br/>
   <br/>
   -Ercan, koşsana be.
   <br/>
   <br/>
   -Bekle bekle. N'olsa birinci olamayacağız. .
   <br/>
   <br/>
   -Hiç olmazsa ilk 10 bine girelim ya.
   <br/>
   <br/>
   -Yarışı bitirelim yeter. N'apacaksın dereceyi mereceyi. N'olsa madalya verecekler ya, o yeter.
   <br/>
   <br/>
   Çocuklar bize de laf atmadan edemediler.
   <br/>
   <br/>
   -Abi, gasteci misin?
   <br/>
   <br/>
   -Ba§ka ne olabilirim ki?
   <br/>
   <br/>
   -Bizden çok terlemişsin abi ya.
   <br/>
   <br/>
   -Kolay değil sizin gibi koşucuları takip etmek.
   <br/>
   <br/>
   -Abi, bi fotoğrafımızı çeksene.
   <br/>
   <br/>
   -Aa, siz de çok fazla şey istiyorsunuz haa!
   <br/>
   <br/>
   -Bi fla§ patlatsan n 'olur ki abi?
   <br/>
   <br/>
   -Hadi, hatırınızı kırmayalım bari. Gülümseyin!
   <br/>
   <br/>
   -Sağol abi.
   <br/>
   <br/>
   Yarış bitmiş, finişe ulaşan insanlarla birlikte, bu yıl17.si düzenlen Avrasya da amacına ulaşmış, 51 ülkeden yaklaşık 25 bin kişi katılmıştı. Bu bir rekordu da. Avrasya, Kıtaların Birleştiği Yerde Buluşalım sloganıyla talip olunan İstanbul 2004 Olimpiyatları'na da arka çıkmıştı aynı zamanda, Kıtaların Birleştiği Yerde Koşalım diyerek. Bosna'daki mazlumları da düşünmüştü. Avrasya. Bu yılki kayıt ücretlerinin tamamını Bosna'ya gönderdi. Sloganı barış, kardeşlik ve sevgi olan Avrasya'dan da bu beklenirdi zaten.
   <br/>
   <br/>
   Haberin başında demiştik ki, herkesin bir amacı vardı ve her arzu eden amacına ulaştı. Yalnız Ender Güzel'in amacı ölmek değil, 42 kilometrelik maratonu bitirebilmekti. Ölüm onu Avrasya'da yakalamıştı. Allah rahmet eylesin!
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/newsDetail_getNewsById.action;jsessionid=2CF529894FC41DF4EF59A87CB22914D7?newsId=1125), [web.archive.org (arşiv bağlantısı)](http://web.archive.org/web/20120827024701/http://www.aksiyon.com.tr/aksiyon/newsDetail_getNewsById.action;jsessionid=2CF529894FC41DF4EF59A87CB22914D7?newsId=1125)
