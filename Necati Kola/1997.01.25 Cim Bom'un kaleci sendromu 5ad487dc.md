# Cim Bom'un kaleci sendromu

*Necati Kola 1997.01.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Futbol ne kadar eskiyse, top oynamasını bilmeyenin veya iyi top oynayamayanın kaleye geçirilmesi de o kadar eskidir aslında.
  </font>
 </div>
 <div id="newsText">
  <font class="detail-text">
   Bu anlayışa göre futbol oynamasını iyi bilen birinci sınıf, bilmeyen de ikinci sınıf insandır. Bu yüzden, mahallenin iyi topçularının toptan anlamayanlara dayattıkları iki alternatif vardır: Ya kaleye geçeceksin, ya da oynamayacaksın. Futbol cahili, ille de ortada oynayacağım diye tutturursa cevap kesindir: Öğren de gel.
   <br/>
   <br/>
   Bundan üç sene önce fakültenin futbol turnuvasına iştirak edecektik. Daha önceki yıllardan biliyoruz ki turnuvalar son derece çekişmeli geçiyor, şampiyonluk için kaleci çok önemli. Herkes, yeni kayıt yaptıran öğrencilere futboldan anlayıp anlamadığını soruyor, eğer iyi oynuyorsa başka takımlara kaptırılmamaya çalışılıyor. Kendisine toptan anlayıp anlamadığı sorulanlardan biri de 'Öylesine bir maç yapacağız herhalde' deyip kaleye geçebileceğini söyleyen Murat. 'Kaleye geçebilirim' sözü kulaktan kulağa öyle bir yayılıyor ki, Murat, herkesin gözünde profesyonel bir kaleci oluveriyor adeta. Murat'ı kapan takım sevinçli, diğer takımlar üzgün. Murat'ın ise olup bitenlerden haberi yok. Turnuva başlıyor ve Murat'ın takımı ilk maçında 11 2 yeniliyor. Ondan sonraki maçlarda Murat'ı gören de yok, duyan da. Murat aslında suçsuz. Futboldan anlamadığı için ancak kaleye geçebileceğini söylüyor, o kadar.
   <br/>
   <br/>
   Kaleci deyip geçmeyin
   <br/>
   <br/>
   Her ne kadar, mahalle aralarındaki maçlarda, toptan anlamayan kişilerin kaleye geçmeleri ve geçirilmeleri alışkanlık haline gelse de kaleci deyip geçmemek lazım. Profesyonel bir takım için en önemli mevki, kalecilik. Defans, orta saha ve ileri uç oyuncuları istedikleri kadar iyi oynasınlar, kalecinin bir anlık hatası, bütün güzel hareketlerin üzerine sünger çekebilir. Bu yüzden futboldan anlayanlar şunu söyler hep: 'Futbol, 11 kişilik bir oyun değildir. Futbol, kaleci + 10 kişi ile oynanır'. Bu da, bir kaleci, on oyuncuya bedeldir, demektir ki, vezir rezil misali, harika kurtarışlarıyla takımı galip de getirebilir, bir anlık hata ile bütün hayalleri altüst de edebilir. Tıpkı geçen hafta Vanspor'dan hatalı bir gol yiyerek bütün şimşekleri üzerine çeken Galatasaray'ın yeni transferi Esser gibi.
   <br/>
   <br/>
   Kaleci mi tedirgin, futbolcu mu?
   <br/>
   <br/>
   Futboldan pek anlamayan yazar Peter Handke, Kalecinin Penaltı Anındaki Endişesi adlı kitabında, kalecilerin penaltı atışı sırasında aşırı tedirgin olduklarını iddia ediyor ama, daha sonra, Alman Milli Takımı'nın eski penaltıcısı Netzer tarafından asıl tedirgin olanın kaleci değil, futbolcu olduğu ispatlanıyor. Bu ispata göre, kalecileri asıl tedirgin eden penaltılar değil, birgün Galatasaray'a kurtarıcı olarak transfer olmak zorunda kalmaları ve birkaç hafta sonra da kendilerini yedek kulübesinde görmeleri. Onlar için penaltı kurtarmak, Galatasaray'da başarılı olmaktan daha kolay. Galatasaraylı Hayrettin'in Zeytinburnuspor'a gönderilme nedeni de zaten 'Kolayı başaramayan, zoru da başaramaz' anlayışı. Yani, Türkiye Kupası maçında Gençlerbirliği'nin on yedi tane kolay penaltısını kurtaramayışı.
   <br/>
   <br/>
   Kimler geldi, kimler geçti
   <br/>
   <br/>
   Galatasaray'ın son 12 yılına baktığımızda, sarı kırmızılı formayı giymiş 12 tane kaleci gözümüze çarpıyor: Simoviç, Hayrettin, Murat, Nezihi, Stauche, Mehmet, Friedel, Ahmet, Atilla, Volkan, Cengiz (Esser) ve Ganalı Richard. Simoviç, ilk altı yıl Sarı Kırmızılı eldivenleri başarıyla giyerken; son altı yıldır on bir tane kaleci, Galatasaray'ın kalesini tedirgin bir şekilde korumaya çalışıyor. Bu da demek oluyor ki, Simoviç ile halefleri arasında dağlar kadar fark var.
   <br/>
   <br/>
   Yazar Peter Handke, kitabında, kalecilerin penaltı atışı sırasındaki tedirginliğini iddia ederken futboldan pek anlamıyordu ama son yıllarda, özellikle de son günlerde kaleciden yana tedirgin olan Galatasaraylı yöneticiler, futboldan anladıkları ve takımı başarıya ulaştıracakları için iş başına geçirilmişlerdi. Gerçi Hagi, Flipescu ve İlie'yi transfer ettikleri için futboldan anladıkları söylenebilir ama bu kaleciden anladıkları manasına gelmez. Yazar Peter Handke, Galatasaray'ı hiç tanımamasına rağmen, Galatasaray'ın Kaleci Transferi Anındaki Tedirginliği adlı bir kitap yazsa hiç de pot kırmış olmaz. Nasıl pot kırmış olsun ki?
   <br/>
   <br/>
   Bir Simoviç, on bir kaleciye bedel
   <br/>
   <br/>
   Başarılı kaleci Zoran Simoviç'in görev yaptığı altı sene zarfında, Simoviç gibi bir kaleciden faydalanıp Hayrettin'den başka kaleci yetiştirmeyeceksiniz; görevi Simoviç'ten devralan, Milli Takım'da ve Galatasaray'da başarıyla görev yapan Hayrettin'i, bir özel maçta Fenerbahçe'den dört tane gol yedi diye bir anda dışlayıp Vanspor'a göndereceksiniz; Hayrettin'in alternatifi olarak kulübede tuttuğunuz Nezihi'yi hiçe sayıp, Şampiyonlar Ligi'nde yenemedik diye Spartak Moskova'nın kalecisi Stauche'yi apar topar transfer edeceksiniz; bir yıl sonra, yere göğe sığdıramadığınız Stauche'den de bıkıp, kaleciliği Türkiye'de öğrenecek olan Amerika Milli Takımı'nın yedek kalecisi Friedel'i alacaksınız; Friedel'in pek güven vermemesi üzerine, İskenderunspor'da bir maç süper oynayıp Kayserispor'a giden, orada da Agu'nun sakatlanmasıyla bir maç oynama fırsatı bulan yetenekli ama tecrübesiz Mehmet'i alternatif olarak transfer edeceksiniz; bir TSYD kupası maçında Mehmet'i tecrübe kazanması için ilk onbirde sahaya sürecek, yediği iki hatalı golden sonra, kendine güvenini sarsmamak için doksan dakika oynamasına müsaade etmek yerine hemen oyundan alıp, o yıl bir daha kadroya dahil etmeyerek genç yaşta küstüreceksiniz; üç yabancı hakkını orta sahadan yana kullanmak isteyen Fatih Terim'in isteğiyle Friedel'i gönderip, tekrar Hayrettin'e döneceksiniz; Türkiye Kupası maçında on yedi penaltıdan birini kurtaramadığı için Hayrettin'i tekrar dışlayıp, askerlik problemini bilmediğiniz Volkan'ı alacaksınız; bir maç oynattıktan sonra Volkan'ı askere gönderip, hiç tanımadığınız, ne özel maçlarda, ne lig maçlarında forma giymeyen kapalı kutu Esser'i kurtarıcı olarak milyarlar sarfederek alacaksınız; çıktığı ilk lig maçında bir defa bile atak yapamayan Vanspor'un kolay çıkarılabilecek bir aşırtma vuruşunu içeri alan Esser'den sonra Genç takımla antrenmanlara çıkan Ganalı Richard'ı apar topar A Takım'a çağıracaksınız...
   <br/>
   <br/>
   Esser'in körü körüne transfer edildiğini, Fatih Terim'in şu açıklaması ele veriyor. 'Trabzon maçı öncesinde, Esser'e güvenip güvenemeyeceğimi ancak Vanspor maçında görebilirdim'. Muhtemelen kale, birkaç hafta Mehmet'e emanet edildikten sonra, tekrar Volkan'a teslim edilecek, Esser'e verilen paralar da havaya saçılmış olacak.
   <br/>
   <br/>
   Dereyi geçerken at değiştirilmez
   <br/>
   <br/>
   Bir mevki ile, hatta ve hatta kalecilik gibi bir mevki ile bu kadar çok oynamak, başarı değil, başarısızlık getirir, diyor kaleci antrenörü Fatih Uraz, defans kaleci ilişkisinin çok önemli olduğunu vurgulayarak. İkide bir kaleci değiştirmek, dereyi geçerken at değiştirmek gibi birşey yani.
   <br/>
   <br/>
   Galatasaray'ın kalecileri, futboldan anlamadıkları için mi kaleye geçiriliyorlar, yoksa yöneticiler, futboldan anlamadıkları için mi bu kalecileri transfer ediyorlar? Bu sorulara kesin cevap verebilmek biraz zor ama bildiğimiz kesin birşey var. Galatasaray, lige mevcut kalecileri ile devam etmek zorunda artık. Çünkü, transfer sezonu kapandı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2207-38-cim-bomun-kaleci-sendromu.html), [web.archive.org (arşiv bağlantısı)](http://web.archive.org/web/20140622073612/http://www.aksiyon.com.tr:80/aksiyon/haber-2207-38-cim-bomun-kaleci-sendromu.html)
