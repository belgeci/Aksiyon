# Gelince nisan, iyileşir insan

*Necati Kola 2011.04.04*

<font class="agenda2NewsSpot">
 Nisan, sadece baharın kendini iyiden iyiye hissettirdiği bir ay değil. Aynı zamanda bir sağlık ayı... 1-7 Nisan, Kanser Haftası. 7 Nisan, Dünya Sağlık Günü. 7-13 Nisan, Sağlık ve Sosyal Güvenlik Haftası. 8-14 Nisan, Dünya Sağlık Haftası. Nice sağlıklı gün, hafta, ay ve yıllara…
</font>
<font class="newsDetail">
 <p>
  <p class="MsoNormal">
   Kapıdan baktıran, kazma kürek yaktıran mart ayını geride bırakıp sabırsızlıkla beklediğimiz baharın iyiden iyiye hissedilmeye başladığı nisan ayına geldik. Nisan, bizim için sadece çiçeklerin açtığı, etrafı hoş kokuların sardığı, tabiatın yeşile büründüğü, insanlardaki yaşama coşkusunun arttığı bir ay değil. Nisan, aynı zamanda bir sağlık ayı. 1-7 Nisan, Kanser Haftası. 7 Nisan, Dünya Sağlık Günü. 7-13 Nisan, Sağlık ve Sosyal Güvenlik Haftası. 8-14 Nisan, Dünya Sağlık Haftası. 21-28 Nisan, Ebeler Haftası…
  </p>
  <p class="MsoNormal">
   Biz de artık alışkanlık olduğu üzere, nisan ayının ilk haftasında okurlarımıza dergimizle birlikte ücretsiz, dolu dolu sağlık eki veriyoruz. Beğeneceğinizi umduğumuz bir ekle daha karşınızdayız.
  </p>
  <p class="MsoNormal">
   Sağlık ekimizde hem doktorları hem de hastaları yakından ilgilendiren ‘Tam Gün Yasası'na geniş yer ayırdık. Özel Hastaneler ve Sağlık Kuruluşları Derneği Genel Sekreteri Cevat Şengül ile sektörün bugününü ve yarınını konuştuk. Bahar yorgunluğu ile karıştırılan Hashimoto hastalığına yer verdik. Hızlı yemenin zararları, alt ıslatmanın nedenleri, diyalizde periton yöntemi ve çölyak hastalığı gibi konulara değindik. Kayseri ve Aydın'daki olaylardan yola çıkarak Prof. Dr. Nevzat Tarhan'a cinsel taciz ve şiddetten korunma yollarını yazdırdık.
  </p>
  <p class="MsoNormal">
   Ayrıca, Bursa Özel Bahar Hastanesi Başhekimi Ömer Kurt'un pank-reas, Ataşehir Estethica Tıp Merkezi Saç Sağlığı Uzmanı Hamid Aydın'ın saç ekimi, İncirli Ethica Hastanesi doktorlarından Op. Dr. Zeki Çabuk'un da prostat ile ilgili yazılarına yer verdik.
  </p>
  <p class="MsoNormal">
   Nice sağlıklı gün, hafta, ay ve yıllara… Sağlıcakla kalın...
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29111-184-gelince-nisan-iyilesir-insan.html), [web.archive.org (arşiv bağlantısı)](http://web.archive.org/web/20110421101311/http://www.aksiyon.com.tr:80/aksiyon/haber-29111-184-gelince-nisan-iyilesir-insan.html)
