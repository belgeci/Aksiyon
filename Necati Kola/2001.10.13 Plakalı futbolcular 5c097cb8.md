# Plakalı futbolcular

*Necati Kola 2001.10.13*

<div>
 <p class="spot">
  Eskiden futbolcular fiyakalı olurdu. Şimdi ise plakalı... Üç yıl önce Galatasaraylı Ergün Penbe'nin 67'yi tercih etmesiyle başlayan moda, genişleyerek devam ediyor. Süper Lig'de top koşturan tam 84 futbolcu, forma numarası olarakmemleketinin plakasını tercihetti. Memleketine en çok düşkün olanlar ise Trabzonlular
 </p>
 <p class="metin">
 </p>
 <img border="0" src="/web/20020428173721im_/http://www.aksiyon.com.tr/2001/358/resimler/plaka.jpg"/>
 <p class="metin">
  Türk futbolunun yetiştirdiği en büyük golcülerden Hakar Şükür, altı yıl evvel İtalya'nın Torino takımına transfer olduğunda memleket hasretiyle yanıp tutuşmaya başlamış, bir ay sonra da Galatasaray'a geri dönmüştü. Üç yıl önce de Trabzonsporlu Hami Mandıralı Schalke 04'ün yolunu tutmuş, gurbetçilerin desteğine rağmen Almanya'nın havasına suyuna alışamayınca tekrar Bordo—Mavili formayı giymeye başlamıştı. Türk futbolcusu, ne kadar profesyonel olursa olsun, ne kadar para kazanırsa kazansın, yine de memleket özlemini bastırmakta zorluk çekiyor. Bunu, Süper Lig'de top koşturan futbolcuların forma numaralarına baktığımız zaman da çok net bir şekilde görmek mümkün. Futbolcular, bir taraftan para kazandıkları kulübün başarısı için ter dökerlerken, bir taraftan da forma numarası olarak memleketlerinin plakasını tercih ederek sıla özlemlerini gidermeye çalışıyorlar.
 </p>
 <p class="metin">
  Futbolcuların beşte biri plakalı
 </p>
 <p class="metin">
  Şu anda Süper Lig'de forma giyen yaklaşık beş yüz futbolcunun neredeyse beşte biri sırtında memleketinin plakasıyla sahaya çıkıyor. Süper Lig'in on yedi takımında toplam 84 futbolcu, forma numarası olarak memleketinin plakasını taşıyor. Bunlara, Sakarya'nın plaka numarası 54 ile top koşturan İnterli Hakan Şükür'ü ve geçen ay Fatih Terim'in çalıştırdığı Milan'a transfer olup forma numarası olarak İstanbul'un plakası 34'ü seçen Ümit Davala'yı da eklemek gerekiyor. Bir de memleketi olmadığı halde başka illerin plaka numarasını tercih edenler var. Fenerbahçeli Yusuf Şimşek, Antalya Elmalılı olmasına rağmen Denizlispor'dan Sarı—Lacivertli takıma transfer olduğu için forma numarası olarak Denizli'nin plakası 20'yi tercih etti. Beşiktaş'ın orta saha oyuncusu İbrahim Üzülmez, Kocaelili olmasına rağmen, futbolculuk yeteneği Çorum'da askerlik yaparken keşfedildiği için forma numarası olarak 19'u seçti. Kocaelisporlu Serdar Topraktepe, İstanbullu olmasına rağmen top koşturduğu şehrin plaka numarasıyla sahaya çıkıyor. Bunlara ilaveten, Türk asıllı olmayıp da bir ilimizin plakasını tercih eden futbolcu bile var. Bu isim, yıllardır çeşitli takımlarda forma giyip Türkçeyi düzgün bir şekilde konuşabilen Fernand Coulibaly. Malili futbolcu, bir zamanlar formasını giydiği ve çok sevdiği Gaziantep'in plakası 27 ile şu anda Denizlispor'da top koşturuyor.
 </p>
 <p class="metin">
  10 numara kavgası mazide kaldı
 </p>
 <p class="metin">
  Bundan üç yıl öncesine kadar futbolcular arasında başta 10 olmak üzere numara kavgası olurdu. Mesela, bir zamanlar Fenerbahçe'de birlikte top koşturan Oğuz Çetin ile Tanju Çolak, 10 numaralı formayı giyebilmek için epey mücadele etmişlerdi. Şimdi ise daha çok memleket plakaları tercih ediliyor. Bir takımda birden fazla aynı memleketten oyuncu varsa, aralarında anlaşıyorlar ve bir sezon biri, bir sezon da diğeri o plakayı taşıyor. Bunu Antalyaspor ve İstanbulspor'daki futbolcular arasında görmek mümkün. İstanbulspor'da geçen yıl 61 numaralı formayı kaleci Haluk giyiyordu, bu sezon ise Güven... Yine İstanbulspor'da 45 numaralı formayı geçen sezon Zeki Önatlı giyiyordu, bu yıl ise Bekir Gür... Antalyaspor'da geçen sezon kaleci Adnan Karahan 61 numara ile sahaya çıkıyordu, bu yıl ise Selahattin Kınalı... Futbolcuların memleket plakalarını tercih etmeleri de üç yıl önce başladı. UEFA, her futbolcunun istediği numarayı taşımasına izin verince, Galatasaraylı Ergün Penbe, memleketi Zonguldak'ın plakası 67'yi sırtına geçirdi ve yeşil sahalarda yeni bir moda başlatmış oldu.
 </p>
 <p class="metin">
  En çok Trabzonlular tercih ediyor
 </p>
 <p class="metin">
  Şu anda Süper Lig'de forma giyen 38 Trabzonlu futbolcu var ve memleket plakasını en çok tercih eden onlar. Şu anda Süper Lig'de 9 tane Trabzonlu futbolcu 61 numaralı formayı giyiyor. Bu futbolcular, Trabzonsporlu Gökdeniz Karadeniz, Antalyasporlu Selahattin Kınalı, Diyarbakırsporlu Sinan Közen, Galatasaraylı Mehmet Bölükbaşı, Gençlerbirliğili Ziya Aydın, Gaziantepsporlu Fatih Tekke, Malatyasporlu Ayhan Şirin, İstanbulsporlu Güven Kocabal ve geçen hafta kiralık olarak Trabzonspor'a verilen Göztepeli kaleci Bülent Ataman. Trabzon'dan sonra 6 futbolcu ile İstanbul, 5 futbolcu ile Sakarya, 4 futbolcu ile de Rize ve Manisa geliyor.
 </p>
 <p class="metin">
  En çok plakalı Malatyaspor'da
 </p>
 <p class="metin">
  En çok plakalı futbolcunun bulunduğu takım da Malatyaspor. Sarı—Kırmızılı takımda Ömer Gündostu 54 (Sakarya), Murat Kurt 44 (Malatya), Ali Kemal Arslan 62 (Tunceli), Levent Gündoğdu 27 (Gaziantep), Şehmus Özer 21 (Diyarbakır), Ali Kulaksız 53 (Rize), Ayhan Şirin 61 (Trabzon), Abdülkadir Demirci 6 (Ankara), Nesim Özgür 34 (İstanbul), Cemal Koç da 33 (Mersin) numaralı formayı giyiyor. Plakalı futbolcuların en çok bulunduğu takım olarak Malatyaspor'dan sonra 8 futbolcu ile Denizlispor, 7 futbolcu ile Çaykur Rizespor, 6 futbolcu ile de Antalyaspor, Gaziantepspor ve Yimpaş Yozgatspor geliyor.
 </p>
 <p class="metin">
  Plaka daha da hırslandırıyor
 </p>
 <p class="metin">
  Trabzonlu olan ve bu sezon 61 numaralı forma ile mücadele eden İstanbulsporlu Güven Kocabal, numara tercihiyle ilgili olarak şunları söylüyor: 'Trabzonluyum ve Trabzon'u çok seviyorum. O yüzden 61 numarayı tercih ettim. Bu numarayla sahaya çıkınca daha da mutlu oluyorum ve formamın hakkını fazlasıyla vermek istiyorum. Bu da bana avantaj sağlıyor tabii ki. Artık futbolcuların memleket plakasını taşıması bir gelenek haline geldi. Bizde üç tane Trabzonlu futbolcu var. Geçen yıl Haluk abi giymişti, bu sene ben giyiyorum. Gelecek sezon da herhalde Bülent (Üçüncü) abi giyer.' Manisalı olan ve 45 numaralı forma ile rakip oyunculara geçit vermeyen İstanbulsporlu defans oyuncusu Bekir Gür'ün düşünceleri de şöyle: 'Geçen yıl ben 17 numaralı formayı giyiyordum. Memleketliler biraz sitemde bulundular, 'Neden Manisa'nın plakasını tercih etmedin?' diye... Gerçi geçen yıl 45 numaralı formayı Zeki (Önatlı) abi giymişti. O da Manisalı çünkü. Annesi babası orada yaşıyor. Bu sezon 45'i sen giy, dedi. Kendisi de Manisa'ya en yakın il olan İzmir'in plakasını tercih etti. Memleketin plakasını taşımak hakikaten diğer numaralardan farklı. İnsan hem mutlu oluyor, hem de memleketimin hakkını vereyim, diye düşünüyor.'
 </p>
 <p class="metin">
 </p>
 <p class="arabaslik">
  SÜPER LİG'İN BEŞTE BİRİ PLAKALI
 </p>
 <p class="metin">
  Oyuncu                            Takım                Memleket     Plaka/No
 </p>
 <p class="metin">
  Hüseyin Kartal	Ankaragücü	Isparta	32
 </p>
 <p class="metin">
  Ziya Şahin	Ankaragücü	Van	65
 </p>
 <p class="metin">
  İsmet Taşdemir	Ankaragücü	Iğdır	76
 </p>
 <p class="metin">
  Cafer Aydın	Ankaragücü	Çorum	19
 </p>
 <p class="metin">
  Nuri Kamburoğlu	Antalyaspor	Bartın	74
 </p>
 <p class="metin">
  Dursun Karaman	Antalyaspor	İstanbul	34
 </p>
 <p class="metin">
  Mustafa Gürsel	Antalyaspor	Kırklareli	39
 </p>
 <p class="metin">
  Uğur Yasan	Antalyaspor	Antalya	7
 </p>
 <p class="metin">
  Fatih Sezer	Antalyaspor	Manisa	45
 </p>
 <p class="metin">
  Selahattin Kınalı	Antalyaspor	Trabzon	61
 </p>
 <p class="metin">
  İlhan Mansız	Beşiktaş	Eskişehir	26
 </p>
 <p class="metin">
  Yasin Sülün	Beşiktaş	Giresun	28
 </p>
 <p class="metin">
  Murat Hacıoğlu	Bursaspor	Rize	53
 </p>
 <p class="metin">
  İlhan Var	Bursaspor	Sakarya	54
 </p>
 <p class="metin">
  Orhan Elemdar	Bursaspor	Muş	49
 </p>
 <p class="metin">
  Mehmet Al	Bursaspor	Manisa	45
 </p>
 <p class="metin">
  Mutlu Sezer	Ç. Rizespor	Denizli	20
 </p>
 <p class="metin">
  G.Gürol Azer	Ç. Rizespor	İstanbul	34
 </p>
 <p class="metin">
  Mustafa Koray	Ç. Rizespor	Kocaeli	41
 </p>
 <p class="metin">
  Şener Aşkaroğlu	Ç. Rizespor	Kütahya	43
 </p>
 <p class="metin">
  Kürşat Duymuş	Ç. Rizespor	Muş	49
 </p>
 <p class="metin">
  Ümit Ozan Kazmaz	Ç. Rizespor	Rize	53
 </p>
 <p class="metin">
  Kazım Nas	Ç. Rizespor	Karaman	70
 </p>
 <p class="metin">
  Adnan Erkan	Denizlispor	Denizli	20
 </p>
 <p class="metin">
  Ogün Özcan	Denizlispor	Eskişehir	26
 </p>
 <p class="metin">
  Kemal Sönmez	Denizlispor	İzmir	35
 </p>
 <p class="metin">
  Salih Yıldız	Denizlispor	Kars	36
 </p>
 <p class="metin">
  Veysel Cihan	Denizlispor	Nevşehir	50
 </p>
 <p class="metin">
  Serdal Poyraz	Denizlispor	Malatya	44
 </p>
 <p class="metin">
  Mustafa Sert	Denizlispor	Sakarya	54
 </p>
 <p class="metin">
  Turgay Tuğrul	Denizlispor	Burdur	15
 </p>
 <p class="metin">
  Sinan Közen	Diyarbakırspor	Trabzon	61
 </p>
 <p class="metin">
  Selçuk Beyaz	Diyarbakırspor	Gaziantep	27
 </p>
 <p class="metin">
  Murat Duman	Diyarbakırspor	Niğde	51
 </p>
 <p class="metin">
  S. Cenk Tekelioğlu	Diyarbakırspor	İstanbul	34
 </p>
 <p class="metin">
  Birol Demirhan	Diyarbakırspor	Gümüşhane	29
 </p>
 <p class="metin">
  Ufuk Talay	Galatasaray	Sakarya	54
 </p>
 <p class="metin">
  Serkan Aykut	Galatasaray	Samsun	55
 </p>
 <p class="metin">
  Hakan Ünsal	Galatasaray	Sinop	57
 </p>
 <p class="metin">
  Mehmet Bölükbaşı	Galatasaray	Trabzon	61
 </p>
 <p class="metin">
  Ergün Penbe	Galatasaray	Zonguldak	67
 </p>
 <p class="metin">
  Serkan Balcı	Gençlerbirliği	İzmir	35
 </p>
 <p class="metin">
  Sedat Ağçay	Gençlerbirliği	Muş	49
 </p>
 <p class="metin">
  Ferit Alper Salgın	Gençlerbirliği	Niğde	51
 </p>
 <p class="metin">
  Ziya Aydın	Gençlerbirliği	Trabzon	61
 </p>
 <p class="metin">
  Muharrem Kasa	Gaziantepspor	Kocaeli	41
 </p>
 <p class="metin">
  Doğan Çengel	Gaziantepspor	Konya	42
 </p>
 <p class="metin">
  Mehmet Polat	Gaziantepspor	Gaziantep	27
 </p>
 <p class="metin">
  Hasan Özer	Gaziantepspor	Siirt	56
 </p>
 <p class="metin">
  Fatih Tekke	Gaziantepspor	Trabzon	61
 </p>
 <p class="metin">
  Engin Hoşsoy	Gaziantepspor	Eskişehir	26
 </p>
 <p class="metin">
  Bülent Ataman	Göztepe	Trabzon	61
 </p>
 <p class="metin">
  Mehmet Önür	Göztepe	K. Maraş	46
 </p>
 <p class="metin">
  Emre Güsar	Göztepe	Kocaeli	41
 </p>
 <p class="metin">
  Cumhur Bozacı	Göztepe	Rize	53
 </p>
 <p class="metin">
  Servet Çetin	Göztepe	Kars	36
 </p>
 <p class="metin">
  Göksel Akıncı	Göztepe	İstanbul	34
 </p>
 <p class="metin">
  Ahmet Bedir	Göztepe	Mardin	47
 </p>
 <p class="metin">
  Bekir Gür	İstanbulspor	Manisa	45
 </p>
 <p class="metin">
  Niyazi Hüseyinoğlu	İstanbulspor	Ordu	52
 </p>
 <p class="metin">
  İlker Yağcıoğlu	İstanbulspor	Sakarya	54
 </p>
 <p class="metin">
  Ferdi Yanık	İstanbulspor	Samsun	55
 </p>
 <p class="metin">
  Güven Kocabal	İstanbulspor	Trabzon	61
 </p>
 <p class="metin">
  Ömer Gündostu	Malatyaspor	Sakarya	54
 </p>
 <p class="metin">
  Murat Kurt	Malatyaspor	Malatya	44
 </p>
 <p class="metin">
  Ali Kemal Arslan	Malatyaspor	Tunceli	62
 </p>
 <p class="metin">
  Levent Gündoğdu	Malatyaspor	Gaziantep	27
 </p>
 <p class="metin">
  Şehmus Özer	Malatyaspor	Diyarbakır	21
 </p>
 <p class="metin">
  Ali Kulaksız	Malatyaspor	Rize	53
 </p>
 <p class="metin">
  Ayhan Şirin	Malatyaspor	Trabzon	61
 </p>
 <p class="metin">
  Abdülkadir Demirci	Malatyaspor	Ankara	6
 </p>
 <p class="metin">
  Nesim Özgür	Malatyaspor	İstanbul	34
 </p>
 <p class="metin">
  Cemal Koç	Malatyaspor	Mersin	33
 </p>
 <p class="metin">
  Telat Özden	Kocaelispor	Ordu	52
 </p>
 <p class="metin">
  Celil Sağır	Samsunspor	Samsun	55
 </p>
 <p class="metin">
  Erdinç Yalçın	Samsunspor	Sinop	57
 </p>
 <p class="metin">
  Cem Beceren	Trabzonspor	İstanbul	34
 </p>
 <p class="metin">
  Gökdeniz Karadeniz	Trabzonspor	Trabzon	61
 </p>
 <p class="metin">
  Atakan Sancarbarlas	Yimpaş Yozgat	Kars	36
 </p>
 <p class="metin">
  Gökmen Barış	Yimpaş Yozgat	Manisa	45
 </p>
 <p class="metin">
  Sunar Karakayış	Yimpaş Yozgat	Tekirdağ	59
 </p>
 <p class="metin">
  İlker Dalçiçek	Yimpaş Yozgat	Yozgat	66
 </p>
 <p class="metin">
  Mustafa Özer	Yimpaş Yozgat	Siirt	56
 </p>
 <p class="metin">
  Özgür Bayer	Yimpaş Yozgat	Niğde	51
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020428173721/mailto:kolaca@hotmail.com">
   kolaca@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/358/spor/1.htm), [web.archive.org (arşiv bağlantısı)](http://web.archive.org/web/20020428173721/http://www.aksiyon.com.tr:80/2001/358/spor/1.htm)
