# Başkan aranıyor

*Necati Kola 2000.02.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Futbolun gündemden düşmeye başladığını ve insanların eskisi gibi futbolla ilgilenmediğini düşünenlerin sayısı hiç de az değil. Bunda TeleOn'un yanı sıra Fenerbahçe'nin de büyük payı var hiç şüphesiz
  </font>
 </div>
 <div id="newsText">
  <font class="detail-text">
   Bu kanaatim, kamuoyu gözlemlerim sonucu daha evvel oluşmuştu ama önce Anadolu Ajansı'nın geçtiği 'Tribünler Boşalıyor' başlıklı haber, ardından da haftalık haber toplantısında Fenerbahçeli Osman İridağ ile Harun Odabaşı arasında geçen diyalog bu düşüncemi daha da kuvvetlendirdi. Osman İridağ, 'Hiç kimse eskisi gibi futbolla ilgilenmiyor' deyince Harun Odabaşı bir ilavede bulundu: 'Bunda Fenerbahçe'nin rolü çok büyük'. Türkiye'nin en büyük kulüplerinden Fenerbahçe'nin kötü sonuçlar alması rekabeti ve heyacanı azaltıyor tabii olarak. Rekabet ve heyecanın olmadığı bir ligi de kimse konuşmuyor, futbol gündemden düşüyor.
   <br/>
   <br/>
   Futbol gündemden düşüyor ama Fenerbahçe asla. Son günlerde gündemden düşmeyen iki önemli konudan biri yine Fenerbahçe'yle ilgili. Günlerce konuşulan Pendikspor mağlubiyeti ve Zeman'ın 433 sisteminin ardından kamuoyunu bugün meşgul eden konu, koskoca Fenerbahçe başkanlığı için aday çıkmaması. Daha önceki kongrelerde Fenerbahçe başkanlığı için bir sürü aday çıkarken, bu kongrede hiç kimsenin istekli görünmemesinin nedenleri neler olabilir peki? Camia içerisindeki huzursuzluk mu, içeriği belli olmayan borçlar mı, Fatih Terim'li Galatasaray'a karşı şampiyon olamayıp yıpranma endişesi mi, ya da ne? Bu sorulara cevap aramadan evvel Fenerbahçe'nin bu duruma nasıl geldiğine temas etmekte fayda var.
   <br/>
   <br/>
   Herşey Ali Şen döneminde başladı
   <br/>
   <br/>
   Herşey ne Rıdvan Dilmen'in getirilmesiyle, ne MTK Budapeşte yenilgisiyle, ne Zeman'a iş verilmesiyle, ne de Pendikspor hezimetiyle başladı; herşey Ali Şen'in Parreira döneminde soyunma odasına sık sık inip taktik vermesiyle ve Trabzonspor maçında golleri atıp takımı şampiyon yapan Oğuz ve Aykut'u takımdan uzaklaştırmasıyla başladı. Kendini padişah gibi gören ve otoritesini bu şekilde kabul ettirmeye çalışan Ali Şen, farkına vararak veya varmayarak, şampiyon takımın oturmuş sistemini ve iskeletini bozdu. Bu duruma daha fazla tahammül edemeyen dünyaca ünlü Brezilyalı Teknik Direktör Carlos Alberto Parreira eşinin sağlık durumunu bahane ederek ülkesinin yolunu tutarken, Oğuz ve Aykut da istemeye istemeye İstanbulspor'un formasını giydi. Ertesi sezon Parreira'nın sisteminin Brezilyalı Lazoroni'yle devam edeceğini zanneden Ali Şen, çok geçmeden takımı Rıdvan Dilmen Veselinoviç ikilisine teslim etti. Fenerbahçe, 199697 sezonunda bu ikiliyle de ligin sonunu getiremedi. Son haftalarda takımı Cemşir Muratoğlu çalıştırdı. Sezonu Galatasaray şampiyon olarak tamamladı.
   <br/>
   <br/>
   Ali Şen, 199798 sezonuna Otto Bariç'le başladı. Fenerbahçe Bariç'le de başarıyı yakalayamadı. Bu hatalarından sonra dikişi bir türlü tutturamayan Ali Şen, şirketleşme fikrini kimsenin benimsemediği gerekçesiyle 7 Şubat 1998'de yapılan kongrede aday olmayacağını açıkladı. Oldukça çekişmeli geçen kongrede üç aday yarıştı: Güven Sazak'ın desteklediği Aziz Yıldırım, Ali Şen'in desteklediği Vefa Küçük ve aday olmak için aday olan Ömer Çavuşoğlu. Ömer Çavuşoğlu çok az oy alırken Aziz Yıldırım'la Vefa Küçük'ün oyları başabaş gitti ve başkanlığı bir oy farkla Aziz Yıldırım kazandı.
   <br/>
   <br/>
   Birgün herkes F.Bahçeli olamadı
   <br/>
   <br/>
   Yıldırım, kongre öncesinde geleneğe uyup sadece şampiyonluk vaadinde bulunmadı. Kurumlaşma, tesisleşme, altyapı ve borçsuz kulüp gibi kavramlardan da bahsedip Fenerbahçe'yi çağdaş bir kulüp haline getireceğini söyledi. Bu kavramlardan bahseden ilk başkan olan Aziz Yıldırım, başarılı olacağından o kadar emindi ki sloganı da şuydu: 'Birgün herkes Fenerbahçeli olacak'. Yıldırım, Ali Şen gibi 'Çocukların Galatasaraylı olmasını engellemek için Fenerbahçe'ye el koymaya geldim' demiyor, her alanda başarılı olacağını söyleyerek herkesin kendiliğinden Fenerbahçeli olacağını iddia ediyordu. Ali Şen'in tam tersine uzlaşmacı bir tavır sergileyen Aziz Yıldırım, hakikaten dediklerini yapabilecek ve herkesin kendiliğinden Fenerbahçeli olmasını sağlayabilecek miydi acaba?
   <br/>
   <br/>
   Göreve geldiğinde, 199798 sezonunun ortası olduğu için, kavgacı bir başkan olmadığını göstermekten başka pek birşey yapamadı. Galatasaray'ın şampiyonluğuyla noktalanan sezon sonunda Otto Bariç'le yollarını ayırdı, Okacha'yı Paris Saint Germain'e 17 milyon dolara satarak kulübe büyük para kazandırdı. (Ali Şen, 3 milyon dolara aldığı Okacha'nın kârının kendi dönemindeki 24 milyon dolarlık borçtan düşülmesini istiyor.) 199899 sezonu öncesindeyse Bursaspor'dan Elvir Baliç'i 12 milyon dolara alarak Okacha'nın boşluğunu doldurmayı başardı. Baliç'in yanı sıra 14 milyon marka Murat Yakın'ı, 6 milyon marka Dimas'ı, 8 milyon dolara Moldovan'ı, 3 milyon dolara Sergio'yu, 340 milyara Metin Diyadin'i, 250 milyara Erkan'ı, 1.6 milyon marka da Teknik Direktör Joachim Löw'ü alarak her zaman olduğu gibi Fenerbahçe'nin transfer şampiyonu olmasını sağladı.
   <br/>
   <br/>
   Fenerbahçe, sezonun ilk yarısında iyi bir performans gösterdi. Öyle ki Aziz Yıldırım başkanlığındaki yönetim, sezon sonu gidecek olan Löw'le bir yıl daha çalışmak istediklerini belirtip sözleşmesini uzattı. Fakat ikinci yarıda Fenerbahçe sakata geldi. Uche ve Metin Diyadin'in ayağı, Erol'un burnu kırıldı. Sarılacivertli kulüp Sergio, Erkan, Dimas, Moldovan ve Murat Yakın'dan da beklediği verimi alamadı ve Fatih Terim'in Galatasaray'ı sezonu yine şampiyon olarak tamamladı. Hâl böyle olunca Yıldırım, Fenerbahçeli yazarlardan etkilenip büyük bir hata yaptı ve takımı Şampiyonlar Ligi'ne sokamadığı gerekçesiyle Löw'ün görevine son verdi.
   <br/>
   <br/>
   Aziz Yıldırım, bu sezon başındaysa Elvir Baliç'i Real Madrid'e 19 milyon dolara sattı. Galatasaray'dan etkilenerek Fenerbahçeli birini teknik direktör olarak takımın başına getirmek isteyen Yıldırım, 1 milyon dolara Rıdvan Dilmen'le anlaştı. Her sezon olduğu gibi bu sezon da bol bol transfer yapıldı. Sakat olduğu bilinen Oulare 10 milyon mark, Ogün 5.5 milyon dolar, Abdullah 6.5 milyon dolar, Johnson 4 milyon dolar ve Preko 3 milyon dolar karşılığında Fenerbahçeli yapıldı. Alpay 3 milyon, Sergen ise 4.5 milyon dolar karşılığında kiralandı. Forvet mevkiinde Baliç'in boşluğu doldurulamasa da Yıldırım'a göre şampiyonluk için herşey yine hazırdı.
   <br/>
   <br/>
   Fenerli yazarlar Pendikspor'a duacıydı
   <br/>
   <br/>
   Fakat Fenerbahçeli yazarlar öyle düşünmüyordu. Onlara göre Rıdvan Dilmen'le başarılı olmak imkansızdı. Eleştirilerden iyice bıkan Dilmen, UEFA Kupası'ndaki MTK Budapeşte yenilgisini fırsat bilip istifa etti ve bu yazarları suçlayıcı zehir zemberek açıklamalar yaptı. Yıldırım ise kendi getirdiği Dilmen'e yazarların etkisinde kalarak sahip çıkmadı. Aziz Yıldırım, hemen İtalya'ya giderek işsiz olan Zeman'ı takımın başına getirdi. Fenerbahçeli yazarların eleştirileri biter sanılıyordu ki tam aksine daha da arttı. Zeman'ın 433 sitemi çağdışı bir sistemdi ve bu düzenle Fenerbahçe'nin başarılı olması yine imkansızdı. Eleştirilere Zeman'ın milli futbolcu Sergen'i oynatmaması da eklenince olay 'Vatan, millet, Sakarya' edebiyatına büründü. Bu eleştirilere rağmen Zeman bildiğini yapmaya devam etti ve takımdan kovulan Sergen Yalçın oldu.
   <br/>
   <br/>
   Fenerbahçeli spor müdürleri ve spor yazarları, takım Türkiye Kupası'nda Pendikspor'la eşleşince avuçlarını oğuşturmaya başladı. Kazara takım Pendikspor'a elenirse eleştirilerinde ne kadar haklı oldukları ortaya çıkacaktı. Nitekim F.Bahçe Pendikspor'a 21 mağlup olunca basın tam kadro Dereağzı'ndaki yerini aldı ve kulübün sigortalı amigolarının kaptan Rüştü'yü dövmesini saniye saniye görüntüledi. Ertesi günkü manşetlerde Fenerbahçe'nin mağlubiyeti 'Rezalet' olarak sunuldu. Pendikspor'un tarihi başarısı ise Rüştü'nün dövülme görüntüleri arasında kaybolup gitti. Artık Fenerbahçeli yazarların istedikleri olmuştu. Takımı bu hale getiren Zeman, Zeman'ı Fenerbahçe'ye getiren ise Aziz Yıldırım'dı. Her ikisi de en kısa zamanda istifa etmelilerdi. Aziz Yıldırım, bir daha aday olmayacağını ifade edip yeni seçilecek yönetime transfer yapma imkanı sağlamak için olağanüstü kongre kararı alırken, Zeman da ligdeki Beşiktaş maçı öncesinde istifa etti.
   <br/>
   <br/>
   Fenerbahçe'de olağanüstü bir durum yok!
   <br/>
   <br/>
   Bütün bu olanlardan sonra takımın başına Altyapı Antrenörü Turan Sofuoğlu getirilirken gözler de 16 Ocak'taki olağanüstü kongreye çevrildi. Kongre öncesinde sadece Vefa Küçük aday olabileceğini söyledi. Grup liderlerinin teklif götürdüğü Kadir Has, Gürbüz Refioğlu, Şadan Kalkavan, Güven Sazak, Faruk Ilgaz, Selim Soydan, Ali Koç ve Mehmet Ali Aydınlar 'Hayır' derken Vefa Küçük de Kadıköy Grubu, Kadıköy Birleşik Grubu ve Birleşik Fenerbahçeliler Vakfı'nın tam destek vermesini şart koştu. Küçük'e tam destek verme konusunda uzlaşamayan Kazım Bayülken, Onur Kayador ve Aziz Yılmaz ise olağanüstü kongrenin iptal edilmesini ve yeni yönetimin 13 Şubat'taki kongrede belirlenmesini kararlaştırdılar. Kararı olumlu bulduğunu belirten Vefa Küçük, bu şartının şubattaki olağan kongre için de geçerli olduğunu söyledi. Vefa Küçük'ün bu şartı koşmasının sebebi, daha önceki kongrede başkan olamaması ve ikinci kez kaybeden konumuna düşmek istememesiydi.
   <br/>
   <br/>
   Fenerbahçe Başkanı Aziz Yıldırım, olağanüstü kongrenin 13 Şubat'a ertelenmesinin ardından kongre üyelerinin kendilerine yeniden görev  vermesinin övünç verici olduğunu söyledi. 'Olağanüstü genel kurul, kongre üyelerinin isteği doğrultusunda ertelendi. Biz genel kurul kararına son derece saygılıyız. Üyelerin bize güvenerek olağan kongreye kadar yeniden görev vermesi övünç vericidir. Bizi istifaya çağıranların itibar görmediklerini gördük. İstifa baskısı yapanların yerine sağduyulu ve aklıselim düşünce kazandı'. Yıldırım, hiç ara vermeden olağan genel kurul çalışmalarına başlayacaklarını da belirterek yeniden aday olabileceğinin ilk işaretini verdi.
   <br/>
   <br/>
   Yıldırım pusuda bekliyor
   <br/>
   <br/>
   Aziz Yıldırım, bir yandan aday olabileceği sinyalini verirken, bir yandan da aday olmayacakmış gibi pusuda bekleyip ince bir siyaset güdüyor şimdilerde. Grupların Vefa Küçük üzerinde uzlaşamamasını göz önüne aldığımızda şu anda en muhtemel aday olarak Aziz Yıldırım görünüyor. Ortada ondan başka alternatif hâlâ yok. Grup liderleri Türkiye'nin dört bir tarafını dolaşıp Aziz Yıldırım'ın tekrar başkan olmasını engellemek için aday arıyorlar fakat bulamıyorlar. Birleşik Fenerbahçeliler Vakfı Başkanı Aziz Yılmaz, geçtiğimiz günlerde Ankara'ya gidip milletvekili Ersin Taranoğlu ve Genç İşadamları Derneği Başkanı Hamdi Akın'a teklif götürdü ancak olumlu bir cevap alamadı. Basın toplantısı düzenleyerek aday olabileceğini açıklayan Ankara Büyükşehir Belediye Başkanı Melih Gökçek ise dikkate alınmadı. Sonuç olarak ortada hâlâ başkan adayı yok.
   <br/>
   <br/>
   Borç taktiği başarılı
   <br/>
   <br/>
   Birleşik Fenerbençeliler Vakfı Başkanı Aziz Yılmaz, tek adayla kongreye gidilmesini sakıncalı bulduğunu ve tek aday üzerinde anlaşmanın Fenerbahçe'ye zarar vereceğini söylüyor. 'Tek adayla kongreye gitmek hem demokratik açıdan, hem de Fenerbahçe'nin geleceği açısından sakıncalı. Gruplar demokrasi için var. Yönetim kuruluna üç kişi şu gruptan, iki kişi bu gruptan girerse o yönetim kurulu sağlıklı çalışamaz ve şu anki duruma tekrar düşeriz. Bu da Fenerbahçe'nin zaman kaybetmesi demektir'. Aziz Yıldırım'a karşı olduğunu bildiğimiz Aziz Yılmaz, '29 milyon dolarlık borcu 5.7 trilyon liraya indirmesi durumunda onu sonuna kadar destekleriz ve en büyük Fenerbahçeli o deriz' diyerek ince siyasete ince siyasetle karşılık veriyor. Borçların 5.7 trilyon liraya inmesi durumunda birçok ismin bir anda aday olmak isteyeceğini bilen Aziz Yılmaz, bu şekilde Aziz Yıldırım'ı devre dışı bırakmanın yollarını arıyor. Fakat Aziz Yıldırım tam tersini yapıyor. Daha önce hibe edebileceğini söylediği 14 milyon dolarlık alacağından vazgeçmeyerek borcu yükseltiyor ve adayların gözünü korkutuyor. Yıldırım, şu ana kadar bu politikasında başarılı olmuş gözüküyor. Başka aday çıkmayınca ibre Yıldırım'dan yana dönmüş vaziyette. Eski başkanlardan Güven Sazak, Metin Aşık ve Hasan Özaydın ile bazı spor yazarları Aziz Yıldırım'ın epey tecrübe kazandığı gerekçesiyle yeniden seçilmesine sıcak bakıyorlar.
   <br/>
   <br/>
   Adayları korkutan sadece borç değil
   <br/>
   <br/>
   Aday adaylarını korkutan tek şey Fenerbahçe'nin 29 milyon dolarlık borcu değil. Camia içerisindeki huzursuzluk, Fatih Terim'li Galatasaray'ın başarıları, sezon sonunda sözleşmesi bitecek olan futbolcuların çokluğu, Ali Şen'in yönetimi rahat bırakmaması ve çarpık sistemin dibe vurması da önemli etkenler arasında. Başkanlık için teklif götürülen isimlerden Güven Sazak, kendisini 29 milyon dolarlık borcun korkuttuğunu söyleyedursun, Fenerbahçe'yi defalarca şampiyon yapan Faruk Ilgaz birbirini çekememezlikten dolayı tekliflere sıcak bakmadığını belirtiyor. Adaylığı düşünmeyen eski başkanlardan Metin Aşık, 'Ali Şen yönetimleri rahat bırakmıyor, sürekli işlerine karışıyor. Bu yüzden kimse aday olmak istemiyor' derken, Hasan Özaydın da 'Camiada bütünlük yok. Birlik beraberlik olsa adayların sayısı artar' şeklinde konuşuyor.
   <br/>
   <br/>
   Bu konuda spor yazarlarının da ilginç gözlemleri var. Fenerbahçe başkanlığının cazibesini kaybettiğini belirten Zaman Gazetesi Spor Yazarı Hayri Beşer, tek hedefin şampiyonluk olduğunu, takımı şampiyon yapamayan başkanın müthiş bir şekilde yıpratıldığını, Galatasaray gibi bir takıma karşı şampiyonluğu zor gören aday adaylarının da bunu göze alamadıklarını söylüyor. Yeni Şafak Gazetesi Spor Yazarı Ahmet Bıyıklı da aralarında Moldovan, Boliç, Alpay, Mosheau, Tayfun, Metin Diyadin ve Mustafa Doğan'ın da bulunduğu 17 tane futbolcunun sözleşmesinin sezon sonunda biteceğini, dolayısıyla hiçbir aday adayının başkan olmaya cesaret edemediğini ifade ediyor. Yeni Binyıl Spor yazarı ve NTV spor müdürü Kenan Onuk ise sistem çarpıklığından dolayı hiçbir yönetimin başarılı olamadığını, farklı sistemlerde yetişen futbolcuları toplayan yönetimlerin kendi paralarıyla rezil olduklarını, bu zihniyetin dibe vurmasından dolayı da kimsenin aday almak istemediğini söylüyor. Bunların aksine Kanal 7 Spor Yorumcusu Kemal Belgin ve Star Gazetesi Spor Yazarı Selçuk Yula, 13 Şubat'taki kongrede en az birkaç adayın çıkacağını ve Fenerbahçe'nin güçlü bir yönetime sahip olacağını belirtiyorlar.
   <br/>
   <br/>
   Evet, gerekli çoğunluk sağlanamayıp 20 Şubat'a ertelenmezse Fenerbahçe'nin olağan kongresine bir hafta kadar bir zaman kaldı. Koskoca camia, eleştirmekten bıkmadıkları Aziz Yıldırım'ı tekrar başkan olarak mı görecek, ya da birkaç aday çıkarıp yeni bir hava mı yakalayacak? Durum onu gösteriyor ki herşey Aziz Yıldırım'ın istediği gibi gidiyor. Yıldırım, herşeyin böyle devam etmesi durumunda adaylığını son dakikada açıklayacak ve muhtemelen yeniden başkan seçilecek. Ödediği ağır faturalarla epey tecrübe kazanan Aziz Yıldırım, Fenerbahçe'yi dolayısıyla da futbolu yeniden gündeme getirmeyi başarabilicek mi bakalım?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5816-baskan-araniyor.html), [web.archive.org (arşiv bağlantısı)](http://web.archive.org/web/20140427163935/http://www.aksiyon.com.tr:80/aksiyon/haber-5816-baskan-araniyor.html)
