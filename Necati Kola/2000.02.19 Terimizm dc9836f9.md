# Terimizm

*Necati Kola 2000.02.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Son üç sezonu zirvede tamamlayarak en büyük rakibi F.Bahçe'yi yakalamayı başaran G.Saray, arka arkaya 4. kez şampiyon olup tarihe geçmeye hazırlanıyor.
  </font>
 </div>
 <div id="newsText">
  <font class="detail-text">
   igin 20. haftası itibariyle Beşiktaş'a 11, F.Bahçe'ye 15 ve Trabzonspor'a 23 puan fark atan sarıkırmızılı ekip, 14. lig şampiyonluğuna oldukça yakın gözüküyor. Altyapı eğitimi ve tesisleşme açısından da rakiplerinin önünde yer alan G.Saray'ın başarıları sadece yurt içiyle sınırlı değil. Ülkemizi her yıl Şampiyonlar Ligi'nde başarılı bir şekilde temsil eden sarı kırmızılılar, bu sezon UEFA Kupası finaline doğru emin adımlarla ilerliyorlar. Bu başarıların mimarı hiç şüphesiz ki teknik direktör Fatih Terim. Çalışkan teknik direktör, Ümit ve A Milli Takım'da elde ettiği başarıların tesadüf olmadığını G.Saray'da ispatlayarak bir ekol oluşturdu: Terimizm. G.Saray'a rakip bile olamayacak duruma düşen kulüpler kendi Terim'ini çıkarmanın, spor yazarlığından başka birşey düşünmeyen futbolcular da Terim gibi olabilmenin uğraşındalar artık.
   <br/>
   <br/>
   Beşiktaş'ın Terim adayları bol
   <br/>
   <br/>
   Galatasaray'a özenen ilk kulüp Beşiktaş. Beşiktaşlı yöneticiler, A Milli Takım'dayken Fatih Terim'in yardımcısı olan eski kalecileri Rasim Kara'yı 199697 sezonunda takımın başına getirdiler. Fakat Beşiktaş ile Kara'nın macerası fazla uzun sürmedi. Beşiktaş ligi ikinci olarak bitirip Şampiyonlar Ligi'ne katılmasına rağmen takım Toshack'a teslim edildi. Sonraki yıllarda Toshack, Feldkamp ve Briegel ile istediği sonuçları bir türlü alamayan siyahbeyazlı kulübün önümüzdeki yıllarda yeniden Terimizm'e döneceği muhtemel. Siyahbeyazlı ekibin Terim adayları arasında şu futbolcular yer alıyor: Rasim Kara, Samet Aybaba, Metin Tekin, Ali Gültiken, Fuat Yaman, Rıza Çalımbay...
   <br/>
   <br/>
   Üç yıl evvel başarılı olmasına rağmen gönderilen Rasim Kara, hâlâ Terim alternatifleri arasındaki yerini koruyor. Bir diğer alternatif, Beşiktaş'ta yıllarca top koşturan Samet Aybaba. Kayserispor, A.Gücü, Vanspor ve G.Birliği'nde oldukça tecrübe kazanan Aybaba'nın böyle bir teklife dünden razı olduğu herkesçe biliniyor. Uzun yıllar siyahbeyazlı formayı giyen Metin Tekin de Terim adayları arasında. Şu anda Samsunspor Teknik Direktörü Erdoğan Arıca'nın yardımcısı olarak görev yapan Tekin, 'İki yıla kadar Beşiktaş'tayım' diyerek iddialı konuşuyor. Eski futbolculardan Ali Gültiken de Terim adayları arasında ama şansı çok az. Gültiken şu anda Hatayspor'u çalıştırıyor. Geçen yıl Toshack'ın Real Madrid'e gitmesinin ardından takımı birkaç hafta çalıştıran Fuat Yaman ise şansı fazla olan isimlerden. Yaman, Ç. Dardanelspor'da başarılı bir grafik çizerek rüştünü ispatlamaya çalışıyor. Beşiktaş'ın Terim adayı olarak en ağır basan isim ise Rıza Çalımbay. Beşiktaş'a oyuncu ve kaptan olarak yıllarını veren Rıza Çalımbay, Fatih Terim'in yolunu takip ediyor. Nitekim, futbolu bıraktığı günlerde yaptığımız röportajda Fatih Terim'e özendiğini söylemiş ve onun yolundan giderek başarılı olacağını söylemişti. Ümit Milli Takım'da önemli başarılara imza atan Çalımbay, şu anda A Milli Takım'da Mustafa Denizli'nin yardımcılığını yapıyor. Bu isimlere Fatih Uraz'ı da eklemek mümkün. Rasim Kara ve Toshack'ın yardımcılığını yapan Uraz, sezon başında 3. Lig takımlarından K.Maraşspor'u çalıştırmaya başladı. Sisteminin uygulanmasına izin verilmediği için istifa eden Uraz, şu anda Fuat Yaman'la birlikte Ç.Dardanelspor'u çalıştırıyor. Uraz, uzun vadede Terim'den daha da başarılı olacağını iddia ediyor.
   <br/>
   <br/>
   Fener'in en kuvvetli Terim adayı Oğuz
   <br/>
   <br/>
   F.Bahçe'nin ilk Terimizm denemesi 199697 sezonunun ikinci yarısında gerçekleşti. Lazoroni'nin kovulmasının ardından takımın başına tam yetkiyle eski efsane oyuncu Rıdvan Dilmen getirildi. Herşeyde aceleci davranan, başarıya bir an evvel ulaşmak isteyen F.Bahçe, henüz hiçbir deneyimi olmayan Rıdvan Dilmen'i getirmekle hem kendine, hem de ona zarar verdiğinin farkına bile varmadı. İlk Rıdvan Dilmen girişimi böylece fiyaskoyla sonuçlandı. Sonraki sezonlarda Bariç ve Löw ile de şampiyonluğa ulaşamayan F.Bahçe, ikinci kez Rıdvan Dilmen girişiminde bulundu. Terim ekolüne dönmek isteyen Başkan Aziz Yıldırım, Vanspor'u 1. Lig'e çıkaran Rıdvan Dilmen'in artık başarılı olacağını düşünüyordu. Fakat F.Bahçeli yazarlar öyle düşünmediği için Rıdvan Dilmen istifa etti ve ikinci girişim de başarısızlıkla sonuçlandı.
   <br/>
   <br/>
   F.Bahçe'nin önümüzdeki yıllarda tekrar Terim ekolüne dönmesi muhtemel görünüyor. Şu anda Terim adayları olarak dört ismi zikretmek mümkün: Müjdat Yetkiner, Turhan Sofuoğlu, Cem Pamiroğlu ve Oğuz Çetin. Altyapıdan yetişerek yıllarca sarılacivertli formayı giyen ender futbolculardan olan Müjdat Yetkiner, futbolu bıraktıktan sonra bir yıl İngiltere'de antrenörlük kursu gördü. Şu anda fazla deneyimi olmayan ve fazla gündeme gelmeyen Yetkiner'in F.Bahçe'nin başına geçme şansı oldukça az görünüyor. Şimdilik Terim olabilme şansını elinde bulunduran isim ise Turhan Sofuoğlu. Yıllarca F.Bahçe'nin formasını giydikten sonra altyapı sorumlusu olarak kulübe hizmet eden Sofuoğlu, Zeman'ın istifa etmesinin ardından takımın başına getirildi. Kongre atmosferiyle ortada kalan moralsiz F.Bahçe'ye başırılı sonuçlar aldıran Sofuoğlu'nun puanı iyi gözüküyor. Terim adaylarından biri de Cem Pamiroğlu. Geçen yıl Ağrıspor'u çalıştıran Pamiroğlu, bu sezon Ç.Rizespor'u 1. Lig'e çıkarmaya çalışıyor. Önümüzdeki yıllarda Terim adayı olarak F.Bahçe'nin başına geçebilecek en muhtemel isim ise Oğuz Çetin. Yıllarca sarılacivertli formayı giyen, son şampiyonlukta önemli bir pay sahibi olan Oğuz Çetin'e tüm camia Terim örneğinde olduğu gibi önce teknik direktör, sonra da başkan gözüyle bakıyor. Başkan adayları Aziz Yıldırım ve Vefa Küçük'ün en yakın zamanda Oğuz'u takımın başına geçirme vaadinde bulunmalarıysa Terim özentilerini dışa vuruyor. Şu anda Adanaspor'un formasını giyen Oğuz ise beklentileri boşa çıkarmamak için kendini hazırlamaya çalışıyor.
   <br/>
   <br/>
   Terim ekolünü ilk Trabzonspor uyguladı
   <br/>
   <br/>
   Terim ekolünü ilk olarak G.Saray değil Trabzonspor uyguladı aslında. Bordomavili kulüp, Faruk Özak'ın başkan olduğu dönemde eski kalecileri Şenol Güneş'le oldukça başarılıydı. Bu dönemde kurumlaşma ve altyapı olarak da epey mesafe alan Trabzonspor, 199596 sezonunda şampiyonluğu kılpayı kaçırmasaydı Özak'ın başkanlığındaki yönetim göreve devam edecekti ve belki de şimdi Güneşizm'i haber yapıyor olacaktık. Fakat olmadı. Şampiyonluk son iki maçta F.Bahçe'ye kaptırılınca hava bozuldu, M. Ali Yılmaz başkan oldu ve Şenol Güneş istifa etti. Daha sonraki yıllarda M. Ali Yılmaz'ın zaman zaman Terimizm denemeleri oldu. Bunlardan ilki eski efsanevi golcülerden Ali Kemal Denizci'nin göreve getirilmesiydi. 199798 sezonunun ortasında göreve getirilen Denizci kendinden beklenileni veremeyince ertesi sezon Gordon Milne ile anlaşıldı. Milne ile ne ligde, ne de Avrupa'da başarılı olabilen Trabzonspor, sezonu 4. olarak tamamladı. Bu sezon başında ise öze dönmeye karar veren Trabzonspor, takımı dört kez şampiyon yapan A. Suat Özyazıcı'yla anlaştı. Fakat Özyazıcı bazı futbolcularla problem yaşayıp iyi sonuçlar da alamayınca görevinden alındı. Başkan Yılmaz, çareyi yeniden Terimizm'e dönmekte buldu ve Kombassan Konyaspor'un bir türlü bırakmak istemediği Giray Bulak'ı takımın başına getirdi. Şimdi herkes Giray Bulak'a kurtarıcı gözüyle bakıyor. Bulak, beklentilere cevap verebilecek mi, onu zaman gösterecek. Eğer Bulak'la da olmaz ve başkan değişirse Şenol Güneş'in Trabzonspor'a sıcak bakacağı tahmin ediliyor. Şu anda çeşitli araştırmalar yapmak için sürekli yurt dışına gidip gelen Güneş, Trabzonspor'un en büyük Terim adayı olarak yerini koruyor.
   <br/>
   <br/>
   G.Antep ve Denizli Terimizm'i uyguluyor
   <br/>
   <br/>
   Beşiktaş, F.Bahçe ve Trabzonspor Terim ekolünü bir türlü uygulayamayadursun, G.Antepspor ve Denizlispor Terimizm'in meyvelerini toplamaya çoktan başladı. Bir zamanlar kırmızısiyahlı formayı giyen Sakıp Özberk, G.Antepspor'a zirve mücadelesi yaptırıyor. G.Antepspor gibi Denizlispor da Terim ekolünü uyguluyor. Eski futbolcuları Ersun Yanal'ı takımın başına getiren yeşilsiyahlılar, bunun karşılığını önce 1. Lig'e yükselerek, sonra da ilk beş için mücadele ederek aldılar. Yanal, Fatih Terim gibi tesisleşmeden, altyapıdan, kurumlaşmadan ve Avrupa'da başarılı olmaktan bahsediyor. Başkan Selami Urhan da başarıyı sadece sahadaki sonuçlarla değerlendirmeyip Yanal'a sonuna kadar destek vereceklerini söylüyor.
   <br/>
   <br/>
   Evet, şu anda Avrupa'nın en iyi kulüplerinden teklifler alan Fatih Terim Türk futbolu için bir ufuk açtı; sistemli, çalışkan, azimli, disiplinli, idealist ve yenilikçi olunduğu takdirde başarının kesinlikle geleceğini gösterdi. G.Saray, Terim gibi bir teknik direktörü takımın başına getirmekle diğer takımlara en azından beş yıl fark attı. Başta F.Bahçe, Beşiktaş ve Trabzonspor olmak üzere bütün takımlar kendi Terim'ini çıkarmak zorunda. Aksi takdirde G.Saray'la aralarındaki farkı kapatmak geç kaldıkları oranda zorlaşacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C546970A7214ACF3EFC42BA370E38AAE?newsId=5887), [web.archive.org (arşiv bağlantısı)](http://web.archive.org/web/20121231082827/http://www.aksiyon.com.tr:80/aksiyon/newsDetail_getNewsById.action;jsessionid=C546970A7214ACF3EFC42BA370E38AAE?newsId=5887)
