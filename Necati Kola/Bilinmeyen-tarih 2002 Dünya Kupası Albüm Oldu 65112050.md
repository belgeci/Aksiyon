# 2002 Dünya Kupası Albüm Oldu

*Necati Kola Bilinmeyen-tarih*

<div>
 <p>
  <font>
   Türk Milli Takımı, 48 yıl aradan sonra katıldığı Dünya Kupası’nda büyük bir başarıya imza attı. Arjantin, Fransa, İtalya, İngiltere ve Portekiz gibi favori ülkelerin erken veda ettikleri 2002 Dünya Kupası’nda Ay—Yıldızlı ekibimizin ilk üçe girmesi, Türk halkını ve dünyanın dört bir tarafındaki gurbetçileri sokaklara döktü. Bu coşkunun günlerce devam edeceği sanılıyordu ki birkaç gün sonra gazete sayfalarını üç büyüklerin transfer haberleri ve kamp çalışmaları meşgul etmeye başladı. Türkiye’nin çeşitli kentlerindeki sokaklara, caddelere, parklara futbolcuların adlarının verilmesi ise aynı sayfalarda çok az yer buldu.
   <br/>
   <br/>
   Dünya ile aynı anda piyasada
   <br>
    <br>
     Türk Milli Takımı’nın tarihi başarısının iyice unutulduğu şu günlerde piyasaya sürülen 2002 Dünya Kupası Albümü, Uzak Doğu’daki coşkuyu ve heyecanı yeniden yaşatacak. Renkli fotoğraflarla süslenen bu albüm, 240 sayfadan oluşuyor; 32 takımın tanıtımını, tüm karşılaşmaların detaylarını, öne çıkan futbolcuları, teknik adamları, unutulmayan pozisyonları, hakemleri ve maç kritiklerini içeriyor. Almanların dünyaca ünlü Bertelsmann Medya Grubu’na bağlı yayınevi Sport Verlag Berlin tarafından hazırlanan ve Türkiye’deki hakları Aktif Kitap Pazarlama’ya ait olan albüm, İngilizce, Almanca ve Fransızca basılarak birçok ülkede futbolseverlerin beğenisine sunuluyor. Aktif Kitap Pazarlama, 2002 Dünya Kupası’yla ilgili tüm bilgilere ulaşılabilecek ve uzun yıllar kaynak olarak kullanılabilecek bu albümü, dünyanın en büyük matbaası olarak bilinen MohnDruck’a Türkçe olarak 50 bin adet bastırdı. Dünya ile aynı anda piyasaya sunulan ve Türkiye’ye özel olarak 30 sayfa ayrılan 2002 Albümü’ne daha hazırlık aşamasındayken Avrupa’daki gurbetçilerden 10 bine yakın talep geldi. Aktif Kitap Pazarlama Genel Koordinatörü Eyyüp Azcan, futbolseverlerin bu albüme 17 milyon 500 bin lira karşılığında gazete bayilerinden ve kitapçılardan ulaşabileceklerini, ayrıca www. aktifpazarlama.net'ten bilgi alabileceklerini belirterek şunları söylüyor: 'Türk Milli Takımı, elde ettiği başarılarla bu albümü hak etti. Avrupa ülkelerinde bu tür albüm çalışmaları  geleneksel hale geldi. İnsanlar kalıcılığı olan ve uzun yıllar kaynak olarak kullanılabilecek bu tür yayınlara yoğun talepte bulunuyorlar. Böylece, elde edilen başarılar gazete sayfalarında kalmıyor ve unutulmaya yüz tutmuyor. Biz istiyoruz ki aynı alışkanlığı Türkiye de edinsin. İnanıyorum ki Türk futbolseverler de bu albüme yoğun bir talepte bulunacaklar. Bu sayede Türk Milli Takımı’nın elde ettiği zaferler gelecek kuşaklara çok rahat bir şekilde aktarılabilecek. ’
     <br/>
     <br/>
    </br>
   </br>
  </font>
 </p>
 <p>
  <font>
   (Bu yazı 196 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1606), [web.archive.org (arşiv bağlantısı)](http://web.archive.org/web/20050301171026/http://www.aksiyon.com.tr:80/yazdir.php?id=1606)
