# Mentörümüz yoktu, yenıldık

*Necati Kola 1997.10.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şu sıralar, futbol ve basketbol takımlarımızın genel durumuna bir baktığımızda istikrarsız bir grafikle karşılaşıyoruz
  </font>
 </div>
 <div id="newsText">
  <font class="detail-text">
   Fenerbahçe, kendi sahasında Trabzonspor'a yeniliyor, eleştiri yağmuruna tutuluyor; Boliç'in penaltı kaçırdığı maçta Staeu Bükreş ile berabere kalıyor, göklere çıkarılıyor; ardından Kadıköy'de Staeu Bükreş'e 20 yenilip Ankaragücü'ne de puan kaptırınca yine ağır eleştirilere maruz kalıyor. Beşiktaş, lige çok kötü futbol oynayarak başlıyor. Galatasaray'ı yenerek bu kötü hava bertaraf ediliyor ancak Bayern Münih'ten sonra Kayserispor'a da yenilince yine ağır eleştiriler yapılıyor. Teknik Direktör Toschak, takımının sezon başından beri ruhsuz oynadığını ileri sürüyor. Şampiyonlar Ligi'ndeki Paris SG galibiyeti yüzleri güldürüyor fakat İstanbulspor beraberliği suratların tekrar asılmasına sebep oluyor. Trabzonspor, Fenerbahçe'yi deplasmanda yenerek lige başlıyor. UEFA'da da ikinci tura çıkınca Trabzonlular'ın keyfine diyecek yok fakat son haftalardaki kötü oyun, Bochum'a eleniş ve Samsunspor mağlubiyeti Teknik Direktör Yılmaz Vural'ın istifasına neden oluyor. En karışık durumda olan takım ise Galatasaray. Rüya Takım olarak lige başlangıç yapan takım, şimdilerde Hayalet Takım görünümü arz ediyor. Ligdeki ve Şampiyonlar Ligi'ndeki kötü sonuçlar herkesi şaşırtmış durumda. Teknik Direktör Fatih Terim, oyuncularının yürekten oynamadıklarını belirterek problemin psikolojik olduğunu söylüyor. Türkiye 1. Basketbol Ligi'ne iyi bir başlangıç yapan Ülkerspor ve Türk Telekom, Avrupa Süper Ligi'nde başarılı olamıyor. Avrupa'da başarılı olan Efes ise ligde hiç de iyi bir durumda değil.
   <br/>
   <br/>
   Mentör mü? O da ne?
   <br/>
   <br/>
   Garip bir spor anlayışının olduğu Türkiye'de kazandığın sürece varsın, kaybettiğin sürece yoksun. Devamlı var olmak istiyorsan devamlı başarılı olmak, devamlı başarılı olmak için de bir mentörle çalışmak zorundasın. Mentör, Türkiye için henüz yabancı bir kavram. Sporcuları zihnen ve ruhen maça hazırlamak olan mentörlük, yıllar önce Ruslar ve Demirperde ülkeleri tarafından uygulanıyordu, bugün ise Batılılar ve özellikle de Amerikalılar tarafından. Amerikalı sporcuların bir ve birden fazla mentörü var ve olimpiyatlarda dağıtılan madalyaların çoğunu bu sporcular topluyor. Türkiye ise henüz mentörlüğün önemini kavrayabilmiş değil.
   <br/>
   <br/>
   Doktor Turgay Biçer, İngiltere ve Amerika'da mentörlüğün eğitimini almış ilk uzman mentör. Kendisini mentörlüğe iten de aktif olarak uğraştığı basketbol, tenis, taekwando, futbol, squaj ve atletizmde gereken başarıyı elde edemeyişi olmuş. Başarısızlığın nedenini araştırıp zihinsel antrenman eksikliği olduğunun farkına varınca Milli Futbol Takımı'nın Psikolojik Danışmanı Turgay Renklikurt'un tavsiyesi ile bu alana yönelmiş. Türkiye'de, alanında yazılmış bir ilk olan Doruk Performans adlı kitabı, on altı yıllık bir araştırmanın ve üç yıllık bir çalışmanın ürünü. Turgay Biçer, kulüp yöneticileri tarafından hâlâ keşfedilmemiş olmaktan şikayetçi. Halen Ümit Milli Futbol Takımı'nın mentörlüğünü yapan Biçer, Futbol Federasyonu'nun düzenlemiş olduğu seminerlerde şu ana kadar 6 bin antrenöre mentörlükle ilgili dersler vermiş. Antrenörlerin kendisine olan ilgisi fazlaymış ama kulüp yöneticilerinden arayıp soran yokmuş. Ancak yakın gelecekte mentörlüğün gelişeceğinden emin. Kendini mentörlüğün misyoneri olarak görüyor. Marmara Üniversitesi Beden Eğitimi ve Spor Yüksekokulu'nda mentörlükle ilgili eğitim veriyor ve bu işi yapan kişi sayısı arttıkça başarı da artacak ona göre. Ümit Milli Takım Antrenörü Cem Pamiroğlu, 'Yıllardan beri mentör kavramının bilinmediği ülkemizde Turgay Biçer'le çok büyük mesafeler katettiğimiz bir gerçek' diyerek mentörlüğün önemine işaret ediyor.
   <br/>
   <br/>
   Turgay Biçer, 'Bir takım için teknik direktör, antrenör ve masör ne kadar gerekliyse mentör de en az o kadar gerekli' diyor. Çünkü, başarı için zihinsel antrenman yüzde elli ile yüzde seksen arasında değişen oranlarda önemli. Bunun için sporculara zihinsel antrenman yaptıracak kişi de lazım. Hem bu sayede teknik direktörlerin de yükü hafiflemiş olacak. Sırf fiziksel ve teknik antrenman başarı için yeterli değil yani.
   <br/>
   <br/>
   Teknik direktörün her zaman için oyuncuları gerekli şekilde motive edemeyeceğini de belirtiyor Turgay Biçer. Teknik direktör ile mentör arasındaki farkı da şu şekilde açıklıyor: 'Teknik direktör babaç yapılıdır. Şartlı sever, yani kazanırsan. Mentör ise daha ziyade anaç yapılıdır. Şartsız sever. Kazansan da, kaybetsen de. Sporcu, kaybettiği zamanlarda problemlerini anlatacak birilerini arar. Antrenörüne anlatamaz. İşte mentörün görevi bu. Sporcunun problemini dinlemek, çözüm üretmek, anlattığı sırrını saklamak, bilinmesi gerektiği kadarını uygun bir dille antrenöre aktarmak. Fatih Terim, takımındaki düşüşün ardından problem psikolojik diyor ve oyuncuları psikoloğa gönderiyor. Problemi kendisinin çözemeyeceğini anladı. Galatasaray bir mentörle çalışmayı niçin uygun görmüyor? Bu bütün takımlar için geçerli'.
   <br/>
   <br/>
   Her insan kazanmak için uğraşır fakat 'kazanırsan varsın, kaybedersen yoksun' anlayışının hakim olması yanlış bir düşünce. Sporcuların düştüğü hata da bu Turgay Biçer'e göre. Kazanmaya ya da kaybetmemeye yoğunlaşmak yanlış bir strateji. Bu, insanda hata yapma korkusu oluşturuyor. Kaslar kasılıyor, endişe artıyor ve ortaya kötü bir performans çıkıyor. Bu durumda insanın kendisiyle mücadele etmesi, rakibiyle mücadele etmesinden daha zor hale geliyor. Oysa zihnen rahat olmak, yapabileceğimin en iyisini yapacağım demek, yaptığın işten haz almak, maça zihin olarak hazır olmak başarıyı kendiliğinden getiriyor. Başarılı sporcuların yaptıkları da bu.
   <br/>
   <br/>
   Mentörü olsaydı Fenerbahçe elenmezdi
   <br/>
   <br/>
   Turgay Biçer, geçen yıl bir ara Efes'le çalışmış. Oyuncular bütün dertlerini anlatarak rahatlıyorlarmış. Geçen yıl Türkiye şampiyonu olan Efes, Avrupa Süper Ligi'nde de çeyrek final oynadı. Biçer, geçen sezon bir ay kadar da Kocaelispor'la çalışmış. Futbolcular, 'senin gelmenle mantalitelerimiz değişti' demekten kendilerini alamamışlar. Turgay Biçer'le birlikte yükselişe geçen Kocaelispor, geçen yıl Türkiye Kupası'nın sahibi oldu hatırlanacağı gibi.
   <br/>
   <br/>
   Mentörle çalışan her takım her zaman kazanacaktır diye bir kaide yok Biçer'e göre. Mentör, standartları daima yukarı çeker. Bugün takımlarımızın çizmiş olduğu performans grafiği bir aşağı, bir yukarı gitmez yani. Fenerbahçe, bir mentörle çalışmış olsaydı belki de UEFA Kupası'ndan elenmeyecekti. Deplasmandaki Staeu Bükreş maçında kötü oynayan Boliç diyecekti ki 'ben bugün kendimi kötü hissediyorum, penaltıyı başkası atsın'. Bir mentör sporcusuna bu bilinci de aşılayacaktı. Turu geçen Fenerbahçe o moralle belki Ankaragücü'nü de yenecek ve bugün onlardan mutlu kimse olmayacaktı. Aynı şey Trabzonspor ve Galatasaray için de geçerli. Mentörleri olsaydı Yılmaz Vural ve Fatih Terim istifalarını verecek duruma gelmeyeceklerdi.
   <br/>
   <br/>
   Doruk Performans kitabından ve Turgay Biçer ile sohbetimizden çıkardığımız sonuç şu: Mentör eşittir başarı. Mentörlük konusunda özellikle yöneticilerin dikkatini çekiyoruz. Milyarlar harcayarak takımın başına getirdiğiniz teknik direktörlerinizi mentörsüzlük yüzünden harcama yoluna gitmeyin. Teknik direktörün görevi ayrı, mentörün görevi ayrı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=EFE99620A75FF6FFF4016B095DBB1DCF?newsId=3071), [web.archive.org (arşiv bağlantısı)](http://web.archive.org/web/20130901180256/http://www.aksiyon.com.tr:80/aksiyon/newsDetail_getNewsById.action;jsessionid=EFE99620A75FF6FFF4016B095DBB1DCF?newsId=3071)
