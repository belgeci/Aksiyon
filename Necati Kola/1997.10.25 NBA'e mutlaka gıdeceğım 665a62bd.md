# NBA'e mutlaka gıdeceğım

*Necati Kola 1997.10.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mirsad Türkcan... Efes'in ve Türk basketbolunun yıldızı parlayan Boşnak asıllı genç pivotu. Potada gelecek vaadetmeye,
  </font>
 </div>
 <div id="newsText">
  <font class="detail-text">
   futbol topuyla haşır neşir olduğu ilkokul yıllarında boyunun iki metreyi bulmasıyla başlamış. Yugoslavya'nın dağılmasının ardından savaş başlayınca Türkiye'deki akrabalarının yanına gelmiş. Onlar da basketbolcu olmayı kafasına koymuş olan Mirsad'ı Efes'in ant-renmanlarına götürmüş. Gidiş o gidiş, başlayış o başlayış. Türk vatandaşlığına geçtikten sonra Genç, Ümit ve A Milli Takım'da forma giyen Mirsad'ın bugünkü hedefi, mutlaka ve mutlaka, dünyanın en kaliteli basketbol ligi olan Amerikan NBA Ligi'nde oynamak. Mirsad, oynadığı bütün maçlarda ve şampiyonalarda Ribaunt Kralı olarak Amerikalı menejerlerin dikkatini çoktan çekmiş durumda zaten. Geçen yaz arkadaşları tatil yaparken o Amerika'da çeşitli takımlarla antrenmanlara çıktı, beğenildi, teklifler aldı. Efes'le bir yıl daha mukavelesinin olması ise onun hayallerinin gerçekleşmesini engellemedi, sadece geciktirdi. Genel yükselişinin yanısıra son haftalarda Türkiye Ligi ve Avrupa Süper Ligi'nde hırslı oyunu ile başarılı bir grafik çizen Mirsad Türkcan'la başarılarını, NBA'i, ve Türk basketbolunu konuştuk.
   <br/>
   <br/>
    Basketbola başlaman nasıl oldu?
   <br/>
   <br/>
   1976 yılında bugün Sancak sınırları içinde kalan Noipazar'da doğdum. Küçüklüğümde futbol oynuyordum ama daha ilkokul yaşlarındayken boyum iki metreye yaklaşınca basketbol oynamaya karar verdim. Noipazar'da basketbol oynama imkanım olmadığı için başka bir şehre gitmem gerekiyordu. Saraybosna'ya gittim, yıldızlarda oynamaya başladım. Savaş başlayınca tekrar Noipazar'a döndüm. İlkokulu bitirdim, yaz tatili için Türkiye'ye geldim. Tofaş'ta oynayan Şemsettin Baş benim kuzenim oluyor. Kardeşim Esma ile bana Efes'i tavsiye ettiler. Birkaç antrenmana gittim, beğenmişler beni. Ben de Efes'te kaldım.
   <br/>
   <br/>
    Türk vatandaşlığına geçmeden önceki adın neydi?
   <br/>
   <br/>
   Mirsad Yahoviç. Sadece soyismimi değiştirdim.
   <br/>
   <br/>
    Türkcan soyismi nereden aklına geldi?
   <br/>
   <br/>
   1940'lı yıllarda amcamlarım gelmişti Türkiye'ye. Onların soyismi Türkcan'dı. Ben de Türkcan soyismini aldım. Ailemin soyismi hâlâ Yahoviç. Annem şu anda Sancak'ta. Babam ise dört sene önce vefat etti. Bazen ben gidiyorum oraya, bazen de annem geliyor buraya.
   <br/>
   <br/>
   Ribaunt Kralı Mirsad
   <br/>
   <br/>
    Efes'te kendini kabul ettirdikten sonra hemen hemen bütün maçlarda ve şampiyonalarda Ribaunt Kralı olarak anılmaya başladın. Bütün ribauntları toplamanın sırrı ne?
   <br/>
   <br/>
   Antrenmanlarda çok çalışarak şut atmayı geliştirebilirsin ama ribaunt toplamayı geliştiremezsin. Ribaunt tamamen his ile ilgili birşey. Ben topun potadan döndükten sonra nereye gideceğini çok iyi hissediyorum. Ribaunt toplamak kesinlikle doğuştan gelen bir kabiliyet.
   <br/>
   <br/>
    Bir basketbolcu olarak ne gibi hayallerin var?
   <br/>
   <br/>
   Allah'a şükür hayallerimin çoğu gerçekleşti. Şu andaki hayallerimde NBA'de oynamak var. Efes ile altı yıllık mukavele imzaladım ama bu demek değil ki altı yıl Efes'te kalacağım. Bakarsınız bir sene sonra, iki sene sonra NBA'e giderim. NBA'e gidecek olursam kulübüm bana kolaylık gösterecek. Ama Avrupa'da Efes'ten başka takımda oynamam. Efes Avrupa'nın en iyi takımı. Ya Efes, ya NBA yani.
   <br/>
   <br/>
    Peki, NBA'de başarılı olabileceğine inanıyor musun?
   <br/>
   <br/>
   Gidip kalmak da var, gidip dönmek de. İnsan ne yapıp yapıp kendini ispat etmeye çalışır değil mi? İnşaallah, ben de elimden geleni yapıp orada kalmaya çalışacağım. Geçen yaz Detroit Pistons takımıyla antrenmanlara çıktım. Grand Hill ve Joe Dumars ile oynadım. Gördüm ki oynayabilirim. NBA'e gidemezsem çok üzüleceğim. Ama gidip de başarılı olamazsam o kadar üzülmeyeceğim. Çünkü, en azından gittim, gördüm, geldim diyebileceğim. Fakat ben başarmak için herşeyi yapacağım.
   <br/>
   <br/>
    Fiziğin yeterli mi peki?
   <br/>
   <br/>
   Fiziğim NBA için yeterli değil hakikaten. Avrupa için de yeterli değil ama Avrupa'da idare ediyorum. Fakat NBA'de idare etmem çok zor. Onun için bu yaz, Yugoslavya'da bir body building antrenörü var, onunla birlikte çalışacağız. Şu anda Türkiye Ligi ve Avrupa Süper Ligi'nde maçlarımız çok yoğun olduğu için çalışma imkanım pek yok.
   <br/>
   <br/>
    Hangi takımlar ilgileniyor seninle?
   <br/>
   <br/>
   Benimle ilgilenen ve beni beğenen üç tane takım var NBA'de: Milwauke Bucks, Detroit Pistons ve Portland Trail. İnşaallah, birgün bunlardan birinde mutlaka oynayacağım.
   <br/>
   <br/>
   Hırslı ve akıllı oyuncuyum
   <br/>
   <br/>
    Basketbolseverler seni Ribaunt Kralı olmanın yanısıra bir de hırsınla tanıyorlar. Her maçta hırslısın ama geçtiğimiz hafta oynadığınız Maccabi Tel Aviv maçında daha da hırslıydın. Sebebi neydi?
   <br/>
   <br/>
   Ben başarımı hırsıma borçluyum. Maccabi maçından önce üç hafta kötü oynamıştım. O maçta kendimi göstermek zorundaydım. Allah da yardım etti bana. Maçın başında üç faul almıştım ama sonra hiç faul almadan çok iyi oynadım. Ben hırslı ve iyi oynadıkça seyirci mutlu oldu 'Mirsad, Mirsad' diye tezahürat yapmaya başladı. Onlar mutlu oldukça ben de çok mutlu oldum.
   <br/>
   <br/>
    Bir de Fenerbahçeli oyuncu Zaza ile iki sezondur kavgalısınız. Aranızda birşey mi var?
   <br/>
   <br/>
   Ben Zaza'yı anlayabilmiş değilim. Aramızda hiçbir özel problemimiz yok; ne geçen sene, ne de bu sene. Beni kıskanabilir, beni sevmeyebilir. Zaza bizim maçlara oynamak için değil, kavga etmek için çıkıyor. Ama ben sporcuyum, oynamak için çıkıyorum. Zaza bana yumruk atsın ama benim takımım kazansın. O gün de öyle oldu. Allah büyük. Ama aramızda birşey yok. İnşaallah herşey iyi olur. Kendini biraz toplasın, o arar beni, özür diler, barışırız.
   <br/>
   <br/>
    Pis oyuncu olduğun söyleniyor, doğru mu?
   <br/>
   <br/>
   Pis oyuncuyum hakikaten. Sahada kazanmak için herşeyi yapıyorum ama oyun kuralları içerisinde kalmak kaydıyla hareketlerimin dozunu ayarlıyorum. Pis oyuncu akıllı oyuncu demektir. Pis oyuncuyum derken akıllı oyuncuyum demek istiyorum yani. Seyirciler bu yüzden beni çok seviyor.
   <br/>
   <br/>
    Efes çok iyi bir takım ama bir de Naumoski faktörü var. Naumoski giderse Efes'in durumu ne olur?
   <br/>
   <br/>
   Naumoski gerçekten çok büyük oyuncu. Avrupa'nın tartışmasız en iyi guardı. Naumoski Türkiye'ye gelmeden önce ben Türk basketbolunu hiç duymamıştım. Naumoski Türkiye'ye geldi, hem Efes'i canlandırdı, hem Türk basketbolunu. O giderse yeri kolay kolay doldurulamaz. Gerçekten büyük basketbolcu o. Herkes Naumoski giderse ne olur diye soruyor ama hiç kimse Aydın Örs giderse ne olur diye merak etmiyor. Bence Aydın Abi giderse de çok şey olur.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3119-nbae-mutlaka-gidecegim.html), [web.archive.org (arşiv bağlantısı)](http://web.archive.org/web/20130914080441/http://www.aksiyon.com.tr:80/aksiyon/haber-3119-nbae-mutlaka-gidecegim.html)
