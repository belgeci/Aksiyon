# Bir Zamanlar Doğu Futbolunun Number Van'ıydı

*Necati Kola Bilinmeyen-tarih*

<div>
 <font>
  <img border="0" height="1" src="/web/20030929111007im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030929111007im_/http://www.aksiyon.com.tr/resim/440/44.jpg" vspace="5"/>
  </p>
 </font>
 <font class="content">
  Devlet desteğiyle 1994’te 1. Lig’e yükselen Vanspor, sessiz sedasız amatör kümeye düştü. Beş sezon G.Saray, F.Bahçe ve Beşiktaş’ı ağırlayan kent, profesyonel liglerde takımsız kaldı. Işıklandırmalı 15 bin kişilik modern bir stada sahip olan şehir, futbolsuzluğu sineye çekmeye çoktan başladı.
 </font>
 <p>
  <font class="content">
   90’lı yılların başında Türkiye’nin doğusundaki terör olaylarını en aza indirebilmek için devletin başvurduğu önlemlerden biri de futboldu. Devlet, Doğu takımlarını finanse ederek bölge halkının spora yönelmesini ve meşin yuvarlak etrafında bütünleşmesini istiyordu. Bu anlamda Doğu’nun sembol takımı Vanspor’du. Van Şehir Stadyumu’nun adı da 28 Ocak 1994 tarihinde ilgili devlet bakanlığının kararı ile Vali Mahmut Yılbaş Stadyumu olarak değiştirilmişti. Nitekim, 1993-94 sezonunda 2. Lig’de şampiyon olan Vanspor, 1. Lig’deki ilk sezonunda oldukça başarılı maçlar çıkartıyor, insanlar takımlarına destek vermek için stadyuma akın ediyor ve taraftarların yarısı dışarıda kalıyordu.
   <br/>
   <br/>
   Üç sezon 1. Lig’de başarıyla mücadele eden Vanspor, 1995seçimlerinde Doğru Yol Partisi Van Milletvekili olan Mahmut Yılbaş’ın düşmenin kaldırılmasına yönelik teklifine rağmen, 1997-98 sezonunda son sırayı alarak küme düştü. Ancak eski vali Mahmut Yılbaş’ın bıraktığı bayrağı, yeni vali Abdülkadir Sarı devam ettiriyordu. Sarı yönetimindeki Vanspor, 100 bin dolara anlaşılan Rıdvan Dilmen ile birlikte 1998-99 sezonunda tekrar 1. Lig’e yükseldi. Hem Kırmızı-Siyah, hem de Mavi-Beyaz renkleri kullanan Vanspor, 1999-2000 sezonunda ikinci kez küme düştü. Bu düşüş hızla devam etti. Doğu’nun F.Bahçe’si olarak nitelendirilen takım, kendini, geçen sezon 3. Lig’de, bu sezon da amatör kümede buldu.
   <br/>
   <br/>
   Takım masöre kaldı
   <br/>
   <br/>
   1. Lig’de mücadele ettiği dönemlerde pahalı transferler yapan ve 350 kişiye iş imkanı sağlayan Vanspor, özellikle son iki sezonda çok büyük sıkıntılar yaşadı. Takım, geçen sezon 3. Lig’e düşmesi kesinleştiğinde masör Kadir Kösem’e kaldı. 20 yıldır kulübün masörlüğünü yapan Kadir Kösem, tamamen sahipsiz kalan takıma hem başkanlık, hem teknik direktörlük, hem de dilencilik yaptı. Kösem, geçen sezon yaşadıklarını anlatırken oldukça duygulanıyor: “Geçen sezon hakikaten çok zor dönemler geçirdik. Bir zamanlar her türlü imkana sahip olan Vanspor’un futbolcuları açlık tehlikesiyle karşı karşıya kaldılar. Evimizden kuru ekmek getiriyorduk. Ben de eşten dosttan beşer milyon, onar milyon yardım topluyordum. Kulüp yönetimsiz kalmıştı. Kimse sahip çıkmayınca iş bana düşmüştü. Ben hem başkanlık, hem antrenörlük, hem masörlük, hem de dilencilik yaptım.”
   <br/>
   <br/>
   Eski futbolculara ve teknik direktörlere olan borçlarından dolayı lisans çıkartamayan, Van Emniyet Müdürlüğü’nün araya girmesiyle son anda lige katılan takımın bu sezonki durumu, yine de geçen yıla göre iyiydi. Kulüp ve futbolcular, bir önceki sezon olduğu gibi maddi sıkıntı çekse de Vanspor’un en azından teknik direktörü ve yiyecek ekmeği vardı. Futbolcuların yemek masraflarına da Van Emniyet Müdürlüğü çare bulmuştu. Van Emniyet Müdürlüğü, otogar gelirlerinden günlük 70 milyon lira ayrılmasını sağlayarak takımın maçlara tok çıkmasını garanti altına almıştı. Fakat Van halkı arka arkaya alınan kötü sonuçların ardından takımdan desteğini iyice çekmişti. Kimse Vanspor ile ilgilenmiyordu. Dolayısıyla maçlara hiç kimse gitmiyordu. Neredeyse tamamı Vanlı olan futbolcular, karın tokluğuna amatör kümeye düşmeme mücadelesi verirken, tribünler bomboş kalıyordu. Bir zamanlar 15 bin kişiye oynayan Vanspor’u şimdi sadece güvenlik kuvvetleri izliyordu. Taraftarlar stadyuma gitmek için başarı, futbolcular da başarı için taraftar desteği istiyordu; fakat her iki tarafın da beklentisi gerçekleşmedi ve dokuz yıl önce 1. Lig’e yükselen Vanspor’un bir kez daha küme düşmesi kaçınılmaz oldu. 3. Lig 1. Grup’ta sondan ikinci sırayı alan Doğu temsilcisi, son sıradaki Ağrıspor ile birlikte amatör kümenin yolunu tuttu.
   <br/>
   <br/>
   Vanspor bu duruma neden düştü?
   <br/>
   <br/>
   Vanspor’un bu duruma düşmesine sebep olan esas etken, devletin takımdan desteğini çekmesi değil, işadamı Ömer Gülüştür’ün kulübü satın almasıydı. Vanspor’un eski günlerine kavuşabilmesi için nafile çırpınışlarda bulunan yönetici Zeki Karakuş, Vanspor’un 1. Lig’den amatör kümeye düşüşünün hikayesini şöyle özetliyor: “Vanspor, Malatyaspor’un ardından şirket kuran ikinci kulüptü. Şirket, sınır ticaretinden ve işlettiği lokantalardan elde ettiği gelirleri kulübe aktarıyordu. 1992’de başa Ömer Gülüştür geçince şirket iflas noktasına geldi, Vanspor zorlanmaya başladı. Nitekim, averajla 2. Lig’de kaldık. 1993’te Mahmut Yılbaş vali olarak atanınca şirketin ve kulübün yönetimini eline aldı. Şirkete ait bir tekstil fabrikası açtı. Vanspor, devletin de desteğiyle 1994 yılında 1. Lig’e yükseldi, dört sezon mücadele ettikten sonra 2. Lig’e düştü. Düştüğü yıl şirket ile kulüp birleştirildi. Hisselerin yüzde 80’i Özel İdare’ye verildi. Yılbaş’ın ardından Abdülkadir Sarı geldi. O da Vanspor’a çok büyük destek verdi. Rıdvan Dilmen’in çalıştırdığı takım tekrar 1. Lig’e yükseldi. 350 kişinin ekmek yediği Vanspor büyüdükçe bir rant merkezi oldu. Görünmeyen güçler, valiye saldırmaya başladılar. Abdülkadir Sarı da çareyi şirketi özelleştirip elden çıkarmakta buldu. İhale için bir komisyon kuruldu. Komisyon, vergi rekortmeni olan şirketin yüzde 80’lik hissesini 50 milyar liraya Ömer Gülüştür’e sattı. Bir hafta sonra naklen yayın havuzundan gelen 554 milyarı cebine koyan Gülüştür, şirketin vergi borçlarını ödemedi ve bu parayı afiyetle yedi. Vanspor artık Gülüştürspor olmuştu. Gülüştür, alınan kötü sonuçların ardından gelen tepkilere ‘Kimse karışamaz. Takım benim takımım.’ dedi. Halk da desteğini çekti ve takım tekrar 2. Lig’e düştü. Gülüştür, sezon sonunda oyuncuları satarak paraları bir kez daha cebe indirdi. Kulübün içi iyice boşaldı. Şu anda devlete 5 trilyon lira vergi borcu bulunan Vanspor Anonim Şirketi kendini bir daha toparlayamadı ve amatör kümeye düştü. Adı Egebank davasına da karışan Ömer Gülüştür ise hâlâ ortalıkta yok.”
   <br/>
   <br/>
   Futbol Federasyonu, şubesini kapattı
   <br/>
   <br/>
   Deplasmanlara gidecek eski bir otobüsü dahi olmayan Vanspor’un acınacak hale düşmesinin ardından Futbol Federasyonu da kentteki şubesini kapatma kararı aldı. Işıklandırmalı ve elektronik skorbordlu 15 bin kişilik Vali Mahmut Yılbaş Stadyumu, Vanspor’un amatör kümeye düşmesinin ardından iyice atıl hale geldi. Böylece, Doğu’nun en gelişmiş kenti olan Van, futbolda öksüz kaldı. Ne kadar kötü olursa olsun, 3. Lig’deki son maçına kadar Doğu’nun F.Bahçe’si olarak görülen Vanspor, futbolseverlerin belleğinde sonu kötü biten hoş bir nostalji olarak yerini çoktan aldı.
   <br/>
   <br/>
   Yönetici Zeki Karakuş, takımın amatör kümeye düşmesinin ardından şunları söylüyor: “Vanspor bir semboldü. Vanspor’un başarısı, yöredeki birlik ve beraberliği artırmış, terörü azaltmış, Van’ı dünyaya tanıtmıştı. Şimdi ise Van Türkiye gündemine hiç gelmiyor. Futbol Federasyonu’nun buradaki şubesini kapatması da Vanspor’un bu duruma düşmesinden dolayıdır. Van halkı vilayetimizin kaybettiği birçok şeyi hâlâ anlayabilmiş değil. 3. Lig’de kötü durumda olmamıza rağmen Vanspor isminin bir ağırlığı vardı. Çok zor durumda olmamıza rağmen rakiplerimiz Vanspor isminden çekiniyorlardı. Bizi hâlâ Doğu’nun F.Bahçe’si gibi görüyorlardı. Sezon ortasında teknik direktör değiştirecektik. Maddi olarak ne kadar zor durumda olduğumuzu bildikleri halde 16 tane antrenör gelip takımı çalıştırmak istediğini söyledi. Dışarıdan hâlâ çok büyük gözüküyorduk. Gerçekte ise öyle değildik. Futbolculara verecek, deplasmana gidecek paramız yoktu. Kısacası, Vanspor’a çok yazık oldu.”
   <br/>
   <br/>
   Bu arada şunu da belirtelim ki Vanspor’un amatör kümeye düşeceği belli olduğunda Vanlıların bir umudu vardı. Van Birinci Amatör Küme’de şampiyon olan Belediyespor, 3. Lig’e yükselme maçlarında başarılı olacak ve kent profesyonel liglerde takımsız kalmayacaktı. Fakat Van futbolda iki üzüntüyü birden yaşadı. Hem Vanspor amatör kümeye düştü, hem de Van Belediyespor 3. Lig’e yükselme maçlarında başarılı olamadı.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2564&yorum=22), [web.archive.org (arşiv bağlantısı)](http://web.archive.org/web/20030929111007/http://www.aksiyon.com.tr:80/detay.php?id=2564&yorum=22)
