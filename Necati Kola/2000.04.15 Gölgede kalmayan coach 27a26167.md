# Gölgede kalmayan coach

*Necati Kola 2000.04.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk basketbolunun lokomotifi Efes, Coach Aydın Örs döneminde Avrupa Kupası'nda final oynadı, Koraç Kupası'nı müzesine götürdü fakat kalburüstü takımların mücadele ettiği Avrupa Ligi'nde dörtlü finale bir türlü yükselemedi.
  </font>
 </div>
 <div id="newsText">
  <font class="detail-text">
   Önce Barcelona, sonra Asvel, önceki yıl Benetton ve geçen yıl da Zalgiris Kaunas, Efes'in finalfoura katılmasına izin vermedi. Lacivertbeyazlı ekip, finalfoura yükselememe hastalığından ancak bu sezon kurtulabildi; Beyaz Gölge Aydın Örs'ün sağ kolu olarak uzun yıllar görev yapan Ergin Ataman'ın takımın başına gelmesi sayesinde tabii ki.
   <br/>
   <br/>
   Türk basketbolseverlerin yıllardır biriken finalfour özlemine bu sezon son veren Coach Ergin Ataman ile 1820 Nisan tarihlerinde Yunanistan'ın Selanik kentinde düzenlenecek olan Avrupa Ligi FinalFour Organizasyonu öncesinde konuştuk. Basketbolla nasıl tanıştığından başarılarının sırrına, finalfour'a yükselememe hastalığının stresinden Efes hakkındaki eleştirilere varıncaya kadar...
   <br/>
   <br/>
   'Aydın Örs'ün sağ koluydum'
   <br/>
   <br/>
   Ergin Ataman'ın basketbolla tanışması Eczacıbaşı'nda gerçekleşmiş. Minik, yıldız ve genç takımlarında forma giydikten sonra Yeşilyurt'ta amatör olarak hem basketbol oynamaya, hem de antrenörlük yapmaya başlamış. Yeşilyurt'un genç takımını çalıştırarak başladığı antrenörlük hayatı Efes'te profesyonel bir boyut kazanmış. 1989 yılında Pano Natof ve Aydan Siyavuş'un teklifiyle Efes'in yıldız takımına antrenör olan Ataman, çok geçmeden kendini Aydın Örs'ün sağ kolu olarak bulmuş.
   <br/>
   <br/>
   Hayatı boyunca sürekli yükselen bir grafik çizen Ergin Ataman, başarılarının sırlarını da şöyle sıralıyor. "Uzun bir basketbol geçmişim var. Miniklerden başladım, yıldız, genç ve ümit takımları çalıştırdım. Efes'in Koraç Kupası'nı kazandığı, Avrupa Kupası'nda final oynadığı ve çok büyük uluslararası tecrübe kazandığı dönemlerde Aydın Örs'ün sağ koluydum. Ondan çok şeyler öğrendim. Ayrıca, seminerlere katıldım, uluslararası şampiyonaları takip ettim, ünlü teknik adamları yakından izledim. 1996 yılında tek başıma çalışmam gerektiğine inandım ve Türk Telekom'a başantrenör oldum. Sonra Pınar Karşıyaka'ya gittim. Daha sonra da Aydın Örs'ün istifasıyla Efes'e geldim". Ataman, bunlara ilaveten takımın kimyasını kurmada çok başarılı olduğunu söylüyor. "Üç sezon önce Tükiye Kupası'nda final oynatıp Avrupa Ligi'ne taşıdığım Türk Telekom'da takımı kendim kurdum, yine bu sezon çok büyük bir çıkış gösteren Pınar Karşıyaka'da takımı kendim oluşturdum".
   <br/>
   <br/>
   Niçin ille de Efes?
   <br/>
   <br/>
   Ergin Ataman, son derece başarılı ve huzurlu bir çalışma ortamı varken Pınar Karşıyaka'yı bu sezon ortasında bırakıp niçin Efes'i tercih etmiş? Uzun vadeli düşünseydi bu başarıları Pınar Karşıyaka'da elde edemez miydi acaba? 'İlle de Efes' demesinin birkaç tane faktörü olduğunu belirtiyor Ergin Ataman. "Öncelikle Efes, benim basketbol antrenörlüğüne yıllarımı verdiğim bir kulüp. Şimdi A takımda oynayan Hüseyin Beşok, Hidayet Türkoğlu, Ömer Onan ve Bora benim genç takımdan oyuncularım. Bu oyuncularımla Avrupa Ligi'nde finalfour oynayabileceğim düşüncesi gerçekten heyecan vericiydi. İkincisi, Efes, ben Türk Telekom'dan ayrılınca Aydın Örs sonrası için bana yatırım yaptı ve staj için Amerika'ya gönderdi. Oraya gönderirken de uzun vadeli bir anlaşma yaptı. Anlaşma maddelerinden biri de Aydın Örs ayrıldıktan sonra benim kayıtsız şartsız Efes'e geri dönmem şeklindeydi. Bu madde olmasaydı gelmek istemez miydim? Tabii ki yine gelmek isterdim. Karşıyaka'da kalsaydım Türkiye çapında büyük başarılara imza atardım. Şimdi ise Avrupa çapında başarılara imza atıyoruz. Dolayısıyla Efes'i tercih etmekte haklı olduğumu düşünüyorum".
   <br/>
   <br/>
   'Oyuncular benim sistemimde daha rahat'
   <br/>
   <br/>
   Yıllarca sağ kolu olarak görev yaptığı, ondan çok şey öğrendiği Aydın Örs ile aralarındaki benzerlikler ve farklılıklar neler peki? Savunmaya ağırlık veren Aydın Örs'ün aksine hücumu fazla düşünüyor Ergin Ataman. "Felsefem iyi savunma, hızlı hücum. Basketbolu savunmasıyla, hücumuyla bir bütün olarak görüyorum. İyi savunma yapamazsanız iyi hücum da yapamazsınız. İyi hücum yapamazsanız kolay fast break'e maruz kalırsınız. Aydın Abi'nin anlayışıyla benim anlayışıma baktığınız zaman yüzde doksan oranında benzerlik görürsünüz. Çünkü ben basketbol birikimimin büyük bölümünü Aydın Hoca'dan elde ettim. Farklı yönümüz de var elbette. Mesela, ben hücumda oyunculara inisiyatif veririm, gerektiğinde yeteneklerini sergilemelerine imkan sağlarım. Aydın Hoca ise belirli bir oyun düzeniyle oynamayı sever ve o düzenden asla taviz vermez. Oyuncuların benim felsefemde biraz daha rahat oynadıklarını söyleyebilirim". Hakikaten öyle. Aydın Örs, smaç yapan bir oyuncusunu hemen azarlar, şov yapan oyuncunun oyun disiplininden kopacağını düşünürdü. Şimdiyse oyuncular iyice biriken smaç ve şov yapma özlemlerini giderircesine rakip potaları çemberden tutup bol bol yere eğiyorlar. Çoğu maçta 90 barajını geçen ve Avrupa Ligi'nde en fazla sayı atan Efes'in maç başına düşen ortalaması 78.
   <br/>
   <br/>
   'Bu sezon şans da bizimleydi'
   <br/>
   <br/>
   Gelelim dört defadır bir türlü giderilemeyen finalfour'a yükselememe stresine. Ataman, üç maçlık Asvel serisi boyunca müthiş heyecanlı ve stresli olduklarını belirtiyor. "Asvel serisi kadar öncesi de çok zordu. Çeyrek final öncesinde birbirinden zorlu 18 maç oynadık. 13 galibiyet 5 mağlubiyet elde ettik. Bir mağlubiyet daha alsaydık çeyrek finaldeki saha avantajımızı kaybedecektik. Çeyrek finalde ister istemez gerçekten çok heyecanlandık. Yıllardır biriken bir stres vardı. Efes, bir türlü finalfour'a yükselemiyordu. Asvel'le İstanbul'da oynadığımız iki maçta, zaman zaman kötü oynasak da, üstün olan taraf bizdik. Sonuçta üçüncü maçımızı iki sayı farkla kazanarak finalfour özlemine son verdik. Ben maçtan önceki demeçlerimde 'Efes sahaya tam kadro çıktığı takdirde yüzde yüz finalfour'a kalacak. Fakat şans faktörünün de bizi bırakmaması lazım' diyordum. Üçüncü maçın son saniyesindeki Mustafa Sonko'nun üçlüğü çemberden dönmeyip girseydi bu tamamen Asvel açısından büyük bir şans olacaktı. Bizim kazanmamız ise şans değil. Asvel'e yenilseydik büyük bir şanssızlık olacaktı".
   <br/>
   <br/>
   Asvel maçından sonra herkes sevinçten uçarken Ataman'ın ilk demeci şu olmuştu: 'Medya, Galatasaray'ın başarılarına yer verdiği kadar bizim başarılarımıza da yer verecek mi? İnsanlar sokağa dökülüp bizim sevincimize de ortak olacak mı acaba?' Ataman bu sözleri niçin söyledi ve maçtan sonraki tepkiler kendisini tatmin etti mi? "Bir gün sonra Türkiye Kupası maçları için Diyarbakır'a gittik. Orada inanılmaz bir sevgi gördük. Özellikle lise ve üniversiteli gençlerin Efes'e karşı inanılmaz bir coşkusu vardı. Bir hafta sonra Mersin'e gittik. Orada da öyle. Bu da bizim yaptığımız işin ne kadar önemli olduğunu gösterdi. Benim maçtan sonraki isyanım, sırf reytingi ve tirajı düşünen, sadece önemli başarıların ardından bir iki gün bizden bahseden medyaya idi. Biz bizzat gençliğin basketbol tutkunu olduğunu biliyoruz. Fakat bazıları bunu görmezden geliyorlar. Bu kişilerin bizim başarılarımıza üzülerek de olsa sevinmek zorunda kaldıklarını düşünüyorum".
   <br/>
   <br/>
   'Beşbuçuk değil, altı kişiyle oynuyoruz'
   <br/>
   <br/>
   Efes, şans faktörünün de yanında olması sayesinde finalfour'a yükselmeyi başardı başarmasına ama bir taraftan da eleştirildi. Rakipleri dokuzon kişiyle mücadele ederken Efes beşbuçuk kişiyle oynuyordu. Ataman da kendine göre haklı. "Ben beşbuçuk lafına katılmıyorum. Bir kere buçuk oyuncu olmaz. Şöyle bir baktığınızda ilk beşin 35 dakika civarında sahada kaldığını görürüz. Altıncı oyuncu Ömer'in de 17 dakikalık bir ortalaması var. Bu bir sistem meselesi. Tabii herkes kendine göre eleştiriler yapabilir. Ama bizim takım genç bir takım ve dolayısıyla kondüsyon problemimiz yok. Yedeklere baktığımız zaman yaş daha da düşüyor ve tecrübesizlik artıyor. Ben en tecrübeli oyuncularla maçın bütününü oynamaya çalışıyorum. Bir faul ya da sakatlık problemi olmazsa sıkıntı çekmeyiz. Avrupa Ligi'ndeki 21 maçımızı bu kadroyla oynadık ve buraya kadar bu oyuncularla geldik. Dolayısıyla bu sistemin takımın yapısına en uygun sistem olduğunu düşünüyorum. İlla dokuzon oyuncuyla oynanacak diye bir kaide yok. Nitekim Avrupa Ligi'nde dokuzon oyuncuyla oynayan yirmiye yakın takım finalfour'a kalamadı".
   <br/>
   <br/>
   'Takımıma güveniyorum'
   <br/>
   <br/>
   Peki, altı kişiyle oynayan Efes, finalfour'daki ilk ve favori rakibi Panathinaikos'u geçebilecek mi? Ataman, kendinden emin konuşuyor. "Panathinaikos sezon başından bu yana kağıt üzerinde favori olarak gösterilen bir ekip. Şöyle de bir gerçek var. Biz de her geçen maç daha iyi oynayan bir ekibiz. Avrupa Ligi'nde en fazla sayı atan takım Efes. Ortalamamız 78. Ben altı kişiyle oynayacak olmamızı avantaj ya da dezavantaj olarak düşünmüyorum. Önümüzdeki iki maçı da aynı kadroyla kazanabilecek durumdayız". Ayrıca, Panathinaikos'un seyirci avantajına sahip olması Ataman'ı endişelendiriyor mu acaba? "Hayır. İlk maçımızı Yunan takımı Panathinaikos ile oynayacak olmamıza rağmen Selanik'te seyirci dezavantajımız olmayacak. Bizim bin 200 civarında bir seyircimiz olacak. Maccabi ve Barcelona'nın da öyle. Panathinaikos'un finale çıkmasını istemedikleri için Maccabi ve Barcelona seyircisi de bizi destekleyecek. Bu şekilde seyirci yarı yarıya olacak. Dolayısıyla seyirci dezavantajımız ortadan kalkacak. Formda bir Efes Panathinaikos'u geçer ve şampiyon olur".
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4D44F05DFF978182B50E386709ABC6A1?newsId=6095), [web.archive.org (arşiv bağlantısı)](http://web.archive.org/web/20140823073039/http://www.aksiyon.com.tr:80/aksiyon/newsDetail_getNewsById.action;jsessionid=4D44F05DFF978182B50E386709ABC6A1?newsId=6095)
