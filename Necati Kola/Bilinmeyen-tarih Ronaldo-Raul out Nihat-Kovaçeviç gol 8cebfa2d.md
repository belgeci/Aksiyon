# Ronaldo-Raul out Nihat-Kovaçeviç gol

*Necati Kola Bilinmeyen-tarih*

<div>
 <font>
  <img border="0" height="1" src="/web/20030929105625im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030929105625im_/http://www.aksiyon.com.tr/resim/53/58.jpg" vspace="5"/>
  </p>
 </font>
 <font class="content">
  Geçen sezon son anda kümede kalan Real Sociedad’ı İspanya’da şampiyonluğa oynatan Nihat ve Kovaçeviç, dev takımların forvetlerine fark atıyor. 35 gol atan bu ikiliyi, Real Madrid, Manchester United, Bayern Münih, Arsenal ve Milan gibi takımların golcüleri gerilerden takip ediyor
 </font>
 <p>
  <font class="content">
   Şu anda Avrupa’da adlarından en fazla bahsettiren golcüler ne dünya gol kralı Ronaldo, ne Raul, ne Vieri, ne İnzaghi, ne Henry, ne de Van Nistelrooy. Geçen sezon küme düşmekten son anda kurtulan ve bu sezon şampiyonluğun en büyük üç adayından biri olan Real Sociedad’ın Türk golcüsü Nihat Kahveci ile Yugoslav partneri Darko Kovaçeviç, Avrupa’nın en golcü forveti olarak kendilerinden sıkça söz ettiriyorlar. Avrupa basını, Real Sociedad’ı zirveye taşıyan bu ikiliyi sürekli göklere çıkartırken, Real Madrid ve Barcelona başta olmak üzere birçok ünlü kulüp de milli futbolcumuz Nihat’ı transfer edebilmenin hayallerini kuruyor. İspanya’da Ölümcül İkili, El Nino gibi lakaplarla anılan ve şu ana kadar La Liga’da 35 gol atan Nihat—Kovaçeviç ikilisi, Avrupa’nın en kaliteli liglerinde oynayan ünlü forvetlerin önünde bulunuyor. Mesela, Real Mardid’den Ronaldo—Raul, Manchester United’dan Van Nistelrooy—Solskjaer, Milan’dan İnzaghi—Shevchenko, İnter’den Vieri—Recoba, Arsenal’den Henry—Wiltord ve Bayern Münih’ten Elber—Pizzaro ikilisi, Nihat Kahveci ile Kovaçeviç’i çok gerilerden takip ediyor.
   <br/>
   <br/>
   Esenler’den San Sebastian’a
   <br/>
   <br/>
   Yugoslav partneri Darko Kovaçeviç ile çok iyi bir ikili oluşturan Nihat Kahveci’nin İspanya yolculuğu, aslında 2001—2002 sezonunun ortasında değil, 1997—98 sezonunun başında gerçekleşti. Çünkü, Beşiktaş, 1997—98 sezonunun başında John Benjamin Toshack ile anlaştı. Gençlere önem vermesiyle tanınan Toshack’ın keşfettiği ilk isim, Siyah—Beyazlı takımın altyapısındaki Nihat Kahveci oldu. Nihat’ı 1998—99 sezonunun sonlarına doğru oynatmaya başlayan ve vitrine çıkaran Toshack, daha sonra Real Madrid’i çalıştırmak üzere İspanya’nın yolunu tuttu. Real Madrid’deyken F.Bahçeli Elvir Baliç ve G.Birliği’nden Geremi’yi isteyerek Türk kulüplerine önemli paralar kazandıran Toshack, kısa süre sonra yönetimle anlaşamayınca 2000—2001 sezonunun ortasında Real Sociedad’ın başına geçti. Galli teknik direktörün ilk işi, Nihat Kahveci’yi Beşiktaş’tan istemek oldu. Chiristoph Daum’un “Nihat’ı satmak, şampiyonluğu satmaktır” sözlerine rağmen genç futbolcu, San Sebastian kentinin takımı Real Sociedad’ın yolunu tuttu. Hiç kimse, ne Nihat’ın bu kadar başarılı olacağını, ne de küme düşmemek için mücadele eden Real Sociedad’ın şampiyonluğa oynayacağını tahmin ediyordu.
   <br/>
   <br/>
   Nihat’ın kariyerinde Galli teknik direktörün çok önemli katkısı inkar edilemezdi; ancak milli yıldızın futbolculuk serüveninde daha önce yerli bir Toshack vardı. Bu kişi, Tatar lakaplı Rauf Başer’di. Başer, Beşiktaş için futbolcu izliyordu. 90’lı yılların başında arkadaşı Savaş’ın telkinleriyle Esenlerspor’un seçmelerine katılan ve beğenilen Nihat, lise son sınıfa gittiği günlerde Rauf Başer’in dikkatini çekti. Çok geçmeden Nihat Kahveci kendini Beşiktaş’ın altyapısında buldu. Daha sonra Toshack’ın gelmesiyle birlikte de Nihat’ın kariyeri uluslararası bir boyut kazanmak üzere şekillenmeye başladı. Genç yıldız, 2000—2001 sezonunda Beşiktaş’ta 30 maç oynadı ve 5 gol attı. 2001—2002 sezonunun ilk yarısında ise 13 kez forma giyip fileleri 7 kez havalandırdı. 2001—2002 sezonunun ikinci yarısında Real Sociedad formasıyla 11 karşılaşmaya çıkan Nihat, İspanya’daki ilk günlerinde sadece bir golle yetinmek zorunda kaldı.
   <br/>
   <br/>
   Kovaçeviç, Nihat’la büyüdü
   <br/>
   <br/>
   Şimdilerde İspanya Ligi’nde fırtınalar estirerek milli gururumuz haline gelen Nihat Kahveci, Esenlerspor’da 8 numaralı formayla geleceğe koşarken, şu anda 30 yaşında olan Yugoslav Darko Kovaçeviç de Yugoslavya’nın 1. Lig takımlarından Proleter’de oynuyordu. İyi bir golcü olacağı daha o günlerde belliydi. Kovaçeviç, 1992—1994 yılları arasında Proleter formasıyla 41 maç oynadı ve 37 gol attı. Sonra Kızılyıldız ile 2 yıllık sözleşme imzaladı. Yugoslav futbolcu, bu süre içerisinde 47 lig maçına çıktı ve yine 37 gol attı. 1996—97 sezonunun başlarında Sheffield Wednesday forması giyerek kısa süreli bir Premier Lig tecrübesi yaşayan Kovaçeviç, İngiltere’de 16 karşılaşmada forma giydi ve sadece 4 gol atabildi. Ardından 3 yıla yakın Real Sociedad forması giyen Yugoslav futbolcu, bu dönemde 88 kez lig maçına çıktı ve 36 gol attı.
   <br/>
   <br/>
   1999—2000 sezonunda Juventus’a transfer olan Darko Kovaçeviç, iki sezonda 47 müsabakada oynadı ve sadece 11 kez gol sevinci yaşayabildi. Juventus’tan sonra kısa süreli olarak Lazio, Real Sociedad ve Real Mallorca maceraları yaşadı. Bu sezonun başında üçüncü kez Real Sociedad ile anlaşıncaya kadar gol atmayı iyice unutmuştu Kovaçeviç. Takımın başına Raynald Danouix’in gelmesi ve Fransız teknik direktörün forvette Nihat ile Kovaçeviç’i oynatmaya başlaması, bu ikilinin yavaş yavaş Avrupa gündemine gelmesine sebep oldu. Nihat Kahveci ile Darko Kovaçeviç’in çok iyi anlaşması, bir taraftan Real Sociedad’ı şampiyonluk yolunda iddialı duruma getirdi, bir taraftan da gözlerin kendilerine çevrilmesine sebep oldu. Hem gol atan, hem de birbirlerine gol attıran bu ikili, Avrupa takımları içerisinde en iyi anlaşan forvet olarak da ilk sıraya yerleşti. Şu anda Nihat’ın 18, Kovaçeviç’in ise 17 golü var. İki golcü futbolcu, İspanya’da gol krallığı yarışmasında ikinci ve üçüncü sıraları paylaşıyorlar.
   <br/>
   <br/>
   Gol atmada 40 takımı
   <br/>
   <br/>
   geride bıraktılar
   <br/>
   <br/>
   Bu sezon adeta gol makinası haline gelen Nihat ile Kovaçeviç, attıkları gollerle Avrupa’nın en iyi 6 liginde mücadele eden 40 takımı geride bıraktı. Toplam 35 golü bulunan Ölümcül İkili, İngiltere Premier Ligi’nde 2, Almanya Ligi’nde 6, Fransa ve İspanya liglerinde 7’şer, İtalya Ligi ve Türkiye Süper Ligi’nde de 9’ar takımdan daha fazla gol attı. Ayrıca, Nihat, bu ülkelerin liglerinde gol krallığı için iddialı olan birçok ismi de geçmeyi başardı. Milli futbolcumuz, Deportivo’nun golcüsü Makaay (24), İnter’in golcüsü Vieri (24), Southampton’un golcüsü Beatie (21), Bordeaux’un golcüsü Pauleta (20) ve Arsenal’in golcüsü Henry’nin (19) ardından altıncı sırada bulunuyor. Recoba, Tristan, Ronaldo, Raul, Van Nistelrooy, Totti, Zola, Del Piero, Trezeguet, Michael Owen, İnzaghi, Shevchenko ve Kluivert gibi golcüler ise Nihat’ı geriden takip ediyorlar.
   <br/>
   <br/>
   En dengeli forvet, Kovaçeviç—Nihat
   <br/>
   <br/>
   Avrupa’nın büyük kulüplerinin forvetlerine bakıldığı zaman en istikrarlı ve dengeli forvet olarak Real Sociedad’ın ileri ikilisi görülüyor. Kırmızı kart cezaları dışında takımdaki yerlerini alan Nihat ile Kovaçeviç, hem atıyor, hem attırıyor. Attıkları gol sayısı da birbirlerine çok yakın olan ikili, önemli olanın krallık değil, takımın başarısı olduğunu düşünüyor. Böyle olunca da ortaya mükemmel anlaşan bir forvet çıkıyor. Diğer takımlardaki forvetlerde ise bu istikrar ve denge yok. Attıkları gol sayıları birbirlerine yakın değil. Mesela, Nihat ile Kovaçeviç’in toplamına en yakın olan forvet, Deportivo’dan Makaay ile Tristan. Fakat Makaay’ın attığı gol 24, Diego Tristan’ın ise 9. Aynı durum İnter için de geçerli. Vieri ve Recoba’nın toplam 33 golü bulunuyor. Ancak bu gollerden 24’ü Vieri’ye, 9’u ise Recoba’ya ait.
   <br/>
   <br/>
   Türkiye’de en uyumlu forvet G.Birliği’nin
   <br/>
   <br/>
   Bu arada, Türk takımlarının ileri uçlarının bu sezon verimli olduklarını söylemek çok zor. Forvet konusunda bu sezon en fazla sıkıntıyı yaşayanlardan biri Galatasaray. Sarı—Kırmızılı takım, sezona Chiristian ve Arif ile başladı. Ümit Karan, Baliç ve Berkant’a fazla şans vermeyen Cim Bom, devre arasında Chiristian ile yollarını ayırdı ve yerine Ali Lukunku’yu aldı. İleri ikilide sürekli değişiklik yapan Galatasaray, en sonunda Ümit Karan ile Lukunku’da karar kıldı. Ümit Karan 13 gol atarken, daha yeni yeni açılmaya başlayan Lukunku, henüz 2 gol sevinci yaşadı.
   <br/>
   <br/>
   Fenerbahçe de Galatasaray gibi forvette çok sıkıntı yaşadı. Sezona Washington—Serhat ikilisiyle başlayan Sarı—Lacivertli takım, şeker hastası olan Brezilyalı golcünün kalp spazmı geçirmesinin ardından forvette Serhat ile Tuncay’a görev vermeye başladı. Serhat’ın kadro dışı bırakılmasının ardından Tuncay’ın yanına genç Semih monte edildi. Beşiktaş’ta ise bu sezon ileri ikilide genelde İlhan Mansız ile Ahmet Dursun oynadı. Zaman zaman bu ikiliden birinin yanına Pascal Nouma eklemlendi. Sakatlıklarının da etkisiyle istikrarsız bir sezon geçiren İlhan ile Ahmet Dursun, bu sezon toplam 14 gol atabildi. Geçen sezon 21 golle gol kralı olan ve Dünya Kupası’nda yıldızı parlayan İlhan Mansız, bu sezon ise ancak 7 kez rakip fileleri havalandırabildi.
   <br/>
   <br/>
   Trabzonspor’un forveti Fatih Tekke ile Mehmet Yılmaz da dengesiz ve istikrarsız bir görüntü çizerken, Türkiye Süper Ligi’nde en uyumlu ikili olarak G.Birliği’nin golcüleri dikkat çekti. Hemen her futbolcunun gol atma muvaffakiyeti gösterdiği Kırmızı—Siyahlı ekipte Veysel ile Süleyman Youla 11’er gole imza attı. Takımlarını zirveye taşıyan bu ikili, İspanya, İtalya, İngiltere, Fransa, Almanya ve Türkiye’nin baz alındığı sıralamada kendilerine 12. sırada yer buldu.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2519&yorum=127), [web.archive.org (arşiv bağlantısı)](http://web.archive.org/web/20030929105625/http://www.aksiyon.com.tr:80/detay.php?id=2519&yorum=127)
