# Gureş aslına rücu edecek

*Necati Kola 2000.11.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçen hafta sonunda Türk sporunun geleceğini yakından ilgilendiren federasyon başkanlığı seçimleri vardı. En çok merak edilen konu ise güreşin yeni patronunun kim olacağıydı.
  </font>
 </div>
 <div id="newsText">
  <font class="detail-text">
   Bu çekişmeli yarışta devletin desteklediği Ahmet Ayık ile camianın desteklediği Osman Şansal karşı karşıya geldi. Sonucu oldukça merak edilen seçim yarışını kazanan taraf ise Osman Şansal oldu. Aslında bu yarış Mahmut Demir ile Osman Şansal arasında geçecekti ama derin şartlar bunu engellemişti. Peki, neydi bu derin şartlar? Aylar önce bir daha aday olmayacağını açıklayan Ahmet Ayık, koltuğa tekrar neden talip olmuştu? Ayık döneminde kendisine yeterince değer verilmediği için genç yaşta güreşi bırakan Avrupa, dünya ve olimpiyat şampiyonu Mahmut Demir, adaylıktan neden çekilmişti? Osman Şansal, bu zorlu seçimden açık farkla galip ayrılmayı nasıl başarmıştı?
   <br/>
   <br/>
   Ayık, ata sporunu geri götürdü ama...
   <br/>
   <br/>
   Herşey, en fazla madalya beklediğimiz güreşçilerimizin Sydney 2000 Olimpiyat Oyunları'nda mindere serilmesiyle başladı. Güreş Federasyonu Başkanı Ahmet Ayık, Sydney'e hareket etmeden evvel bir daha aday olmayacağını söylemişti. Evdeki hesaba göre üçü altın olmak üzere en az beş madalya kazanılacak, Ahmet Ayık da başkanlığı zirvede bırakmış olacaktı. Ama evde yapılan hesap çarşıya uymadı. Hamza Yerlikaya'nın dışındaki güreşçilerimiz mindere serilmiş, sıra son madalya umudumuz Harun Doğan'a gelmişti. 1999 yılının dünya şampiyonu Doğan da beklenen performansı gösterememiş, madalya şansını yitirince son maçına çıkmamıştı. İşte, ne olduysa o zaman olmuştu. Harun Doğan, mindere çıkmadığı, ayyıldızsız mayoyla güreştiği ve başarısız olduğu için irticacı ilan edilmişti. İddialara göre sadece Harun Doğan değildi irticacı. Güreş camiasının çoğu böyleydi. Öyleyse ne yapılmalıydı? Ahmet Ayık federasyon başkanlığına tekrar aday olmalı ve ata sporunu irticadan temizlemeliydi. İlerleyen günlerde 'Çocuklar mayo konusunda haklıydı' şeklinde açıklama yapacak olan Spor Bakanı Fikret Ünlü ile Gençlik Spor Genel Müdürü Kemal Mutlu devreye girdi ve Ayık ikna edildi. Bu arada 'irtica'nın kelime anlamı geriye götürmekti. Türk güreşine hem sonuç olarak, hem yönetim olarak, hem de altyapı olarak tarihinin en kötü dönemini yaşatan Ahmet Ayık'a 'irticacı' sıfatı çok yakışıyordu ama kimse bu gerçeği görmek istemiyordu.
   <br/>
   <br/>
   Bu arada 18 Kasım'daki seçim gittikçe yaklaşıyor, Ahmet Ayık'a karşı eski güreşçilerden Osman Şansal ve Mahmut Demir adaylıklarını açıklıyordu. Tabii basın da boş durmuyor, seçimlerin hangi yöntemlerle yapılması gerektiği hususunda görüş bildiriyordu. Bu görüş sahiplerinden biri de, güreşle ilgili yazılarına pek rastlanmayan ancak konu irtica olunca güreş yazısı yazan Hıncal Uluç'a aitti. Şöyle diyordu Uluç: 'Bu sisteme göre başkanlar seçimle gelecek. Seçimde kulüpler oy kullanacak. Kulüplerin çoğu yeşil sermayeyle kurulmuş. Bugün Türkiye, federasyon başkanlarını seçimle getirecek sportif olgunluğa erişmemiştir. Bu sebeple yeni bir spor yasası ile başkanlar eskiden olduğu gibi atama yolu ile göreve getirilsin. Haa, ille de demokrasi mi? En demokrat olması gereken üniversitelerde rektörler nasıl seçiliyor? Seçimle... Üniversite altı aday seçiyor, YÖK üçe indiriyor, cumhurbaşkanı birini atıyor. İrticanın spora sızmasını engelleyecek süpab da budur'.
   <br/>
   <br/>
   Demir: Herşey Ayık'a göre ayarlanmış
   <br/>
   <br/>
   Ancak bu öneri dikkate alınmadı ve daha insaflı(!) bir seçim sistemi belirlendi. Bu sisteme göre, Avrupa şampiyonlarına, Milli Takım antrenörlerine, güreş yazarlarına (Dünya Güreş Yazarları Birliği Başkanı Ali Gümüş de dahil), güreş il temsilcilerine ve Kırkpınar'da dereceye giren başpehlivanlara oy hakkı tanınmadı. Hal böyle olunca Mahmut Demir, Osman Şansal lehine adaylıktan çekildiğini açıkladı. Demir'in gerekçeleri ilginçti. Şöyle diyordu Demir: 'Seçim demokratik bir yöntemle yapılmayacak. Bu şartlar altında başkan seçilmem mümkün değil. Herşey Ahmet Ayık'ın kazanacağı şekilde ayarlanmış. Gençlik Spor Genel Müdürlüğü emrindeki il müdürlerine 71, Gençlik Spor İl Müdürlükleri tarafından kurulan kulüplere ise 89 oy hakkı verilmiş. Seçimde oy kullandırılması düşünülen Gençlik Spor İl Müdürlüğü kulüplerinin faaliyetlere katılıp katılmadığı kamuoyunca bilinmemektedir. Ayrıca camiada adı dahi duyulmamış, bazı hayali kulüplerin delegelerine oy hakkı verilmiştir. Diğer yandan Avrupa şampiyonlarına, dünya ve olimpiyat ikincisine, üçüncüsüne, ayrıca Kırkpınar başpehlivanlarına oy hakkı tanınmamıştır. Bu durumda seçimi, mevcut başkanın kazanacağı aşikârdır'.
   <br/>
   <br/>
   12 Eylül zihniyeti bir kez daha mağlup
   <br/>
   <br/>
   Ahmet Ayık nasıl olsa kazanacağım deyip seçim çalışması yapmazken; Osman Şansal hiç durmadan çalıştı, Türkiye'yi karış karış dolaştı, tam kırk bin kilometre yol katetti ve mutlu sona ulaşmayı başardı. Sonuçlar açıklandığında Ayık ile Şansal arasında yüze yakın oy farkı vardı. Şansal'a, başta Güreş Federasyonu eski Başkanı ve İçişleri Bakanı Sadettin Tantan olmak üzere, eski şampiyonlardan Gazanfer Bilge, Mustafa Dağıstanlı ve Müzahir Sille, yeni şampiyonlardan Ercan Yıldız ve Hamza Yerlikaya, spor camiasından Aziz Yıldırım, Adnan Polat ve Nevzat Demir, güreş yazarlarından Ali Gümüş, Avni Tarhan, M.Murat İğrek ve Lokman Köse destek verdiler. Bunca seçim sistemi değişikliğine rağmen camianın adayı Osman Şansal'ın Güreş Federasyonu koltuğuna oturması, 12 Eylül sonrası yapılan seçimlerde Turgut Özal'ın iktidara rağmen iktidar olmasına benziyordu. 12 Eylül ihtilalinden sonra tekrar çok partili hayata geçileceğinde Devlet Başkanı Kenan Evren, Turgut Özal'a değil de, kendilerinin adayı Turgut Sunalp'e oy verilmesini istemişti. Ama halk büyük çoğunlukla Özal'ı tercih etmiş, Sunalp'i ise adeta sandığa gömmüştü. Tarih tekerrür etti ve aynı zihniyet bu sefer Güreş Federasyonu koltuğu için yapılan seçimde mağlup oldu.
   <br/>
   <br/>
   "Ata sporu eski ihtişamına kavuşacak"
   <br/>
   <br/>
   Peki, ata sporumuzun yeni patronunun önünde ne gibi problemler var? Bu problemler nasıl halledilecek? Türk güreşi yeniden eski ihtişamına kavuşabilecek mi? Osman Şansal, kendinden ve kuracağı ekipten gayet emin. 'Herkesin bildiği gibi Türk güreşi son yıllarda hak etmediği bir duruma düştü. Bundan gerek güreş camiası, gerekse güreşseverler oldukça rahatsız. Bizim amacımız, Türk güreşini ihtişamlı günlerine döndürmek. Bunun için herkesin söz sahibi olacağı Yüksek İstişare Kurulu oluşturacağız. Türk güreşinin en genel politikalarını bu kurul belirleyecek. Hedefe suni problemlerle değil, engellerin üzerine kararlılıkla gidilerek ulaşılacağını düşünüyoruz. Bu nedenle küskün, kırgın ve paramparça olmuş köklü camiamızı yeniden tek vücut yapmak için uğraşacağız. İlgisizlikten kapanan kulüplerin yeniden açılmasını sağlayacağız. Fenerbahçe, Galatasaray ve Beşiktaş gibi büyük kulüplerin de güreş şubesi açması için çalışacağız. Amacımız, futbol popülaritesini güreşle tanıştırıp kitlelerin dikkatini mindere de çekmek. Ayrıca, iki yıl güreşten uzaklaştırılan Harun Doğan başta olmak üzere ceza alan güreşçilerin en kısa zamanda mindere dönmesini sağlayacağız'.
   <br/>
   <br/>
   Email: kolaca@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A8439F5D52DAFFE530C5686AA08AEAA2?newsId=7005), [web.archive.org (arşiv bağlantısı)](http://web.archive.org/web/20120815003848/http://www.aksiyon.com.tr:80/aksiyon/newsDetail_getNewsById.action;jsessionid=A8439F5D52DAFFE530C5686AA08AEAA2?newsId=7005)
