# Karesiz gömlek işime engel değil

*Necati Kola Bilinmeyen-tarih*

<div>
 <font>
  <img border="0" height="1" src="/web/20050302180222im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180222im_/http://www.aksiyon.com.tr/resim/302/74.jpg" vspace="5"/>
  </p>
 </font>
 <font class="content">
  Hani şu dört yıl önceki unutulmaz Fenerbahçe maçı kaybedilmeseydi ve yıllardır zirveye hasret kalan Trabzonspor şampiyon olsaydı Terimizm’den önce Güneşizm’den bahsediyor olacaktık belki de.
 </font>
 <br/>
 <p>
  <font class="content">
   Ama olmadı. Günlük güneşlik Avni Aker’in üzerine birden bire kara bulutlar çöktü ve ne olduysa o karanlıkta oldu. Şampiyonlukla birlikte umutlar da, Şampiyonlar Ligi’nden gelecek olan paralar da uçup gitti, futbolla yatıp futbolla kalkan şehir havasını aniden kaybetti. O Trabzon hâlâ toparlanabilmiş değil.
   <br>
    <br>
     Trabzon’daki hava kaybolunca Faruk Özak başkanlığındaki yönetim görevi Mehmet Ali Yılmaz’a bıraktı, çok geçmeden başarılı teknik direktör Şenol Güneş de istifa etti. Trabzonspor’un ardından bir sezon Antalyaspor’u, üç ay kadar da Sakaryaspor’u çalıştıran Güneş, iki yıl gözlerden ırak kaldıktan sonra A Milli Takım’ın başına getirildi. Basının Şenol Güneş’e bakış açısı genelde olumluydu ancak aykırı düşünenler de yok değildi. Onlara göre Şenol Güneş işsiz kalmıştı, A Milli Takım’ın başına Trabzonlu olduğu için getirilmişti, üstelik giyinmesini de bilmiyordu. Teknik Direktör Şenol Güneş’le Türk Milli Takımı’nın sistemini ve 2002 Dünya Kupası’ndaki şansımızı konuştuk.
     <br>
      <br>
       ‘Teklif almadığım kulüp kalmadı’
       <br/>
       <br/>
       Şenol Güneş’e neden bu kadar gözlerden ırak kaldığını soruyoruz ilk önce. İki sebebinin olduğunu söylüyor Güneş. ‘Ben yirmi yıl futbol oynadım, on üç yıl da antrenörlük yaptım. Hayatım boyunca hiç boş durmadım, işsiz kalmadım. Trabzonspor’dan sonra bir sezon Antalyaspor’da, iki üç ay kadar da Sakaryaspor’da çalıştım. Oyuncuların problemleri vardı, verilen sözler yerine getirilmemişti, kendim ayrıldım. Daha sonra, bugün 1. Lig’de oynayan takımların çoğundan teklifler aldım ancak ben çalışmak istemedim. Problem saha içiyle ilgili değildi, yönetimlerle ilgiliydi. Bir de uzun yıllardan beri hiç ara vermeden çalıştığım için biraz dinleneyim, dedim. Bir insan sürekli çalışarak iş yapmış sayılmaz. Dinlenirken de çalışabilir, iş yapabilir. Ben de öyle yaptım. Hem dinlendim, hem de kendimi geliştirdim. Yurt dışında maçlar izledim, seminerlere katıldım... Kimse benim işsiz kaldığımı iddia edemez. Bırakın Gaziantep’i, Bursa’yı, Erzurum’u, Konya’yı, Siirt’i, bana geçen sezon başında Trabzonspor’un herşeyini teslim ettiler, ancak istediğim şartlar oluşmadığı için kabul etmedim. Bence para herşey demek değil’.
       <br/>
       <br/>
       ‘Kamuoyu artık bilinçlendi’
       <br/>
       <br/>
       ‘Sahayla ilgili eleştirileri anlayışla karşılarım’ diyen Şenol Güneş, giyimi ve kişiliğiyle ilgili eleştirileri ise son derece kötü niyetli olarak değerlendiriyor. “Karesiz gömlek yakışmamış, elbisesi bol gelmiş, Trabzonlu olduğu için göreve getirildi” gibi eleştirileri anlayışla karşılayamam. Giyim tarzım işime engel değil. Herkes istediği gibi giyinir, hiç kimse karışamaz. Kaldı ki kalitesiz de giyinmiyorum. İşte, üzerimdeki elbiseler Sarar’dan. Daha ne yapmam lazım acaba? Bu tür eleştirileri yapanların iyi niyetli olmadıklarını düşünüyorum. Bu tür kişiler hep olacaktır da. Sayın Terim’e de, Sayın Denizli’ye de aynı şeyler hep yapıldı, bana da yapılıyor. Benim yerime başka birisi gelseydi ona da aynı eleştiriler yapılacaktı. Ben bunlara kafa yormuyorum. Bu tür eleştirilerle Türk futbolu ilerlemez. Kamuoyu artık bilinçlendi, bu tür eleştirilere kimse itibar etmiyor artık. Ben de itibar etmiyorum’.
       <br/>
       <br/>
       ‘Terim ve Denizli’nin doğrularını
       <br/>
       <br/>
       devam ettiriyorum’
       <br/>
       <br/>
       Peki, Fatih Terim ve Mustafa Denizli’den sonra göreve gelmek Şenol Güneş’in işini kolaylaştırıyor mu, yoksa zorlaştırıyor mu? Güneş’e göre elde edilen başarılarda sadece Fatih Terim’in ve Mustafa Denizli’nin değil, daha öncekilerin de payı var. ‘Sayın Fatih Terim ve Sayın Mustafa Denizli geçmiş yıllara oranla oldukça başarılıdır. Bana göre daha öncekiler de başarılıdır. Neye göre başarılıdır? Şartlara bakmak lazım. Ekonomik durumların, tesislerin ve anlayışın eksik olduğu dönemlerde Özkan Sümer de, Coşkun Özarı da, Tınaz Tırpan da, Sepp Piontek de başarılı olmuşlardır. Olayı sadece saha sonuçlarıyla değerlendirmemek lazım. Sahada başarılı sonuçlar alınamamıştır belki ama iş üretilmiştir. Biz bunları yok sayamayız. Ben de kimseyi kıskanmadan, kimseyi karalamadan, daha çok çalışarak Fatih Terim ve Mustafa Denizli ile yükselen çıtayı daha yükseğe çıkartmak için uğraşacağım. Takımda yaşlı— genç ayrımı yapmıyorum. Kadroda Bülent de yer buluyor, Emre de. Kulüp ayrımı da yapmıyorum. Terim’in doğrularını da, Denizli’nin doğrularını da devam ettiriyorum, kendi doğrularımı da katıyorum. Bu bir hizmet yarışıdır. Artık futbolumuz oldukça gelişti. Birlik beraberlik içinde hareket ettiğimiz sürece işimizin kolay olduğunu düşünüyorum’.
       <br/>
       <br/>
       ‘Moldova maçı o kadar önemli değildi’
       <br/>
       <br/>
       Moldova her ne kadar kolay bir takım olarak nitelense de aslında zorlu bir rakipti. Fatih Terim döneminde de, Mustafa Denizli döneminde de zorlanmış ve İstanbul’da ancak 2—0 mağlup edebilmiştik. Acaba Şenol Güneş ilk resmi maçı olması nedeniyle böyle bir rakip karşısında korkuya kapılmış mıydı? ‘Korku yoktu ama heyecan vardı’ diyor Güneş. ‘Heyecan hep vardır zaten bende. Heyecan olmadan olmaz. Hep kazanmak isterim ama kaybettiğim zaman da paniklemem, dersler çıkarırım. Bosna maçını kaybettik ama bazı dersler çıkardık, hatalarımızı gördük. Moldova maçını kazandık. Kazanamayabilirdik de... Kazanmak çok önemliydi diyorlar ama benim için o kadar da önemli değildi. Çünkü, ilk maçımızı oynuyoruz, takımın ne vereceği belli değil, oyuncuların bir kısmı değişti, sakat ve cezalı oyuncularımız var, sezon başı olduğu için bazı oyuncular henüz hazır değil, belli bir kesim tarafından olumsuz bir kamuoyu baskısı var... Ama biz bütün bu olumsuzlukları aştık. Seyirciler tribünleri doldurdu, oyuncular ellerinden geleni yaptı, tabelaya net bir skor yansıdı, acımasız eleştiriler yapanlar çıktıysa da medyanın yüzde sekseni bizimle birleşti ve güzel bir aile havası oluştu. Bu ailede tartışma olacaktır. Konuşarak, tartışarak başarıyı yakalayacağız. Ama biz kavga etmeyeceğiz. Samimi olmamız birbirimizi eleştirmemize engel değil ki. Ben nasıl oyuncumu eleştiriyorsam medya da beni eliştirecek, ben nasıl oyuncuma saygısızlık yapmıyorsam medya da bana saygısızlık yapmayacak’.
       <br/>
       <br/>
       Popescu ve Capone Türk olsaydı...
       <br/>
       <br/>
       Moldova maçına Galatasaray ağırlıklı onbir sürmesine rağmen takımı Galatasaray’ın sistemiyle oynatmamasının sebebi neydi peki? ‘Popescu ve Capone’un Türk olmayışı’ diyor Güneş. ‘Biz ne Galatasaraylı oyuncuları, ne de Galatasaray’ın sistemini düşünüyoruz. Biz sadece Milli Takım’ın başarısını düşünüyoruz. Benim gözümde Fenerbahçe de, Beşiktaş da, Galatasaray da, Trabzonspor da aynıdır. Çağırdığım oyuncular hiçbir kulübün değil, Milli Takım’ın oyuncularıdır. Ben oyun sistemi olarak liberosuz sistemi, yani Galatasaray’daki sistemi benimsiyorum. Ancak bunu birden bire Milli Takım’a yerleştirmek zor. Çünkü, Galatasaray’da bu sistemi Popescu—Bülent ya da Bülent—Capone uyguluyor. Bu sistemi Milli Takım’da rahatça uygulayabilmek için bütün takımların liberosuz sisteme geçmesi ve oyuncuların bu sisteme alışması lazım. Moldova maçında Bülent’in yanında Popescu veya Capone olamayacağı için 3—5—2 oynadık. Biz liberosuz sisteme yavaş yavaş geçeceğiz. Birden pat diye geçip de bir aksaklık olursa gereksiz puan ve moral kaybına uğrarız. Şu anda dünyanın benimsediği oyun anlayışı zaten bu. Yavaş yavaş bütün takımlarımızın bu sisteme geçeceğini umuyorum. Bir zamanlar 3—5—2’ye geçişte zorlanma oldu ama daha sonra herkes bu sistemle oynamaya başladı’.
       <br/>
       <br/>
       ‘Tepeleri teker teker göreceğiz’
       <br/>
       <br/>
       Türk futbolu son yıllarda çok büyük aşamalar kaydetti ve artık hedef 2002 Dünya Kupası’na katılabilmek değil, orada en azından çeyrek final oynayabilmek. Gerek grubumuz, gerek dünya futbolu açısından baktığımızda Türk Milli Takımı neleri başaracak güçte? Şenol Güneş, ‘Önemli aşamalar kaydettiğimiz bir gerçek ama önce bir katılalım’ diyor. ‘Uzun vadede çeyrek final oynamak elbette olmalı ancak öncelikli hedefimiz Dünya Kupası’na katılmak olmalı. Önce birinci basamağa bir basalım. Bizim için katılmak çok önemli. İkinci bir heyecanla bu heyecanı öldürmeyelim. Dünya Kupası’na katıldıktan sonra arkası zaten gelir. Bir tepeye çıktıktan sonra yeni tepeler bulursunuz. Ama daha tepeye çıkmadan bir tepe daha aşacağız derseniz kafalar bulanır. Biz şu anda Moldova’yı çoktan unuttuk, İsveç ve Azerbaycan maçlarını düşünüyoruz.’
       <br/>
       <br/>
       Önümüzdeki günlerde iki önemli maç oynayacağız. Dört gün içinde önce İsveç’le, sonra da Azerbayacan’la karşılaşacağız. Şenol Güneş’i en fazla düşündüren tabii ki İsveç maçı. ‘İsveç’in takım oyunu çok iyi, bloklar arası uyumu mükemmel, yeni oyuncusu yok, oturmuş bir kadrosu var. Rakibe az pozisyon veriyor, yakaladığı pozisyonları kolay harcıyor. Grubumuzdaki en ciddi rakip. Biz bu maçı final olarak görüyoruz. Oradan iyi bir neticeyle dönmemiz işimizi epey kolaylaştıracak’.
       <br/>
       <br/>
       e—mail: kolaca@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13936), [web.archive.org (arşiv bağlantısı)](http://web.archive.org/web/20050302180222/http://www.aksiyon.com.tr:80/detay.php?id=13936)
