# BEŞİNCİ BÜYÜK ARANIYOR

*Necati Kola 2002.03.23*

<div>
 <p class="spot">
  Sadece Türkiye'de değil, Avrupa'nın birçok ülkesinde de hep aynı takımların başarısı dikkat çekiyor. Şampiyonluk yaşayan takımların sayısı fazla olsa bile Almanya, İspanya, İngiltere, Portekiz, Hollanda ve İskoçya gibi ülkelerde de birkaç kulübün hakimiyeti var. Mesela, İspanya'da Real Madrid ve Barcelona, Almanya'da Bayern Münih, Portekiz'de Porto ve Benfica, Hollanda'da Ajax ve PSV Eindhoven, İngiltere'de Liverpool ve Manchester United...
 </p>
 <p class="metin">
 </p>
 <img border="0" src="/web/20020522002107im_/http://www.aksiyon.com.tr/2002/381/resimler/besinci.jpg"/>
 <p class="metin">
  Türkiye 1. Futbol Ligi'nde, 1975 yılına kadar İstanbul'un üç büyük takımı Fenerbahçe, Galatasaray ve Beşiktaş'ın hakimiyeti vardı. Bu hakimiyete, 1975—76 sezonunda fırtına gibi esen Trabzonspor son verdi. Anadolu'nun gururu olan Bordo—Mavili takım, 1983—84 sezonuna kadar tam altı kez şampiyon oldu. Karadeniz ekibinin bu başarılarından sonra büyüklerin sayısı dörde yükseldi. Trabzonspor'dan önce Eskişehirspor beş— altı sefer şampiyonluğu zorlamıştı; fakat ligi ikinci ve üçüncü bitirmekten öteye gidememişti. Daha sonraları Adanaspor, Boluspor, Zonguldakspor, Bursaspor, Samsunspor, Malatyaspor ve Kocaelispor'un zirve için birkaç kez cılız girişimleri olmuştu. En son olarak da geçen sezon Gaziantepspor bu fırsatı eline geçirmişti. Ancak ne yazık ki bu takımlarımız beşinci büyük olarak Türk futbol tarihindeki yerlerini alamadılar.
 </p>
 <p class="metin">
  Biz de son 30 sezonu baz alarak 'Acaba Avrupa'da hangi ülkeler beşinci büyüğünü arıyor?' diye bir araştırma yaptık ve ilginç sonuçlarla karşılaştık. Sovyetler Birliği ile Yugoslavya'nın dağılmasından ve Çekoslovakya'nın ayrılmasından sonra ortaya çıkan devletlerin sekiz—on yıllık liglerini saymazsak, beşinci büyüğünü arayan ülkeler olarak karşımıza Türkiye ile birlikte Hollanda, Portekiz ve İskoçya çıkıyor.
 </p>
 <p class="metin">
  Dağılan ve ayrılan ülkeler
 </p>
 <p class="metin">
  Şampiyon takım sayısı en az olan ülkelere baktığımızda, karşımıza Sovyetler Birliği ile Yugoslavya'nın dağılmasının ve Çekoslavakya'nın ayrılmasının ardından kurulan devletler çıkıyor. Liglerinin sekiz—on yıllık mazisi bulunan bu ülkelerin şampiyon sayısı iki ve üç. Türkiye'de olduğu gibi bu ülkelerde de bir ya da iki takımın hegemonyası var. Mesela, Ukrayna'da Dinamo Kiev, Rusya'da Spartak Moskova, Çek Cumhuriyeti'nde Sparta Prag, Slovakya'da Slovan Bratislava, Slovenya'da Maribor Branik ve Gürcistan'da da Dinamo Tiflis'in diğer takımlara karşı bariz bir üstünlüğü söz konusu. Bu ülkelerden sadece Hırvatistan'da biraz denge var. 12 yıllık Hırvatistan liginde bugüne kadar 5 kez Croatia Zagrep, 4 kez Hajduk Split ve birer kez de Dinamo Zagrep ve İnker Zagrep'in şampiyonluğu bulunuyor.
 </p>
 <p class="metin">
  Türkiye, Hollanda, Portekiz ve İskoçya
 </p>
 <p class="metin">
  Son 30 sezona baktığımızda beşinci büyüğünü arayan ülkeler olarak karşımıza Türkiye'nin yanı sıra Hollanda, Portekiz ve İskoçya çıkıyor. Türkiye'de bu dönemde Galatasaray'ın 10 kez, Fenerbahçe'nin 8 kez, Beşiktaş ve Trabzonspor'un da 6 kez şampiyonluğu bulunuyor. Hollanda'da Ajax'ın 13 kez, PSV Eindhoven'ın 12 kez, Feyenoord'un 4 kez ve Alkmaar'ın 1 kez; Portekiz'de Porto'nun 13 kez, Benfica'nın 12 kez, Sporting Lizbon'un 4 kez ve Boavista'nın 1 kez; İskoçya'da da Glasgow Rangers'ın 15 kez, Celtic'in 11 kez, Aberdeen'in 3 kez ve Dundee United'ın da 1 kez şampiyonluğu var. Bu rakamlardan yola çıkarak Ajax ve PSV Eindhoven'a Hollanda'nın, Porto ve Benfica'ya Portekiz'in, Glasgow Rangers ve Celtic'e de İskoçya'nın Fenerbahçe'si ve Galatasaray'ı demek mümkün.
 </p>
 <p class="metin">
  5'ten fazla şampiyon çıkaran ülkeler
 </p>
 <p class="metin">
  Malta, San Marino, Lüksemburg, Estonya ve Moldova gibi ligleri kalitesiz olan ülkeleri değerlendirmeye almadığımız bu araştırmaya göre, beş ile sekiz arasında şampiyon çıkaran on bir ülke bulunuyor. Bu ülkelerden Yunanistan ve Romanya'nın 5, Avusturya, Norveç ve İspanya'nın 6, Arnavutluk, Belçika, Finlandiya, Almanya ve Macaristan'ın da 8 şampiyon takımı var. Araştırmaya göre, dokuzdan fazla şampiyon çıkaran ülke sayısı da sekiz. Bu ülkelerden Bulgaristan, İngiltere, Fransa ve İtalya'nın 9, İsveç ve İsviçre'nin 10, Danimarka ve Polonya'nın da 12 şampiyon takımı bulunuyor.
 </p>
 <p class="metin">
  Ülkelerin tek hakimleri
 </p>
 <p class="metin">
  Araştırmamıza göre, başka şampiyon çıksa da birçok ülkede sadece bir kulübün hakimiyetini görüyoruz. Bu kulüpleri şöyle sıralamak mümkün: Rosenborg (Norveç), Dinamo Kiev (Ukrayna), Spartak Moskova (Rusya), Sparta Prag (Çek Cumhuriyeti), Bratislava (Slovakya), Dinamo Tiran (Arnavutluk), Maribor Branik (Slovenya), Helsinki (Finlandiya), Dinamo Tiflis (Gürcistan), Bayern Münih (Almanya), Grasshopper (İsviçre) ve Göteborg (İsveç).
 </p>
 <p class="metin">
  Avrupa'nın F.Bahçe ve G.Saray'ları
 </p>
 <p class="metin">
  Dört ve dörtten fazla şampiyon çıkarsalar da birçok ülkede de Türkiye'deki gibi birkaç kulübün rekabetini ve hakimiyetini görüyoruz. Avrupa'nın Fenerbahçe'si ve Galatasaray'ı olarak nitelendirebileceğimiz bu kulüpler de şöyle: Olimpiakos—Panathinaikos (Yunanistan), Ajax—PSV Eindhoven (Hollanda), Porto—Benfica (Portekiz), Steaua Bükreş—Dinamo Bükreş (Romanya), Glasgow Rangers—Celtic (İskoçya), Real Madrid—Barcelona (İspanya), Anderlecht—Brugge (Belçika), Ujpesti—Honved—Ferençvaroş (Macaristan), CSKA Sofya—Levski Sofya (Bulgaristan), Liverpool—Manchester United (İngiltere) ve Juventus—Milan (İtalya).
 </p>
 <p class="metin">
  Dengeli lig yok gibi
 </p>
 <p class="metin">
  Şampiyon sayısına ve şampiyonlukların dağılımına baktığımızda ligleri dengeli diyebileceğimiz üç ülke karşımıza çıkıyor. Danimarka, Polonya ve Fransa... 12 şampiyon takımı olan Danimarka'da Brondby'nin 8, Kopenhag'ın 5, Vejle ve Odense'nin 3, Hvidovre, Lyngby ve Arhus'un 2, Koge, Herfolge, AGF, Esbjerg ve Silkeborg'un da 1 şampiyonluğu bulunuyor. Yine 12 şampiyonlu Polonya'da Gornik Zabrze ve Lech Poznan'ın 5, Ruch Corzow ve Widzew Lodz'un 4, Wisla Krakow'un 3, Stal Mielec ve Legia Warşova'nın 2, Slask Wroclaw, Bytom, Zaglebie Lubin, Ptak Lodz ve Polonya Warşova'nın 1 şampiyonluğu var. 9 şampiyonu bulunan Fransa'da ise Nantes'ın 6, Marsilya ve Monaco'nun 5, Saint Etienne ve Bordeaux'un 4, Paris Saint Germain'in 2, Strasbourg, Auxerre ve Lens'in de 1 şampiyonluğu mevcut. Bu arada, 1992—93 sezonunda şike yaptığı gerekçesiyle Marsilya'nın şampiyonluğunun elinden alındığını ve küme düşürüldüğünü de belirtelim.
 </p>
 <p class="metin">
 </p>
 <p class="arabaslik">
  Son 30 yılda ülke şampiyonları
 </p>
 <p class="metin">
  UKRAYNA (2 Takım): 9 kez: Dinamo Kiev 1 kez: Simferopil
 </p>
 <p class="metin">
  RUSYA (2 Takım): 9 kez: Spartak Moskova 1 kez: Spartak Alaniya
 </p>
 <p class="metin">
  ÇEK CUMHURİYETİ (2 Takım): 7 kez: Sparta Prag 1 kez: Slavia Prag
 </p>
 <p class="metin">
  YUGOSLAVYA (3 Takım): 6 kez: Crvena Belgrad 5 kez: Partizan Belgrad 1 kez: Obilic
 </p>
 <p class="metin">
  SLOVAKYA (3 Takım): 4 kez: Slovan Bratislava 2 kez: Kösice, İnternational Bratislava
 </p>
 <p class="metin">
  SLOVENYA (3 Takım): 5 kez: Maribor Branik 4 kez: Olimpija Ljubljana 1 kez: Nova Gorica
 </p>
 <p class="metin">
  GÜRCİSTAN (3 Takım): 7 kez: Dinamo Tiflis 3 kez: İberia Tiflis 2 kez: Torpedo Kutaisi
 </p>
 <p class="metin">
  HIRVATİSTAN (4 Takım): 5 kez: Croatia Zagrep 4 kez: Hajduk Split 1 kez: Dinamo Zagrep, İnker Zagrep
 </p>
 <p class="metin">
  HOLLANDA (4 Takım): 13 kez: Ajax 12 kez: PSV Eindhoven 4 kez: Feyenoord 1 kez: AZ Alkmaar
 </p>
 <p class="metin">
  PORTEKİZ (4 Takım): 13 kez: Porto 12 kez: Benfica 4 kez: Sporting Lizbon 1 kez: Boavista
 </p>
 <p class="metin">
  İSKOÇYA (4 Takım): 15 kez: Glasgow Rangers 11 kez: Celtic 3 kez: Aberdeen 1 kez: Dundee United
 </p>
 <p class="metin">
  TÜRKİYE (4 Takım): 10 kez: Galatasaray 8 kez: Fenerbahçe 6 kez: Beşiktaş, Trabzonspor
 </p>
 <p class="metin">
  YUNANİSTAN (5 Takım): 13 kez: Olimpiakos 8 kez: Panathinaikos 6 kez: AEK 2 kez: PAOK 1 kez: Larisa
 </p>
 <p class="metin">
  ROMANYA (5 Takım): 14 kez: Steaua Bükreş 9 kez: Dinamo Bükreş 4 kez: Croiova 2 kez: Arges Piteşti 1 kez: Rapid Bükreş
 </p>
 <p class="metin">
  AVUSTURYA (6 Takım): 11 kez: Austria Wien 8 kez: Tirol İnsbruck 3 kez: Rapid Wien, Salzburg 2 kez: Sturm Graz 1 kez: Linz
 </p>
 <p class="metin">
  NORVEÇ (6 Takım): 13 kez: Rosenborg 7 kez: Viking 4 kez: Lillestrom 3 kez: Valerenga 2 kez: IK Start 1 kez: Moss
 </p>
 <p class="metin">
  İSPANYA (6 Takım): 14 kez: Real Madrid 8 kez: Barcelona 3 kez: Athletico Madrid 2 kez: Real Sociedad, Athletic Bilbao 1 kez: Deportivo
 </p>
 <p class="metin">
  ARNAVUTLUK (8 Takım): 7 kez: Dinamo Tiran, Vlaznia 5 kez: SK Tiran 4 kez: Partizani, Nentöri 1 kez: Elbasan, Flamurtari, Teuta
 </p>
 <p class="metin">
  BELÇİKA (8 Takım): 12 kez: Anderlecht 10 kez: Brugge 2 kez: Beveren, Standart Liege 1 kez: Lierse, RWDM, Mechelen, Genk
 </p>
 <p class="metin">
  FİNLANDİYA (8 Takım): 9 kez: Helsinki 5 kez: Valkeoski, Lahti 3 kez: Tampere 2 kez: Turku, Kuopio, Oulu, Jazz Pori
 </p>
 <p class="metin">
  ALMANYA (8 Takım): 15 kez: Bayern Münih 3 kez: B. Mönchengladbach, Hamburg 2 kez: Stuttgart, Werder Bremen, Kaiserslautern, Borussia Dortmund 1 kez: Köln
 </p>
 <p class="metin">
  MACARİSTAN (8 Takım): 8 kez: Ujpesti, Honved 6 kez: Ferençvaroş 3 kez: MTK Budapeşte 2 kez: Györ 1 kez: Vasas, Dunaferr, Vac—Samsung
 </p>
 <p class="metin">
  BULGARİSTAN (9 Takım): 12 kez: CSKA Sofya 10 kez: Levski Sofya 2 kez: Litex 1 kez: Beroe, Etar, Slavia Sofya, Sredets, Vitosha, Lokomotif Sofya
 </p>
 <p class="metin">
  İNGİLTERE (9 Takım): 11 kez: Liverpool 7 kez: Manchester United 3 kez: Arsenal 2 kez: Derby Country, Leeds United, Everton 1 kez: Nottingham Forest, Aston Villa, Blackburn Rovers
 </p>
 <p class="metin">
  FRANSA (9 Takım): 6 kez: Nantes 5 kez: Marsilya, Monaco 4 kez: Saint Etienne, Bordeaux 2 kez: Paris Saint Germain 1 kez: Strasbourg, Auxerre, Lens
 </p>
 <p class="metin">
  İTALYA (9 Takım): 12 kez: Juventus 7 kez: Milan 2 kez: Lazio, İnter, Roma, Napoli 1 kez: Torino, Verona, Sampdoria
 </p>
 <p class="metin">
  İSVEÇ (10 Takım): 10 kez: Göteborg, 5 kez: Malmö 4 kez: Halmstad 3 kez: Östers 2 kez: Atvidabergs, AIK 1 kez: Örgryte, Norrköping, Helsinborg, Hammarby
 </p>
 <p class="metin">
  İSVİÇRE (10 Takım): 10 kez: Grasshopper 4 kez: Basel, Zürih, Servette 2 kez: Neuchatel Xamax, Sion 1 kez: Young Boys, Luzern, Aarau, Saint Gallen
 </p>
 <p class="metin">
  DANİMARKA (12 Takım): 8 kez: Brondby 5 kez: Kopenhag 3 kez: Vejle, Odense 2 kez: Hvidovre, Lyngby, Arhus 1 kez: Koge, Herfolge, AGF, Esbjerg, Silkeborg
 </p>
 <p class="metin">
  POLONYA (12 Takım): 5 kez: Gornik Zabrze, Lech Poznan 4 kez: Ruch Corzow, Widzew Lodz 3 kez: Wisla Krakow 2 kez: Stal Mielec, Legia Warşova 1 kez: Slask Wroclaw, Bytom, Zaglebie Lubin, Ptak Lodz, Polonya Warşova
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020522002107/mailto:kolaca@hotmail.com">
   kolaca@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/381/spor/1.htm), [web.archive.org (arşiv bağlantısı)](http://web.archive.org/web/20020522002107/http://www.aksiyon.com.tr:80/2002/381/spor/1.htm)
