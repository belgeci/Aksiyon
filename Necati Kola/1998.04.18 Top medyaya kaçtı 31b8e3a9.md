# Top medyaya kaçtı

*Necati Kola 1998.04.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Medya ve futbol... Her geçen gün birbiriyle biraz daha içli dışlı hale gelen, biraz daha bütünleşen iki dev sektör.
  </font>
 </div>
 <div id="newsText">
  <font class="detail-text">
   Futbol maçlarını birçok insan seyrediyor, televizyonlar da maçların naklen yayın hakkını elde edebilmek için birbirleriyle kıyasıya bir mücadeleye girişiyorlar. Cine 5 ile Bimaş arasındaki kavga bunun en bariz örneği.
   <br/>
   <br/>
   Maçların naklen yayınının dışında medya futbol ilişkisinin bir başka boyutu daha var: Medya patronlarının futbol takımlarına sahip olmaya başlamaları. Bu konuyla ilgili güzel bir misal olarak Berlusconi Milan örneğini vermek mümkün. (Berlusconi'nin Telepiu+ adlı kanalı İtalya'da Havuz Sistemi'ne ortak olan kanallardan birisi.) İtalya'da Basın Kralı olarak anılan Silvio Berlusconi bu gücünü kullanarak Milan Futbol Kulübü'nü satın aldı, futbol yıldızlarını toplayıp Milan'ı lig ve Avrupa şampiyonluğuna taşıyarak popülaritesini artırdı, Forza İtalia Partisi'ni kurdu, daha sonra 'Forza İtalia' sloganıyla girdiği seçimleri kazanarak İtalya Başbakanı oldu.
   <br/>
   <br/>
   Medya futbol kulübü ilişkisine Avrupa'dan başka örnekler de vermek mümkün. Canal Plus Paris Saint Germain (Fransa), C Sİ Vicenza (İtalya), IMG Strasburg (Fransa), Antenna 3 Valencia (İspanya).
   <br/>
   <br/>
   Cem Uzan, Star, İstanbulspor
   <br/>
   <br/>
   Medya patronlarının futbol kulüplerine sahip olması, 1994 yılında Cem Uzan'la birlikte Türkiye'de de başladı. Medya alanında ilklere imza atan Cem Uzan, gerçekleştirdiği icraatlar gözönüne alındığında, Silvio Berlusconi ile benzerlikler arz ediyor. Star TV, Kral TV, Telsim, Çukurova Elektrik, Kepez Elektrik ve daha birçok şirketin sahibi olan Cem Uzan, 1994 yılında İstanbulspor'u satın aldı ve kulübü şirketleştirdi. İstanbulspor 1. Lig'e çıkınca da çok rakamlı paralar karşılığında yıldız oyuncuları transfer etti. Takımın başına da dünyaca ünlü teknik direktör Leo Beanhacker'i getirdi. Amacı, taraftarı olmasa da İstanbulspor'u seyredilebilir bir takım haline getirmek ve insanları ekran başına toplayabilmekti. O zamanlar Havuz Sistemi'nin ismi bile telaffuz edilmiyor, isteyen televizyon kanalı istediği kulüple yayın anlaşması yapıyor ve maçları naklen ekrana getiriyordu. Dolayısıyla İstanbulspor'un maçlarını Star TV yayınlıyor ve bir sezon boyunca on yedi tane lig maçı bedavaya geliyordu.
   <br/>
   <br/>
   Adana, seyirci ve cehennem
   <br/>
   <br/>
   İstanbulspor, 1. Lig'deki ilk yılında, yaptığı transferlere oranla başarılı bir çıkış gösteremedi, tekrar 2. Lig'in yolunu tutmaktan zor kurtuldu. Teknik Direktör Beanhacker 'Seyircisiz bir takımın başarılı olması mümkün değil' diyerek İstanbulspor'dan ayrıldı. Cem Uzan düşündü taşındı, seyircili bir takım olarak Adanaspor'u seçti ve iflasın eşiğine gelen kulübü satın aldı. Çukurova Elektrik'in de sahibi olan Cem Uzan Adana'ya yabancı değildi. İstanbulspor'un fazla oyuncuları (Hasan, Altan, Ender, K.Şenol) hemen Adana'ya gönderildi. Adanaspor'a Toros Kaplanları denilerek güçlü bir imaj oluşturuldu. Ardından iki kardeş kulüp İstanbul Boğaları ile Toros Kaplanları arasında bir özel maç oynandı. Star'ın naklen yayınladığı maçta Adanalı futbolseverler tribünleri tıklım tıklım doldurdular ve Uzanlar lehinde tezahürat yaptılar. Adanaspor, başarılı bir sezonun ardından 1. Lig'e yükselmek üzereydi ki Şekerspor'un gazabına uğradı. Rivayet o ki, Adanaspor 1. Lig'e yükselseydi Uzanlar İstanbulspor'u bırakıp tüm yatırımlarını Adanaspor'a yapacak ve Adana, Cem Uzan'ın deyimiyle, diğer takımlar için cehennem haline gelecekti. Bakalım, Adanaspor bu sezon 1. Lig'e çıkabilecek mi?
   <br/>
   <br/>
   Medya, güç ve asarım keserim
   <br/>
   <br/>
   Bir ara şampiyonluk potasına da giren yıldızlar topluluğu (Nesim, Hamza, Atakan, Emre, Oğuz, Aykut, Sergen, Gökhan, Engin, Saffet, Musiç, Halilagiç) İstanbulspor'un bu yılki hedefi UEFA Kupası'na katılabilmek. İstanbul Boğaları, birkaç hafta önce Gençlerbirliği ile 33 berabere kalıp, UEFA şansını zora sokunca Cem Uzan, diktatörce bir demeç vererek 'Sahada Turist Ömer gibi dolaşan futbolcuların cezası çok büyük olacak. Onları hiçbir takıma satmayacağım, süründüreceğim ve futbol hayatlarını bitireceğim' dedi. Bu cümleleri, para ve medya gücüne güvenerek sarfediyordu hiç şüphesiz.
   <br/>
   <br/>
   Ayrıca Star TV, İstanbulspor ve Adanaspor'un çıkarlarını koruma ve mağlubiyetlerine kılıf uydurma açısından önemli bir görev üstleniyor. Mesela, İstanbulspor'un bir mağlubiyetinden sonra Star, 'Mağlubiyette hakemin taraflı tutumu büyük rol oynadı' diyerek haberi sundu, ardından da futbolcuların maçla ilgili görüşleri ekrana geldi. Oğuz 'Kötü oynadık, mağlubiyeti hak ettik' yorumunu yaparken, Teknik Direktör Saffet Susiç de rakip takımı güzel oyunlarından dolayı tebrik ediyordu.
   <br/>
   <br/>
   Sabah Grubu da Göztepe'ye el attı
   <br/>
   <br/>
   Bu sezon başında çok kötü sonuçlar alarak ligin dibine demir atan bir zamanların güçlü takımı Göztepe'ye de Dinç Bilgin el atmaya karar verdi ve kulübü satın alarak şirketleştirdi. atv ve Sabah Grubu'nun yayınları sonucu tribünler tıklım tıklım dolmaya, yapılan transferlerle de Göztepe iyi sonuçlar almaya başladı. Göztepe haberleri gazetelerde geniş yer alırken, atv de spor bültenlerinde ilk haber olarak Göztepe'yi veriyordu. Bir maçta Göztepe Kartalspor'a 71 yenilmişti. atv'nin haberi şöyleydi: 'Göztepe'nin mağlubiyetinde hakemin hatalı kararları oldukça etkili oldu'. Bu kadar farklı yenilgiden sonra bile medya, başarısızlığa kılıf uydurmak için alet ediliyordu. Göztepe'nin şu anda 1. Lig'e çıkması imkansız görünüyor ama seneye Sabah Grubu'nun çok büyük paralar harcayarak takımı 1. Lig'e çıkarmak isteyeceği kesin.
   <br/>
   <br/>
   Aydın Doğan ve Gümüşhane Doğanspor
   <br/>
   <br/>
   Bir başka medya takımı da Gümüşhane Doğanspor. Doğan Holding, Milliyet Hürriyet Grubu ve Kanal D'nin sahibi Aydın Doğan, memleketinin takımına yardım etmeye karar verdi ve Gümüşhanespor'a Doğan ismi eklendi. Zaman zaman, Aydın Doğan'ın sahibi olduğu yayın organlarında geniş şekilde yer alan G. Doğanspor, mücadele ettiği 3. Lig 2. Grup'ta şampiyonluğu hemen hemen garantilemiş durumda. Bu sezon Türkiye Kupası'nda iyi sonuçlar alan G. Doğanspor gelecek yıl 2. Lig'de mücadele edecek.
   <br/>
   <br/>
   Bütün bunların ardından medya patronlarının kartelleşme alanına futbolu da dahil ettiklerini söylemek mümkün. Star ve atv'nin kendi takımlarını aklama uğruna hakemleri karalamaları ise medya futbol ilişkisinin tehlikeli tarafı. Merak edilen bir soru da şu: Adanaspor 1. Lig'e çıkar, İstanbulspor şampiyonluğa oynar, Adanaspor da İstanbulspor'a yenilirse, Star'ın yorumu ne olur, diğer televizyonların yorumu ne olur? Şikeydi, değildi tartışmalarının Türkiye'yi epey meşgul edeceği kesin. Futbol Federasyonu bunun önlemini şimdiden almalı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=90C10B4F26BE30CB0967FDC34E7F08D8?newsId=3661), [web.archive.org (arşiv bağlantısı)](http://web.archive.org/web/20140617180848/http://www.aksiyon.com.tr:80/aksiyon/newsDetail_getNewsById.action;jsessionid=90C10B4F26BE30CB0967FDC34E7F08D8?newsId=3661)
