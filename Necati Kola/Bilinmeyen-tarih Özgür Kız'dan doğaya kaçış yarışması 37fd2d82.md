# Özgür Kız'dan doğaya kaçış yarışması

*Necati Kola Bilinmeyen-tarih*

<div>
 <font>
  <img border="0" height="1" src="/web/20031027063931im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031027063931im_/http://www.aksiyon.com.tr/resim/453/48.jpg" vspace="5"/>
  </p>
 </font>
 <font class="content">
  Hazır Kart Free Challenge 2003’e şehir hayatının sıkıcı ortamından kurtulmak isteyen tam 40 bin kişi başvurdu. İstanbul, Antalya ve Bolu’da yapılan elemelerle ülkemizi Hırvatistan’da temsil edecek ekip belli oldu.
 </font>
 <p>
  <font class="content">
   Hazır Kart Free Challenge 2003’e şehir hayatının sıkıcı ortamından kurtulmak isteyen tam 40 bin kişi başvurdu. İstanbul, Antalya ve Bolu’da yapılan elemelerle ülkemizi Hırvatistan’da temsil edecek ekip belli oldu.
   <br/>
   Köylerde yaşayan nüfus hızla azalırken, şehirlerde yaşam mücadelesi veren insan sayısı da buna paralel olarak büyük artış gösteriyor. Özellikle büyük şehirlerde yaşayan milyonlarca insan, her gün aynı sıkıntıların vermiş olduğu stres nedeniyle yıpranıyor; birçok kişi de depresyona giriyor. Erken saatlerde kalkıp apar topar yollara düşmek, trafik yavaş yavaş ilerlerken işe yetişememe korkusuna kapılmak, yoğun iş temposuna kendini kaptırıp akşama kadar masada oturmak, bir taraftan çalışırken bir taraftan da işsiz kalma endişesi yaşamak, aylık masrafları ancak karşılayan maaş ile gelecek için tasarruf yapamamak ve tüm bunlardan dolayı daima stres yaşamak, şehir insanının en büyük problemleri arasında yer alıyor.Ekmek parası kazanma uğruna kentin çekilmez şartlarına direnmekten başka çaresi olmayan insanların sıkıntısını çok iyi fark eden Hazır Kart, reklâmlarındaki Özgür Kız’dan hareketle bir organizasyon düzenlemeye karar verdi. Hazır Kart Free Challenge 2003 adıyla düzenlenen yarışmanın esas amacı, insanların şehir hayatının rutininden çıkmalarını ve kendi sınırlarını mümkün olduğu kadar zorlayarak tabiatta takım ruhuyla mücadele etmelerini sağlamaktı. Şehrin stresinden bunalan ve benzersiz bir macera yaşamak isteyenlere bir çağrı yapıldı. Bu çağrıya hiç umulmadığı kadar bir başvuru oldu. Çoğunluğu büyük kentlerde yaşayan tam 40 bin kişi, Özgür Kız gibi dağlarda, tepelerde hiç yorulmadan dolaşmak ve modern hayatın tüm zorluklarından soyutlanmak istiyordu. Bu adaylardan yüzde 52’si İstanbul’da, yüzde 16’sı Ankara’da, yüzde 15’i İzmir’de, yüzde 16’sı da diğer kentlerde yaşıyordu.Yoğun ilgi terletti Bu kadar yoğun ilgi, yetkilileri hem sevindirdi, hem de düşünceye sevk etti. Çünkü, binlerce yarışmacı adayının elenmesi oldukça zor olacaktı. Nitekim, organizasyonu düzenleyenler, ilk elemeleri formlardaki bilgilere göre yapmak zorunda kaldı ve yoğun bir çalışmanın ardından bu sayı 800’e düşürüldü. Sonra Ankara, İzmir ve İstanbul’da bölgesel seçmeler yapıldı. Üç bölgede başarılı olan ve birtakım eğitimlere tâbi tutulan toplam 100 kişi, 19—20 Temmuz tarihlerinde İstanbul Kapalıçarşı’da ilk ciddi sınavlarını verdi. Bu organizasyon için özel izin alınan ve iki gün boyunca turistlerin yanı sıra yerli halka da kapatılan dev tarihi mekan, ülkemizi Hırvatistan’daki macera yarışmasında temsil etmek isteyen adayların yön bulma (orienteering) mücadelesine sahne oldu. Kapalıçarşı’da başarılı olan 40 sporcu, bir hafta sonra Antalya Köprülü Kanyon’da yapılacak elemelere katılma hakkını elde etti. 24—27 Temmuz tarihleri arasında Antalya’nın en güzel ve en vahşi turistik mekanlarından Köprülü Kanyon’da yapılan yarışmalar daha heyecanlı ve daha yorucuydu. Kampın ilk iki gününde çeşitli doğa sporlarında eğitime tâbi tutulan sporcular, 4’er kişiden oluşan 10 takıma ayrıldı. Tabiatla iç içe olan parkurlarda dağ bisikleti, rafting, yüzme, tırmanma, yön bulma, koşu ve ip geçişi gibi çeşitli mücadelelerde kendi sınırlarını mümkün olduğu kadar zorlamaya çalışan maceracılar, son iki gün 40 derecelik sıcağa rağmen kıyasıya bir yarış ortaya koydu. Bu yarışın temel mantığı, takımdaki arkadaşlardan yüz metreden fazla uzaklaşmamak, zorluklarla mücadele ederken aynı zamanda takım arkadaşlarına yardım etmek ve belirlenen hedeflere hep birlikte ulaşmaktı. Bu kriterleri en iyi şekilde yerine getiren 20 kişi, bir hafta sonra Bolu Aladağ’da yapılacak final turuna katılmayı hak etti.Özgür Kız’ın ekibi İstanbul’dan31 Temmuz—3 Ağustos tarihleri arasında maceracıların mekanı bu sefer Bolu Aladağ’dı. 40 bin kişi arasından sıyrılmayı başaran 20 finalist, Köprülü Kanyon’da olduğu gibi Aladağ’da da ilk iki gün eğitim gördü. Dağcılık, tırmanma, orienteering, dağ bisikleti, kano, ip üzerinde yürüme, köprü yapma ve fiziksel kondüsyon gibi doğa sporlarında daha detaylı olarak eğitilen sporcular, son iki gün ise 4’erli 4 takım halinde Aladağ’ın zorlu şartlarıyla baş başa kaldı. Tam 36 saat boyunca çam ormanlarıyla kaplı arazide karşılaştıkları engelleri aşmaya çalışan sporcular, varmaları gereken kontrol noktalarına rakiplerinden daha erken ulaşmanın mücadelesini verdi. Öğrendikleri tüm bilgileri bu zorlukları aşmak için kullanan 4 takım, 36 saatlik sürede 22 kilometre koştu, 64 kilometre dağ bisikletine bindi, 5 kilometre de kanoyla kürek çekti. 15 kontrol noktasının olduğu yarışta 60 kişi de çeşitli görevlerde bulundu.Zorlu mücadelenin ardından sıra kazananları açıklamaya geldi. Alanlarında uzman olan hocalar kazananları belirlemekte oldukça zorlanırken, 14 kişi üzüldü, 6 kişi de sevindi. 14—22 Eylül tarihleri arasında Hırvatistan’da yapılacak olan Terra İncognita Macera Yarışması’nda ülkemizi temsil etme hakkını elde eden 6 sporcudan 5’inin İstanbul’da oturuyor olması ise dikkatlerden kaçmadı. Hırvatistan’da yarışacak olan Hazır Kart ekibinin 4 asil ve 2 yedek sporcusu şu isimlerden oluştu: İrfan Altuntaş (Deniz Astsubayı, İstanbul), Alptekin Başkır (Mimar, İstanbul), Milhan Dalgıç (Konfeksiyoncu, İstanbul), Refik Diri (Makina Mühendisi, İstanbul), Serap Tok (Öğrenci, İzmir), Ayşin Özer (Borsacı, İstanbul). Hırvatistan’daki heyecanlı yarışta hangi sporcuların asil, hangi sporcuların yedek olacağına daha sonra yapılacak antrenmanlarda karar verilecek. Fakat ülkemizi temsil edecek olan ekibi çok zorlu tabiat şartlarının beklediği bir gerçek. Avrupa’nın çeşitli ülkelerinden 40 macera takımı, 15 Eylül’de start alacak ve bir hafta sürecek organizasyonda deniz kayağı, tırmanma, dağ bisikleti, sabit iple iniş, koşarak hedef bulma, yüzme ve engebeli arazide trikking gibi doğa sporlarında kendilerini gösterecekler.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2861&yorum_id=1), [web.archive.org (arşiv bağlantısı)](http://web.archive.org/web/20031027063931/http://www.aksiyon.com.tr:80/detay.php?id=2861&yorum_id=1)
