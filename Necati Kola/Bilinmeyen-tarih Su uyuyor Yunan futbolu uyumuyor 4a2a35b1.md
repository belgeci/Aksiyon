# Su uyuyor Yunan futbolu uyumuyor

*Necati Kola Bilinmeyen-tarih*

<div>
 <font>
  <img border="0" height="1" src="/web/20040225090336im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040225090336im_/http://www.aksiyon.com.tr/resim/459/62.jpg" vspace="5"/>
  </p>
 </font>
 <font class="content">
  Türkiye, son birkaç yılda A Milli Takım’ın başarılarına takılıp kalırken; son yıllarda atağa kalkan Yunanistan kulüpler bazında ülkemizi geride bıraktı. Türk Milli Takımı, 2004 Avrupa Şampiyonası’na doğrudan gidebilmek için İngiltere maçını bekliyor ama Yunan Milli Takımı Portekiz için gün sayıyor
 </font>
 <p>
  <font class="content">
   Herkes, son yıllarda yükselişe geçen ve dünya çapında başarılara imza atan Türk futbolunu konuşuyor. Fakat hiç kimse, daha düne kadar basketbolla özdeşleşen komşumuz Yunanistan’ın yeşil sahalardaki sessiz çıkışının farkında değil. Yaklaşık dokuz ay sonra, dünyanın en büyük spor organizasyonu olan Olimpiyat Oyunları’na ev sahipliği yapacak Yunanistan, gerek kulüpler, gerekse milli takım bazında son yıllarda çok büyük gelişmeler gösterdi. Komşumuz; İspanya, İngiltere, İtalya, Almanya ve Fransa ile birlikte Şampiyonlar Ligi’ne ve UEFA Kupası’na en fazla takım gönderen altı ülke arasında yer alırken; 6. Grup’ta İspanya’nın önünde lider durumda bulunan Yunanistan Milli Takımı da 24 yıl aradan sonra Avrupa Futbol Şampiyonası’na doğrudan katılmak için gün sayıyor.
   <br/>
   <br/>
   Yunanistan, 1987 yılında düzenlediği Avrupa Basketbol Şampiyonası’nda şampiyon olduktan sonra futbolu ikinci plana itmişti. Milli takımla başlayan basketbol sevgisi kulüp takımlarının başarılarıyla devam etmiş ve 90’lı yılların ortalarına kadar gazetelerin manşetlerini potadaki gelişmeler süslemişti. Fakat 90’ların ortalarında başlayan futboldaki gelişme, basketbolun ikinci plana düşmesine sebep oldu. Yunan futbolunun bu dönemdeki lokomotifliğini de komşunun Galatasaray’ı ve Fenerbahçe’si olarak nitelenen Panathinaikos ile Olympiakos yaptı. Panathinaikos ile Olympiakos’un neden lokomotif olduklarını açıklamak için de şu bilgileri kısaca aktarmak gerekiyor.
   <br/>
   <br/>
   Lokomotif, Panathinaikos ve Olympiakos
   <br/>
   <br/>
   Zeus’un Torunları olarak da adlandırılan Olympiakos, Atina’nın hemen yanı başında bir liman semti olan Pire’nin takımı. Temeli 1925 yılına kadar dayanan ve bugüne kadar futbolda 32 kez lig şampiyonluğunu kazanan Olympiakos, bu sayede Yunanistan’ın en popüler takımı olmayı da başardı. Tıpkı Fenerbahçe gibi. Olympiakos’un en büyük rakibi ise tabii ki Panathinaikos. Temeli 1908 yılına kadar uzanan Panathinaikos, futboldaki 18 lig şampiyonluğu ile Olympiakos’u yakalamaya çalışıyor. Başkent Atina’nın en büyük kulübü olan Panathinaikos’un taraftar kitlesini zengin ve elit kişiler oluşturuyor. Bu açıdan baktığımızda Panathinaikos’u Yunanistan’ın Galatasaray’ı olarak nitelendirmek mümkün. Her iki takımın taraftarları, özellikle Avrupa maçlarında 75 bin kişilik Spiros Louis Stadı’nı tıklım tıklım dolduruyorlar. Avrupa kupası maçlarında Olympiakoslular Panathinaikos’un rakibini, Panathinaikoslular da Olympiakos’un rakibini desteklemekten çok büyük haz alıyorlar. Öyle ki bu destekleme, birbirlerinin rakiplerini havaalanında omuzlara alarak karşılamaya kadar varıyor. Bu arada, Yunanistan’ın Beşiktaş’ı AEK’nın da bu lokomotife destek verdiğini hatırlatalım.
   <br/>
   <br/>
   Bu bilgileri aktardıktan sonra Yunan takımlarının Avrupa’daki yükselişlerine kısaca değinmek gerekiyor. Yunanistan’ın Şampiyonlar Ligi serüveni 1994-95 sezonunda başladı; ancak Yunan temsilcisi AEK, grup sonuncusu olmaktan kurtulamayarak kupaya erkenden veda etti. Yunanistan’ı 1995-96 sezonunda Panathinaikos temsil etti ve yarı finale kadar yükselerek adını Avrupa’ya duyurdu. Nantes, Porto ve Aalborg’un bulunduğu grupta birinci olarak çeyrek finale yükselen, Legia Warşova engelini de aştıktan sonra yarı finalist olan Panathinaikos, Hollanda’nın güçlü temsilcisi Ajax’ı da Amsterdam’da 1-0 yenerek bütün dikkatleri bir anda üzerine topladı. Herkesin, Atina’daki rövanş karşılaşmasında en azından bir puan alarak finale yükselir dediği Panathinaikos, 80 bin taraftarının önünde Ajax’a 3-0’lık bir skorla teslim olmaktan kurtulamadı ve sahadan üzgün ayrıldı. Bu sonuç Panathinaikoslular için şüphesiz çok üzücüydü; ancak Ajax’ı tutan Olympiakoslular için de son derece sevindiriciydi.
   <br/>
   <br/>
   Yunan takımları atağa kalktı
   <br/>
   <br/>
   1996-97 sezonunda Şampiyonlar Ligi’ne takım gönderemeyen Yunanistan’ı 1997-98 sezonunda Olympiakos temsil etti. Real Madrid, Rosenborg ve Porto’nun bulunduğu grupta çeyrek finale yükselme başarısı gösteremeyen Zeus’un Torunları, amaçlarına bir sonraki sezon ulaştı. Ajax, Porto ve Crotia Zagrep’i geride bırakarak çeyrek finale yükselen Olympiakos’un sevinci, Panathinaikos’un çeyrek finalist olamamasıyla daha da arttı. Olympiakos’un çeyrek final oynadığı 1998-99 sezonunda diğer Yunan takımları da ülkelerine puanlar kazandırdı. Yunanistan’ın bu yükselişinden en çok Şampiyonlar Ligi’nde 3 takım kontenjanı bulunan Türkiye etkilendi. 2000-01 sezonundan itibaren Türkiye’nin Şampiyonlar Ligi kontenjanı 2’ye inerken, Yunanistan’ın kontenjanı ise 3’e yükseldi.
   <br/>
   <br/>
   1999-2000 sezonunda AEK, Panathinaikos ve Olympiakos, UEFA Kupası’nda 4. tura çıktı. 2000-01 sezonunda Panathinaikos Şampiyonlar Ligi’nde çeyrek finale, AEK da UEFA Kupası’nda 4. tura yükseldi. 2002-03 sezonunda Panathinaikos, UEFA Kupası 2. turunda F.Bahçe’yi eledikten sonra çeyrek finale kadar yoluna devam etti. AEK da aynı kupada 4. tura kadar yükselme başarısı gösterdi. Komşu takımlarının özellikle son beş sezonda ülkelerine önemli puanlar kazandırması, 31.248 puanlı Yunanistan’ı Avrupa’da 7.liğe kadar yükseltti. 26.457 puanlı Türkiye’nin 11.liğe kadar gerilediğini,  25.125 puanlı Belçika’nın hemen arkamızda olduğunu ve Belçika’ya geçilmemiz durumunda Avrupa kupalarına 6 değil, 4 takım gönderebileceğimizi hatırlatalım.
   <br/>
   <br/>
   Yunanistan, 2004’ü garantiledi gibi
   <br/>
   <br/>
   Kulüplerin başarısı en sonunda Yunan Milli Takımı’na da yansıdı. Tarihinde ilk ve son kez İtalya’daki 1980 Avrupa Şampiyonası’na katılan ve birinci turda sonuncu olarak elenen Yunanistan, 24 yıl aradan sonra bu büyük organizasyona doğrudan katılmak için gün sayıyor. İspanya, Ukrayna, Kuzey İrlanda ve Ermenistan’ın bulunduğu 6. Grup’ta lider durumda bulunan Yunanistan, son sıradaki Kuzey İrlanda ile 11 Ekim’de kendi evinde oynayacağı maçı kazandığı takdirde Portekiz’e doğrudan gitmeyi garantileyecek. 2004 Avrupa Şampiyonası elemelerine kötü başlayan; ancak sonradan toparlanan Yunan Milli Takımı’nın aldığı sonuçlar şöyle: Yunanistan-İspanya: 0-2, Ukrayna-Yunanistan: 2-0, Yunanistan-Ermenistan: 2-0, Kuzey İrlanda-Yunanistan: 0-2, İspanya-Yunanistan: 0-1, Yunanistan-Ukrayna: 1-0, Ermenistan-Yunanistan: 0-1. Bakalım, Türkiye de Yunanistan gibi 2004 Avrupa Şampiyonası’na doğrudan gidebilecek mi?
   <br/>
  </font>
 </p>
</div>


## Yorumlar

### Fatih Asar, 16-Kasım-2003
> alistik artik: 
> Aksiyon camiasi fanatik fenerbahceli oldugu icin, sampiyonluk ve taraftar sayisi fazla olan Olympiakos ile FByi ozdeslestirmesi cok dogal.  4 sene ust ustuste sampiyon olan ve UEFA kupasini alan Galatasaray icin bir tek ozel yazi yazmaya ihtiyac duymayan bu dergi, FB bir defa sampiyon olunca ozel sampiyonluk albumu verecek kadar fanatiklesmis , fenerbahce amigoluguna soyunmus bir dergidir..

### akif, 12-Ekim-2003
> nedir bu?: 
> hosgoruye, diyolaga bu kadar ihtiyac duydugumuz bir surecte atmis oldugunuz baslik (su uyuyor yunan futbolu uyumuyor) hangi akla hizmet ediyor anlamakta zorlaniyorum. Yani siradan bir insan da bu basligin neye atifta bulundugunu anlayabilir. Nacizane dusuncem biraz daha ilimli bir yaklasimda bulunsak gecmisi unutmaya calisarak.sizler de onlara dusman gozuyle bakarsaniz kimler tesis edecek yasanilasi dunyayi.

### Rüchan KA:YA, 09-Ekim-2003
> cimbom mu fener mi: 
> Fenerbahçe'yi Galatasaray'dan üstün göstermeye öyle çok dalmışsınız ve öyle mantık hataları yapmışsınız ki... 1.temeli daha eskiye dayanan fenerbahçe değil Galatasarydır.. 2.türkiye'de genelde zengin insanlar Fenerbahçe'yi tutar Galatasaray'ı değil. 3.panatinaikos gibi Fenerbahçe de ülkesinin Zengin olan takımı ve yönetimleri de genelde ikisinin de zengindir. 4.eğer olimpiakos 32 defa şampiyon olmasıyla bu popülaritesini elde ettiyse bunun karşılığı türkiye'de de Fbahçe değil GS olmalıdır.

Kaynak: [www.aksiyon.com.tr](http://www.aksiyon.com.tr:80/detay.php?id=2993&yorum_id=1), [web.archive.org (arşiv bağlantısı)](http://web.archive.org/web/20040225090336/http://www.aksiyon.com.tr:80/detay.php?id=2993&yorum_id=1)
