# Olimpizm Sydney’de dirildi

*Necati Kola Bilinmeyen-tarih*

<div>
 <font>
  <img border="0" height="1" src="/web/20050302175608im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302175608im_/http://www.aksiyon.com.tr/resim/305/74.jpg" vspace="5"/>
  </p>
 </font>
 <font class="content">
  Bundan üç yıl kadar evvel, ABD Olimpiyat Komitesi Başkan Yardımcısı Dave Johnson’un yasak ilişkide bulunup terk ettiği bir kadın, olimpiyatlardaki yolsuzlukların iplik yumağı gibi sökülmesine neden olmuştu.
 </font>
 <br/>
 <p>
  <font class="content">
   Bu kadının kirli belgeleri ortalığa saçmasıyla birlikte 2002 Kış Olimpiyatları’nı haksız şekilde Salt Lake’in kazanmasını sağlayan Johnson görevinden ayrılmak zorunda kalmıştı. Kirli belgelerin ortalığa saçılmasına daha sonra IOC eski Asbaşkanı İsviçreli Marc Hodler de katılmış ve Salt Lake’in bazı üyelere 100’er bin dolar, çocuklarına da 400 bin dolar burs verdiğini doğrulayarak işin içine Atlanta 96, Nagano 98 ve Sydney 2000’i de dahil etmişti. Sydney ile ilgili iddia ise 1997 yılında Monte Carlo’da yapılan ve Pekin’e karşı 45— 43 üstünlük sağlanan oylamadan bir gün önce Kenyalı ve Ugandalı iki üyeye toplam 70 bin dolar rüşvet verildiği şeklindeydi. Avustralya Olimpiyat Komitesi Başkanı John Coetes, bu iddiaları doğrulayarak kendilerini şöyle savunmuştu. ‘Ancak bu sadece her iki ülkede sporu finanse etmek içindi. Bu para rüşvet niteliği taşımıyordu. Hem sadece biz vermedik. Diğer bütün adaylar belki de bizden daha fazla para verdi. Atlanta 96 adaylık komitesi de oy satın almak için seferberlik başlatmıştı. Fakat bunlar bugüne kadar hep hasıraltı edildi. 1992 Barcelona Olimpiyatları’nın evsahipliğini alması sırasında da aynı şeyler olmuştu. Nitekim 1988 Seul Olimpiyatları’nda da öyle. Rüşvet şimdiye kadar gelenek haline gelmişti. Herkes şimdi uyandı’. Bu olanlardan sonra olimpiyat oyunları verilen kentlerden geri alınmamış, olimpizm ruhu ciddi biçimde yaralanmış ve Uluslararası Olimpiyat Komitesi (IOC) Başkanı Antonio Samarach zor durumlara düşmüştü.
   <br>
    <br>
     Olimpizm, ruhunu Sydney’de buldu
     <br>
      <br>
       Skandallarla ruhunu kaybeden olimpizm, rüşvete adı karışan kentlerden biri olan Sydney’de tekrar dirilişe geçti. Sydney 2000 Olimpiyat Oyunları’nın açılış töreninde bunu bariz bir şekilde gördük. Küçük bir kızın rüyasında Avustralya’nın kısa ve öz tarihinin anlatıldığı töreni canlı olarak 110 bin, televizyon aracılığıyla da 4 milyar kişi izledi. Koca bir stadın tiyatroya dönüştürüldüğü törende Avustralya’nın okyanusun ortasında bir ülke olduğu, Aborijin denilen yerlilerin bulunduğu, küçük kızın bunlarla tanıştığı, nüfus çoğaldıkça bazı kargaşaların meydana geldiği, Avrupalıların burayı keşfetmesi ile birlikte yeni bir medeniyetin kurulduğu, sonra dünyanın değişik kıtalarından insanların buraya yerleştiği ve hep birlikte çalışarak gül gibi geçinip gittikleri anlatıldı. Herkesin ayakta alkışladığı bu rüyadan sonra sıra olimpiyat meşalesini yakmaya geldi. Acaba kim yakacaktı olimpiyat meşalesini? Çünkü günlerden beri bir sır gibi saklanıyordu kimin yakacağı. Nihayet merdivenin başında meşaleyi ateşleyecek kişi göründü. Bu, Avustralya’nın Aborijin atleti Cathy Freeman’dan başkası değildi. Olimpiyat meşalesinin bir Aborijin’e yaktırılmasıyla anlatılmak istenen ise şuydu: ‘Buraları idare eden bizler bu topraklara sonradan geldiğimizin bilincindeyiz. Kimsenin hakkını gasp etmek istemiyoruz, globalleşen bu dünyada artık aslolan insan haklarıdır. Farklı dil, din, renk ve ırktan da olsak beraberce yaşayabildiğimizi herkese bu olimpiyat vesilesi ile gösteriyoruz’.
       <br/>
       <br/>
       ABD altın bırakmadı
       <br/>
       <br/>
       Açılış töreninde dostluk ve kardeşlik mesajlarının verildiği Sydney 2000 Olimpiyat Oyunları’nda en başarılı ülke ABD oldu. Başta atletizm, yüzme ve basketbol olmak üzere çoğu branşta kürsünün en yükseğine çıkmayı başaran ABD, 39 altın, 25 gümüş ve 33 bronz olmak üzere toplam 97 madalya aldı. Olimpiyatların en popüler branşı olan 100 metrede altın madalya sahiplerinin Amerikalı olduğunu da hatırlatalım. Erkeklerde Maurice Green, bayanlarda da Marion Jones hiç zorlanmadan rakiplerini geride bıraktılar.
       <br/>
       <br/>
       Sydney’de Rusya 32 altın, 28 gümüş ve 28 bronz olmak üzere 88 madalyayla ikinci, Çin de 28 altın, 16 gümüş ve 15 bronz olmak üzere 59 madalyayla üçüncü oldu. Dördüncülüğü elde eden ev sahibi Avustralya ise son yedi yıl içinde tesislerin yanısıra gençlerine de yatırım yapmanın mutluluğunu yaşadı. Hemen her branşta iddialı hale gelen Avustralyalı sporcular, 16 altın, 25 gümüş ve 17 bronz olmak üzere toplam 58 madalya aldı. Otoritelerden tam puan alan sadece tesisler ve sporcular değildi. Avustralya halkı da hak ettiği takdiri aldı. Avustralyalılar hiçbir müsabakada tribünleri boş bırakmazken, 47 bin gönüllü de olimpiyatlar boyunca sporculara ve misafirlere yardımcı oldu. Madalya sıralamasında ABD, Rusya, Çin ve Avustralya’yı Almanya, Fransa, İtalya, Hollanda, Küba, İngiltere ve Romanya takip etti. 2008’e talip olan Çin, Fransa, Japonya ve Kanada’nın gerisinde kalan Türkiye ise 3 altın ve 1 bronz madalya ile ancak 26. sırada yer alabildi.
       <br/>
       <br/>
       Türkiye ne yaptı peki?
       <br/>
       <br/>
       Türkiye, sporcularını Sydney’e ‘güle güle’ gecesi düzenleyerek yolcu etti. Avustralya’ya hareket etmeden önce Spordan Sorumlu Devlet Bakanı Fikret Ünlü ve Gençlik—Spor Genel Müdürü Kemal Mutlu, ‘En az on madalyayla döneceğiz’ derken, Güreş Federasyonu Başkanı Ahmet Ayık da ‘Bunların beşi güreşten’ diyordu. Nitekim sporcularımız olimpiyatlara hızlı bir başlangıç yaptı. İlk gün Halil Mutlu halterde üç dünya rekoru kırarak, ikinci gün de Çeçen asıllı Hüseyin Özkan judoda tüm rakiplerini yenerek birincilik kürsüsüne çıktı. Artık herkes elde var iki diyordu. Fakat başarılarımız bir anda kesildi. Halterde Naim Süleymanoğlu hayatında ilk kez sıfır çekti ve kariyerine kötü bir şekilde nokta koydu. Madalya umutlarımızdan Sunay Bulut kilo düşemediği için yarışamazken, diğer haltercilerimiz dereceye giremedi. Okçularımız ferdi yarışmalarda karavana atarken, bayanlar takım olarak Atlanta 96’da olduğu gibi yine dördüncülükle yetindi. Dokuz boksörümüzden beşi çeyrek finale yükseldi ancak bu turda teker teker yenilip madalya şanslarını yitirdiler. Yüzmede Derya Büyükuncu da dahil olmak üzere yedi sporcumuz eleme serisini geçmeyi başaramadı. Atıcılıkta Oğuzhan Tüzün ve Ayşe Kil rakiplerinin çok uzağında kaldı. Atletizmde ise umut bağladığımız ithal sporcular Ebru Kavaklıoğlu ve Oksana Mert elemeleri geçemedi. Maratonda Serap Aktaş arkalarda yer aldı. Yüzümüzü güldüren tek atletimiz ise ne klübü, ne antrenörü, ne de sponsoru olan Kahramanmaraşlı Süreyya Ayhan oldu. 1500 metre elemelerinde tüm atletler içinde en iyi dördüncü dereceyi elde eden Ayhan, yarı finalde sakatlığı nedeniyle ancak sekizinci olabildi ve çok az bir farkla final koşma şansını yitirdi.
       <br/>
       <br/>
       Tüm branşlarda madalyanın uzağında kalan Türkiye, umudunu olimpiyatlarda en başarılı olduğu güreşe bağlamıştı artık. Önce grekoromencilerimiz mindere çıktı. Başta altın madalya beklediğimiz Şeref Eroğlu, Nazmi Avluca ve Hakkı Başar olmak üzere bütün grekoromencilerimiz ilk turda elenirlerken, geriye sadece Hamza Yerlikaya kaldı. Avrupa, dünya ve olimpiyat şampiyonu unvanlı güreşçimiz, özellikle finalde oldukça zorlanmasına rağmen altın madalyaya ulaşmayı başardı ve Türk güreşinin prestijini biraz olsun kurtardı. Bu arada bir madalya haberi daha geldi. Bayan tekvandocumuz Hamide Bıçkın bronz madalya kazanmıştı. Ancak bu madalya yüzleri iyice asık olan Sydney’deki yetkililerimizi rahatlatmaya yetmedi. Yüzlerin gülmesi için serbest güreşlerin başlaması bekleniyordu.
       <br/>
       <br/>
       Vurun Harun Doğan’a!
       <br/>
       <br/>
       Ve serbestçilerimiz mindere çıktı. Onlar da grekoromencilerimizden farklı değildi. Ahmet Doğu, Aydın Polatçı, Yüksel Şanlı, Ali Özen ve Adem Bereket rakiplerine birer birer elenmişler, sıra 58 kilodaki dünya şampiyonumuz Harun Doğan’a gelmişti. Doğan, grubundaki ilk maçında Moldovalı rakibini yendi, ikinci maçında ise Özbek rakibine 1—0 mağlup olarak madalya şansını son müsabakalara bıraktı. Harun Doğan’ın madalya umudunun sürmesi için Özbek güreşçinin yenilmesi gerekiyordu. 1999 yılında dünya şampiyonu olduktan sonra tamamen olimpiyat altın madalyasına konsantre olan Doğan, kendi müsabakasından önce yapılan maçta Özbek güreşçinin kazandığını görünce dondu kaldı ve kendini çok kötü hissettiği için Rus rakibiyle yapacağı karşılaşmaya çıkmadı. Ne olduysa ondan sonra oldu. Bir anda başarısızlıkların hepsi Harun Doğan’ın üzerine yıkıldı. Spor Bakanı Fikret Ünlü, ‘Buraya gelmeden önce güreşmesi için 10 milyar verdim, onun yaptığına bak’ diyerek, Gençlik—Spor Genel Müdürü Kemal Mutlu, ‘Kuş sütünü bile esirgemedik ama maalesef ruh kalmamış. Zaten daha önceki maça ay—yıldızlı formayı giymeden çıkmıştı’ diyerek, Güreş Federasyonu Başkanı Ahmet Ayık da ‘En iyi imkanları sağladık ama sonuç bu olmamalıydı. Cezasını çekecek’ diyerek Harun Doğan’ı adeta günah keçisi haline getirdiler. Basın ise çok gerilere gidip konjonktüre uyarak Doğan’ı hem vatan haini, hem de irticacı ilan etti. İrticacı ilan edilmesinin sebebi ise 1999 yılında dünya şampiyonu olduktan sonra gazetecilere Kocatepe Camii önünde poz vermesiydi.
       <br/>
       <br/>
       Doğan: Kimse demagoji yapmasın
       <br/>
       <br/>
       Harun Doğan’ın basında yer almayan savunması ise şöyle: ‘Ben bu ülkeye gençler, ümitler ve büyüklerde birçok madalya kazandırdım, bayrağımızı defalarca göndere çektirdim. Ben ay—yıldızı her zaman göğsümde taşıyorum. Giydiğim tişörtler, eşofmanlar hep ay—yıldızlı. Ben vatan haini değilim. Ben kendimi tamamen altına konsantre etmiştim ve şansım kalmayınca adeta şok oldum. Bu ruh hali ile maça çıkmak istemedim. Zaten çıksam da değişen hiçbirşey olmayacaktı. Bu şekilde mindere çıkmayan güreşçi sadece ben değilim. Bunca başarısızlıktan sonra günah keçisi haline getirildim. Ben bunu anlayamıyorum. Şampiyon olsaydım benden iyisi olmayacaktı. Sözü edilen 10 milyarı ise Sydney’de güreşeceğim diye değil, geçen yıl elde ettiğim dünya şampiyonluğunun karşılığı olarak aldım. Kimse demagoji yapmasın. Kocatepe Camii önünde poz vermeme gelince... Ben dünya şampiyonu olduktan sonra hem Anıtkabir’e gittim, hem de Kacetepe Camii’ne. Anıtkabir’e gittiğimde hiçbir gazeteci gelmedi. Kocatepe Camii’ne gidince geldiler ve ertesi gün aleyhimde haber yaptılar. Bugün aynı şeyleri tekrar gündeme getiriyorlar. Hem camiye gitmek ne zaman suç oldu acaba?’
       <br/>
       <br/>
       Evet, insanına ve insan haklarına çok büyük değer veren Avustralya bugüne kadarki en güzel olimpiyatı düzenlerken, halkına şucu bucu diye ayrım yapan Türkiye en kötü olimpiyatlarından birini yaşadı. Sporcularımız güle güle gidip ağlaya ağlaya dönerken ‘Başarılı ol, ödülünü al; başarılı olamazsan vatan hainisin’ mantığının ne kadar yanlış olduğu bir kez daha ortaya çıktı. Sporcularımıza başarılı olmaları için gereken yatırım yapılmamıştı ve sonuç böyle hüsran olmuştu. 2008 Olimpiyatları’na talip olan bir ülke olarak Sydney’den almamız gereken çok ders var vesselam.
       <br/>
       <br/>
       e—mail: kolaca@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13855), [web.archive.org (arşiv bağlantısı)](http://web.archive.org/web/20050302175608/http://www.aksiyon.com.tr:80/detay.php?id=13855)
