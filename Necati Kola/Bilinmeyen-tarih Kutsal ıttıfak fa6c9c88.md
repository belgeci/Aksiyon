# Kutsal ıttıfak

*Necati Kola Bilinmeyen-tarih*

<div>
 <font>
  <img border="0" height="1" src="/web/20050227030629im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227030629im_/http://www.aksiyon.com.tr/resim/370/70.jpg" vspace="5"/>
  </p>
 </font>
 <font class="content">
  İlk yarıda hakemlerin G.Saray lehine hatalı kararlar vermesi, geçen sezon F.Bahçe’ye yöneltilen kutsal ittifak suçlamalarının bu sezon Sarı—Kırmızılı takıma yönelmesine sebep oldu. G.Saray’ın 6, Beşiktaş’ın 4 penaltı kullanması, geçen sezon 7 penaltı kullanan F.Bahçe’nin lehine de hiç penaltı verilmemesi, ‘Sarı—Kırmızılılar kollanıyor’ tezini güçlendirdi
 </font>
 <br/>
 <p>
  <font class="content">
   Futbolda geçen sezona damgasını vuran en önemli olaylardan biri, ‘Kutsal ittifak’ tartışmasıydı. Dönemin G.Saray Başkanı Faruk Süren, Sarı—Kırmızılı takım ligin yirmi ikinci haftasında Kocaelispor’a Ali Sami Yen Stadı’nda mağlup olduğunda ilginç açıklamalarda bulunmuştu. Süren, ‘Futbol Federasyonu, Milli Hakem Komitesi, basın ve F.Bahçe arasında kutsal ittifak var. Bu ittifak bu sezon F.Bahçe’yi şampiyon yapacak’ demişti. Bu açıklamalardan sonra F.Bahçe yönetiminden böyle bir ittifak olmadığına dair sert cevaplar gelmişti.
   <br>
    <br>
     İki kulüp arasında bu sezon da aşağı yukarı aynı tartışmalar yaşandı. Bu sefer suçlayan F.Bahçe, suçlanan ise G.Saray’dı. Uzun süre hakemler hakkında konuşmak istemeyen F.Bahçe Başkanı Aziz Yıldırım, on dördüncü haftada Beşiktaş ile yaptıkları maçtan sonra adeta patladı. Beşiktaş’tan yedikleri ilk golün ofsayt olduğunu belirten Yıldırım, bir gün önce G.Saray ile İstanbulspor arasında oynanan tartışmalı maçtan da yola çıkarak şöyle dedi: ‘F.Bahçe—Beşiktaş maçının hakemi Orhan Erdemir, hatalı kararlar verdi. Yediğimiz ilk gol ofsayttı. O gol sayılmasaydı belki de yenilmeyecektik. F.Bahçe maçlarına formsuz hakemler veriliyor. G.Saray ise hakem hataları ile sonuca gidiyor.’ Bu açıklamadan üç hafta sonra Yimpaş Yozgatspor—G.Saray maçı oynandı ve son on dakikadaki büyük hakem hatalarından dolayı Sarı—Kırmızılı takımın hakemler tarafından kollandığı iddiası güçlendi. Biz de üç büyüklerin ilk yarıda oynadıkları maçlara bir mercek tutalım dedik.
     <br>
      <br>
       Sezon tartışmalı başladı
       <br/>
       <br/>
       Sezonun açılış maçında Beşiktaş kendi evinde Trabzonspor’a 2—1 mağlup oldu. Bu maçta durum 1—1 iken Beşiktaşlı Ahmet Dursun bir penaltı kaçırdı. Bir gün sonra G.Antepspor ile G.Saray 1—1 berabere kaldı. Suat Kaya’ya iki dakikada iki sarı kart gösterilmesi ve G.Saray’ın son yirmi bir dakikada bir kişi eksik bırakılması tartışma konusu oldu. G.Saray yönetimi, hemen bir yazılı açıklama yaptı: ‘Geçen sezon hakem oyunlarıyla şampiyonluğumuz elimizden alındı. Yeni bir sezona aynı oyunlar ve hakemlerle başlamak bizi üzmüştür. Geçen yıl Ankaragücü maçında Okan’ı birkaç dakika içinde gösterdiği iki sarı kartla oyun dışı bırakan Bülent Uzun, aynı oyunu G.Antep’te ortaya koydu. Bu hakemin bize karşı kötü niyet beslediğini düşünüyoruz. Merkez Hakem Komitesi’ni daha dikkatli davranmaya davet ediyoruz.’ Ertesi gün oynanan F.Bahçe—Samsunspor maçını ise, ikinci golde faul iddiaları olsa da, Sarı—Lacivertli takım 3—0 gibi net bir skorla kazandı.
       <br/>
       <br/>
       İkinci haftanın açılış maçı Bursaspor ile Beşiktaş arasında oynandı. Bursa’daki zevkli müsabaka 2—2 sona ererken, bariz bir hakem hatası göze çarpmadı. Bir gün sonra G.Saray kendi evinde Denizlispor’u 1—0 yendi. Bu maçta da skora etki edecek bir hakem hatası yoktu. Haftanın kapanış maçı İstanbulspor ile F.Bahçe arasında oynandı. İstanbulspor’un 1—0 önde girdiği son dakikalarda F.Bahçe kalecisi Oğuz, ceza alanı dışında topu elle kesti. Bariz gol şansının olduğu pozisyonda hakem Oğuz’a sarı kart gösterdi. Oysa, kartın rengi kırmızı olmalıydı. Ama bu maçın sonucunu etkileyecek bir karar değildi.
       <br/>
       <br/>
       Ligin üçüncü, dördüncü ve beşinci haftalarında oynanan üç büyüklerin maçlarında skora etki edecek bariz bir hakem hatası olmadı. Bol gollü geçen üçüncü haftada Beşiktaş Diyarbakırspor’u 4—0, F.Bahçe Ankaragücü’nü 4—1 ve G.Saray da Çaykur Rizespor’u deplasmanda 6—3 yendi. Dördüncü haftada Kocaelispor ile F.Bahçe 3—3 berabere kaldı, G.Saray da son dakikada attığı golle Antalyaspor’u 2—1 mağlup etti. Samsunspor—Beşiktaş maçı zeminin bozukluğu nedeniyle ertelendi. Daha sonra Ankara’da oynanan karşılaşmayı Beşiktaş 1—0 kaybetti. Beşinci haftanın açılış maçında ise Beşiktaş kendi evinde İstanbulspor’a 1—0 yenildi. G.Saray deplasmanda Malatyaspor’u 2—0 mağlup etti. F.Bahçe de kendi evinde Yimpaş Yozgatspor’u 1—0 ile geçti.
       <br/>
       <br/>
       Beşiktaş’ın tartışılan maçları
       <br/>
       <br/>
       Sezonun altıncı ve yedinci haftalarında Beşiktaş ile ilgili tartışmalar vardı. G.Saray, altıncı haftada F.Bahçe engelini 2—0’lık net bir skorla aşarken, Beşiktaş’ın Ankaragücü deplasmanında aldığı 4—3’lük galibiyet iki açıdan tartışma konusu oldu. Birincisi, Beşiktaş, Ankaragücü’nün golcü futbolcusu Kennedy’ye talip olmuş, pazarlıklar yapılmış ve bu oyuncu önemli maçta oynatılmamıştı. Maçtan sonra ise Beşiktaş bu futbolcuyu almaktan vazgeçmişti. İkincisi ise hakem hatalarıydı. Orta hakem, gole giden Ankaragücülü Cafer’in düşürülmesine penaltı vermemiş, durum 3—3 iken de Beşiktaşlı Sertan’a yapılan faulü önce avantaja bırakmış, iki—üç pozisyon geçtikten sonra ise serbest vuruşu işaret etmişti. Bu vuruşu Nihat gole çevirmiş, Siyah—Beyazlı takım Ankara’dan hayati bir galibiyetle dönmüştü. Yedinci haftada F.Bahçe Denizlispor’u 2—0, G.Saray da deplasmanda Gençlerbirliği’ni 3—1 yendi. Beşiktaş’ın Kocaelispor’u 4—2 yendiği maçta ise hakem Mutlu Çelik, durum 2—0 iken İlhan’ın kendini yere atmasına penaltı çaldı; ancak Tümer bu atıştan yararlanamadı.
       <br/>
       <br/>
       Ligin sekizinci ve dokuzuncu haftalarında oynanan üç büyüklerin maçlarında bariz hakem hatalarına rastlanmadı. Sekizinci haftada G.Saray Göztepe’yi 4—1, F.Bahçe deplasmanda Çaykur Rizespor’u 2—1, Beşiktaş da Yozgat’ta Yimpaş’ı 3—1 mağlup etti. Dokuzuncu haftada ise F.Bahçe Antalyaspor’u 3—2 yenerken, Beşiktaş ile G.Saray 2—2 berabere kaldı.
       <br/>
       <br/>
       G.Saray suçlanmaya başladı
       <br/>
       <br/>
       G.Saray, onuncu haftadan itibaren suçlanmaya başladı. Bu haftada Sarı—Kırmızılı takım Trabzonspor’u 3—1 yendi; ama atılan gollerden ikisinin penaltıdan olması oldukça tartışıldı. Otoriteler, özellikle ikinci penaltının çok komik olduğu yönünde birleştiler. Onuncu haftanın diğer maçlarında Denizlispor ile Beşiktaş 3—3 berabere kaldı, F.Bahçe de deplasmanda Malatyaspor’u 3—1 yendi. On birinci haftada Bursaspor G.Saray’ı 5—0, F.Bahçe deplasmanda G.Antepspor’u 2—0, Beşiktaş da Rizespor’u 2—1 mağlup etti. Ancak Beşiktaş’ın son dakikalarda İlhan ile kazandığı ve Stavrum’un gole çevirdiği penaltı tartışmalıydı. On ikinci haftada Beşiktaş deplasmanda Antalyaspor’u 4—1, G.Saray Diyarbakır’ı 5—1 ve F.Bahçe de Gençlerbirliği’ni 2—0 yendi.
       <br/>
       <br/>
       On üçüncü haftada G.Saray Samsunspor’u 2—0 mağlup etti; ancak maç oldukça tartışmalıydı. İkinci gol penaltıdan gelmişti. Samsunsporlu Ercan arkadan itilmiş, yere düşerken eli topa değince hakem penaltı noktasını göstermişti. Aslında bu pozisyonda Samsunspor lehine faul verilmesi gerekiyordu. Daha sonra Samsunspor Ertuğrul ile bir penaltıdan yararlanamadı. Diğer maçlarda Beşiktaş Malatyaspor’u 3—1, F.Bahçe de deplasmanda Göztepe’yi 5—0 yendi.
       <br/>
       <br/>
       On dördüncü haftada yaygara koptu
       <br/>
       <br/>
       Üç büyükler açısından sezonun en tartışmalı haftalarından biri on dördüncü hafta oldu. G.Saray’ın üstün gözüktüğü, İstanbulspor’un da iyi mücadele ettiği karşılaşma otuzuncu dakikadan sonra bambaşka bir atmosfere büründü. Üç dakika içinde Petkov ve Bushaj haksız kırmızı kartlalarla oyun dışı kaldı. G.Saray, eksik rakibi karşısında maçı 4—0 önde bitiriyordu ki hakemin yoktan penaltısı geldi ve skor 4—1 oldu. İstanbulsporlular, bu penaltının gönül almak için verildiğini söyleyerek hakeme isyan ettiler. F.Bahçe’nin yirmi dört maçlık galibiyet serisinin sona erdiği maçta ise Beşiktaş’ın ilk golü ofsayt olduğu gerekçesiyle epey tartışıldı. Fenerbahçe’nin bir penaltısının verilmediği yönünde de tartışmalar vardı. F.Bahçe Başkanı Aziz Yıldırım, bu maçtan sonra, sert açıklamalar yaptı. Çünkü Fenerbahçe 1—0 önde oynarken ofsayttan gol yemişti.
       <br/>
       <br/>
       On beşinci haftada Beşiktaş Gençlerbirliği’ni 1—0, Trabzonspor F.Bahçe’yi, Ankaragücü de G.Saray’ı 2—1 mağlup etti. On altıncı haftada F.Bahçe Bursaspor’u 3—1, Beşiktaş da deplasmanda Göztepe’yi 6—0 yendi. G.Saray—Kocaelispor maçı ise kar yağışı nedeniyle ertelendi.
       <br/>
       <br/>
       F.Bahçe’nin Diyarbakır’a 2—1 yenilip Mustafa Denizli ile yollarını ayırdığı ve Beşiktaş’ın G.Antepspor’u 3—1 yendiği on yedinci haftada G.Saray’ın Yozgat deplasmanından haksız bir beraberlik alması ligin ilk yarısına damgasını vurdu. Maçın son on bir dakikasına Yimpaş 3—1 önde girdi. Hakem, Hüseyin’e sakatlayıcı bir şekilde taban giren Sergen’i sarı kartla ödüllendirince olanlar oldu. Sergen, bir dakika sonra farkı bire indirdi, son dakikada da çok tartışılan penaltıya sebebiyet verdi ve karşılaşma 3—3 sona erdi. Çünkü Selim ikili mücadelede yere düşmüş ve top eline çarpmıştı. Ama hakem bunu penaltı olarak değerlendirdi. Bu maçla birlikte, ‘G.Saray kollanıyor’ diyenlerin tezleri güçlendi. G.Saray Başkanı Mehmet Cansun, her ne kadar şunları söylese de: ‘Hakemler bizi tutmuyor. Tutsaydı Yimpaş bizimle berabere kalamazdı, o üç golü atamazdı. Geçen yıl üç puan farkla şampiyonluğu kaybettik. Tam altı golümüz iptal edilmiş, sekiz puanımız çalınmıştı. Şu bir gerçek ki medyada suyun başını tutanlar F.Bahçeli.’
       <br/>
       <br/>
       E—mail: kolaca@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12210), [web.archive.org (arşiv bağlantısı)](http://web.archive.org/web/20050227030629/http://www.aksiyon.com.tr:80/detay.php?id=12210)
