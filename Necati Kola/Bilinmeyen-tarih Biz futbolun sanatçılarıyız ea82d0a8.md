# Biz futbolun sanatçılarıyız

*Necati Kola Bilinmeyen-tarih*

<div>
 <font>
  <img border="0" height="1" src="/web/20050227030750im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227030750im_/http://www.aksiyon.com.tr/resim/369/54.jpg" vspace="5"/>
  </p>
 </font>
 <font class="content">
  Kendini futbol sanatçısı olarak gören Beşiktaşlı Ümit Bozkurt, “Maçlardan ve idmanlardan sonra siteme giriyorum, yeni fikirler üretmeye çalışıyorum, yazılar yazıyorum... Bu da işime daha fazla konsantre olmamı sağlıyor ve performansımı olumlu etkiliyor. Eskiden dünyam daha dardı. Siteyle birlikte ufkum genişledi” diyor
 </font>
 <br/>
 <p>
  <font class="content">
   O, Beşiktaş’ın başarılı defans oyuncularından biri. Ülkemizdeki genel futbolcu profiline pek uymayan özellikleri var. Kitap okuyor, yazı yazıyor, üniversitede iktisat öğrenimi görüyor... Farklılığını, geçtiğimiz günlerde açtığı internet sitesinde de görmek mümkün. Site, diğer futbolcularınki gibi maçlardan sonra özür dilemek ya da bu maçı şöyle kazandık, böyle kazandık demek için kurulmamış. Sitede, edebi bir dille futbola dair ciddi eleştiriler var... Sinema, tiyatro, kitap ve kaset tanıtımlarının yapıldığı kültür-sanat bölümü var... Sakatlıkların ve kararan hayatların önüne geçmek için sağlık bölümü var... Daha pek çok şey var. İşte biz de bu futbolcuyla, yani Ümit Bozkurt’la hem sitesini, hem de farklı yönlerini konuştuk.
   <br>
    <br>
     “Futbol benim için bir sanat”
     <br>
      <br>
       - Senin için futbol sadece futbol mu?
       <br/>
       <br/>
       Futbol benim için bir yaşam tarzı değil, bir sanat. Ben öyle görüyorum. Biz de bu sanatı icra etmeye çalışan sanatçılarız. Alkış aldıkça, tribünler doldukça bu oyundan zevk alıyoruz. Ama ülkemizde futbol maalesef sanat değil de yaşam tarzı olduğu için zaman zaman istenmeyen olaylar meydana geliyor. Bu da biz futbolcuları strese sokuyor, sahada rahat hareket etmemizi engelliyor. Yapmamız gereken bir şeyi yapamıyoruz.
       <br/>
       <br/>
       - Neden futbolcu oldun? Zevk almak için mi, para kazanmak için mi...
       <br/>
       <br/>
       Her çocuk gibi futbolu çok seviyordum. Babam da eski bir futbolcuydu. Futbolla yatıp futbolla kalkıyordum. Yeni alınan topa sarılıp uyuyordum. Bir arzuydu futbolculuk. Bu arzumu gerçekleştirmek için de çok çalıştım. İsteyip de çalışmasaydım, kaderin efendisi benim futbolcu olmama müsaade etmezdi. Futbolcu olmak istediğimi kaderin efendisine gösterdim, o da benim isteğimi karşılıksız bırakmadı. Şu ana kadar başarılı olduğum için de Allah’a çok şükür mutluyum.
       <br/>
       <br/>
       - İnternet sitenizi, ‘herkesin bir sitesi var benim de olsun’ diye mi kurdunuz?
       <br/>
       <br/>
       Böyle bir fikir geçen yıldan beri vardı. Çünkü, biz insanlara kendimizi yeterince tanıtamıyoruz. Kamuoyu bizi yeterince tanımıyor, ya da yanlış tanıyor. Bir iletişim kopukluğu var aramızda. Eskiden insanlar bizi televolelerden tanıyordu. Sonuçta biz de halkın içinden geliyoruz. Benim babam memurdu. İnsanlar bizi daha yakından tanısın ki daha yakın olalım. Ben de insanlarla daha yakından diyalog kurmak için böyle bir site açmaya karar verdim.
       <br/>
       <br/>
       “Üzüntülerim azalıyor, sevinçlerim çoğalıyor”
       <br/>
       <br/>
       - Siteni, diğer futbolcuların siteleriyle kıyaslıyor musun?
       <br/>
       <br/>
       Öncelikle şunu belirteyim. Ben bu siteyi diğer futbolcularınki gibi her maçtan sonra taraftarlardan özür dilemek için veya bu maçı şöyle kazandık, böyle kazandık demek için kurmadım. Biz zaten bunları maçlardan sonra televizyonlara söylüyoruz. Eskiden internette başka sitelere giriyordum. Şimdi kendi siteme giriyorum, yeni fikirler üretmeye çalışıyorum, yazılar yazıyorum... Bu da benim kendi işime daha fazla konsantre olmamı sağlıyor ve sonuçta performansıma olumlu olarak yansıyor. Eskiden benim dünyam daha dardı. Siteyle birlikte ufkum da genişledi. Artık insanlara kendimi anlatabiliyorum, içimi döküyor ve rahatlıyorum. Sitem sayesinde herşeyimi insanlarla paylaşabiliyorum. Bu da üzüntülerimi azaltıyor, sevinçlerimi çoğaltıyor.
       <br/>
       <br/>
       - Anadolu Üniversitesi İktisat Bölümü üçüncü sınıf öğrencisisin aynı zamanda. Türkiye’deki futbolcu profiline oldukça aykırı bir durum değil mi bu?
       <br/>
       <br/>
       Evet, biraz öyle. Genelde gecekondulardan ve fakir ailelerden çıktıkları için futbolcuların kültür düzeyleri düşük oluyor. Ama bu yavaş yavaş değişiyor. Dünya değiştikçe, futbolcu da kendini geliştirmek zorunda. Okumayı seven ve büyük bir takımda oynayan bir futbolcu olarak kendimi yetiştirmem gerektiğine inandım ve devam mecburiyetinin olmadığı Açıköğretim Fakültesi’ne kayıt yaptırdım. Askerliğimi yaptıktan sonra da spor akademisini bitirmek istiyorum.
       <br/>
       <br/>
       - Sitenizdeki bir yazınızda “Biz kırıldık, daha da kırılırız... Ama katil de bilmiyor öldürdüğünü, hırsız da bilmiyor çaldığını. Biz yeni bir hayatın acemileriyiz. Bütün bildiklerimiz yeniden biçimleniyor; şiirimiz, aşkımız yeniden. Son kötü günleri yaşıyoruz belki, ilk günleri de yaşarız belki. Kekre (ekşi) bir şey var bu havada. Geçmişle gelecek arasında, acıyla sevinç arasında, öfkeyle bağış arasında” diyorsun. Burada ne demek istediğini biraz açar mısın?
       <br/>
       <br/>
       Anadolu takımının kültürüyle buranın kültürü çok farklı. Burada insanlar sizden çok şey bekliyor. Biz de bu beklentinin baskısıyla futbolumuzu değiştirmeye çalışıyoruz. Bazen kafamız o kadar karışıyor ki bocalıyoruz. Mesela ben, Denizlispor’daki oyunumla Beşiktaş’a transfer oldum. Ama burası büyük bir camia ve biz çok acemilik çektik, hatalar yaptık. Bazen yedek kaldık, bazen kadroya giremedik... Böyle büyük bir takımda sevinçler de, üzüntüler de anlık olduğu için bu satırları kaleme alma ihtiyacı hissettim.
       <br/>
       <br/>
       “Çok şükür, Allah beni dertsiz bırakmıyor”
       <br/>
       <br/>
       -Yazılarında geçmişten çok bahsediyorsun. Mesela, “Kimbilir belki de geleceğe ait hızlanan adımlarımız, bir önceki hamlesinden alıyordur gücünü” diyorsun. Geçmişin senin için özel bir anlamı mı var?
       <br/>
       <br/>
       Evet. Allah’a çok şükür iyi ki o günleri görmüşüm diyorum. O günlerden ben hep güç aldım. Mesela, Denizlispor’a transfer olurken bir yönetici “Sen bulunmaz Hint kumaşı mısın?” demişti. O zamanlar bu sözü kafama çok takmıştım. Günlük defterimin her sayfasının başına bu sözü yazmıştım. Ben bundan çok büyük güç aldım. Bir de çok şükür Allah beni dertsiz bırakmıyor. Her dert benim ufkumu açıyor. Beşikaş’a gelmeden önce hem G.Antepspor’a, hem de Denizlispor’a çift imza olayım var. Acemiliğime denk geldi, federasyon bana bir yıl ceza verdi. Geçen yıl Trabzonspor maçında bir penaltı yaptırdım, kadro dışı bırakıldım. Yaptığım her hata geride kalıyor; ama ben o hatalardan ders ve güç alıyorum.
       <br/>
       <br/>
       - Kadıköy’deki 24 maçlık galibiyet serisine son verdiğiniz maçtan yola çıkarak “Büyü inanca işlemez” diyorsun. Buradan, ‘Fenerbahçe büyüye inandı ve kaybetti’ sonucu çıkar mı?
       <br/>
       <br/>
       Aslında bunu söylerken Fenerbahçe camiasına değil de, kamuoyuna mal etmiştim. Basın Kadıköy’ün büyülü olduğunu söylüyor, kamuoyu da buna inanıyordu. Büyünün olduğuna ben de inanıyorum; ama bir şeye daha inanıyorum. O da büyünün inançlı kişilere etki etmeyeceği... Biz de tüm takım olarak o maçı kazanacağımıza inandık ve Kadıköy’ün büyüsü bizi etkileyemedi.
       <br/>
       <br/>
       - Peki, uğura inanır mısın? Maça çıkarken özel olarak yaptığın bir şey var mı? Dua, sağ ayak...
       <br/>
       <br/>
       Maçtan önce antrenmanlarda iyi çalışmışsam, kendimi iyi hissediyorsam, benim uğurum odur. Dua da ederim tabii. Ama bunun dışında özel olarak yaptığım bir şey yok.
       <br/>
       <br/>
       “Böyle devam edersek şampiyon oluruz”
       <br/>
       <br/>
       - Futbolun kendine has adalet anlayışı var diyorsun. Şu andaki performansınıza göre futbolun adaleti sizi şampiyon yapar mı?
       <br/>
       <br/>
       Ben 3. Lig’de oynarken 3. Lig’e göre yıldız sayılabilecek bir kadromuz vardı. Bu kadroyla şampiyon olamadık; ama bir yıl sonra daha genç ve amatör bir kadroyla şampiyon olduk. Aynı şeyi 2. Lig’de oynarken de yaşadım. Geçen yıl ise Beşiktaş’ta Nouma, Karhan ve Münch gibi yıldızlar vardı; ama şampiyon olamadık. Bu yıl yıldız futbolcumuz yok. Ben zaten yıldız futbolcuların bir takımı şampiyon yapacağına inanmıyorum. Bence bir takımın kendisi yıldız olmalı. Çok çalışıyoruz, böyle devam edersek önce Allah’ın, sonra da futbolun adaleti sayesinde şampiyon olacağımıza inanıyoruz.
       <br/>
       <br/>
       - Yazılarında Shakespeare’den, Cemal Süreya’dan alıntılar yapıyorsun. Aynı zamanda sitende kültür-sanat bölümü var. Edebiyatla, kültürle, sanatla aran nasıl?
       <br/>
       <br/>
       Tiyatroya pek gidemesem de sinemaya gidiyorum, kitap okumayı ve yazı yazmayı çok seviyorum. Kitap okuduğum zamanları da en dolu zamanlarım olarak nitelendiriyorum. Genelde bir tabir vardır ya, boş zamanlarımda kitap okuyorum diye... Ben bu tabiri son derece yanlış buluyorum. Kitap ayrımı yapmıyorum. Beni şarj edecek her türlü kitabı okuyorum.
       <br/>
       <br/>
       - Sitende kültür-sanat bölümüne neden yer verdin?
       <br/>
       <br/>
       Kendimi anlatmak için... İşte ben buyum, diyorum.
       <br/>
       <br/>
       - Sağlık bilgileri de veriyorsun. Nankör bir spor olan futbolla sağlık ilişkisinden biraz bahseder misin?
       <br/>
       <br/>
       Futbolda sağlık çok önemli, özellikle de Türkiye’de... Sigortan yok, bir garantin yok. Çok tanıdığım var. Yetenekliydiler; ama sakatlıklardan dolayı yükselme imkanı bulamadılar. Bence herşeyin başı sağlık. Arkadaşlarıma dikkat ediyorum, yatırım için ev alıyorlar, araba alıyorlar; fakat kendi sağlıklarına pek yatırım yapmıyorlar. Sonuçta biz kamuoyuna mal olmuş insanlarız. Topluma örnek olmamız lazım. Ben de bu nedenle siteme sağlık köşesi koymayı uygun buldum.
       <br/>
       <br/>
       “Spor yazarları vasatın çok altında”
       <br/>
       <br/>
       -Yazılarından edindiğimiz kanaat, edebiyatının iyi olduğu yönünde. İleride spor yazarı mı olacaksın?
       <br/>
       <br/>
       Futboldan kopamam herhalde. Öncelikle teknik direktör olmayı düşünüyorum; ama spor yazarlığı da yapabilirim.
       <br/>
       <br/>
       - Spor yazarlarının senin gözündeki imajı ne?
       <br/>
       <br/>
       Bana göre eğitim düzeyleri çok düşük. Vasatın çok altında. Doğru olanı yazmıyorlar, insanlar tarafından kabul göreni yazıyorlar. Doğruyu yazmak apayrı. Ya yazamıyorlar, ya da tiraj önemli. Yazarların analiz yapması, yapıcı ve yol gösterici eleştirilerde bulunması lazım. Burada medya yöneticilerine de büyük iş düşüyor. Birkaç isim dışında muhabirler de aynı... İnönü Stadı’ndan ve Fulya’dan başka bir yere gitmiyorlar. Burada ne görüyorlarsa onu haber yapıyorlar. Hergün aynı haberler... Maçtan sonra hep aynı soruları soruyorlar, röportaj yaparlarken de başka yerlere bakıyorlar.
       <br/>
       <br/>
       E-mail:kolaca@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12231), [web.archive.org (arşiv bağlantısı)](http://web.archive.org/web/20050227030750/http://www.aksiyon.com.tr:80/detay.php?id=12231)
