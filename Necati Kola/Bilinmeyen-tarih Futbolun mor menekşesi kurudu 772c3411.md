# Futbolun mor menekşesi kurudu

*Necati Kola Bilinmeyen-tarih*

<div>
 <p>
  <font>
   Futbol liglerinin başlamasına az bir süre kala, İtalya Kulüpler Birliği (Lega Calcio)"nin bütçeleri gözaltında tutma komisyonu Covisoc, 22 milyon dolar açığı bulunan Fiorentina"nın Serie B ve Serie C"de mücadele edemeyeceği kararını aldı. Bu karar, 76 yıllık maziye sahip Mor Menekşeli kulübü yakından takip edenler için hiç de sürpriz olmadı. Çünkü, başkan Cecchi Gori"nin özellikle son iki yıl içinde yapmış olduğu hatalar, Avrupa"nın köklü ve başarılı kulüplerinden biri olan Fiorentina"yı günden güne kötüye götürüyordu.
   <br/>
   <br/>
   Ve bu kötü gidişat, Rönesans"ın başkenti Floransa"yı en sonunda futbolsuz bıraktı. İtalya ve Avrupa futbolu için son derece trajik olan bu durum, 2003-2004 sezonundan itibaren bütçe açığı bulunan kulüplerin profesyonel liglerden ihraç edileceği ülkemizde ise maalesef hiç yankı bulmadı.
   <br>
    <br>
     Terim olacakları biliyordu
     <br>
      <br>
       Aslında bu çöküşün ilk işaretleri iki yıl öncesinden gelmeye başlamıştı. Fiorentina, 2000-2001 sezonunda bir taraftan Fatih Terim ile birlikte ligde ve İtalya Kupası"nda başarılı sonuçlar alıyor, bir taraftan da içten içe ekonomik sıkıntılar yaşıyordu. Ve bu sıkıntıların ilk dışa vurumu Fatih Terim"in sürpriz bir şekilde istifa etmesiyle gerçekleşti. Çok kısa bir süre içerisinde Çizme"de kendini ispatlayan Terim, Ocak 2001"de başkan Cecchi Gori ile yaptıkları toplantıda bir sonraki sezon daha da başarılı olmak için birtakım isteklerde bulundu. Ekonomik olarak sıkıntıda olan Gori de bu istekleri gerçekleştiremeyeceğini belirtince ipler koptu. O günlerde Fiorentina"da ciddi anlamda ekonomik sıkıntı olduğunu gösteren işaretlerden biri de İtalyan basınında çıkan haberlerdi. Bu haberlere göre, önce Amerikan Stanley Bankası Fiorentina"yı satın almak için başkan Gori"ye 250 milyar liretlik teklif sunuyordu. Sonra da ünlü giyim markası Benetton ve optik firması Luxottica benzer tekliflerde bulunuyorlardı. Gori de kulübün gerçek değerini tespit etmek için süre istiyordu. Çok geçmeden Floransa Mahkemesi"ne Fiorentina ile ilgili iflas davasının açılması, durumun ne kadar ciddi olduğunu ortaya koyuyordu.
       <br>
        <br>
         Senatör, film yapımcısı, iş adamı ve kulübün sahibi Cecchi Gori ise tüm bu olup bitenlerin ardından ekonomik problemin olmadığını iddia ediyordu. Üstelik kulübün 65 milyon dolar borcu olmasına rağmen... Fiorentina"yı kapanmakla karşı karşıya getiren Gori, Floransa Mahkemesi"nin kulübün iflas davasıyla ilgili kararını vereceği (Temmuz 2001) günlerde şunları söylüyordu: "Ekonomik problem diye bir şey mevcut değil. Sadece beni linç etmek isteyen birkaç kişinin komplosu. Fiorentina"nın rakamları çok normal. 130 milyar liretlik (65 milyon dolar) bütçe açığı hemen hemen tüm kulüplerde var. Alarm verilecek bir durum göremiyorum. Fiorentina gibi tüm Toscana"da maksimum 100 bin taraftarı olan bir kulübe bunlar yapılabilir. Roma gibi 2 milyon taraftarımız olsaydı bunlar yapılmazdı. Yapılanlara anlam veremiyorum. Ben Fiorentina"yı her zaman 1 numara görmek istiyorum; ama bütçeyi de hesaba katmak zorundayım."
         <br/>
         <br/>
         Rui Costa ve Toldo çöküşü geciktirdi
         <br/>
         <br/>
         Gori, gerçekten de bütçeyi hesaba katmak zorundaydı. Aksi halde İtalya"nın köklü kulüplerinden biri olan Fiorentina 2001-2002 sezonunda profesyonel liglerde mücadele edemeyecekti. Bütçe açığını kapatmak için ilk yapılan ise Portekizli yıldız Rui Costa ile milli kaleci Toldo"nun satılması oldu. Rui Costa, Fatih Terim"in yeni takımı Milan"a, Toldo da İnter"e satıldı. Mor Menekşeli kulüp, iki futbolcunun bonservisinden toplam 65 milyon dolara yakın para kazanmıştı. Bu da bütçe açığını kapatmak için yeterliydi. Bir bakıma Fatih Terim, Rui Costa"yı ısrarla isteyerek eski kulübüne çok büyük bir iyilik etmişti. Bu iki yıldız futbolcunun gitmesi Fiorentina"yı kurtarmıştı; ama Floransa"lı taraftarlar zirveye oynayacak güçlü bir takımdan da mahrum kalmışlardı. Sezona küme düşmemek için başlayan Fiorentina, çok geçmeden tekrar maddi sıkıntı yaşamaya başladı. Başta Nuno Gomez, Amaral ve Chiesa olmak üzere bütün oyuncular paralarını alamadıkları için oynamak istemiyorlar, İtalya Futbol Federasyonu"ndan sözleşmelerinin feshedilmesini talep ediyorlardı. Bu arada Mor Menekşeli kulüp ligde kötü sonuçlar alarak son sıralara demir atıyor, taraftarlar da tribünlerden uzaklaşıyordu. Gori, bu kötü gidişatı az da olsa düzeltebilmek için Hollanda"nın Feyenord kulübünün sahibinin oğlu Joeri Van den Herik"i Fiorentina"ya ortak etti ve kulübün sermayesini 13 milyon Euro artırdı. Ancak Herik"in ortak olması pansuman tedbir olmaktan öte gidemedi. Sezon sonu geldiğinde Fiorentina kendini Serie B"de buldu.
         <br/>
         <br/>
         Nihayet beklenen son
         <br/>
         <br/>
         1 Eylül"de start alacak 2002-2003 sezonunun başlamasına az bir süre kalmıştı ki Covisoc, Serie A"dan Roma ve Lazio, Serie B"den de Napoli, Fiorentina, Genoa, Messina, Palermo ve Verona kulüplerinin bütçelerinde açıklar bulunduğunu bildirdi. Diğer kulüpler bu açıklarını kısa sürede kapattı; ancak 22 milyon dolar borcu bulunan Fiorentina, gereken sermayeyi bulamayınca (Gori, Banca di Roma"dan 25 milyon Euro"luk kredi almak için garanti olarak başkentteki Adriano Tiyatro Salonu"nu gösterdi ama olmadı) beklenen gerçekleşti. Gori"nin tekrar Serie A"ya çıkartıp iyi fiyata satmayı planladığı Mor Menekşeli kulüp, artık ne Serie B"de, ne de Serie C"de mücadele edebilecekti. Fiorentina"nın amatör kümeye düşürülmesinden sonra profesyonel olan tüm oyuncular serbest kaldı. Hal böyle olunca, aralarında Galatasaray ve Beşiktaş"ın da bulunduğu Avrupa"nın büyük kulüpleri Nuno Gomez, Chiesa, Di Livio ve Amaral gibi yıldız oyuncuların peşine düştü. Bir anda futbolsuz kalan Floransa kenti ise hemen atağa geçerek Serie C"de mücadele edecek bir kulüp kurdu. Belediye Başkanı Leonardo Dominici önderliğinde kurulan bu yeni kulübün adı da Fiorentina 1926 Florentia olarak belirlendi. Bu isim, kulübün kuruluş yılı ile kentin eski isminin birleşmesinden oluşuyor. Hedef, Serie C"ye kayıt yaptırmak ve sıfırdan başlayarak da olsa kentin futbol geleneğini sürdürmek.
         <br/>
         <br/>
         Avrupa"nın diğer Fiorentina"ları
         <br/>
         <br/>
         76 yıllık mazisi boyunca sürekli zirveye oynayan, 2 kez lig şampiyonu olan, bir kez de UEFA Kupası"nı kazanan Fiorentina"nın bir anda amatör kümeye düşmesi, özellikle Türkiye"de son derece duyarsız karşılandı. Duyarsız karşılandı diyoruz, çünkü 2003-2004 sezonundan itibaren ülkemizde de gelir-gider dengesi bozuk olan kulüpler profesyonel liglerde mücadele edemeyecek. Hatırlanacağı gibi son yıllarda Galatasaray, Beşiktaş, Trabzonspor, Samsunspor, Göztepe, Malatyaspor, Antalyaspor, Vanspor ve Bursaspor başta olmak üzere birçok takım ekonomik sıkıntı içerisinde kıvranıyor. Yöneticilerimizin Fiorentina olayından yeterince ders alıp almadıkları bir yıl içerisinde belli olacak.  Gelelim Avrupa"nın diğer Fiorentina"larına... Maddi sıkıntı içerisindeki Aalst (Belçika) ve Lyngby (Danimarka) kulüpleri, geçen sezon 2. Lig"e düştüler ve bundan sonra amatör olarak mücadele edeceklerini açıkladılar. Bir de eski başarılı günlerinden uzak olan kulüpler var. İtalya"nın Napoli, Bari, Cagliari, Sampdoria ve Palermo kulüpleri Serie B"de mücadele ediyorlar. Fransa"nın Bordeaux, Marsilya ve Monaco kulüpleri beklenen başarıları bir türlü elde edemiyorlar. Bir zamanlar Avrupa"da adından sıkça söz ettiren Belçika"nın Anderlecht, Brugge, Mechelen ve Standart Liege takımlarının sesleri solukları çıkmıyor. İsveç"in Malmö ve Göteborg takımlarının durumları da aynı. İki kez Şampiyon Kulüpler Kupası, bir kez de Süper Kupa"yı kazanan İngiltere"nin Nottingham Forest kulübü, tekrar Premier Lig"e terfi etmenin hesaplarını yaparken, bir kez UEFA Kupası"nı kazanan İpswich Town da geçen sezon küme düşmekten kurtulamadı.
         <br/>
         <br/>
         1991 yılında Şampiyon Kulüpler Kupası"nı kazanan Kızılyıldız (Yugoslavya), 1965 yılında UEFA Kupası şampiyonu olan Ferencvaros (Macaristan), 1983 yılında Kupa Galipleri Kupası"nı ve Süper Kupa"yı kazanan Aberdeen (İskoçya), iki kez Kupa Galipleri Kupası"nı, bir kez Süper Kupa"yı müzesine götüren Dinamo Kiev (Ukrayna) ve 1981 yılında Kupa Galipleri Kupası"nın sahibi olan Dinamo Tiflis, eski günlerini mumla arıyor. Almanya"da ve Avrupa"da birçok başarıya imza atan Hamburg, Köln, Mönchengladbach ve Eintracht Frankfurt da 2. Bundesliga"da mücadele ediyorlar. Özellikle Mönchengladbach, 1970"li yıllardaki Liverpool efsanesine direnebilen tek kulüptü. Fiorentina kadar olmasa da kötü duruma düşen kulüplerden biri de Athletico Madrid. La Liga"da 9 kez şampiyon olan bu kulüp, başkan Jesus Gil"in kayıt dışı icraatları sebebiyle maddi krize girdi ve 1999-2000 sezonunda küme düştü. Geçen sezon La Liga"ya yükselen Athletico Madrid, tekrar eski günlere dönmeye çalışıyor. Bu arada, dünyanın en başarılı takımı Real Madrid"in de iki yıl önce çok ciddi bir krize girdiğini ve 280 milyon dolarlık borçtan kurtulabilmek için idman sahalarını belediyeye satmak zorunda kaldığını hatırlatalım.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 343 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1687), [web.archive.org (arşiv bağlantısı)](http://web.archive.org/web/20050301174950/http://www.aksiyon.com.tr:80/yazdir.php?id=1687)
