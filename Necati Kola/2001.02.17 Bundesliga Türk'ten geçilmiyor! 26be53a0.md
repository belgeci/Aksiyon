# Bundesliga Türk’ten geçilmiyor!

*Necati Kola 2001.02.17*

<div>
 <p class="baslik">
  GURBETTE RÖVEŞATA
 </p>
 <p class="spot">
  Yaklaşık kırk yıl önce vasıfsız işçi olarak Almanya'nın yolunu tutan gurbetçilerin torunları,  şimdilerde yeşil sahalarda topu kimseye  kaptırmıyorlar. Altyapı eğitimini Alman kulüplerinde alan gurbetçi futbolcular, hem Bundesliga'da, hem de Türkiye 1. Ligi'nde cirit atıyorlar
 </p>
 <p class="metin">
 </p>
 <img border="0" src="/web/20010718225512im_/http://www.aksiyon.com.tr/2001/324/resimler/Gurbet.jpg"/>
 <p class="metin">
  Gurbetçilerimiz, 1960'lı yılların ortalarında vasıfsız işçi olarak adımlarını atmışlardı Almanya'ya. Günümüzde iki milyonu bulan gurbetçilerimizin statülerinde uzun yıllar bir değişiklik olmadı. Daha sonra Almanya'yı tanıdıkça yavaş yavaş iş kurmaya, işçi konumundan işveren konumuna geçmeye, sosyal hayatta etkin rol oynamaya ve kendilerini çeşitli yollarla ifade etmeye başladılar. Kendilerini ifade etmek için tercih ettikleri yolların başında da hiç şüphesiz ki futbol geliyordu. Bir taraftan kulüpler kuruluyor, bir taraftan yetenekli Türk gençleri Alman takımlarının altyapılarında futbol eğitimi almaya başlıyor, bir taraftan da bu gençlerin bir kısmı büyük takımlara transfer olmaya başlıyorlardı. Bayern Münih gibi büyük bir takımda top koşturmaya başlayan ilk Türk futbolcu Mehmet Scholl, Alman takımlarında yetiştikten sonra Türkiye'ye gelip yıldızlaşan ilk isimler ise Erhan Önal, Erdal Keser, İlyas Tüfekçi ve Uğur Tütüneker oldu. Erhan Önal, Erdal Keser ve Uğur Tütüneker Galatasaray'da, İlyas Tüfekçi de Fenerbahçe'de zirveye çıktı. Almanya'dan gelen ilk numunelerin bu kadar başarılı olması gözlerin bir anda gurbetçilere çevrilmesine sebep oldu. Yabancı futbolcu furyasından sonra gurbetçi futbolcu furyası da başladı.
 </p>
 <p class="metin">
  Gurbetçi furyası başladı
 </p>
 <p class="metin">
  Kulüplerimizin gurbetçi futbolculara önem vermeye başlamasının çeşitli sebepleri vardı. Birincisi, altyapı eğitimini Almanya'da alan bu futbolcuların çoğu kaliteli ve maliyetleri de oldukça düşüktü. İkincisi, yerli ve yabancı yıldızların fiyatları her geçen yıl inanılmaz rakamlara yükseliyordu. Üçüncüsü de Türkiye'de altyapıya yeterince önem verilmiyor ve kaliteli futbolcu çok az çıkıyordu. Bu sebeplerden dolayı Erhan Önal, Erdal Keser, İlyas Tüfekçi ve Uğur Tütüneker'den sonra Türkiye'ye gelen gurbetçi futbolcu sayısında gözle görülür bir artış oldu. Sakaryaspor'da yıldızı parlayıp Fenerbahçe'ye gelen Oğuz Çetin, Trabzonspor'dan Fenerbahçe'ye transfer olan Ogün Temizkanoğlu, Gençlerbirliği'nden İstanbulspor'a transfer olan Engin Özdemir (Şu anda Diyarbakırspor'da oynuyor), Kocaelispor'dan Beşiktaş'a transfer olan Tayfur Havutçu, Fenerbahçe'den Real Sociedad'a transfer olan Tayfun Korkut, Fenerbahçe ve Trabzonspor'dan sonra şu anda Adanaspor'da top koşturan Erol Bulut ve Fenerbahçeli Mustafa Doğan, ikinci dönem gurbetçiler olarak ön plana çıktılar. Alman Milli Takımı'nda oynayan Mustafa Doğan ile Engin Özdemir'in dışındaki bu isimler, Türk Milli Takımı'nın da önemli futbolcuları arasında yer aldılar.
 </p>
 <p class="metin">
  Üçüncü dönem gurbetçiler
 </p>
 <p class="metin">
  Son birkaç yılda Türkiye'ye gelen futbolcuları ise üçüncü dönem gurbetçiler olarak nitelemek mümkün. Kocaelispor'dan Beşiktaş'a transfer olan Ahmet Dursun, Trabzonsporlu Çetin Öztürk ve Gökdeniz Karadeniz, Fenerbahçeli Ali Güneş ve Serhat Akın, Beşiktaş'tan Antalyaspor'a giden Atilla Birlik, yine Beşiktaş'tan Siirt Jetpaspor'a giden Ersen Martin, Antalyasporlu İbrahim, Erzurumsporlu Ali Yılmaz, Ömer, Ergin ve Selçuk, üçüncü dönem gurbetçilere örnek. Ahmet Dursun, inişli çıkışlı bir grafik çizse de Beşiktaş'ın her zaman gol umudu. Gökdeniz, Trabzonspor'un gelecekteki yıldız adaylarından. Ali Güneş, ilk onbire giremese de Mustafa Denizli'nin her an görev verebileceği isimlerin başında. Serhat Akın, İsveçli golcü Andersson'un yokluğunda kendisine verilen şansı iyi değerlendirdi ve şu anda Fenerbahçe'nin en büyük gol silahı. Atilla Birlik ve İbrahim Antalyaspor'un, Ersen Martin Siirt Jetpaspor'un, Ergin, Ali Yılmaz, Ömer ve Selçuk da Erzurumspor'un değişmez oyuncularından.
 </p>
 <p class="metin">
  Bundesliga, Türk'ten geçilmiyor
 </p>
 <p class="metin">
  Gurbetçi futbolcular, sadece Türkiye'de değil, Almanya'da da cirit atıyorlar. Bundesliga ve 2. Bundesliga, Türk futbolculardan geçilmiyor adeta. Bunlardan ikisini Türkiye'de top koşturdukları için yakından tanıyoruz. Bu iki isim, Fenerbahçe'den tanıdığımız Murat Yakın ile Beşiktaş'tan tanıdığımız Mustafa Özkan. İsviçre vatandaşı olan Yakın, şu anda Bundesliga takımlarından Kaiserslautern'de, Türk vatandaşı olan Özkan da 2. Bundesliga takımlarından Stutgart Kickers'ta top koşturuyor.
 </p>
 <p class="metin">
  Yakından tanıdığımız diğer isimler ise Mehmet Scholl, Berkant Göktan, Yıldıray Baştürk ve Sercan Güvenışık. Almanya'da 2000 yılının futbolcusu seçilen Mehmet Scholl'u dünyada tanımayan hemen hemen yok gibi. Scholl, 34 kez Alman Milli Takımı'nın formasını giydi ve futbolu 2004 yılında Bayern Münih'te noktalayacak. Berkant Göktan, Scholl ile birlikte Bayern Münih'te top koşturuyor. Türkiye Ümit Milli Takımı'nın vazgeçilmez oyuncusu olan Berkant'a Scholl'un tahtına geçecek isim olarak bakılıyor. Yıldıray Baştürk de Berkant gibi Türkiye Ümit Milli Takımı'nın vazgeçilmez oyuncularından biri. Baştürk, attığı gollerle düşme hattında yer alan Bochum'u kurtarmaya çalışıyor. Türkiye Ümit Milli Takımı'nda oynayan bir diğer isim de 2. Bundesliga takımlarından Duisburg forması giyen Sercan Güvenışık. Henüz yirmi yaşında olan bu oyuncuya da geleceğin yıldızı olarak bakılıyor. Bundesliga, 2. Bundesliga, Hollanda ve İsviçre'deki diğer oyunculara baktığımızda da yaşlarının oldukça genç olduğunu görüyoruz. Kadroya girmekte şimdilik zorlanan bu oyuncuların önümüzdeki sezonlarda değişmez isimler olacakları aşikar. Bu arada, Borussia Dortmund formasını giyen Deniz Şahin ve Hamburg formasını giyen Mahmut Yılmaz'ın daha önce Alman Milli Takımı'nda oynadıklarını, dolayısıyla Türk Milli Takımı'nda oynayamayacaklarını hatırlatalım.
 </p>
 <p class="metin">
  Keser: Hepsini yakın takibe aldık
 </p>
 <p class="metin">
  Almanya'daki bu potansiyeli gören Türkiye Futbol Federasyonu, iki yıl önce Dortmund'da bir şube açtı. Bu şubenin başına da eski gurbetçi futbolculardan Erdal Keser getirildi. İki yıldır yoğun bir şekilde çalışan Erdal Keser, Avrupa'nın bütün ülkelerinde top koşturan gurbetçi gençleri yakın takibe aldıklarını söylüyor. 'Başta Almanya olmak üzere Hollanda'da, Belçika'da, İsviçre'de ikinci ve üçüncü nesilden birçok yetenekli genç var. Futbol Federasyonu, Avrupa'daki bu gençleri Milli Takım'a kazandırmak için Dortmund'a şube açtı ve beni de bu şubenin başına geçirdi. Ben bu görevi en iyi şekilde yapmaya çılışıyorum. Başlangıçtaki hedefimiz, Milli Takım'ın her yaş grubuna her yıl iki gurbetçi oyuncu kazandırmaktı. Şu anda hedeflediğimizden daha çok oyuncu Milli Takım'ın çeşitli yaş gruplarında forma giyiyor. Bu da bizi sevindiriyor'.
 </p>
 <p class="metin">
  Erdal Keser, çalışma sistemlerini de şu şekilde anlatıyor. 'Türkiye Futbol Federasyonu'nun Almanya'nın her tarafında gözlemci antrenörleri var. Onlar, çevre ülkeler de dahil olmak üzere her yaştan Türk oyuncuyu izleyip rapor hazırlıyorlar. Şu ligde şu çocuk var, şöyle yetenekli falan diye. Bu çocukları yaş gruplarına göre ayırıp yılda dört kez kamp yapıyoruz. Kamplara Türkiye'den o yaş grubunun antrenörü geliyor ve seçme yapılıyor. Ben inanıyorum ki hem Türk Milli Takımı'nda, hem de Türk takımlarında oynayan gurbetçi futbolcu sayısı önümüzdeki yıllarda daha da artacak'.
 </p>
 <p class="metin">
 </p>
 <p class="arabaslik">
  AVRUPA'DAKİ  GURBETÇİ  FUTBOLCULAR
 </p>
 <p class="metin">
  1.  B U N D E S L İ G A
 </p>
 <p class="metin">
  FUTBOLCU	TAKIMI	YAŞI	UYRUĞU	MEVKİİ
 </p>
 <p class="metin">
  Mehmet Scholl	Bayern Münih	30	Almanya	Orta saha
 </p>
 <p class="metin">
  Berkant Göktan	Bayern Münih	21	Türkiye	Forvet
 </p>
 <p class="metin">
  Ünal Alpugan	Schalke 04	27	Almanya	Orta saha
 </p>
 <p class="metin">
  Ali Göl	Schalke 04	24	Türkiye	Forvet
 </p>
 <p class="metin">
  Deniz Şahin	Borussia Dortmund	23	Almanya	Defans
 </p>
 <p class="metin">
  Murat Yakın	Kaiserslautern	26	İsviçre	Defans
 </p>
 <p class="metin">
  Necat Aygün	1860 Münih	21	Almanya	Defans
 </p>
 <p class="metin">
  Soner Uysal	Hamburg	23	Türkiye	Forvet
 </p>
 <p class="metin">
  Mahmut Yılmaz	Hamburg	21	Almanya	Forvet
 </p>
 <p class="metin">
  Yıldıray Baştürk	Bochum	22	Türkiye	Orta saha
 </p>
 <p class="metin">
 </p>
 <p class="metin">
  2.  B U N D E S L İ G A
 </p>
 <p class="metin">
  Deniz Barış	St. Pauli	23	Türkiye	Orta saha
 </p>
 <p class="metin">
  Selim Teber	Mannheim	20	Türkiye	Forvet
 </p>
 <p class="metin">
  Volkan Glatt	Duisburg	18	Almanya	Orta saha
 </p>
 <p class="metin">
  Sercan Güvenışık	Duisburg	20	Türkiye	Forvet
 </p>
 <p class="metin">
  Serkan Cenk	Oberhausen	25	Almanya	Forvet
 </p>
 <p class="metin">
  Soner Dayangan	Ahlen	21	Türkiye	Orta saha
 </p>
 <p class="metin">
  Ersin Demir	Aachen	23	Almanya	Forvet
 </p>
 <p class="metin">
  Uğur İnceman	Aachen	20	Türkiye	Orta saha
 </p>
 <p class="metin">
  Metin Telle	Aachen	20	Türkiye	Forvet
 </p>
 <p class="metin">
  Ünal Demirkıran	Ulm	21	Türkiye	Orta saha
 </p>
 <p class="metin">
  Serdar Erdinç	Ulm	21	Almanya	Forvet
 </p>
 <p class="metin">
  Mustafa Özkan	S.Kickers	25	Türkiye	Forvet
 </p>
 <p class="metin">
  Mahir Şahin	Mainz	21	Türkiye	Forvet
 </p>
 <p class="metin">
  Kemal Halat	Osnabrück	29	Almanya	Defans
 </p>
 <p class="metin">
 </p>
 <p class="metin">
  H O L L A N D A    1.  L İ G İ
 </p>
 <p class="metin">
  Fatih Sonkaya	Roda	22	Türkiye	Orta saha
 </p>
 <p class="metin">
  Suat Usta	PSV Eindhoven	22	Türkiye	Orta saha
 </p>
 <p class="metin">
  Ayhan Evren	PSV Eindhoven	23	Türkiye	Ort asaha
 </p>
 <p class="metin">
 </p>
 <p class="metin">
  İ S V İ Ç R E    1.  L İ G İ
 </p>
 <p class="metin">
  Serkan Mutlu	Grashoppers	23	İsviçre	Orta saha
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010718225512/mailto:kolaca@hotmail.com">
   kolaca@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/324/spor/1.htm), [web.archive.org (arşiv bağlantısı)](http://web.archive.org/web/20010718225512/http://www.aksiyon.com.tr:80/2001/324/spor/1.htm)
