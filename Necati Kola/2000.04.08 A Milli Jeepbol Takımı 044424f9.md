# A Milli Jeepbol Takımı

*Necati Kola 2000.04.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Herşey, Türk Milli Takımı'nın 5 Haziran 1999 tarihinde deplasmanda Finlandiya ile oynayacağı maç öncesinde başladı. İstanbul'da maçla ilgili son hazırlıklar yapılıyordu.
  </font>
 </div>
 <div id="newsText">
  <font class="detail-text">
   Futbol Federasyonu Başkanı Haluk Ulusoy'un yeni aldığı Range Rover marka cipi gören F.Bahçeli Alpay, yarı şaka yarı ciddi olarak takıldı: 'Hayırlı olsun başkanım. Keşke bizim de böyle cipimiz olsa da binsek'. Alpay'ın bu esprisi gülüşmelere neden oldu ve olay orada kapandı. Kısa bir süre sonra Türk Milli Takımı Finlandiya maçı için Helsinki'ye uçtu. Ayyıldızlı ekip, 20 yenik duruma düşmesine rağmen maçtan 42 galip ayrıldı. Türk Milli Takımı, 2000 Avrupa Şampiyonası finallerine katılabilmek için önemli bir engeli aşmayı başarmıştı. Herkes sevinçten uçuyordu. Ulusoy, Türkiye'ye dönerken uçakta futbolcuları bir araya topladı ve Alpay'ın sözlerini hatırlatarak şöyle dedi: 'Avrupa Şampiyonası'na katılın, hepinize cip vereceğiz'.
   <br/>
   <br/>
   'Bugün vereceğiz, yarın vereceğiz'
   <br/>
   <br/>
   Grup maçlarında ikinci sırayı alarak Serbest İrlanda ile baraj maçları oynayan Türk Milli Takımı, 11 ve 00'lık sonuçlarla 2000 Avrupa Şampiyonası'na katılmayı başardı. Artık futbolcular Range Rover marka ciplerini istiyordu. Kamuoyu, bir süre, transfer dönemlerinde milyarları götüren futbolculara cip verilmesinin doğru olup olmadığını tartıştı. Tartışmalardan 'Depremzedelerin hali ortadayken cip verilmesi doğru değil' şeklinde bir sonuç çıksa da futbolcular ciplerini almakta oldukça ısrarlı görünüyorlardı. Çünkü Haluk Ulusoy söz vermişti ve sözünde durmalıydı. Futbol Federasyonu ise önce depremi bahane etti, ardından da 'Cipleri bugün vereceğiz, yarın vereceğiz' diyerek millileri oyaladı.
   <br/>
   <br/>
   Futbol Federasyonu'nun bu tutumu futbolcuları ve Teknik Direktör Mustafa Denizli'yi çok rahatsız etmişti. Bu rahatsızlık iki hafta önce yapılan Milli Takım kampında iyice su yüzüne çıktı. Ogün Temizkanoğlu ve Hakan Şükür 'Cip verilmezse az performans gösteririz demiyoruz ama başkanımızın sözünde durmasını istiyoruz' derken, Mustafa Denizli de cip konusunun öyle ya da böyle kapanmasını istedi. 'Futbol Federasyonu, Avrupa Futbol Şampiyonası'na katılmaları halinde verilmesini vaad ettiği cipleri henüz futbolculara teslim etmedi. Bu durum finaller öncesi sıkıntı yaratıyor. Benim bu dönemden sonra çok daha farklı şeylerle uğraşmam lazım. Artık bekleme süresi kalmadı. Bu olay bir an önce çözüme kavuşturulmalı'.
   <br/>
   <br/>
   Futbolcular cipleri reddetti
   <br/>
   <br/>
   Mustafa Denizli'nin bu sözlerinden sonra Haluk Ulusoy ciplerin bir hafta içerisinde verileceğini söyledi ancak markasını açıklamadı. Açıklamamasının nedeni ciplerin Range Rover değil, Nissan ve Hyundai olmasıydı. Fakat futbolcular bu cipleri kabul etmediler ve kendi aralarında bir karar alarak basın toplantısı düzenlediler. F.Bahçeli Engin, Alpay, Rüştü, Abdullah, Ogün, Saffet ve Tayfun, Beşiktaşlı Ayhan, Tayfur ve Ali Eren ile G.Saraylı Sergen'in katıldığı toplantıda kararı Engin okudu. 'Milli forma altında kazanılan başarılar, bizler için hiçbir maddi değerle karşılaştırılmayacak kadar gurur ve şeref kaynağıdır. Bugüne kadar bizler asla federasyonumuza maçlardan önce ya da sonra prim teklifi yapmadık, ancak bize vaat edilenler olmuştur. Hiçbir sporcu da milletini temsil ettiği karşılaşmalarda maddiyatı düşünmez. Türk futbol tarihindeki zaferlerimizin büyüklüğü de mücadelemizin zorluğu ile ölçülecektir, maddiyatla değil'.
   <br/>
   <br/>
   Futbolcuların açıklamasından sonra Milli Takım Sorumlusu Selami Özdemir şunları söyledi. 'Zaten federasyon cip teklifinde bulunmadı. Sponsorlar cip vereceklerini söylediler, bunu da Haluk Ulusoy futbolculara iletti. Daha sonra sponsorlar vazgeçti. Federasyon bugüne kadar verdiği her sözü tutmuştur'.
   <br/>
   <br/>
   Bu açıklamalardan sonra Milli Takım'ın sporsoru Mercedes'in 16 futbolcuya cip vereceği söylentisi yayıldı. Bakalım bu doğru çıkacak mı?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4D44F05DFF978182B50E386709ABC6A1?newsId=6072), [web.archive.org (arşiv bağlantısı)](http://web.archive.org/web/20140823073421/http://www.aksiyon.com.tr:80/aksiyon/newsDetail_getNewsById.action;jsessionid=4D44F05DFF978182B50E386709ABC6A1?newsId=6072)
