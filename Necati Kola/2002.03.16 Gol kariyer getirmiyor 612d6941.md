# Gol kariyer getirmiyor

*Necati Kola 2002.03.16*

<div>
 <p class="spot">
  Türk futbolunun en kariyerli isimleri sanıldığı gibi golcüler değil, orta saha ve savunma oyuncuları. Yani, Metin Oktay'lar, Tanju Çolak'lar, Can Bartu'lar, Rıdvan Dilmen'ler bu listede yok. Çok az golcünün bulunduğu ve F.Bahçe'den hiçbir futbolcunun yer almadığı bu listenin en başında Bülent Korkmaz var
 </p>
 <p class="metin">
 </p>
 <img border="0" src="/web/20020325040627im_/http://www.aksiyon.com.tr/2002/380/resimler/gol.jpg"/>
 <p class="metin">
  Sizce Metin Oktay, Tanju Çolak, Rıdvan Dilmen, Feyyaz Uçar, Oğuz Çetin, Aykut Kocaman, Hami Mandıralı, Cemil Turan, Can Bartu ve Selçuk Yula mı daha kariyerlidir; yoksa Bülent Korkmaz, Şenol Güneş, Necati Özçağlayan, Kadir Akbulut, Ulvi Güveneroğlu, Rıza Çalımbay ve Turgay Semercioğlu mu? 1. Lig tarihi üzerine bir araştırma yaptık ve Türk futbolunun en kariyerli 20 futbolcusunu belirledik. Öncelikli kriter olarak lig şampiyonluğunu baz aldığımız bu araştırmadan üç önemli sonuç çıktı. Birincisi, forvet değil, orta saha ve defans oyuncuları daha kariyerli. İkincisi, takım değiştiren futbolcular değil, bir jenerasyonun parçası olan ve bir takımla özdeşleşen futbolcular daha çok başarı yaşamış. Üçüncüsü, Fenerbahçe'den hiçbir oyuncu bu listeye girecek kadar kupa sevinci yaşayamamış. Dolayısıyla, 1. Lig'de 5 kez gol kralı olan Metin Oktay (2 lig şampiyonluğu), 6 kez gol kralı olan Tanju Çolak (2 lig şampiyonluğu), çalımları ve süratiyle Şeytan lakabını alan Rıdvan Dilmen (1 lig şampiyonluğu), İmparator Oğuz Çetin (2 lig şampiyonluğu), Kral Aykut Kocaman (2 lig şampiyonluğu), Sinyor Can Bartu (3 lig şampiyonluğu), Cemil Turan (3 lig şampiyonluğu) ve Selçuk Yula (2 lig şampiyonluğu) gibi futbolcular en kariyerliler arasında yoklar.
 </p>
 <p class="metin">
  Zirvede Bülent Korkmaz var
 </p>
 <p class="metin">
  Araştırmaya göre, Türk futbol tarihinin en kariyerli futbolcusu, Galatasaray'ın kaptanı ve defans oyuncusu Bülent Korkmaz. Sarı—Kırmızılı kulübün altyapısından yetişen Korkmaz, şu ana kadar Galatasaray forması altında 7 lig şampiyonluğu, 1 UEFA Kupası, 1 Süper Kupa, 5 Türkiye Kupası, 4 Cumhurbaşkanlığı Kupası, 2 Başbakanlık Kupası ve 5 TSYD Kupası sevinci yaşadı. 64 kez milli olan ve Ay—Yıldızlı forma ile 1 gol atan Bülent Korkmaz, Türk Milli Takımı'nın ilk kez katıldığı İngiltere 96 ve ilk kez çeyrek final oynadığı Euro 2000 Avrupa Futbol Şampiyonası kadrosunda da yer aldı.
 </p>
 <p class="metin">
  Kariyersiz(!) Şenol Güneş ilk yedi içinde
 </p>
 <p class="metin">
  Bülent Korkmaz'ın ardından sırasıyla Hakan Şükür, Okan Buruk, Suat Kaya, Arif Erdem, Tugay Kerimoğlu, Rıza Çalımbay, Şenol Güneş (1978—79 sezonundaki arka arkaya 12 maç, yani 1112 dakika gol yememe rekoru hâlâ kırılamadı), Turgay Semercioğlu, Necati Özçağlayan ve Güngör Şahinkaya geliyor. Bu futbolcuların ortak noktaları, 6 kez lig şampiyonluğu sevincini yaşamaları. Sıralama; UEFA Kupası, Süper Kupa, Türkiye Kupası, Cumhurbaşkanlığı Kupası, Başbakanlık Kupası, TSYD Kupası, gol krallığı ve milli formayı giyme sayısına göre değişiyor. Bu arada, Parma'da top koşturan Hakan Şükür, İnter'de oynayan Okan Buruk ve Blackburn Rovers formasını giyen Tugay Kerimoğlu'nun bu başarıları Galatasaray'dayken yaşadıklarını; Beşiktaşlı Rıza Çalımbay, Trabzonsporlu Şenol Güneş, Turgay Semercioğlu, Necati Özçağlayan ve Güngör Şahinkaya'nın da futbolu bıraktıklarını hatırlatalım. Ayrıca, Tugay Kerimoğlu'nun Blackburn Rovers'da İngiltere Federasyon Kupası sevincini yaşadığını da belirtmeden geçmeyelim.
 </p>
 <p class="metin">
  Beşiktaşlılar arka arkaya geliyor
 </p>
 <p class="metin">
  Yukarıdaki futbolcuları, 5'er şampiyonluk yaşayan ve futbolu bırakan Beşiktaşlı Metin Tekin, Kadir Akbulut, Gökhan Keskin, Ali Gültiken ve Ulvi Güveneroğlu takip ediyor. Sıralamayı yine Türkiye Kupası, Cumhurbaşkanlığı Kupası, Başbakanlık Kupası, TSYD Kupası ve milli formayı giyme sayısı belirliyor. Bu arada, 1979—1994 yılları arasında aralıksız Beşiktaş formasını giyen Ulvi Güveneroğlu'nun hiç milli olamadığını da belirtelim.
 </p>
 <p class="metin">
  En kariyerli 20 Türk futbolcunun yer aldığı listenin son dört sırasında üç Galatasaraylı, bir de Beşiktaşlı oyuncu var. Hakan Ünsal, Ergün Penbe, Ümit Davala ve Mehmet Özdilek (Şifo)... Galatasaray'ın birçok başarısında pay sahibi olan ve yöneticilerle anlaşamadığı için kadro dışı bırakılan Hakan Ünsal, geçtiğimiz günlerde Blackburn Rovers'a transfer oldu. Ergün Penbe, kariyerine Galatasaray formasıyla bir lig şampiyonluğu daha eklemek için mücadelesini sürdürüyor. Galatasaray'ın UEFA Kupası'nı kazanmasında kritik golleri bulunan Ümit Davala, şu anda kötü giden Milan'da kadroya girmeye çalışıyor. Geçtiğimiz ağustos ayında muhteşem bir jübile ile futbolu bırakan Mehmet Özdilek ise İngiltere'nin Newcastle United takımında antrenörlük stajı görüyor.
 </p>
 <p class="metin">
  Listede Fenerbahçeli yok
 </p>
 <p class="metin">
  Araştırmamızın ilginç sonuçlarından biri de Fenerbahçeli futbolcuların en kariyerli 20 futbolcu listesine girememeleri. Bunun başlıca sebebi, kadrosunu sürekli değiştiren Sarı—Lacivertli takımın öteden beri bir jenerasyon yakalayamaması ve seri başarılar elde edememesi. 1. Lig tarihine baktığımızda Beşiktaş ve Trabzonspor'un arka arkaya iki ve üç kez, Galatasaray'ın da arka arkaya üç ve dört kez şampiyon olduklarını görüyoruz. Fenerbahçe'nin ise arka arkaya iki şampiyonluktan oluşan iki serisi var. Ayrıca, Sarı—Lacivertli takımın şampiyonlukları arasında uzun yıllar olduğu gözlerden kaçmıyor. Bu nedenle Fenerbahçe forması giyen bir futbolcunun kariyerine üç—dört lig şampiyonluğu sığdırması çok zor oluyor. Mesela, sekiz yıl Fenerbahçe formasını giyen ve İmparator olarak anılan Oğuz Çetin'in Sarı—Lacivertli takımda yedi yıl ara ile ancak iki şampiyonluk yaşayabilmesi bunun bir göstergesi.
 </p>
 <p class="metin">
  Jenerasyon çok önemli
 </p>
 <p class="metin">
  Listedeki oyunculara baktığımızda jenerasyonun çok önemli bir faktör olduğunu görüyoruz. Uzun yıllar birlikte oynayan jenerasyonu ilk yakalayan kulüp Trabzonspor. Bordo—Mavili takım, iskeletini Şenol Güneş, Turgay Semercioğlu, Necati Özçağlayan ve Güngör Şahinkaya gibi oyuncuların oluşturduğu ekip sayesinde 1975—76 ile 1983—84 sezonları arasında tam 6 şampiyonluk yaşadı. Sonra Beşiktaş bir döneme damga vurdu. Kadir Akbulut, Ulvi Güveneroğlu, Rıza Çalımbay, Feyyaz Uçar, Metin Tekin, Gökhan Keskin ve Mehmet Özdilek gibi oyunculardan oluşan değişmez kadro, arka arkaya üç kez, dokuz yıl içinde de beş kez şampiyon oldu. Daha sonra da Galatasaray'ın efsane jenerasyonu ortaya çıktı. Bülent Korkmaz, Hakan Şükür, Suat Kaya, Arif Erdem, Tugay Kerimoğlu, Ergün Penbe, Ümit Davala ve Hakan Ünsal gibi oyunculardan oluşan iskelet kadro, 1992—93 sezonundan bu yana altı lig, bir de UEFA şampiyonluğuna imza attı. Ve bu oyuncular en kariyerliler arasındaki yerlerini aldı.
 </p>
 <p class="metin">
 </p>
 <p class="arabaslik">
  TÜRK FUTBOLUNUN EN KARİYERLİ 20 FUTBOLCUSU
 </p>
 <p class="metin">
  Bülent Korkmaz (G.Saray): 7 lig şampiyonluğu, 1 UEFA Kupası, 1 Süper Kupa, 5 Türkiye, 4 Cumhurbaşkanlığı, 2 Başbakanlık, 5 TSYD Kupası, 64 milli maçta 1 gol.
 </p>
 <p class="metin">
  Hakan Şükür (G.Saray): 6 lig şampiyonluğu, 1 UEFA Kupası, 4 Türkiye, 3 Cumhurbaşkanlığı, 1 Başbakanlık, 4 TSYD Kupası, 3 kez gol krallığı, 67 milli maçta 33 gol.
 </p>
 <p class="metin">
  Okan Buruk (G.Saray): 6 lig şampiyonluğu, 1 UEFA Kupası, 1 Süper Kupa, 4 Türkiye, 3 Cumhurbaşkanlığı, 1 Başbakanlık, 4 TSYD Kupası, 23 milli maçta 2 gol.
 </p>
 <p class="metin">
  Suat Kaya (G.Saray): 6 lig şampiyonluğu, 1 UEFA Kupası, 1 Süper Kupa, 4 Türkiye Kupası, 3 Cumhurbaşkanlığı, 1 Başbakanlık, 4 TSYD Kupası, 14 milli maçta 1 gol.
 </p>
 <p class="metin">
  Arif Erdem (G.Saray): 6 lig şampiyonluğu, 1 UEFA Kupası, 4 Türkiye Kupası, 3 Cumhurbaşkanlığı, 1 Başbakanlık, 5 TSYD Kupası, 44 milli maçta 6 gol.
 </p>
 <p class="metin">
  Tugay Kerimoğlu (G.Saray): 6 lig şampiyonluğu, 4 Türkiye, 4 Cumhurbaşkanlığı, 2 Başbakanlık, 4 TSYD Kupası, 63 milli maçta 2 gol.
 </p>
 <p class="metin">
  Rıza Çalımbay (Beşiktaş): 6 lig şampiyonluğu, 3 Türkiye, 4 Cumhurbaşkanlığı, 1 Başbakanlık, 6 TSYD Kupası, 37 milli maçta 1 gol.
 </p>
 <p class="metin">
  Şenol Güneş (Trabzon): 6 lig şampiyonluğu, 3 Türkiye Kupası, 6 Cumhurbaşkanlığı Kupası, 3 Başbakanlık Kupası, 31 kez milli, arka arkaya 12 maç gol yememe rekoru.
 </p>
 <p class="metin">
  Turgay Semercioğlu (Trabzon): 6 lig şampiyonluğu, 3 Türkiye, 6 Cumhurbaşkanlığı, 3 Başbakanlık Kupası, 35 kez milli.
 </p>
 <p class="metin">
  Necati Özçağlayan (Trabzon): 6 lig şampiyonluğu, 3 Türkiye Kupası, 6 Cumhurbaşkanlığı, 3 Başbakanlık Kupası, 22 kez milli.
 </p>
 <p class="metin">
  Güngör Şahinkaya (Trabzon): 6 lig şampiyonluğu, 3 Türkiye, 6 Cumhurbaşkanlığı, 3 Başbakanlık, 2 kez milli.
 </p>
 <p class="metin">
  Metin Tekin (Beşiktaş): 5 lig şampiyonluğu, 3 Türkiye, 4 Cumhurbaşkanlığı, 1 Başbakanlık, 6 TSYD Kupası, 35 milli maçta 2 gol.
 </p>
 <p class="metin">
  Kadir Akbulut (Beşiktaş): 5 lig şampiyonluğu, 3 Türkiye, 4 Cumhurbaşkanlığı, 1 Başbakanlık, 6 TSYD Kupası, 16 kez milli.
 </p>
 <p class="metin">
  Gökhan Keskin (Beşiktaş): 5 lig şampiyonluğu, 3 Türkiye, 4 Cumhurbaşkanlığı, 1 Başbakanlık, 5 TSYD Kupası, 40 kez milli.
 </p>
 <p class="metin">
  Ali Gültiken (Beşiktaş): 5 lig şampiyonluğu, 3 Türkiye, 4 Cumhurbaşkanlığı, 1 Başbakanlık, 5 TSYD Kupası, 7 kez milli.
 </p>
 <p class="metin">
  Ulvi Güveneroğlu (Beşiktaş): 5 lig şampiyonluğu, 2 Türkiye, 3 Cumhurbaşkanlığı, 1 Başbakanlık, 6 TSYD Kupası.
 </p>
 <p class="metin">
  Hakan Ünsal (G.Saray): 4 lig şampiyonluğu, 1 UEFA Kupası, 1 Süper Kupa, 3 Türkiye, 2 Cumhurbaşkanlığı, 1 Başbakanlık, 3 TSYD Kupası, 21 kez milli.
 </p>
 <p class="metin">
  Ergün Penbe (G.Saray): 4 lig şampiyonluğu, 1 UEFA Kupası, 1 Süper Kupa, 3 Türkiye, 2 Cumhurbaşkanlığı, 1 Başbakanlık, 3 TSYD Kupası, 15 kez milli.
 </p>
 <p class="metin">
  Ümit Davala (G.Saray): 4 lig şampiyonluğu, 1 UEFA, 1 Süper Kupa, 2 Türkiye, 1 Cumhurbaşkanlığı, 3 TSYD Kupası, 15 milli maçta 1 gol.
 </p>
 <p class="metin">
  Mehmet Özdilek (Beşiktaş): 4 lig şampiyonluğu, 4 Türkiye, 4 Cumhurbaşkanlığı, 2 Başbakanlık, 5 TSYD Kupası, 31 kez milli.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020325040627/mailto:kolaca@hotmail.com">
   kolaca@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/380/spor/1.htm), [web.archive.org (arşiv bağlantısı)](http://web.archive.org/web/20020325040627/http://www.aksiyon.com.tr:80/2002/380/spor/1.htm)
