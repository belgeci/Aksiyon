# Futbolumuzun kırmızı-siyahlı kriterleri

*Necati Kola Bilinmeyen-tarih*

<div>
 <font>
  <img border="0" height="1" src="/web/20041027060849im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027060849im_/http://www.aksiyon.com.tr/resim/445/58.jpg" vspace="5"/>
  </p>
 </font>
 <font class="content">
  Önümüzdeki sezondan itibaren ülkemizde de uygulanacak olan UEFA kriterleri, iki kırmızı—siyahlı kulübümüzce yıllardır başarıyla tatbik ediliyor. Borçları bulunmayan ve her transfer döneminde futbolcuları kapışılan G.Birliği ile G.Antepspor, profesyonelliğin güzel örneklerini veriyor.
 </font>
 <p>
  <font class="content">
   Avrupa futbolunun standartlarını geliştirmek amacıyla belirlenen UEFA kriterleri, önümüzdeki sezondan itibaren Türkiye’de de uygulanmaya başlayacak ve bu kriterlere uymayan kulüplerin profesyonellik hakları 2004—2005 sezonundan itibaren dondurulacak. Bu kriterleri şöyle özetlemek mümkün: En az 10 bin kişilik koltuklu stat. Modern kamp ve eğitim tesisi. Kulüp bütçesinin denkliği. Kişi ve kurumlara geçmiş dönemlere ait borç olmaması. Profesyonel ve idari yapılanmanın gerçekleştirilmesi. İdari yapılanma için genel müdür ve alt personeli. Tıbbi personel. Basın ve halkla ilişkiler sorumlusu. Profesyonel menajer.
   <br/>
   <br/>
   Şu anda dört büyükler de dahil olmak üzere birçok kulübümüz bu kriterlere tam olarak uymuyor. Ancak Gençlerbirliği ile Gaziantepspor, yıllardır bu kriterleri başarıyla tatbik ederek Türk futbolunun gelişmesine çok büyük katkıda bulunuyor ve diğer kulüpler için de güzel bir örnek teşkil ediyor. Borçları bulunmayan, bankada trilyonlarca nakit parası olan, modern tesisleriyle takdir toplayan, altyapıları fabrika gibi çalışan, Türk futboluna sürekli oyuncu kazandıran ve zaman zaman ligin zirvesine ortak olan G.Birliği ile G.Antepspor, her transfer döneminde kapıları üç büyükler tarafından en fazla aşındırılan kulüpler olarak da dikkat çekiyor. Bir zamanlar kapanmakla karşı karşıya kalan bu iki kulüp, şimdi Avrupa standartlarını çoktan yakalamış olmanın ve diğer kulüplere örnek teşkil etmenin mutluluğunu yaşıyor.
   <br/>
   <br/>
   Aralarında birçok benzerlik var
   <br/>
   <br/>
   Türk futbolunun son dönemlerine ciddi bir şekilde damga vuran Gençlerbirliği ile Gaziantepspor arasında birçok benzerlik bulunuyor. Bu benzerliklerden ilki, her iki kulübün renklerinin kırmızı—siyah olması. 1923 yılında kurulan Gençlerbirliği, Ankara bozkırlarında çokça görülen gelincik çiçeğinin renklerini alıyor. 1969 yılında kurulan Gaziantepspor ise renk olarak Kurtuluş Savaşının matemini sembolize eden siyahı ve şehitlerin kanlarını temsil eden kırmızıyı tercih ediyor.
   <br/>
   <br/>
   G.Birliği ile G.Antepspor arasındaki benzerliklerden biri de başkanları. Trilyonların döndüğü bir sektör haline gelen futbolda paranın nasıl kazanılacağı konusunda adeta dersler veren İlhan Cavcav ile Celal Doğan, şu anda Süper Lig’de başkanlık koltuğunda en uzun süre oturan ve daha da oturmaya devam edecek olan iki isim. İlhan Cavcav, çeyrek asırdır G.Birliği’nin başkanlığını yaparken; Celal Doğan da 15 yıldır G.Antepspor’un koltuğunda oturuyor. Türk futbolunda önemli bir yeri olan her iki başkan da Anadolu kulüplerinin naklen yayın pastasından daha fazla pay alabilmesi için büyük çaba sarf ediyor.
   <br/>
   <br/>
   Şu anda profesyonel bir şekilde idare edilen ve örnek alınan kırmızı—siyahlı iki kulüp arasındaki bir benzerlik de bir zamanlar kapanmakla karşı karşıya kalmaları. Şimdilerde modern tesisleriyle takdir toplayan ve zirveye oynayarak futbolseverleri heyecana sürükleyen G.Birliği, 1969—70 sezonunda 2. Lig’e, 1976—77 sezonunda da mahalli kümeye düşmüş ve kaderiyle baş başa bırakılmıştı. Cumhuriyetle yaşıt olan kulüp, kapandı kapanacak derken imdada İlhan Cavcav yetişti. 1896 yılında Kosova’nın Priştina şehrinden Anadolu’ya göç eden değirmenci bir babanın 17 çocuğundan biri olan Cavcav, tüccarlığı küçük yaşlarda Samsun asfaltı üzerinde üzüm ve kayısı satarak öğrenmişti. İlhan Cavcav, liseyi bitirmeden babasının Mamak’taki küçük un değirmeninde doktorasını tamamlamış ve kendi ayakları üzerinde durmak için önce futbolculuğu denemişti. Ardından da 1967 yılında kurduğu Ankara Un Sanayii’nin patronu olmuştu. Mahalli kümeye düşen G.Birliği’ne de patron olan Cavcav, futbolda da ticari düşünmeye başladı. Büyük takımların altyapıdan futbolcu yetiştirmemeleri onun için bir fırsattı. Cavcav’lı Gençlerbirliği, o günlerden, büyük takımlara kafa tutan ve İstanbul takımlarına futbolcu pazarlayan bir konuma geldi.
   <br/>
   <br/>
   G.Antepspor da aynen G.Birliği gibi kötü bir dönem geçirdi. Kulüp, derme çatma bir binadan yönetilmeye çalışılıyordu. Hiçbir tesisi olmayan ve borç içerisinde yüzen G.Antepspor, 80’li yılların sonuna kadar 2. Lig’de amaçsız bir şekilde mücadele ediyordu. Kayyuma teslim edilmek üzere olan kulübe aynı zamanda G.Antep Büyükşehir Belediye Başkanı olan Celal Doğan sahip çıktı. Kırmızı—Siyahlı takım, 1989—90 sezonunda Birinci Lig’e yükseldi. G.Antepspor, bir taraftan ligde tutunmaya çalışırken, bir taraftan da tesisleşmeye ve altyapıya önem vermeye başladı. Bunun meyvelerini de sonraki yıllarda fazlasıyla topladı. Her sezon zirveye oynayan, 2000—2001 sezonunda şampiyonluğun eşiğinden dönen Kırmızı—Siyahlı kulübün oyuncuları, transfer dönemlerinde kapışılır oldu. G.Antepspor da G.Birliği gibi transferlerden büyük paralar kazanarak kurumsallaştı ve işadamlarına bağımlı olmaktan kurtuldu.
   <br/>
   <br/>
   Her iki kulüp de fabrika gibi
   <br/>
   <br/>
   Kırmızı—siyahlı iki kulüp arasındaki benzerliklerden biri de her transfer döneminde büyük takımların hücumuna uğramaları. Afrika’dan Kona, Kushe ve Mosheau’yu transfer ederek Türkiye’de siyahi futbolcu dönemini başlatan G.Birliği, bugüne kadar birçok futbolcusunu büyük takımlara satarak büyük paralar kazandı. Bazılarını şöyle sıralamak mümkün: İsmail Demiriz (G.Saray), Osman Coşkun (G.Saray), Ergün Penbe (G.Saray), Kemalettin Şentürk (F.Bahçe), Metin Diyadin (F.Bahçe), Andre Kona (Antalyaspor), Mosheau (Kocaelispor), Tarık Daşgün (F.Bahçe), Ali Günçar (Beşiktaş), Rahim Zafer (Beşiktaş), Engin Özdemir (İstanbulspor), İlhan Mansız (Samsunspor), Ali Eren Beşerler (Beşiktaş), Tolga Doğantez (Beşiktaş), Ümit Özat (F.Bahçe), İsmail Güldüren (F.Bahçe), Ümit Karan (G.Saray), Geremi (Real Madrid). Başkent temsilcisi, bu sezon da Ahmet Hassan ile Okan Koç’u Beşiktaş’a sattı.
   <br/>
   <br/>
   G.Antepspor da bugüne kadar birçok futbolcu pazarladı. Kırmızı—siyahlı kulübün son yıllarda sattığı futbolcular ise şöyle: Ayhan Akman (Beşiktaş), Elvir Boliç (F.Bahçe), Kemal Aslan (F.Bahçe), İbrahim Üzülmez (Beşiktaş), Batista (G.Saray), Mehmet Polat (G.Saray), Johnson (F.Bahçe), Preko (F.Bahçe), Hakan Bayraktar (F.Bahçe), Lima (Roma), Hasan Özer (Malatyaspor), Mert Korkmaz (Malatyaspor), Fatih Tekke (Trabzonspor). G.Antepspor bu transfer döneminde de üç büyüklerin hücumuna uğradı. Beşiktaş, G.Saray ve F.Bahçe, özellikle İbrahim Toraman’ı transfer edebilmek için adeta birbirleriyle yarışıyorlar. Celal Doğan ise Ümit Milli Takım’da da başarıyla forma giyen genç yeteneği henüz satmayı düşünmediklerini söylüyor. Bakalım, İbrahim Toraman daha ne kadar daha G.Antepspor forması giyecek?
   <br/>
   <br/>
   Tesisleri ve altyapıları örnek
   <br/>
   <br/>
   Türk futboluna büyük katkıları olan her iki kulübün ortak yanlarından biri de tesisleri ve altyapıları. G.Birliği ve G.Antepspor, UEFA kriterlerinin en önemlileri arasında yer alan tesisleşmeyi ve altyapıyı çoktan tamamlamanın gururunu yaşıyorlar. Bu iki kulübün futbolcuları, beş yıldızlı otel konforundaki tesislerde konaklıyorlar ve çalışmalarını son derece modern ortamlarda yapıyorlar. Altyapıda eğitim gören gençler de A takım futbolcularıyla birlikte aynı ortamda çalışıyorlar. Çocuğunun futbolcu olmasını isteyen birçok aile, soluğunu bu kulüplerin altyapılarında alıyor.
   <br/>
   <br/>
   Bu iki kulübün bir benzer yönü de pilot takımlarının olması. 3. Lig’deki ASAŞ Spor, G.Birliği için; 3. Lig’deki GASKİ Spor ile 2. Lig’deki G.Antep Büyükşehir Belediyespor da G.Antepspor için önemli bir vazife görüyor. Bu iki kulübün altyapısından yetişen onlarca genç, pişmek için bu pilot kulüplere veriliyor. Buralarda kendini ispatlayanlar G.Birliği ve G.Antepspor’un A takımlarına yükseliyor. Sonra da büyük kulüplerin dikkatini çekip İstanbul’un yolunu tutuyor. Sonuçta kazanan önce Türk futbolu, sonra da G.Birliği ile G.Antepspor oluyor.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2684), [web.archive.org (arşiv bağlantısı)](http://web.archive.org/web/20041027060849/http://aksiyon.com.tr:80/detay.php?id=2684)
