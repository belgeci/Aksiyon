# Hadi gel özümüze dönelim

*Necati Kola 1999.06.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Farkında mısınız bilmiyorum... Türkiye'de iyi şeyler de oluyor. Kendi insanına güvenme, kendi değerlerine sahip çıkma gibi mesela.
  </font>
 </div>
 <div id="newsText">
  <font class="detail-text">
   Artık yabancı teknik direktörler, ellerini sallaya sallaya ülkemize gelip, istedikleri parayı da ceplerine koyduktan sonra Türk futbolunun kurtuluş reçetesi hakkında ahkâm kesemeyecekler. Bu öze dönüş süreci, Galatasaray Teknik Direktörü Fatih Terim'in başarılarıyla başladı hiç şüphesiz. Kulüpler, onun sayesinde, daha önce futbolcu olarak hizmet veren ve camiayı çok yakından tanıyan başarılı isimlere güveniyor ve onlara hiç tereddütsüz görev veriyorlar artık.
   <br/>
   <br/>
   Terim: Orkestra şefliğine terfi ettik
   <br/>
   <br/>
   Göztepe'de teknik direktörlüğe başlayan, Ankaragücü'nde yavaş yavaş ismini duyuran, Piontek'in yardımcısı olarak görev aldığı Ümit Milli Takım'da pişen, başarıdan başarıya koşturduğu A Milli Takım'da da olgunlaşan ve hakkında övgüler düzülen Fatih Terim'e, sıra Galatasaray'ı çalıştırmasına geldiğinde şüpheyle bakılmıştı. Elde ettiği o kadar başarı bile Terim'e referans olmaya yetmemişti anlayacağınız. Fakat Fatih Terim getirdiği sistem ve çok çalışma sayesinde başarılı oldu ve takımı arka arkaya üç kez şampiyon yaptı. Eğer ki Terim, ilk yılında Galatasaray'ı şampiyon yapamasaydı kendini Florya Metin Oktay Tesisleri'nin dışında bulacaktı.
   <br/>
   <br/>
   Fatih Terim, 'Senelerce İngiliz, Alman, Fransız, İtalyan, Yugoslav modelleriyle hayatımız geçti. Kayıtsız, şartsız teslim olduk yapılanlara. Yabancı modellerin Türk insanına uyduğunu kim, ne kadar iddia edebilir?' diyor şimdi. 'İnsanımıza güvenmiyoruz. Devlet Orkestrası'nda enstrümanları çalanların hepsi Türk, orkestra şefi yabancıydı daha düne kadar. Bu futbolda da böyleydi. Artık şef olma vaktimiz geldi. Rıdvan'ın Fenerbahçe'nin başına geçmesine bu yüzden çok sevindim. Kendisine elimden gelen yardımı yapacağım. Yerli teknik direktörlerin başarılı olması demek, hepimizin başarılı olması demek'.
   <br/>
   <br/>
   Yıldırım: Rıdvan başarılı olacak
   <br/>
   <br/>
   Yıllardır, başarısız olan yabancı teknik direktörleri kovduktan sonra yerlilere ancak sezonu tamamlama görevi veren F.Bahçe, G.Saray'ı başarıdan başarıya koşturan Fatih Terim'i örnek aldı ve eski futbolcusu Rıdvan Dilmen'e tam yetki vererek takımın başına geçirdi. İki sezon önce Lazaroni'nin başarısız olmasıyla Veselinoviç ile birlikte sezonu tamamlama görevi üstlenen Rıdvan Dilmen, Vanspor'u 1. Lig'e çıkarma referansıyla tekrar F.Bahçe'ye döndüğü için sevinçli. Amacı takımı şampiyon yapmak. Şimdilik bir yıllık mukaveleye imza atan Dilmen, başarılı olamadığı takdirde gönderileceğini çok iyi biliyor çünkü.
   <br/>
   <br/>
   Peki, Terim gibi bir rakibi varken Rıdvan başarılı olabilir mi? 'Kendisini takımın başına getirerek F.Bahçe'nin kendi özüne dönmesini sağladık' diyen F.Bahçe Başkanı Aziz Yıldırım, Dilmen'in başarılı olacağına inanıyor. Başkan olduğu sürece Rıdvan'ın en büyük destekçisi olacağını belirten Yıldırım, 'Ufak tefek hataları olsa bile görmeyeceğiz' diyor. Yıldırım'ın taraftarlardan bir ricası da var: 'Rıdvan'a hoşgörüyle bakıp biraz zaman tanısınlar. Yeniden yapılanan F.Bahçe'nin önümüzdeki sezondan itibaren sabır, hoşgörü, birlik ve beraberliğe ihtiyacı var. Löw ile yollarımız çok yıprandığı için ayrıldı. Yabancı bir hoca getirseydik o da iki ay sonra Löw gibi olacaktı'.
   <br/>
   <br/>
   Rıdvan: Terim'in sayesinde göreve geldim
   <br/>
   <br/>
   'Bana F.Bahçe antrenörlüğünün kapısını Fatih Terim açtı' diyen Rıdvan Dilmen ise yirmidört saatini Dereağzı'nda geçireceğini ve kesinlikle başarılı olacağını söylüyor. 'Terim belki yöneticilere Rıdvan'ı teknik adam yapın demedi ama icraatlarıyla bu yolu açtı. Benim bu sezonki performansım da diğer Türk antrenörlere bu kapıları açacak. Şampiyon olamazsak Rıdvan da olmaz. Ama benim amacım savaşan bir takım kurmak ve taraftara tribünde çekirdek yedirtmemek'.
   <br/>
   <br/>
   Kurtar, sadece Kocaelispor'u kurtardı
   <br/>
   <br/>
   Futbol oynadığı kulübünde teknik direktör olarak görev alanlardan biri de Kocaelispor Teknik Direktörü Güvenç Kurtar. Kocaelispor 3. Lig'deyken 1990 yılında göreve getirilen Kurtar, takımı önce 2. Lig'e, daha sonra da 1. Lig'e çıkardı. 199293 sezonunda son haftalara kadar şampiyonluğu kovalayan Güvenç Kurtar'lı Kocaelispor, ligi dördüncü sırada bitirdi. Aynı Güvenç Kurtar daha sonra çalıştırdığı takımlarda başarılı olamadı. Sırasıyla Sarıyer, Petrolofisi, Eskişehirspor ve Z.Burnuspor'u 2. Lig'e düşürdü. Başarısız geçen uzun bir aradan sonra Başkan Sefa Sirmen'in teklifiyle tekrar Kocaelispor'un başına geçen Kurtar, takımını lig beşincisi yaptı. Kurtar, camiayı ve şehri iyi tanımanın başarıyı epey etkilediği görüşünde.
   <br/>
   <br/>
   Kalpar: Çok büyük onur
   <br/>
   <br/>
   Kendi insanına değer veren kulüplerden biri de G.Antepspor. Eski futbolcusu Sagıp Özberk yönetiminde başarılı sezonlar geçirdikten sonra geçen yıl yabancı teknik direktörlerle küme düşme korkusu yaşayan Gaziantepspor, çareyi bu sezon başında yine eski futbolcusu Hüseyin Kalpar'ı göreve getirmekte buldu. Kalpar, G.Antepspor'un kendi insanına değer vermesinden dolayı epey onur duyduğunu söylüyor. 'Kesinlikle yabancılardan daha iyiyiz' diyen Kalpar, 'Sagıp Özberk ve benim dönemimde başarılı olan G.Antepspor, yabancılarla hep küme düşme korkusu yaşadı' şeklinde konuşuyor.
   <br/>
   <br/>
   Şenol Güneş Trabzonspor'a doğru
   <br/>
   <br/>
   Şenol Güneş'in teknik direktör olduğu 199596 sezonunda kılpayı kaçan şampiyonluktan sonra yabancılaşma ve dağılma sürecine giren Trabzonspor, yeniden özüne dönmenin mücadelesini veriyor. Yabancı futbolcu ve teknik direktörün olduğu hiçbir sezonda şampiyonluk yüzü göremeyen, yabancı sayısının arttığı oranda başarısız olan Trabzonspor, Şenol Güneş'le tekrar eski günlerine döneceğine inanıyor. Önümüzdeki günlerde yapılacak olan kongrede başkan kim seçilirse seçilsin Şenol Güneş takımın başına getirilecek. G.Saray'ın Terim modelini de dikkate alan Trabzonspor, Güneş'e tam yetki verecek.
   <br/>
   <br/>
   Evet, Türkiye kendi insanının kıymetini bilmeye ve onlara güvenmeye başladı. Bu insanların başarılı olması demek, kendilerinden sonrakilerin önlerinin açık olması demek. Fatih Terim'in sayesinde Türkiye'de iyi şeyler de oluyor nihayet. Sıra, Rasim Kara'ya güvenmeyen Beşiktaş'ta.
   <br/>
   <br/>
   İkisi başarısız olacak!
   <br/>
   <br/>
   Önümüzdeki sezon sonunda iki yerli teknik direktör kesinlikle birilerine göre "başarısız" olacak! Ya Terim, ya Dilmen, ya da Güneş. En az ikisine "başarısız" denilip ipi çekilmeye çalışılarak "yerli" teknik direktör dönemine set çekilecek. Aslında, önemli olan göreve getirmek değil, sabredebilmek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6A8E1AA891F75EBDDAE94530AE178D93?newsId=5186), [web.archive.org (arşiv bağlantısı)](http://web.archive.org/web/20141001011758/http://www.aksiyon.com.tr:80/aksiyon/newsDetail_getNewsById.action;jsessionid=6A8E1AA891F75EBDDAE94530AE178D93?newsId=5186)
