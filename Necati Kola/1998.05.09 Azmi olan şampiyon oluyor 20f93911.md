# Azmi olan şampiyon oluyor

*Necati Kola 1998.05.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şampiyonlar Ligi ön eleme maçlarında İsviçre'nin Sion takımını 41'lik skorlarla saf dışı bıraktıktan sonra
  </font>
 </div>
 <div id="newsText">
  <font class="detail-text">
   TSYD Kupası'nda da Beşiktaş'ı (60) ve Fenerbahçe'yi (42) farklı mağlup eden Galatasaray, 199798 sezonuna 'rüya takım' nitelemesi ile merhaba dedi. Medya, 34 haftalık lig maratonu henüz başlıyordu ki Galatasaray'ı şampiyon ilan edivermişti. Herkesin merak konusu şuydu artık: Acaba ikinci kim olacak?
   <br/>
   <br/>
   Sezonun başlarında rüya takım Galatasaray, hem Şampiyonlar Ligi maçlarında, hem de lig maçlarında beklenmeyen neticeler almaya başladı. Kimilerine göre bunun nedeni, sezon öncesindeki başarıların medya tarafından aşırı büyütülmesi, futbolcuların da bu havaya girmesinden başka birşey değildi. İlk yarının sonları yaklaştığında Galatasaray Şampiyonlar Ligi'nden elenmiş, ligde de birara Fenerbahçe'nin 9 puan gerisinde kalmıştı. Spor yazarları bu durumu şiddetli biçimde eleştiriyor, Teknik Direktör Fatih Terim'e de açıkça 'Çek git' diyorlardı. Fatih Terim ise bunca eleştirilere rağmen sabırlıydı, azimliydi ve ikinci yarıdan da umutluydu.
   <br/>
   <br/>
   Marmaris'te yapılan devre arası kampında Sarı Kırmızılılar, hem moral olarak, hem de teknik, fizik ve kondüsyon olarak çok iyi bir hazırlık dönemi geçirdikten sonra lige iyi bir başlangıç yaptılar. Fenerbahçe ile olan puan farkı yavaş yavaş kapandı, son dört haftaya da puan puana girildi. 31. haftada Fenerbahçe'nin Antalyaspor ile 11 berabere kalması, Çanakkale Dardanelspor'u deplasmanda 21 yenen Galatasaray'ı avantajlı duruma getirdi. Fakat Fenerbahçe hâlâ iddialıydı ve Galatasaray'ın puan kaybetmesini bekliyordu ama olmadı. 33. haftada Fenerbahçe Şekerspor'la 11 berabere kalıp, Galatasaray da 10 yenik duruma düştüğü maçta İstanbulspor'u 41 yenince puan farkı dörde çıktı ve ligin bitimine bir hafta kala Sarı Kırmızılılar şampiyonluklarını ilan ettiler. Havuz Sistemi'nin getirmiş olduğu kalite sayesinde oldukça zorlu geçen bir sezonun sonrasında omuzlarından ağır bir yükün kalktığı SarıKırmızılı futbolcular, şu günlerde, şampiyonluktan çok, 'Şampiyon olabilecek miyiz, olamayacak mıyız?' stresinden bir hafta evvel kurtulduklarına seviniyorlar.
   <br/>
   <br/>
   Gelecek sezon şampiyon kim?
   <br/>
   <br/>
   Ligin sonuna geldiğimiz şu günlerde bütün takımlar gelecek sezonu düşünmeye başladılar. Yeni oyuncular transfer edilecek, yeni teknik direktörler getirilecek, her takım yeni bir umutla yeni bir sezona başlayacak. Peki, önümüzdeki futbol sezonunda hangi takım şampiyonluğa daha yakın? Takımların gerçekleştirecekleri transferleri görmeden herhangi birşey söylemek mümkün değil ancak altyapıya ve gençlere önem vermesi dikkate alındığında Galatasaray'ın rakiplerine göre yine bir adım önde olacağını söylemek mümkün.
   <br/>
   <br/>
   Bu sezon şampiyonluğu sonuna kadar kovalayan iki takımdan biri olan Fenerbahçe'nin kadrosuna baktığımızda altyapısından yetişen bir futbolcuya rastlamamız mümkün değil. Galatasaray'ın ise beş tane futbolcusu (Bülent, Tugay, Okan, Fatih, Emre) altyapısından yetişme. Bunlara, genç yaşta transfer edilerek yıldız haline getirilen Suat'ı, Hakan Şükür'ü, Hakan Ünsal'ı, Arif'i, kaleci Mehmet'i, Vedat'ı, hatta ve hatta Adrian İlie'yi de eklemek mümkün.
   <br/>
   <br/>
   Önemli olan şampiyonluk değil
   <br/>
   <br/>
   Galatasaray Teknik Direktörü Fatih Terim, iki yıl önce göreve başlarken şöyle bir açıklama yapmıştı: 'Benim için şampiyonluktan daha da önemli olan şey, transfere ihtiyacı olmayan bir takım oluşturmaktır'. Bu da demekti ki altyapıya çok büyük önem verilecek ve A Takım'a sürekli kaliteli oyuncu sirkülasyonu sağlanacak. Fatih Terim, bu sözü söyledikten bir yıl sonra Fatih ve Emre'yi A Takım'a kazandırarak bu konuda ne kadar ciddi olduğunu gösterdi.
   <br/>
   <br/>
   Galatasaray altyapıda da şampiyon
   <br/>
   <br/>
   Şu anda Galatasaray'ın altyapısının başında, göreve Fatih Terim'le birlikte başlayan tecrübeli altyapı antrenörü Tamer Güney var. Tamer Güney'le altyapı üzerine uzunca bir sohbet ettik. Güney, bir sektör haline gelen futbolda herşeyin konuşulup tartışıldığını fakat sıra en önemli konu altyapıya geldiği zaman hiç kimsenin ilgilenmediğini söylüyor. İşadamlarının böyle kârlı bir yatırıma neden duyarsız kaldığını da anlayamıyor. Tamer Güney'e göre çağımızda en kârlı iş, Beşiktaş'ın yaptığı gibi plazalar dikmek değil, futbolcu yetiştirmek. Galatasaray'ın henüz 17 yaşındaki genç oyuncusu Emre'yi örnek gösteriyor ve 'Beşiktaş Plaza'nın yıllık geliri bir futbolcu almaya yetmiyormuş. Emre'nin bize maliyeti 10 milyarı bile bulmuyor. Ama şimdi 500 milyar versinler, Galatasaray verecek mi bakalım' diyor.
   <br/>
   <br/>
   Galatasaray, son iki yıldır altyapıya çok büyük önem veriyor ve kurtuluşu altyapıda görüyor. İki yıl önce Genç Milli Takımlar'a çağrılan oyuncu sayısı sadece ikiymiş ama bu rakam bu yıl 15'e çıkmış. Florya Metin Oktay Tesisleri'nde altyapının faydalandığı üç tane suni çim saha, iki tane çim saha, yemekhane, yatakhane ve dersane var. Tamer Güney kurulan sistem sayesinde her yıl üç dört tane oyuncunun A Takım'a yükseleceğini, Fatih ve Emre gibi takımın değişmez isimlerinden olacaklarını söylüyor.
   <br/>
   <br/>
   İşadamları neden farkına varamıyorlar hayret!
   <br/>
   <br/>
   Galatasaray Genç Takımı'nın İspanya'da düzenlenen bir turnuvada Barcelona gibi takımları geride bırakarak şampiyon olması Tamer Güney'i çok sevindirmiş. Güney, yakında Hollanda'da düzenlenecek olan bir turnuvaya katılıp Ajax, Bayern Münih gibi takımlarla da boy ölçüşeceklerini söylüyor. Gelecek yıllarda kendilerinin de bu tür turnuvalar düzenleyeceklerini ve geleneksel hale getireceklerini de özellikle belirtiyor.
   <br/>
   <br/>
   Tamer Güney, yıllardır ağızda sakız olmaktan öteye gitmeyen altyapı anlayışını da eleştiriyor. 'Yıllardır altyapı anlayışımız şuydu. Yeterli sayıda genç oyuncu bulalım, başına da bir hoca koyalım, bir altyapımız olmuş olsun. Altyapı artık, gençlerin eğitimi ile ilgili bilimsel bir temeli kapsıyor. Bugün 1516 yaş grubundaki gençler yılda 60 civarında maç oynuyor. Burada kantarın topuzu eğitimden çok yarışmaya kaymış durumda. O zaman futbolda eğitim yaşı 15 yaşın altına düşüyor. Batıda bu 714 yaş arası. Türkiye'de toplam 425 bin lisanslı futbolcu var. 714 yaş grubunda ise bu rakam 16 bin. 4 milyonluk Hollanda, 10 milyonluk Romanya futbolda başarılı oluyor da biz niye başarılı olamıyoruz, deniyor. Kelle sayısına değil, lisans sayısına bakacaksın. Bugüne kadar altyapının da altyapısı sayılan 714 yaş grubunda ciddi bir çalışma yapılmamış. Kulüpler böyle bir çalışma yapmamış. Peki, bütün çocukları çatısı altında toplayan Milli Eğitim Bakanlığı ne yapmış? 1985'e kadar okullarda futbol resmen yasak, 1985'ten sonra da eğitimi olmayan yarışma biçiminde serbest'.
   <br/>
   <br/>
   Tamer Güney, futbolcu üretmeyen kulübün artık batacağını, üretenin kâr edeceğini belirtiyor. Kâr edecek kulüplerin başında da tabii ki Galatasaray geliyor. Galatasaray'ın başlattığı sistem Türk futbolunun kurtuluşu olabilir mi peki? Güney'e göre, Galatasaray kendini kurtarır, Türkiye'ye de bir model olur ama yeterli olmaz. 'Eğitimin yaygınlaşması lazım. Mesela, Türkiye çapındaki 119 tane Yatılı Bölge Okulu, bu kurtuluş için bir şans olabilir. Okul var, yatak var, yemek var, pekala antrenör de sağlanabilir'. Peki, bütün bunlar niye yapılmıyor? 'Yapılmayacak işler değil. Bütün bunlar konuşulmadığı, yazılmadığı için tartışılmıyor. Tartışılmadığı için de gündeme gelmiyor'.
   <br/>
   <br/>
   Evet, herkesin Galatasaray'ın şampiyonluk destanını yazdığı şu günlerde biz de altyapısını gündeme getirelim dedik. Tamer Güney'den öğrendik ki altyapı, hakikaten çok kârlı bir iş. İşadamı sıfatlı kulüp yöneticileri, yıllardır bunun farkına neden varamamışlar hayret!
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=3729), [web.archive.org (arşiv bağlantısı)](http://web.archive.org/web/20120529082827/http://www.aksiyon.com.tr:80/aksiyon/newsDetail_getNewsById.action?newsId=3729)
