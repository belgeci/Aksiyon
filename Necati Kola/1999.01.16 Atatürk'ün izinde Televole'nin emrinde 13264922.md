# Atatürk'ün izinde, Televole'nin emrinde

*Necati Kola 1999.01.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   John Benjamin Toshack... Beşiktaş'ın gelmiş geçmiş en ilginç teknik direktörlerinden biri.
  </font>
 </div>
 <div id="newsText">
  <font class="detail-text">
   Disiplini, profesyonelliği ve gençlere önem vermesiyle takdir, her doğruyu her yerde söylemesiyle tepki, esprileriyle sempati, son zamanlarda bol bol Televoleler'e çıkmasıyla da reyting topluyor. Peki, bu ilginç kişiliğin Türkiye'ye ilk ayak bastığı günden bugüne icraatları neler?
   <br/>
   <br/>
   199697 sezonunu Galatasaray'ın ardından 2. olarak tamamlayan Beşiktaş, Şampiyonlar Ligi'nde mücadele edecek olmasına rağmen bu başarıyı yetersiz görerek Teknik Direktör Rasim Kara'nın görevine son verdi ve Real Madrid'i İspanya şampiyonluğuna ulaştıran Galli teknik direktör Toshack'ı takımın başına getirdi.
   <br/>
   <br/>
   Toshack, ilk geldiği günlerde disiplini ve hiç gülmeyen yüzü ile dikkat çekerken, basına ve yıldız oyunculara gözdağı verdi adeta. Disiplini ve oyuncuların motivasyonunu bozduğu gerekçesiyle futbolcuların gazetecilerle röportaj yapmasını yasakladı. Oyunculardan da Kaptan Recep ve Ertuğrul'u kadro dışı bırakan Galli teknik direktör, eleştiriler karşısında, Recep'i yaşlı olduğu için, Ertuğrul'u da oyun anlayışına uymadığı için kadroya almadığını söyledi. Daha sonra Ertuğrul'u defansta oynatmaya başladı ancak Recep'in kesinlikle ve kesinlikle takımda yeri olmadığını söyledi ve bu oyuncunun başka takıma gönderilmesini istedi. Bir süre sonra, dedesi ölen ve apar topar memleketi Afyon'a giden Ali Günçar'ı da kadro dışı bıraktı ve bu oyuncunun da takımdan gönderilmesi gerektiğini belirtti. İzinsiz olarak Afyon'a giden Ali'yi cezalandıran Toshack'ın, Nijerya'dan geç dönen Amokachi'ye sesini çıkartmaması diğer oyuncular tarafından çifte standart olarak yorumlandı.
   <br/>
   <br/>
   Sezonun ilk maçlarında puanlar kaybedildikten sonra Toshack, olumsuz eleştirilere maruz kalmaya başladı. Hem yıldız futbolcuları kadro dışı bırakıyor, hem puanlar kaybediyor, hem de seçtiği genç oyuncuları ruhsuzlukla suçluyordu. Spor yazarları arasından 'Artık suyu ısındı. Toshack'ı kovun' sesleri yükselmeye başladı.
   <br/>
   <br/>
   Aleyhinde kamuoyu oluştuğu günlerde Toshack'ın imdadına, Şampiyonlar Ligi'nde alınan 31'lik Paris Saint Germain ve 10'lık Göteborg galibiyetleri yetişti. Eleştiri ibresi tersine dönmüş, Teknik Direktör Toshack hakkındaki olumsuz görüşler bertaraf olmuştu. Beşiktaş'ı kimse tutamazdı artık. Spor yazarlarının ortak görüşü ise şuydu: Biz Toshack'ı anlayamamışız, her takıma böyle bir teknik direktör lazım.
   <br/>
   <br/>
   30 yıl öncesinin Rusyası'nda mıyız?
   <br/>
   <br/>
   Toshack, Türkiye'deki ilk ilginç açıklamasını Göteborg galibiyetinden sonra yaptı. Beşiktaş'ın galibiyet golünü atan ve aynı zamanda asker olan Oktay Derelioğlu, maçın ardından birliğine teslim olmuş, ertesi gün yapılan ağır askeri eğitimde de sakatlanmıştı. Toshack, son derece sinirli bir şekilde şunları söyledi: '2000'li yıllara geliyoruz. Oktay, attığı gollerle Türkiye'nin tanıtımını yapıyor. Herkesin onu koruması gerekir. Yoksa biz 30 yıl öncesinin Rusyası'nda mı yaşıyoruz? Yapılanlara bakın? O bunları anlatamaz ama ben konuşurum. Diğer asker futbolcum Mutlu da aynı nedenle idmana çıkamadı. Yoksa buraya boşuna mı geldim? Bunları yapanlar başka takımları mı tutuyorlar?'
   <br/>
   <br/>
   Bu açıklamadan sonra bütün dikkatler bir anda Toshack'a çevrildi. Genelkurmay 2. Başkanı Çevik Bir, Beşiktaş Kulübü Başkanı Süleyman Seba'yı arayarak özür dilenmesini istedi. Daha sonraki günlerde Türk bayrağı ve Atatürk posteri ile gazetecilere poz veren Toshack, bütün Türkiye'den özür dilemiş oldu.
   <br/>
   <br/>
   Seba döneminin en kötü sezonu
   <br/>
   <br/>
   Ligde kaybedilen puanlara rağmen Şampiyonlar Ligi'nde alınan iki galibiyet Toshack'a olan güveni artırdı ancak bu güven fazla uzun sürmedi. Şampiyonlar Ligi'nde çeyrek final umutlarının sönmesinin ardından, içeride ve dışarıda kaybedilen maçlarla Beşiktaş'ın alt sıralara düşmesi Toshack'a karşı eleştirilerin yeniden başlamasına sebep oldu. Muhalefet de, yaklaşan kongre öncesinde takımın başarısızlığını bahane ederek Süleyman Seba'ya istifa çağrısı yaptı. Beşiktaş'ın, Türkiye 1. Ligi'nde 5. olarak son 13 yılın en kötü sezonunu geçirmesi, Süleyman Seba'nın koltuğunun ilk kez şiddetli bir şekilde sallanmasına sebep oldu. Seba ve Toshack için tek şans vardı: Türkiye Kupası'nı kazanmak. Beşiktaş, Türkiye Kupası'nı kazanarak hem Seba ve Toshack'ı kurtardı, hem de Avrupa kupalarına katılmayı garantiledi.
   <br/>
   <br/>
   Atatürk gençlere çok önem verirdi
   <br/>
   <br/>
   Atatürk'ün sözlerini bol bol kullanan Toshack, Avrupa Kupa Galipleri Kupası'nda köy takımı olarak nitelendirilen Norveç'in Valerenga takımına sürpriz bir şekilde elendikten sonra yapılan eleştirilere 'Köylü milletin efendisidir' şeklinde cevap verdi.
   <br/>
   <br/>
   Devamlı Atatürk'le ilgili kitapları okuyan John Benjamin Toshack, Cumhuriyet'in 75. yılı nedeniyle düzenlenen Atatürk Kupası'nda Fenerbahçe karşısına tamamen genç oyuncuları çıkardı. Toshack, 'Böylesine önemli bir kupayı ciddiye almadı' şeklindeki eleştirilere de 'Atatürk gençleri çok severdi. Cumhuriyeti bile gençlere teslim etti. Ben de gençleri sahaya sürerek Atatürk'ün izinde olduğumu gösterdim'dedi.
   <br/>
   <br/>
   Ligde genç futbolcularla iyi sonuçlar alan ve ilk yarının son haftasına kadar namağlup lider durumda bulunan Beşiktaş'ın teknik direktörü Toshack, her doğruyu her yerde söyleyebilmesi ile de tanınıyor. Bir ara Beşiktaşlı yöneticileri 'Sokak yöneticileri' diye suçlayan Toshack, maaşlarını alamayan kulüp temizlikçilerinin haklarını da savunarak yönetimin tepkisini çekti.
   <br/>
   <br/>
   Yeri geldiğinde herkesi eleştirebilen Toshack, lig maçında Galatasaray'a 20 yenildikten sonra da kendine ve oyuncularına şöyle bir eleştiri getirdi: 'Maç 90 dakika değil, bir hafta bile olsa yine de gol atamazdık'.
   <br/>
   <br/>
   Televole Toshackvole
   <br/>
   <br/>
   Türkiye'ye ilk geldiği günlerde basınla arasına mesafe koyan Toshack, gün geçtikçe değişti ve Televoleler'e çıkmaya başladı. Televoleler'in abonesi Hülya Avşar'la tenis maçı oynayarak magazin programlarına 'merhaba' dedi, zamanla o da bu programların abonesi oldu. Bir programda ise bu programların isminin artık Televole değil, Toshackvole olduğunu söyledi.
   <br/>
   <br/>
   Beşiktaş'ın ilginç teknik direktörü Toshack, iki yılda 'merhaba' ve 'En büyük Beşiktaş' dışında Türkçe konuşmasını henüz öğrenemedi ama Televoleler'de neler yapacağını çok iyi öğrendi. Artık o da bizden biri.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=4576), [web.archive.org (arşiv bağlantısı)](http://web.archive.org/web/20130313164314/http://www.aksiyon.com.tr:80/aksiyon/newsDetail_getNewsById.action?newsId=4576)
