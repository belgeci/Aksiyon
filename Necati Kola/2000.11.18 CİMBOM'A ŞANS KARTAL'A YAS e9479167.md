# CİMBOM’A ŞANS, KARTAL’A YAS

*Necati Kola 2000.11.18*

<div>
 <p class="baslik">
  TURKISH FUTBOL
 </p>
 <p class="spot">
  Futbol tarihimizdeki ilklere  adını yazdıran G.Saray,  şansının da yardımıyla bir ilke daha imza attı. Ancak ikinci turda  şansın yeterli olmayacağı âşikâr.  Grup maçlarında en fazla gol yiyen  takım unvanını elde eden Beşiktaş  ise Türk futbolunun imajını zedeledi.
 </p>
 <p class="metin">
 </p>
 <img border="0" src="/web/20020529054857im_/http://www.aksiyon.com.tr/2000/311/resimler/Turkish.jpg"/>
 <p class="metin">
  Avrupa Şampiyon Kulüpler Kupası'nda yarı final oynayan, Şampiyonlar Ligi'ne en fazla katılan, hiç mağlup olmadan UEFA Kupası'nı  Türkiye'ye getiren G.Saray, geçtiğimiz günlerde bir ilke daha imza attı ve Şampiyonlar Ligi'nde ikinci tura çıkan ilk Türk takımı oldu. Ancak bu, o kadar da kolay gerçekleşmedi.
 </p>
 <p class="metin">
  Daha düne kadar Şampiyonlar Ligi kuralarına hep dördüncü torbadan katılan Cimbom, önce UEFA Kupası'nı, sonra da Süper Kupa'yı kazanarak terfi etti ve bu yılki kuralara ikinci torbadan katıldı. Rakipleri, birinci torbadan Fransa'nın Monaco, üçüncü torbadan İskoçya'nın Glascow Rangers ve dördüncü torbadan Avusturya'nın Strum Graz takımıydı. Otoritelerin ortak görüşü, son yılların başarılı takımı G.Saray'ın bu gruptan rahat çıkacağı yönündeydi. Ancak hiç de öyle olmadı. Fatih Terim, Hakan Şükür ve Arif Erdem'den yoksun Cimbom, otoriteleri yanılttı.
 </p>
 <p class="metin">
  Şans kapıyı çalınca...
 </p>
 <p class="metin">
  Ön elemede İsviçre'nin Saint Gallen takımını saf dışı bırakarak altıncı kez Şampiyonlar Ligi'ne katılan G.Saray, ilk maçını İstanbul'da Monaco'yla oynadı. Sarı kırmızılı takım oyuna iyi başladı, 2—0 öne geçti. Ancak ilerleyen dakikalarda bu avantajını koruyamadı ve kalesinde iki gol gördü. Geçen yılki görüntüsünden uzak bir tablo çizen G.Saray, son dakikalarda attığı bir golle Şampiyonlar Ligi'ne üç puanla başlamayı başardı. Sarı kırmızılı takım Monaco'yu yenmişti yenmesine ama ilerisi için umut vermemişti. Nitekim, grubun en zayıf takımı olarak nitelenen ve Rangers'tan beş gol yiyen Graz'a bir hafta sonra 3—0 yenildi. Ummadığı bir galibiyet alan Avusturya temsilcisi, ikinci tura çıkmanın hesaplarını yapmaya başladı. Diğer maçta ise Monaco kendi sahasında Rangers'a 1—0 mağlup oldu.
 </p>
 <p class="metin">
  G.Saray, grubun üçüncü hafta mücadelesinde Rangers'ı konuk etti. Sarı kırmızılı takım oyuna iyi başladı, 3—0 öne geçti ama Monaco maçındaki hastalık yine nüksetti. Kalesinde iki gol gören Cimbom, galibiyeti zor kurtardı ve liderlik koltuğuna oturdu. Diğer maçta ise Monaco ile Graz karşı karşıya geldi. Fransa temsilcisi rakibini gol yağmuruna tuttu ve sahadan 5—0 galip ayrıldı. Dördüncü hafta maçlarında Rangers ile G.Saray, Graz ile de Monaco karşılaştı. Sarı kırmızılı takım gol yemeden bir puan almayı başarırken, Graz da 2—0'lık galibiyetle altı puana ulaştı. Dördüncü hafta sonunda lider yine G.Saray'dı.
 </p>
 <p class="metin">
  Beşinci haftaya gelindiğinde bütün takımların ikinci tura çıkma şansı eşit görünüyordu. G.Saray Monaco deplasmanına giderken, Rangers da Graz'a konuk oldu. Temsilcimiz, Taffarel'in sakatlığı nedeniyle kalesini Kerem'e teslim ettiği maça çok kötü başladı. Monaco, son dakikalara iki kişi eksik girmesine rağmen sahadan 4—2 galip ayrılmasını bildi. Rangers'ı 2—0 yenen Graz ise kendi sahasında üçüncü kez üç puan aldı ve liderliğe yerleşti.
 </p>
 <p class="metin">
  Son haftaya gelindiğinde parmak hesabı yapılıyordu. Graz'a beraberlik yeterken, diğer takımların mutlaka galip gelmesi gerekiyordu. Rangers—Monaco maçının eşitlikle sonuçlanması halinde G.Saray için de beraberlik kâfiydi. İki maç da çok çekişmeli geçti. İstanbul'daki maçta G.Saray'ın bilinen hastalığı yine nüksetti ve iki kez öne geçtiği maçta Graz'dan iki gol yiyerek işini şansa bıraktı. Glascow'daki maç da İstanbul'dakinden farklı değildi. Rangers iki kez öne geçti, Monaco iki kez beraberliği sağladı ve her iki mücadele de 2—2 sonuçlandı. Maçların bu şekilde sonuçlanması demek, hiç şans tanınmayan Graz'ın birinci, G.Saray'ın da ikinci olarak Şampiyonlar Ligi'ne devam etmesi demekti. Glascow veya Monaco sahadan galibiyetle ayrılsaydı, G.Saray, geçen yıl olduğu gibi yoluna UEFA Kupası'nda devam edecekti.
 </p>
 <p class="metin">
  Beşiktaş tecrübe kazandı
 </p>
 <p class="metin">
  Şampiyonlar Ligi'ndeki bir diğer temsilcimiz de Beşiktaş'tı. Kuraya dördüncü torbadan katılan Beşiktaş; Milan, Barcelona ve Leeds United ile aynı gruba düşmüştü. Levski Sofya ve Lokomotif Moskova ile oynanan ön eleme maçlarında ortaya konan futbol rakiplerini endişelendiriyor, Beşiktaş'ı ise umutlandırıyordu. Siyah beyazlı camia bir sürpriz yapabileceklerini düşünüyordu kısacası. Beşiktaş, Şampiyonlar Ligi'ndeki ikinci serüvenine Milan maçıyla başladı. Deplasmandaki 4—1'lik yenilgi, bir hafta sonra alınan 3—0'lık Barcelona galibiyetiyle unutuldu. Siyah beyazlı takım Barcelona gibi bir takımı net bir skorla yenebiliyorsa ikinci tura da rahatlıkla çıkabilirdi. Ne yazık kı bu prestij bir hafta sonra yerle bir oldu. Temsilcimiz, Leeds deplasmanında 6—0 mağlup olmuştu. Ertesi hafta oynanan rövanşta iki takım golsüz berabere kaldı. Beşiktaş, beşinci haftada İstanbul'da Milan'a 2—0 mağlup oldu. Son haftada ise UEFA Kupası'na devam edebilme umuduyla gittiği Barcelona'dan beş gol yiyerek döndü. İlk tur maçları sonunda en çok gol yiyen takım olan ve genel sıralamada otuzuncu sırada yer alan Kara Kartal, iki yıl önceki performansını da arar olmuştu.
 </p>
 <p class="metin">
  Bu sefer şans yetmez
 </p>
 <p class="metin">
  Tarihinde ilk kez Şampiyonlar Ligi ikinci turunda mücadele edecek olan G.Saray, güçlü rakiplerle aynı gruba düştü. Kolay gruba düşmesi de imkansızdı zaten. Sarı kırmızılı takımın rakipleri İtalya'dan Milan, İspanya'dan Deportivo ve Fransa'dan Paris St. Germain oldu. Rakipler, G.Saray'ın geçen yılki başarılarından dolayı temkinli. Cimbom ise eski görüntüsünden çok uzak. Jardel gol atıyor ama ileri uçta pres yapmayarak orta sahanın yükünü artırıyor. Bu yüzden orta sahadaki oyuncuların biri iyileşiyor, biri sakatlanıyor. Bu da G.Saray'ın alışılmış presini doksan dakika boyunca uygulamasını imkansızlaştırıyor.
 </p>
 <p class="metin">
  Buna karşılık Galatasaray'ın rakipleri ise oldukça güçlü görünüyor. Grubunda birinci olan Milan, artık yakından tanıdığımız bir ekip. Geçen yıl G.Saray'la, bu yıl da Beşiktaş'la aynı gruptaydı. İstanbul'a abone olan Milan'ın kadrosunda Chamot, Costacurta, Maldini, Ayala, Coco, Bierhoff, Boban ve Shevchenko gibi isimler var. Temsilcimiz, geçen yıl Milan'ı son sıraya iterek UEFA Kupası'na devam etme hakkını elde etmişti.
 </p>
 <p class="metin">
  Paris Saint Germain de yakından tanıdığımız bir ekip. G.Saray dört yıl önce Avrupa Kupa Galipleri Kupası'nda PSG ile eşleşmiş ve 4—2'nin rövanşında 4—0 mağlup olarak kupaya veda etmişti. Beşiktaş da iki yıl önce Fransa temsilcisiyle aynı grupta yer almış ve rakibini İstanbul'da yenmişti. PSG, Bayern Münih'in ardından ikinci olarak yoluna devam hakkını elde etti. Kadrosunda Okocha ve Anelka gibi yıldızlar var.
 </p>
 <p class="metin">
  İspanya temsilcisi Deportivo'nun grubunda ise Juventus, Panathinaikos ve Hamburg vardı. Juventus son sırayı alarak Avrupa macerasını noktalarken, Panathinaikos ikinci, Hamburg da üçüncü oldu. Grup maçlarını yenilgisiz tamamlayan tek takım olan Deportivo, İspanya Ligi'nde de zirvede. Kadrosunda beşi Brezilyalı, üçü Arjantinli olmak üzere on üç yabancı futbolcu var.
 </p>
 <p class="metin">
  Cimbom'a servet kazanma imkanı
 </p>
 <p class="metin">
  G.Saray, bu zorlu grupta ilk ikiye girebilirse kasasını doldurmaya devam edecek. Sarı kırmızılı takım, ilk tur maçlarında 6 milyon İsviçre Frangı (3.5 trilyon lira) kazandı. Cimbom, ikinci turda çıkacağı altı maçla 3 milyon İsviçre Frankı (maç başına 500 bin) daha alacak. G.Saray, bu rakamı, alacağı her galibiyet için 500 bin, beraberlik için 250 bin Frank ile artırabilecek. Çeyrek finale kalması halinde de 4 milyon İsviçre Frankı alma hakkını elde edecek. Finale kadar gitmesi halinde de bu rakamlar katlanacak.
 </p>
 <p class="metin">
 </p>
 <p class="arabaslik">
  Şampiyonlar Ligi'nde Cimbom
 </p>
 <p class="metin">
 </p>
 <p class="metin">
  1993-94
 </p>
 <p class="metin">
  Takımlar	O	G	B	M	A	Y	P
 </p>
 <p class="metin">
  Barcelona 	6 	4 	2 	0	13 	3	10
 </p>
 <p class="metin">
  Monaco	6 	3 	1 	2 	9 	4 	7
 </p>
 <p class="metin">
  S.Moskova	6 	1 	3 	2 	6 	12 	5
 </p>
 <p class="metin">
  G.Saray	6 	0 	2 	4 	1 	10 	2
 </p>
 <p class="metin">
 </p>
 <p class="metin">
  1994-95
 </p>
 <p class="metin">
  Takımlar	O	G	B	M	A	Y	P
 </p>
 <p class="metin">
  Göteborg	6 	4 	1 	1 	10 	7 	9
 </p>
 <p class="metin">
  Barcelona 	6 	2 	2 	2 	11 	8 	6
 </p>
 <p class="metin">
  Manchester	6 	2 	2 	2 	11 	11 	6
 </p>
 <p class="metin">
  G.Saray	6 	1 	1 	4 	3 	9 	3
 </p>
 <p class="metin">
 </p>
 <p class="metin">
  1997-98
 </p>
 <p class="metin">
  Takımlar	O	G	B	M	A	Y	P
 </p>
 <p class="metin">
  Borusia D.	6 	5 	0 	1 	14 	3 	15
 </p>
 <p class="metin">
  Parma	6 	2 	3 	1 	6 	5 	9
 </p>
 <p class="metin">
  S. Prag	6 	1 	2 	3 	6 	11 	5
 </p>
 <p class="metin">
  G.Saray	6 	1 	1 	4 	4 	11 	4
 </p>
 <p class="metin">
 </p>
 <p class="metin">
  1998-99
 </p>
 <p class="metin">
  Takımlar	O	G	B	M	A	Y	P
 </p>
 <p class="metin">
  Juventus	6 	1 	5 	0 	7 	5 	8
 </p>
 <p class="metin">
  G.Saray	6 	2 	2 	2 	8 	8 	8
 </p>
 <p class="metin">
  Rosenborg	6 	2 	2 	2 	7 	8 	8
 </p>
 <p class="metin">
  A. Bilbao	6 	1 	3 	2 	5 	6 	6
 </p>
 <p class="metin">
 </p>
 <p class="metin">
  1999-2000
 </p>
 <p class="metin">
  Takımlar	O	G	B	M	A	Y	P
 </p>
 <p class="metin">
  Chelsea	6 	3 	2 	1 	10 	3 	11
 </p>
 <p class="metin">
  H. Berlin	6 	2 	2 	2 	7 	10 	8
 </p>
 <p class="metin">
  G.Saray	6 	2 	1 	3 	10 	13 	7
 </p>
 <p class="metin">
  Milan	6 	1 	3 	2 	6 	7 	6
 </p>
 <p class="metin">
 </p>
 <p class="metin">
  2000-2001
 </p>
 <p class="metin">
  Takımlar	O	G	B	M	A	Y	P
 </p>
 <p class="metin">
  S. Graz	6 	3 	1 	2 	9 	12 	10
 </p>
 <p class="metin">
  G.Saray	6 	2 	2 	2 	10 	13 	8
 </p>
 <p class="metin">
  G. Rangers	6 	2 	2 	2 	10 	7	8
 </p>
 <p class="metin">
  Monaco	6 	2 	1 	3 	13 	10	7
 </p>
 <p class="metin">
 </p>
 <p class="metin">
  Şampiyonlar Ligi'nde Kara Kartal
 </p>
 <p class="metin">
 </p>
 <p class="metin">
  1997-98
 </p>
 <p class="metin">
  Takımlar	O	G	B	M	A	Y	P
 </p>
 <p class="metin">
  B.Münih	6	4	0	2	13	6	12
 </p>
 <p class="metin">
  PSG	6	4	0	2	11	10	12
 </p>
 <p class="metin">
  Beşiktaş	6	2	0	4	6	9	6
 </p>
 <p class="metin">
  Göteborg	6	2	0	4	4	9	6
 </p>
 <p class="metin">
 </p>
 <p class="metin">
  2000-2001
 </p>
 <p class="metin">
  Takımlar	O	G	B	M	A	Y	P
 </p>
 <p class="metin">
  Milan	6 	3 	2 	1 	12	6	11
 </p>
 <p class="metin">
  Leeds	6 	2 	3 	1 	9 	6 	9
 </p>
 <p class="metin">
  Barcelona 	6 	2 	2 	2 	13 	9 	8
 </p>
 <p class="metin">
  Beşiktaş 	6 	1 	1 	4 	4 	17	4
 </p>
 <p class="metin">
  <br/>
  <br/>
 </p>
</div>

Kaynak: [www.aksiyon.com.tr](http://www.aksiyon.com.tr:80/2000/311/spor/1.htm), [web.archive.org (arşiv bağlantısı)](http://web.archive.org/web/20020529054857/http://www.aksiyon.com.tr:80/2000/311/spor/1.htm)
