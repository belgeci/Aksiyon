# Kuzey Kıbrıs tam takım hazır

*Necati Kola 1997.05.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   'Sağmalcılar Cezaevi'ndeki mahkumlar spor yapıyorlar mı, yapıyorlarsa nasıl yapıyorlar?'
  </font>
 </div>
 <div id="newsText">
  <font class="detail-text">
   pek bilemiyoruz ama sportif alanda kendi sınırları içerisine hapsedilmiş Kuzey Kıbrıs Türk Cumhuriyeti gençlerinin uluslararası müsabakalarda ambargoya mahkum oluşunu çok iyi biliyoruz. Bu vesileyle, sloganı barış, kardeşlik ve sevgi olan sporun politikaya nasıl alet edildiğini de...
   <br/>
   <br/>
   Kuzey Kıbrıs işgal altındadır; kurulu kanuni bir düzenleri yoktur; futbol tarlalarda, sokak aralarında oynanmaktadır; politik kazanç sağlamak için dışa açılmaya çalışıyorlar... Bütün bunlar, uluslararası müsabakalara sporcuların yanısıra avukatlarla, bürokratlarla giden Rumlar'ın, Kuzey Kıbrıs Türk Cumhuriyeti sporcularının bu organizasyonlara katılmasını engellemek için sarfettikleri propaganda amaçlı iddiaları. Acaba Rumlar, bu iddialarında haklılar mı?
   <br/>
   <br/>
   Kuzey Kıbrıs'ta futbolun tarihi gelişimi
   <br/>
   <br/>
   Kıbrıs Türk Futbol Federasyonu'nun kuruluşu 1955'e, yani müşterek devletin kuruluşunun öncesine dayanıyor. O zamanlar spor, devletin değil, belediyelerin ve cemaatlerin kontrolü altındadır. Dolayısıyla Rumlar'ın sportif alanda Türkler'e karşı hiçbir zaman egemenlikleri olmamıştır. FİFA'ya üyelik için başvurulur, özellikle 1962 yılında girişimler yoğunlaştırılır, tam belirli bir aşamaya gelindiğinde 1963 olayları meydana gelince girişimler de durma noktasına gelir. 1968 yılına kadar futbol, mücahitler arasında bölük maçları şeklinde oynanır. Bu seneden itibaren tekrar düzenli ligler kurulur, FİFA'yla tekrar temasa geçilir. 1975 yılında, üyelik kabul edilmez ama FİFA, Kuzey Kıbrıs'a özel bir izin verir. Muhtemel bir üyeliğe karşı hazır olması için, yabancı takımlarla dostluk maçı oynayabilmesine imkan tanıyan bir izindir bu. Bu izne dayanarak Kıbrıs Türk Kesimi, çeşitli takımlarla dostluk maçları yapar, Akdeniz ve İslam Ülkeleri Oyunları'na katılır.
   <br/>
   <br/>
   Tam üyelik kararı beklenirken, 1983'te Kuzey Kıbrıs Türk Cumhuriyeti'nin kurulmasıyla FİFA'ya karşı suç işlenmiş olur. FİFA yetkilileri, madem devlet kurdunuz, Birleşmiş Milletler tanısın, sizi üyeliğe öyle kabul ederiz derler ve vermiş oldukları izni de iptal ederler. Bu tarihten sonra dış dünya ile bağlar tamamen kopar. Zaman zaman kamp yapmaya gelen yabancı takımlarla maç yaparak ambargo delinmeye çalışılır. Gençlerbirliği ile bir maç yapılır fakat bu takıma ceza gelir, Romanya'nın Dinamo Bükreş takımıyla bir maç yapılır, engellemeler sonucunda bu takım da Kıbrıs'tan ayrılmak zorunda kalır. 1995'e kadar uygulama böyle devam eder.
   <br/>
   <br/>
   1995 yılında, Kuzey Kıbrıs Türk Cumhuriyeti'nin kuruluş yıl dönümü kutlamaları çerçevesinde Galatasaray ile Kocaelispor'un bir dostluk maçı yapması kararlaştırılır. Ancak FİFA, Rumlar'ın şikayeti üzerine çok ağır bir yazı göndererek bu maçın yapılmasını yasaklar. Hem Türkiye, hem Kuzey Kıbrıs Türk Cumhuriyeti Futbol Federasyonları'na bildirilen yazıda; Kuzey Kıbrıs'ın Türkiye'nin işgali altında olduğu, işgal altındaki topraklarda Kıbrıs Rum Devleti Futbol Federasyonu'nun kanuni hakkı bulunduğu, onların izni olmadan maç yapılamayacağı, her türlü futbol aktivitesinin yasaklandığı kaydedilmektedir.
   <br/>
   <br/>
   Bu çok ağır uyarıya karşılık Kıbrıs Türk Futbol Federasyonu, FİFA'ya cevabi bir yazı gönderir. Şenes Erzik'in de katkılarıyla Aralık 1995'te Paris'te yapılan FİFA toplantısına Kıbrıs Türk Futbol Federasyonu yetkilileri de katılır ve problemler toplantı gündemine alınır. Toplantı sonucunda FiFA, Kıbrıs'a üç kişilik bir heyet göndermeyi kararlaştırır. Nisan 1996'da Kıbrıs'a gelen heyet, her iki kesimde de incelemelerde bulunduktan sonra iki tarafın yetkilileriyle ortak bir toplantı yapar. Kuzey Kıbrıs'ta futbolun tarlalarda oynanmadığını gören heyetin toplantı sonrasında bir önerisi olur: Bu problemlerin giderilmesi için her iki takımın bir dostluk maçı yapması lazım. Kıbrıs Türk Federasyonu'nun amacı ambargonun kalkması ve FİFA'ya üyelik olduğu için bu teklifi kabul eder fakat Rum tarafı tamamen politik düşündüğü için kabul etmek işlerine gelmez. Çünkü onlara göre, Türkler'le maç yapmak demek, Kuzey Kıbrıs Türk Cumhuriyeti'ni tanımak demektir.
   <br/>
   <br/>
   Rumlar istemese de geçen yılın temmuz veya ağostos aylarında her iki ülkenin genç takımlarının bir maç yapması gündeme gelir. Fakat Rum gençlerinin motosikletlerle sınırı geçme eylemleri ve akabinde meydana gelen sınır olayları bu maçın oynanmasını engeller. Futbol Federasyonu Başkanı Ömer Adal, bu olayları sırf bizimle maç yapmamak için mi çıkarıyorlar acaba diye düşünmedim değil diyor.
   <br/>
   <br/>
   Tarlada değil, çimde oynanıyor
   <br/>
   <br/>
   Kuzey Kıbrıs halkı, futbolu, Brezilyalılar'dan bile daha çok seviyor. Bütün mahalle, köy, kasaba ve şehirlerin futbol kulübü var. Bütün şehirlerin sahaları çim olduğu gibi köylerin bile sahası çim. Bunlardan biri de Birleşmiş Milletler denetimindeki Ara Bölge'de kalan Pile Köyü'nün sahası. Rumlar'ın ve Türkler'in birlikte yaşadıkları Pile Köyü'nün özel bir statüsü var. 1974'ten sonra yapılan bir anlaşmaya göre bu köye her iki tarafın da askeri giremiyor. Rumlar, bu bölgenin kendi egemenlikleri altında olduğunu iddia ediyorlar ama köyde yaşayan insanların vatandaşlık işlemleri Birleşmiş Milletler tarafından yapılıyor. Normal zamanlarda BM askerleri tarafından güvenliği sağlanan köye, Pilespor'un maçları olduğunda, güvenliği ev sahibi takım sağladığından, KKTC'nin sivil polisleri oraya geçip güvenliği sağlıyor.
   <br/>
   <br/>
   200 takımın olduğu Kuzey Kıbrıs'ta Birinci, İkinci, Üçüncü Lig'in yanısıra mahalli ligler var. Bu yılın Birinci Lig şampiyonu Çetinkayaspor ama şampiyon olmak o kadar da önemli değil onlar için. Ambargo nedeniyle dışa açılamıyorlar, kendilerini geliştiremiyorlar, yurt dışındaki bir takıma transfer olup profesyonel olamıyorlar. Hep bir ağızdan, spor politikaya alet edilmesin, ambargo kaldırılsın, diyorlar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=650D17FA226FB3539DBA7669C30CB35A?newsId=2556), [web.archive.org (arşiv bağlantısı)](http://web.archive.org/web/20120606081717/http://www.aksiyon.com.tr:80/aksiyon/newsDetail_getNewsById.action;jsessionid=650D17FA226FB3539DBA7669C30CB35A?newsId=2556)
