# Türkiye Avrupa'yı kaldırdı

*Necati Kola 1997.06.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Halteri, Naim Süleymanoğlu'nun Bulgaristan'dan Türkiye'ye gelmesiyle ve rekorlar kırarak altın madalyaları birer birer değil, üçer üçer almasıyla sevmeye başladık.
  </font>
 </div>
 <div id="newsText">
  <font class="detail-text">
   Peki, Naim halteri bırakınca ne yapacaktık? Halter, gereken ilgiyi yine görecek miydi? Halterde 'Türk gibi kuvvetli' sözünü bugüne kadar hep Naim Süleymanoğlu söyletmişti ama bundan sonra ne olacaktı? Naim'siz katılacağımız Avrupa Halter Şampiyonası öncesi merak edilen sorular bunlardı.
   <br/>
   <br/>
   Avrupa şampiyonalarının en iyi takımı
   <br/>
   <br/>
   Naim halteri bırakmıştı ama geride Halil Mutlu, Sunay Bulut, Ergun Batmaz, Mehmet Yılmaz, Hafız Süleymanoğlu ve Dursun Sevinç vardı. Onlar da pekala 'Türk gibi kuvvetli' sözünü söyletebilirlerdi. Nitekim söylettiler de. Ferdi başarılarla değil, takım halinde 687 puan toplayarak ve şu ana kadarki Avrupa şampiyonalarının en iyi takımı olarak hem de.
   <br/>
   <br/>
   Üç ay öncesine kadar ferdi başarılarla adımızı duyuruyorduk halterde. Federasyon Başkanlığı'na Kenan Nuhut'un gelmesiyle birlikte yeni bir canlılık, bu canlılıkla birlikte de takım halinde şampiyonluk geldi. Son altı yıldır bütün yarışmalarda sıfır çeken Hafız Süleymanoğlu, Nuhut'la birlikte kendini buldu, altı yıl sonra Avrupa şampiyonluğunu yakaladı.
   <br/>
   <br/>
   Kenan Nuhut, yıllar sonra gelen Avrupa şampiyonluğunun sebeplerini; disiplinli çalışma, iyi bir hazırlık dönemi, bilimsel yaklaşım, antrenörlerin müsabaka anında iyi taktik vermesi, takımın birlik beraberliği ve milli duyguların ön plana çıkarılması olarak sıralıyor. 'Bu motivasyonla çok daha büyük başarılara imza atacağız' demeyi de ihmal etmiyor. Şampiyona öncesi takım halinde birinci olacakları aklının ucundan geçiyormuş ama basın mensuplarına hep, 'İlk üçe gireriz' diyormuş.
   <br/>
   <br/>
   Aynı zamanda Tarım Bakanlığı'nda Personel Müdürü olan Kenan Nuhut, üç ay gibi kısa bir sürede bu motivasyonu nasıl sağladıklarını anlatıyor: 'Bir Ergun Batmaz var. Çocuk sakat durumda ve halterden ekmek kazanacağına inanmaz hale gelmiş. Çünkü halter, ailesinin geçimini sağlayacak bir gelir getirmiyor. Ne yapacak? Geçimini sağlayabilmesi için halteri bırakması lazım. Sporcuların aklından maddi endişeleri çıkarmak ve halteri motive edebilmek için yönetim kurulu üyelerinin hepsi çocuklara maaş bağladılar öncelikle. 20 milyon onlar için çok cüzi bir rakam. Sayın bakana da ricada bulunarak çocukları bakanlığa işçi olarak alma yoluna gideceğiz. Kısacası çocukların geçim sıkıntısı gibi bir düşünceleri olmayacak'.
   <br/>
   <br/>
   Kenan Nuhut, takımdaki birlik ve beraberliği örneklendirirken de şunları anlatıyor: 'Mehmet Yılmaz koparmada birinci oldu. Düştü, sakatlandı. Bir sinir sıkışması sözkonusu. Takım almış başını gidiyor. Herkes takım için birşeyler yapma gayretinde. Doktorlar Mehmet'e devam edemez dediler. Ama çocuk 'Abi ben mutlaka devam edeyim silkmeye. Takıma mutlaka puan kazandırmam lazım' diyor. Ve dünya tarihinde ilk defa silkmede 50 çekiyor ama takıma 50 puan kazandırarak şampiyon olmasını sağlıyor. İşte bu motivasyonun, birlik ve beraberliğin hangi boyutta olduğunun bir göstergesi'.
   <br/>
   <br/>
   Halil Naim'in halefi
   <br/>
   <br/>
   54 kiloda güreşen Halil Mutlu, Naim gibi Bulgaristan'dan Türkiye'ye gelen haltercimiz. Kundaktayken annesi, 'Bu çöp gibi çocuk birgün adam olur da görür müyüm acaba?' diyormuş demesine ama oğlunun güçlü kuvvetli bir adam olduğunu sadece kendisi değil, bütün dünya görüyor artık. Dünya, Avrupa ve Olimpiyat şampiyonu olan Halil Mutlu, dünya ve Avrupa şampiyonalarını antrenman gibi görüyor. Son Avrupa Şampiyonası'nda en yakın rakibi Bulgar Mintchev'e 20 kilo fark atarak birinci olması söylediklerinin haklı olduğunu gösteriyor. Halil'in hedefi, Naim abisini sollayarak üst üste dört defa olimpiyat şampiyonu olabilmek. 'Bir zamanlar hayallerle yaşıyordum, şimdi gerçeklerle yaşıyorum' diyen ve yaşı henüz çok genç olan Halil için dört defa olimpiyat şampiyonu olmak uzak bir ihtimal değil. Naim gibi kendi kilosunun üç katını kaldırabilen ve boyundan büyük işler başaran Halil, 'Olimpiyat şampiyonu olmak kolay. Tek hayalim, bu boyla evlenebilmek' diyor.
   <br/>
   <br/>
   Avrupa Şampiyonası öncesi Halil Mutlu'dan ne kadar madalya bekliyorsak, Hafız Süleymanoğlu ve Mehmet Yılmaz'dan da o kadar madalya umudumuz yoktu. Çünkü, Hafız, katıldığı bütün yarışmalarda kilo düşme problemi nedeniyle sıfır çekiyordu. Mehmet Yılmaz da henüz genç ve tecrübesizdi. Ama onlar elde ettikleri başarılarla Türkiye'nin yüzünü güldürdüler, gelecek için de umut dağıttılar. Sunay Bulut ve halteri geçim sıkıntısı sebebiyle bırakmak üzere olan Ergun Batmaz, aldıkları dört altın, bir gümüş ve bir bronz madalya ile herkesin takdirini topladılar.
   <br/>
   <br/>
   Dursun Sevinç limon satıyor
   <br/>
   <br/>
   Geçim sıkıntısı çeken haltercilerden biri de 83 kiloda Türkiye'ye iki gümüş madalya kazandıran Dursun Sevinç. Sevinç, Ankara semt pazarlarında hem limon satmış, hem de haltere devam etmiş ve Milli Takım'a kadar yükselmiş. Elde ettiği başarılarla maddi yönden biraz rahatlasa da babasına yardım etmek için zaman zaman pazara çıkıyor ve limon satıyor.
   <br/>
   <br/>
   Evet, halterciler, birçok zorlukla karşılaşsa da birlik ve beraberlik içerisinde hem bu zorlukların altından kalkıyorlar, hem de kilolarca ağırlıktaki halterleri kaldırarak 'Türk gibi kuvvetli' sözünü dünyaya söyletiyorlar. Halterciler, başarılarının önce Akdeniz Oyunları'nda, sonra da dünya şampiyonaları ve olimpiyatlarda devam edeceğini belirtiyorlar. Naim Süleymanoğlu haltere devam kararı alırsa bizim için ayrı bir moral olur, diyorlar.
   <br/>
   <br/>
   Halil Mutlu, 'Zirveye çıkmak zor değil. Önemli olan orada kalabilmek' diyor. Avrupa Şampiyonası'da zirveye çıkan Halter Milli Takımı için esas mücadele bundan sonra başlıyor demek ki. Bize de kolay gelsin demekten başka birşey düşmüyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=CCC2BDA529B3F7048CBE59497714F6FD?newsId=2658), [web.archive.org (arşiv bağlantısı)](http://web.archive.org/web/20130302043544/http://www.aksiyon.com.tr:80/aksiyon/newsDetail_getNewsById.action;jsessionid=CCC2BDA529B3F7048CBE59497714F6FD?newsId=2658)
