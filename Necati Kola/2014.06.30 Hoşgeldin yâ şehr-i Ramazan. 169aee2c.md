# Hoşgeldin yâ şehr-i Ramazan.

*Necati Kola 2014.06.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   11 ayın sultanı, kutlu misafirimiz, özlediğimiz huzur ayı Ramazan’ı bir kez daha ağırlama şerefine erişiyoruz. Nerede? Elbette kalbimizde ve gönlümüzde…
  </font>
 </div>
 <div id="newsText">
  <font class="detail-text">
   <p>
    Yeter mi? Hayır, o aynı zamanda evimizin, mahallemizin, şehrimizin, ülkemizin hatta dünyamızın en kutlu misafiri. Hakkıyla karşılamak ve ağırlamak da bütün Müslümanların borcu. Bereket, rahmet ve mağfiret sofrası bir ay boyunca hanelerimizi şenlendirecek, gönlümüzü okşayacak, karanlıklara gark olan ruhumuzu ışıtacak!
   </p>
   <p>
    Bu kutlu ayın bütün güzellikleriyle gelişine şahit olduğumuz gibi, onun da bizlere şahitlik etmesini istiyoruz. Yapacağımız dualara, tutacağımız oruçlara, kılacağımız teravihlere, dokunacağımız yoksul sofralarına, her zamankinden daha büyük aşkla okuyacağımız Kur’an sayfalarına, dilimizden eksik etmeyeceğimiz salavatlara, kimseyi incitmeden ve kötü sözle muamele etmeden geçireceğimiz anlara gökleri şahit yazacağız.
   </p>
   <p>
    Çünkü göklerden inen Ramazan, içindeki rahmet ve bereket hikmetlerini bize boşaltacak. Açlığımızı ve boşluğumuzu hissettirecek. Doymaya ve doldurmaya çalışacağız. Ama onu eli boş göndermeyeceğiz giderken. Bizde birikeni yine ona vereceğiz. Yılda bir kez gelen bu kutlu misafiri hediyelerle göndereceğiz.
   </p>
   <p>
    Bütün azalarımız başka bir dilden konuşsun diye susacağız. Şeytanın oruç ayında  bağlanması gibi biz de dilimizi, kulağımızı, gözümüzü, elimizi, bedenimizi bağlayacağız.
   </p>
   <p>
    Onun bizi özlemesi kadar olmasa da gökte incecik hilali görünce sevindik işte. Hikmetini ve sırlarını biraz olsun anlarız diye kucakladık onu. Birlikte geçireceğimiz otuz günü en iyi şekilde değerlendirmenin telaşına ve sevincine düştük. Ey oruç tut bizi!..
   </p>
   <p>
    Her şeyiyle bizi kuşatan Ramazan ayına ‘hoş geldin’ demek, onu yeniden selamlamak için bir ek hazırladık. Oruç deyince aklımıza gelenlerden sağlıklı oruç tutmanın yollarına  ve mucizevi meyve hurmaya, Danimaralı aktör Rasmus Elton’un oruç serüveninden Medine’deki Bilal-i Habeşi Camii’nin müezzini Mihr Ali  Süleyman Efendi’ye kadar birçok konuyu sayfalarımıza taşıdık.
   </p>
   <p>
    Rahmeti, bereketi ve mağfireti kuşanacağımız dolu dolu bir Ramazan geçirmek dileğiyle...
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-38916-hosgeldin-y%C3%A2-sehr-i-ramazan.html), [web.archive.org (arşiv bağlantısı)](http://web.archive.org/web/20140916225341/http://www.aksiyon.com.tr/aksiyon/haber-38916-hosgeldin-y%C3%A2-sehr-i-ramazan.html)
