# Bu ıhaleyı alıcaz, başka yolu yok!

*Necati Kola 1999.04.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şu günlerde, hangi takımın şampiyonluğa ulaşacağını merakla bekleyen futbolseverleri yakından ilgilendiren bir başka konu,
  </font>
 </div>
 <div id="newsText">
  <font class="detail-text">
   1. Lig maçlarının naklen yayın ihalesini hangi televizyon kanalının kazanacağı. Sağladığı reyting, reklam ve paranın iyice farkına varan CINE5, ATV, Kanal D, TRT ve TGRT, Nisan ayı içerisinde yapılacak olan naklen yayın ihalesine oldukça iddialı bir şekilde hazırlanıyor. Havuz ihalesini kazandıkları takdirde TRT, TGRT ve ATV maçları açık kanaldan yayınlamayı düşünürken, CINE5'in yanı sıra Kanal D de kuracağı dijital kanal aracılığıyla maçları şifreli olarak yayınlayacak.
   <br/>
   <br/>
   Havuz sisteminin üç yıllık mazisi
   <br/>
   <br/>
   Futbol Federasyonu eski Başkanı Şenes Erzik'in gayretleriyle kurulan havuz sisteminin geldiği noktayı daha iyi anlamak için üç yıllık mazisine kısaca değinmekte fayda var.
   <br/>
   <br/>
   Naklen yayınlardan neredeyse hiç para kazanamayan Anadolu kulüplerinin de faydalanması amacıyla kurulan havuz sistemi, bütün televizyon kanalları tarafından yararlı olarak değerlendirilirken, uygulamanın erken olmasının fayda yerine zarar getireceği belirtiliyordu. Çünkü, Türkiye böyle bir sistemi uygulamak için henüz hazır değildi. Televizyonlar, serbest piyasa çerçevesinde istediği kulüple anlaşıyor ve istediği maçı naklen yayınlıyordu.
   <br/>
   <br/>
   Futbol Federasyonu ise havuz sistemini uygulamada kararlıydı. Ne kadar erken uygulanırsa, özellikle Anadolu kulüpleri açısından o kadar faydalı olacaktı. Taban fiyat üç yıllığına kırk milyon dolar olarak belirlendi ve ihale açıldı. Televizyonlar, bu rakamın fazla olduğu kanaatine vararak ihaleye girmeme kararı aldılar. CINE5 de, yaptırdığı araştırmaya göre dekoder satışlarından bu parayı çıkartamayacağını belirterek ihaleye girmeyeceğine dair söz verdi. Bu anlaşmaya göre, televizyonlar yine eski sistemi uygulayacaklardı. Herkes, ihalenin yapılacağı gün saat 16.55'e kadar havuz sisteminin uygulanmayacağını düşünürken, CINE5, son beş dakikada ihaleye katıldı ve maçların yayın hakkını aldı. CINE5, diğer kanalları atlatmıştı. Televizyonlar CINE5'e veryansın etse de ihale yasaldı, yapacak hiçbirşey de yoktu.
   <br/>
   <br/>
   Ortalık sakinleşmiş, herşey unutulmuştu. Haftada üç maçı CINE5 yayınlayacaktı. Halk, maçları doya doya seyredememekten, kahvehane ve meyhanelere mahkum olmaktan şikayet etse de üç yıl bu durumu sineye çekmek mecburiyetindeydi. CINE5'e de kızgınlardı açıkçası. Bu kızgınlıklarını, diğer kanalların kameralarının stadlara alınmaması kararı daha da artırdı. Çünkü, maçları naklen izleyemedikleri gibi, özetlerini de izleyemeyeceklerdi. Üstelik dekoder fiyatları, bir yıllık maç ücretinden daha pahalıydı ve CINE5 Anadolu'nun çoğu yerinde izlenemiyordu.
   <br/>
   <br/>
   Haber alma özgürlüğünü savunan kanalların açtıkları davaları, maçların yayın hakkını tüm görüntüleriyle birlikte satın aldığını iddia eden CINE5 kazandı ve diğer televizyonların kameraları stadlara giremedi. Daha sonra Kanal D ve ATV, ortak oldukları BİMAŞ aracılığıyla CINE5'in havuz ihalesine fesat karıştırdığını ileri sürerek Futbol Federasyonu'na 70 milyon dolarlık bir teklif sundu. Ayrıca BİMAŞ, havuz sistemini yıkmak için Beşiktaş ve Fenerbahçe ile özel anlaşma yaptı. Mahkemelik olan CINE5 ile BİMAŞ arasındaki kavga, bağlı bulundukları gazete ve televizyonlar aracılığıyla kamuoyunu epey meşgul etti. Bu mahkemeyi de CINE5 kazanınca diğer kanallar ihale süresinin bitmesini beklemeye başladılar.
   <br/>
   <br/>
   Kavga devam edecek
   <br/>
   <br/>
   Kavgalarla ve gürültülerle geçen havuz sisteminin ilk üç yılında başı oldukça fazla ağrıyan Futbol Federasyonu, hem kulüp temsilcileriyle, hem de televizyon temsilcileriyle görüş alış verişinde bulunarak geçmişteki kavgaların yeniden yaşanmamasını istiyor ve herkesin memnun olacağı bir naklen yayın talimatnamesi hazırlamaya çalışıyor. Görünen o ki, Kanal D'nin Beşiktaş ile, ATV'nin Fenerbahçe ile, CINE5'in de Galatasaray, Trabzonspor ve Sakaryaspor ile yaptıkları anlaşmaların devam etmesi; diğer kanalların kameralarının haber amaçlı görüntü için stadlara girmek istemesi; Fenerbahçe, Galatasaray ve Beşiktaş'ın Havuz'dan arslan payı talep etmesi, buna karşın Anadolu takımlarının piyonluğu kabul etmemesi yine kavgaya sebep olacak.
   <br/>
   <br/>
   Çetiner: Görüntüleri bedava vereceğiz
   <br/>
   <br/>
   ATV Spor Müdürü Faik Çetiner, bu ihalede de bazı problemlerin yaşanacağını söylüyor. ATV'nin Beşiktaş ile, Kanal D'nin Fenerbahçe ile, CINE5'in de Galatasaray, Trabzonspor ve Sakaryaspor ile anlaşmalarının devam ettiğini ve üç büyüklerin havuza girmek istemediğini belirten Çetiner, Futbol Federasyonu'nun işinin çok zor olduğunu ifade ediyor. Havuz ihalesini ATV kazansın veya kazanmasın, diğer kanalların haber amaçlı görüntü için stadlara girmesi gerektiğini belirten Faik Çetiner, 'İhaleyi biz kazanırsak haber amaçlı görüntüleri diğer kanallara bedava vereceğiz. Maçları CINE5 gibi bir kamera ile değil, en az üç kamera ile takip edeceğiz. Görüntüleri bütün kanallara aynı anda ulaştırarak haksız rekabeti önleyeceğiz' vaadinde bulunuyor.
   <br/>
   <br/>
   TGRT dört büyüklere bağlı
   <br/>
   <br/>
   En iddialı kanallardan biri olan TGRT, ihaleye girip girmemeye karar vermek için ihale şartnamesinin hazırlanmasını bekliyor. Özellikle Fenerbahçe, Beşiktaş ve Galatasaray'ın başka kanallarla özel anlaşma yapması ve havuza girmek istememeleri TGRT'yi düşündürürken, Spor Müdürü Ekrem Özdamar, 'İhaleye girmek için, dört büyükler başta olmak üzere, 18 kulübün de havuzda olmasını istiyoruz. Naklen yayın hakkını alabilmeyi en az diğer kanallar kadar biz de istiyoruz. Finans sıkıntımızın olacağını zannetmiyorum. Dört büyükler havuzda yer almazsa ihaleye girmeyiz' diyor.
   <br/>
   <br/>
   İhale, MGK tavsiyesiyle TRT'ye mi verilecek?
   <br/>
   <br/>
   Nisan ayı içerisinde yapılacak olan zorlu ihale öncesinde 'Milli Güvenlik Kurulu, ihalenin TRT'ye verilmesi için tavsiye kararı almış' söylentisi diğer kanalları tedirgin ediyor. Bu söylentiyle ilgili olarak ise TRT Spor Müdürü Cihat Soysal, 'Milli Güvenlik Kurulu, Doğu ve Güneydoğu'daki karşılaşmalara biraz daha ağırlık verin diye tavsiyede bulunuyor ama 1. Lig maçlarının naklen yayın hakkının TRT'ye verilmesi için bir tavsiyede bulunmadı, bulunacağını da zannetmiyorum' diyor.
   <br/>
   <br/>
   Cihat Soysal, ihale için diğer kanallar kadar iddialı olduklarını belirterek maçları açık kanaldan yayınlayacaklarını söylüyor. Televizyonların spor müdürlerinin toplantısında bazı temsilciler, 'Maçlar şifresiz yayınlanırsa seyirci sayısı düşer' demişler ama Futbol Federasyonu yetkilileri 'TRT, 2. Lig maçlarını naklen yayınlıyor ve tribünler doluyor' diyerek bu teze karşı çıkmışlar. Cihat Soysal, TRT'nin altyapı olarak en iyi kuruluş olduğunu söyleyerek Türkiye'nin her tarafından naklen yayın yapabileceklerini belirtiyor. Anadolu takımlarının maçlarını en az üç kamerayla takip edip kaliteli görüntü sunmak ve izleyiciye reklam değil, maç seyrettirmek de Soysal'ın vaadleri arasında.
   <br/>
   <br/>
   Özerten: Kavga olmayacak
   <br/>
   <br/>
   Futbol Federasyonu, geçen yıllarda yaşanan problemlerin tekrarlanmasını engellemek amacıyla televizyon ve kulüp temsilcileriyle toplantılar yapıyor. Futbol Federasyonu Basın Sözcüsü Ufuk Özerten, 'Bu seferki ihalede sorun yaşamayacağımızı düşünüyorum. Hazırlayacağımız yayın talimatı ışığında havuz ihalesini yapacağız' diyerek umutlu konuşuyor. Televizyon yetkililerinin de kendilerine görüşlerini ilettiklerini söyleyen Özerten, 'Şu ana kadar TRT, CINE5, ATV ve dijital bir televizyon kanalı kuracak olan Kanal D, ihaleye katılacağına dair bize bilgi verdi. İhale süresi de 1 ile 5 yıl arasında değişebilir. İhale şeffaf olacak. Hatta ihale bir televizyon kanalından naklen verilecek. Bu şekilde kafalarda soru işareti kalmayacak' diyor.
   <br/>
   <br/>
   Haber amaçlı görüntüye izin yok
   <br/>
   <br/>
   Futbol Federasyonu'nun yeni yayın talimatı, Resmi Gazete'de yayımlanarak yürürlüğe girdi. Yeni yayın talimatına göre, 1. Lig kulüpleri lig müsabakalarına ait haklarını, Futbol Federasyonu'nun yayın kuruluşları ile yapacağı anlaşmalar çerçevesinde kullanacak.
   <br/>
   <br/>
   Yeni yayın talimatında, futbol müsabaka yayınlarının programlanması ve düzenlenmesi yetkisinin Futbol Federasyonu'na ve UEFA'ya ait olduğu tekrarlanırken, Futbol  Federasyonu'nun bu yetkisini, 1. Lig maçları açısından, tüm kulüpler adına ihaleye çıkmak ve sözleşme imzalamak, sair müsabaklar için ise kulüplerin ve futbolcuların yayın kuruluşları ile yapacakları sözleşmeler üzerinde onay ve yayınları programlama yetkisini kullanmak suretiyle gerçekleştireceği belirtiliyor.
   <br/>
   <br/>
   Bu talimata göre ayrıca, sözleşme ile maçların yayın hakkını elde eden yayın kuruluşu, bu hakkı Türkiye içinde ya da dışında başka hiçbir yayın kuruluşuna devredemeyecek. Sözleşme ile yayın hakkını almış olan kuruluş dışında, hiçbir yayın kuruluşu, haber amaçlı da  olsa müsabakalardan görüntü alamayacak. Ayrıca, yayın hakkını elinde bulunduran kuruluş, talep halinde diğer yayın kuruluşlarına üç dakika  ile sınırlı olmak üzere haber amaçlı görüntü vermekle mükellef  olacak.
   <br/>
   <br/>
   Evet, havuz ihalesi yaklaşıyor. Televizyonlar, kulüpler ve federasyon üçgeninde şiddetli tartışmaların yaşanacağı muhtemel. Temennimiz, tüm gazete ve televizyonlar seferber edilmeden kavgasız, gürültüsüz bir ihalenin yapılması ve halkın kafasının şişirilmemesi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A97EA74C982BF9BF9040F621645C44DF?newsId=4949), [web.archive.org (arşiv bağlantısı)](http://web.archive.org/web/20130522123559/http://www.aksiyon.com.tr:80/aksiyon/newsDetail_getNewsById.action;jsessionid=A97EA74C982BF9BF9040F621645C44DF?newsId=4949)
