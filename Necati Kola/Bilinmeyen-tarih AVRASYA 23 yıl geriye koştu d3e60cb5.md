# AVRASYA 23 yıl geriye koştu

*Necati Kola Bilinmeyen-tarih*

<div>
 <font>
  <img border="0" height="1" src="/web/20050227031313im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031313im_/http://www.aksiyon.com.tr/resim/363/56.jpg" vspace="5"/>
  </p>
 </font>
 <font class="content">
  Tüm sporların anası olarak nitelendirilen atletizmin Türkiye’deki en büyük organizasyonu olan Avrasya Maratonu, başladığı noktaya geri mi döndürülüyor? Geçen hafta sonunda koşulan 23. Avrasya Maratonu’nun oldukça sönük geçmesi, akıllara bu soruyu getirdi çünkü. Bu yılki maratona değinmeden önce, bu büyük rganizasyonun önemini daha iyi anlamak için yirmi üç yıl geriye gitmek ve nasıl başlayıp büyüdüğüne bir bakmak gerekiyor. Maratonu Alman turistler başlattı
  <br>
  </br>
 </font>
 <br/>
 <p>
  <font class="content">
   Avrasya Maratonu’nun tohumları, 1978 yılında bir grup Alman turist tarafından atıldı. Bu turistlerin özelliği, her yıl gittikleri ülkelerde maraton koşuyor olmalarıydı. En son Mısır’da Nil Nehri kenarında koşan bu maratonsever insanlar, yetkililere İstanbul’u ziyaret edip Asya’dan Avrupa’ya koşmak istediklerini bildirdiler. Bu istek Türkiye’den olumlu yankı buldu ve zaten böyle bir organizasyon tasarlayan Atletizm Federasyonu yetkilileri harekete geçti. Harekete geçildi geçilmesine; ama daha yolun başında bir engel çıktı karşılarına. Bu engel, Karayolları Trafik Kanunu’ydu. Kanuna göre, trafik araçlarına ait yollarda yayaların yürümeleri yasaktı. Yayalar, ancak kendilerine ayrılan yerlerde yürüyebilirlerdi. Bürokrasideki yetkililerin mevzuatı uygulama aşkları dikkate alındığında Alman turistlerin İstanbul’da maraton koşmaları pek mümkün görünmüyordu; ama mutlaka bir yolu bulunmalıydı. Hem, yurtdışındaki maratonlar nerede koşuluyordu peki? Uğraşıldı ve yılda bir kez düzenlenecek olan bu maraton için gerekli izinler alındı. Artık Alman turistlerin Türkiye’ye gelmesi bekleniyordu. Bu turistlerin İstanbul’a gelmesiyle de Avrasya Maratonu’nun ilki, sadece ve sadece otuz dört kişinin katılımıyla 1979 yılında Boğaziçi Köprüsü’nün yedi yüz metre gerisinden start aldı.
   <br>
    <br>
     Avrasya, Erdoğan ile büyüdü
     <br>
      <br/>
      Dünyanın iki kıtayı birleştiren tek maratonu olan Avrasya Maratonu, 1987 yılına kadar Atletizm İl Temsilciliği’nce organize edildi, daha sonra ise Atletizm Federasyonu ve İstanbul Büyükşehir Belediyesi tarafından düzenlenmeye başladı. Katılım her geçen yıl yavaş yavaş artıyordu; ama organizasyon, gerek tanıtım eksikliği, gerekse para ödüllerinin çok düşük olmasından dolayı yerellikten bir türlü kurtulamıyordu. Dolayısıyla da yabancı sporcular Avrasya Maratonu’na pek rağbet etmiyordu. Ayrıca, bu maratona 1990 yılına kadar sadece erkekler katılabiliyordu. 1993 yılına gelindiğinde, hâlâ uluslararası bir nitelik kazanamamış olan maratona, toplam üç bin civarında kişi katılıyordu.
      <br/>
      Avrasya Maratonu, kitleleri koşturmaya ve uluslararası bir kimliğe bürünmeye 1994 yılında başladı. İstanbul Büyükşehir Belediye Başkanı seçilen Recep Tayyip Erdoğan, bu organizasyona özel bir önem verdi. Slogan ise şuydu: ‘Avrasya Maratonu’nda katılımı her yıl ikiye katlayalım.’ Bunun için de dereceye girenlere verilecek olan para ödülü artırılacak ve halkın katılımı için kampanyalar düzenlenecekti. Ayrıca, daha önce bayanlar için belirlenen düşük para ödülü, erkeklerle eşit hale getirilecekti. Nitekim, bayanlarda ve erkeklerde birincilere verilecek para ödülleri önce on bin dolara, sonra on beş bin dolara, daha sonra da yirmi bin dolara yükseltildi. Halkın katılımı için İstanbul’un merkezi yerlerinde kayıt masaları oluşturuldu, start yerine ücretsiz ulaşım imkanı sağlandı, katılanlara madalya ve tişört verildi, halk koşusunun ve maratonun bitiş noktası olan İnönü Stadı’nda yıldız sanatçıların katılımıyla konserler düzenlendi. Bu önemli organizasyonun TRT ve Eurosport tarafından naklen yayınlanması sağlandı. Basının daha çok ilgi göstermesi için görüntü, fotoğraf, haber ve röportaj yarışmaları düzenlendi. Hem halkın, hem de yabancı sporcuların katılımıyla kısa sürede dünyanın sayılı maratonlarından biri haline gelen ve 1995 yılında Uluslararası Maraton Birliği’nin Paris’teki toplantısında İstanbul Büyükşehir Belediyesi’nce tescil ettirilen Avrasya Maratonu’na, 1997 yılına gelindiğinde yüz bini aşkın insan katılmaya başladı.
      <br/>
      <br/>
      <br/>
      100 binden, tekrar 2 bine...
      <br/>
      <br/>
      Kısa sürede bu kadar insanın İstanbul Büyükşehir Belediyesi tarafından düzenlenen Avrasya Maratonu’na katılması merkezi idareyi rahatsız ediyordu. Geçen yıllarda da gündeme gelen maratonu belediyenin elinden alma fikri, bu yıl hayata geçirildi. 23. Avrasya Maratonu’nu devlet düzenleyecekti artık. Gençlik Spor Genel Müdürlüğü, Gençlik Spor İstanbul İl Müdürlüğü ve Atletizm Federasyonu ile İstanbul Valiliği’nin oluşturacağı üst kurul hazırlıklara başladı. İlk yapılan şey, bir yıl önce 28 Ekim 2001 olarak belirlenen maraton tarihini zaman darlığı nedeniyle 11 Kasım 2001’e ertelemek oldu. 11 Eylül’de Amerika Birleşik Devletleri’nde terörist saldırılar olunca da maratonda halkın koşturulmaması düşünüldü. Fakat, 4 Kasım’da düzenlenen New York Maratonu’nda halk da koşunca bu düşünceden vazgeçildi. Bu arada maratona sadece bir hafta kalmıştı. Tüm hazırlıklar, katılımın mümkün olduğu kadar az ve maliyetin ucuz olması üzerine yapılıyordu sanki. Sponsor bulunmuyor, kayıt yapılmıyor, TRT ve Eurosport ile anlaşılmıyor, birincilere verilecek olan para ödülü de yirmi bin dolardan beş bin dolara indiriliyordu. İşin ilginç tarafı, maratona birkaç gün kala aksaklıkların giderilmesi için İstanbul Valisi Erol Çakır aracılığıyla İstanbul Büyükşehir Belediyesi Başkanı Ali Müfit Gürtuna’dan yardım talebinde bulunuluyordu. Gürtuna da bu isteğe olumlu cevap veriyor ve Spor Etkinlikleri Genel Müdürü Ayhan Bölükbaşı’na ‘Ne gerekiyorsa yapın’ talimatını veriyordu.
      <br/>
      <br/>
      11 Kasım 2001 Pazar günü saatler 9.30’u gösterdiğinde Altunizade Köprüsü’nün altında sadece iki bin civarında insan vardı. Bunların çoğu da valiliğin talimatıyla ilköğretim okullarından getirilen öğrencilerdi. Üstelik bu yıl halk koşusunun güzergahı değiştirilmiş, bitiş yeri olarak İnönü Stadı yerine Taksim Meydanı belirlenmişti. Konser ve benzeri etkinlikler düzenlenmeyince de İnönü Stadı’nın tribünleri bomboş kalmış, iki saatten fazla efor sarfeden maratoncular stada girdiklerinde alkış ve tezahüratlardan mahrum kalmışlardı. Kısacası, bu yılki maraton çok sönük geçmiş ve başladığı noktaya geri dönmüştü.
      <br/>
      Gürtuna: İnşaallah seneye iyi olacak
      <br/>
      <br/>
      Avrasya Maratonu’nda Spordan Sorumlu Devlet Bakanı Fikret Ünlü ile İstanbul Büyükşehir Belediye Başkanı Ali Müfit Gürtuna da koştu. Bakan Ünlü’den ayrı koşan Gürtuna, oldukça sitemliydi. Gürtuna şöyle diyordu: ‘Avrasya Maratonu yeterli biçimde halka duyurulamadı. Bu nedenle katılım oldukça düşük oldu. Biz bu maratonu geçen yıllarda düzenlerken oldukça iyi bir tanıtım yapıyorduk. Ancak bu yıl çeşitli nedenlerle belediye bu organizasyonda yok. İnşaallah seneye daha iyi olacak.’
      <br/>
      Atalay: Avrasya, belediyenindir
      <br/>
      <br/>
      Recep Tayyip Erdoğan döneminde Spor Etkinlikleri Genel Müdürü olan Mehmet Atalay ise Avrasya Maratonu ile ilgili oldukça ilginç değerlendirmelerde bulunuyor: ‘Avrasya Maratonu, belediyeden soyutlanamaz. Çünkü, belediye olmasaydı bu maraton dünyanın en iyi atletizm organizasyonlarından biri olamazdı. Şunun da kamuoyu tarafından bilinmesinde fayda var. Avrasya Maratonu, İstanbul Büyükşehir Belediyesi’nin tescilli markasıdır. 1995 yılında Uluslararası Maraton Birliği’ne Avrasya ismini tescil ettirdik. Buna göre, Atletizm Federasyonu’ndan izinsiz belediye, belediyeden izinsiz de Atletizm Federasyonu bu maratonu düzenleyemez. Çünkü, Uluslararası Atletizm Birliği’nin Türkiye’deki muhatabı Atletizm Federasyonu ise, Uluslararası Maraton Birliği’nin Türkiye’deki muhatabı da İstanbul Büyükşehir Belediyesi’dir.’
      <br/>
      E—mail: kolaca@hotmail.com
      <br/>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12363), [web.archive.org (arşiv bağlantısı)](http://web.archive.org/web/20050227031313/http://www.aksiyon.com.tr:80/detay.php?id=12363)
