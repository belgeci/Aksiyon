# Şampiyonluk mu önemli, hücum futbolu mu?

*Necati Kola 1997.04.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye Hollanda maçı öncesinde herkes birşeyler söylüyordu. Hollanda çok iyi bir takım, çok iyi hücum futbolu oynuyorlar, Fransa 98'e gidebilmemiz için Hollanda'yı mutlaka yenmemiz gerek,
  </font>
 </div>
 <div id="newsText">
  <font class="detail-text">
   yenmemiz için de onlar gibi hücum futbolu değil, oyunu kendi sahamızda kabullenip kontrataklarla gol arayan bir futbol oynamamız lazım... Nitekim, yüzde yetmiş topa sahip olma oranı ile oyunun kontrolünü elinde bulunduran Hollanda, doksan dakika boyunca atak yapmasına rağmen gol bulamıyor, Türkiye ise birkaç kontratakla gole ulaşıyor ve maçı 10 kazanıyor. 'Futbolda bir, doksan dokuzdan her zaman için büyük olabilir' teorisi böylece gerçekleşmiş oluyor. Hiç kimse Türkiye'nin oynadığı oyundan memnun olmasa da futbolda dünyanın en iyi birkaç ülkesinden biri olan Hollanda'yı yendiğimiz için millet sokağa dökülüyor, sevinç çığlıkları atıyor.
   <br/>
   <br/>
   Seyirci hücum futbolu istiyor
   <br/>
   <br/>
   "Barcelona'ya ilk geldiğimde taraftarlar arasında bir anket yaptırdık: Defansif futbol mu, kontratağa dayalı sistem mi, yoksa hücum futbolu mu? Seyirci, hücum futbolu, dedi. Biz de takıma hücum futbolu oynattık. Şampiyon olamadık ama seyirci ortalamamız otuz yedi binden yüz bine çıktı. Çünkü tribün gol istiyor. Unutmayın ki sadece bir takım şampiyon oluyor. Peki, öteki takımlar taraftarlarını nasıl tatmin edecek, nasıl prim toplayacak? Fazla gol atmak, seyri hoş bir futbol sergilemek bu değer ölçüleridir. Galatasaray bile altı yedi maçta bol gol attı, seyirci hâlâ o ümitle tribünleri tıklım tıklım doldurmuyor mu?" Bu sözler, Türkiye Hollanda maçını izlemek üzere Bursa'ya gelen, Barcelona teknik direktörlüğünü yapan Cruyff'a ait.
   <br/>
   <br/>
   Yirmi beş milyon taraftarı olduğu ileri sürülen Fenerbahçe, çok az maçta yirmi beş bin seyirciyi Kadıköy'e toplayabilirken, ortalama on beş bin kişiyi onikinci adam olarak arkasında hissedebiliyor. Diğer taraftan Hagi'li, İlie'li, Hakan'lı, Tugay'lı Galatasaray'ı izleyebilmek için ortalama otuz bin taraftar Ali Sami Yen Stadı'nı tıklım tıklım dolduruyor. İki ezeli rakip de şampiyonluk için mücadele ederlerken aradaki seyirci sayısı farkı neredeyse yarı yarıya. Bunun nedeni, Cruyff'un sözlerinde saklı. Bu durum, 'Şampiyonluk mu önemli, yoksa golü daha çok düşünen hücum futbolu mu?' sorusunu gündeme getiriyor.
   <br/>
   <br/>
   Yarım golle olsun, bizim olsun
   <br/>
   <br/>
   Hücum futbolu bir sistem değil, takımların ve oyuncuların golü daha çok düşünmelerine yönelik bir anlayış. Bu anlayışa göre oyuncular daha çok atak yapacaklar, top bir o kalede, bir bu kalede olacak, seyirci daha çok zevk alacak.
   <br/>
   <br/>
   Peki, Türkiye'de hücum futbolunun varlığından söz edilebilir mi? Evet, demek biraz zor. Çünkü, bir takım hücum futbolu oynarken, diğer takım on kişiyle defans yapıyor. Bu da futbolu çirkinleştiriyor, tribündeki seyirciyi çileden çıkarıyor. Özel olarak zayıf takımlar, genel olarak da deplasman takımları, öncelikle gol yememek için sahaya çıkıyor, birkaç kontratakla gol atabilirsek atarız, diye düşünüyorlar. Şampiyonluğa oynayan büyük takımlarımızın teknik direktörleri de dahil olmak üzere bütün antrenörlerin sahip olduğu bir anlayış var: Yarım golle olsun, bizim olsun. Seyirciler daha çok zevk alabilmek için hücum futbolunu tercih ederlerken, teknik direktörler, başarı eşittir puan olduğundan, riski göze alamayıp önce gol yememeye, daha sonra gol atmaya yönelik futbol anlayışını tercih ediyorlar.
   <br/>
   <br/>
   Futbolda 352, 442, 433 gibi sistemler olmasına rağmen bunların yorumu teknik direktörlere kalmış birşey. Bu sistemlerden herhangi biriyle sahaya çıkan teknik direktörün kendine göre oyun anlayışı var. Başlama vuruşundan önce 352 şeklinde dizilen bir takım, bir bakıyorsunuz, rakip takım oyuna başlar başlamaz on kişiyle defans yapmaya başlıyor. Gerekçe ise hazır: Önemli olan puan, yenemeyeceksen bile yenilmeyeceksin, beraberliği korumak bile başarıdır. Kimse de çıkıp şu soruyu sormuyor: Yenmek ve puan almak için ne yapıyorsunuz?
   <br/>
   <br/>
   Hücum futbolu tartışılıyor
   <br/>
   <br/>
   Hücum futbolu, kimilerine göre riskten başka birşey değil. Devamlı hücumu düşünen takım, savunmada zaafiyetler verebilir, hiç ummadığı bir anda gol yiyerek, en azından beraberlikle ayrılabileceği bir maçı kaybedebilir. Mesela, Milli Takımımız'ın en güçlü olduğu Tınaz Tırpan döneminde İstanbul'daki Sovyetler Birliği maçına galibiyet değil de beraberlik için çıksaydık İtalya'da düzenlenen 1990 Dünya Kupası'na rahatlıkla katılacaktık. Bir kontratak sonucunda bir gol yiyince Roma hayallerimiz suya düştü. Keza, geçen yıl galibiyetten başka birşey düşünmeyen Trabzonspor'un kendi evinde Vanspor'a ve Fenerbahçe'ye yenilerek şampiyonluğu kaybetmesi yine öyle. Trabzonspor bu maçlardan birinden beraberlikle ayrılsa kesin şampiyon olacaktı.
   <br/>
   <br/>
   Kimilerine göre ise hücum futbolu, riskli ama zevkli. Takımlar golü daha çok düşünmeli, daha çok gol olmalı, seyirci hop oturup hop kalkmalı, izlediği oyundan zevk almalı. Onlara göre; Brezilya, Fransa ve Hollanda hücum futbolu oynuyorlar ama hep de ön sıralarda yer alıyorlar. Geçen aylarda, Real Madrid ile Ajax takımları arasında oynanan Şampiyonlar Ligi çeyrek final maçını seyredenler hâlâ unutamıyor. Çünkü, her iki takım da doksan dakika boyunca müthiş bir hücum futbolu örneği ortaya koymuş, top bir o kaleye, bir bu kaleye gidip gelirken, seyirci hop oturup hop kalkmıştı. Normal süre 22 bitince maç uzatmaya gitmiş, her iki takım bir otuz dakika daha hücum futbolu oynamıştı. Bitime iki dakika kala Ajax, bir gol bulup yarı finale yükselirken, tribünlerdeki yüz yirmi bin seyirci, yüz yirmi dakika boyunca hücum futbolu oynayan her iki takımı da ayakta alkışlayarak soyunma odasına göndermişti. O futbolu seyrettikten sonra Real Madridli taraftarların, takımlarının elenişine üzülmeleri akıllarına bile gelmemişti.
   <br/>
   <br/>
   Evet, defansif futbol, hücum futbolu ve önce defans güvenliğini, sonra golü düşünen modern futbol tartışmaları sürüyor. Herkesin kendine göre haklı tarafları var ama son karar sizin. Vanspor'un doksan dakika boyunca defans yaptığı, geliştirdiği yarım atak sonucunda da bir gol bulup Trabzonspor'u deplasmanda yendiği oyun anlayışı mı; Fatih Terim'in, 'yenemeyeceksen bile yenilmeyeceksin' esprisine dayanan, önce gol yememeyi düşünen ve İngiltere '96'ya gitmemizi sağlayan modern futbol anlayışı mı; Ajax ve Real Madrid'in ortaya koydukları yüz yirmi dakikalık hücum futbolunun ardından yüz yirmi bin kişinin ayakta alkışladığı ve Cruyff'un önerdiği oyun anlayışı mı?..
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=CCC2BDA529B3F7048CBE59497714F6FD?newsId=2507), [web.archive.org (arşiv bağlantısı)](http://web.archive.org/web/20130302043914/http://www.aksiyon.com.tr:80/aksiyon/newsDetail_getNewsById.action;jsessionid=CCC2BDA529B3F7048CBE59497714F6FD?newsId=2507)
