# Şampıyonluk alın"terım"

*Necati Kola 1997.05.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçen yıl lige 'Ali Şen başkan, Fenerbahçe şampiyon' sloganı ile başlayan Fenerbahçeliler, sezonu, hakikaten şampiyonlukla bitirmişlerdi.
  </font>
 </div>
 <div id="newsText">
  <font class="detail-text">
   Ali Şen hâlâ başkandı ve Sarı Lacivertliler bu sloganı gelecek sezon için de tekrarlamaya devam ediyorlar, ikinci bir şampiyonluğu garanti olarak görüyorlardı. Hal böyle olunca, Faruk Süren başkanlığındaki Galatasaray şampiyonluk yüzü görebilecek miydi acaba? Fenerbahçe, Lazoroni'yi getirip Brezilya ekolünü devam ettirirken, Beşiktaş, Daum'u gönderip Rasim Kara ile anlaşarak, Galatasaray da sözleşmesi devam eden İskoç Teknik Direktör Souness'in görevine son verip takımı Fatih Terim'e teslim ederek sezona başladı. Türk Milli Takımı'nı tarihinde ilk defa Avrupa Şampiyonası Finalleri'ne götüren Fatih Terim, Galatasaray'a imza attı atmasına ama kafalarda soru işaretleri vardı: Bu iş yerli antrenörle olur muydu? Milli takım'dayken en iyi oyuncularla çalışma imkanı bulan Terim, aynı başarıyı kapasitesi sınırlı kulüp takımında yakalayabilecek miydi? Oyuncu olarak hizmet ettiği yıllarda şampiyonluk yüzü görmeyen Fatih Terim, teknik direktör olarak bu mutluluğu acaba tadabilecek ve uğursuzluğa el fatiha diyebilecek miydi?
   <br/>
   <br/>
   İlk sınav, şampiyonluk tahminlerinin yapıldığı Türkiye Spor Yazarları Derneği Kupası'ydı tabii ki. Galatasaray, Fenerbahçe'ye 20, Beşiktaş'a da 31 yenilerek ayrılıyordu sahadan. Herkesin ortak görüşü şu oluyordu: Bu Galatasaray kesinlikle şampiyon olamaz, şampiyonluk ya Beşiktaş'ın, ya da Fenerbahçe'nin olacak. Hayatında hiç birinci adamlık görevi yapmayan Rasim Kara'nın tecrübesizliği gözönüne alınırsa geriye kalıyor sadece Fenerbahçe. Otuz dört haftalık maratona hiç gerek yok. Ali Şen başkan, Fenerbahçe şampiyon.
   <br/>
   <br/>
   Hagi'yle ligin sonu nasıl gelecek?
   <br/>
   <br/>
   TSYD Kupası'ndaki farklı yenilgilerden sonra Galatasaray'da moraller bozuktu. Takıma hava getirecek kaliteli bir futbolcuya ihtiyaç vardı. Ergun Gürsoy, Bülent Ünder ve Fatih Terim, Tunuslu Zübeyr Beya'yı izlemek üzere bu ülkeye giderlerken, uçakta spor dergileri ellerine geçti. Bir dergide Hagi'nin Barcelona ile problemli olduğu yazıyordu. Takıma yeni bir hava getirecek olan yıldız futbolcu bu olabilirdi. Terim, 'Hagi'yi alabilsek keşke' deyince, Ergun Gürsoy, 'Hagi'yi ne pahasına olursa olsun alacağız' dedi. Karpatlar'ın Maradona'sının transferi için de İrfan Kurtoğlu görevlendirildi.
   <br/>
   <br/>
   Neye niyet, neye kısmet? Tunuslu Zübeyr Beya için yola çıkan Galatasaray, lig başlamadan bir hafta evvel Hagi'yle İstanbul'a döndü. Hagi'yi Sarı Kırmızılı taraftarların yanısıra kalabalık bir medya ordusu karşıladı. Hagi'nin kaliteli bir oyuncu olduğunda fikirbirliği bulunan basın, yaşlı olduğunda da hemfikirdi. Bu yüzden Galatasaray yönetimi eleştiri bombardımanına tutuldu: Türkiye yaşlılar cenneti mi? Bu yaşlı futbolcuyla ligin sonunu nasıl getirecekler? Bula bula bunu mu bulmuşlar? Hagi topsuz idmanı sevmiyormuş, iki hafta oynayıp üç hafta yatar... Romanya Milli Takımı Teknik Direktörü İordenascu'nun açıklaması ise tam tersiydi: 'Bebek aldınız!'
   <br/>
   <br/>
   Sonunda lig başladı. İlk maçında deplasmanda Vanspor'la karşılaşacak olan Galatasaray'ın ilk onbirinde, daha önceden transfer edilen Knup ve Van Gobbel'in yanısıra Hagi yabancı futbolcu olarak yer alıyor. Yaşlı kurt, attığı iki golle takımının lige iyi bir başlangıç yapmasını sağlıyor. İkinci hafta Trabzonspor'u 10 yendikleri maçta frikikten attığı nefis gol ise öve öve bitirilemez. Önyargılar yavaş yavaş 'Hagi Galatasaray'ı sırtlayacak galiba'ya dönüşüyor. Hagi, üçüncü hafta İzmir'de karşılaştıkları Çanakkale Dardanel maçının tek golünü atıp yine üç puan kazandırınca, hakkındaki yargılar da netleşiyor: 'Üç maçta dokuz puan. Hagi hakikaten büyük futbolcu'. Bu arada Galatasaray, Saffet'i, bir hafta sonra karşılaşacakları ezeli rakibi Fenerbahçe'ye gönderiyor.
   <br/>
   <br/>
   En az altı takviye şart
   <br/>
   <br/>
   Galatasaray Ali Sami Yen'e, hem TSYD Kupası'ndaki 20'lık yenilginin rövanşını almak, hem de 'şampiyonluk yarışında en iddialı biziz' demek için çıkıyor. Tribünlerin 'Şampiyon Galatasaray' tezahüratı, kale arkasının 'Ali Şen başkan, Fenerbahçe şampiyon' tezahüratını bastırıyor ama Sarı Kırmızılı oyuncular sahada rakiplerine karşı baskı kuramıyorlar. Bir hafta önceki futbolcuları Saffet'in perdeyi açtığı maçta Boliç'in iki, Okacha'nın da bir golüne engel olamayan Galatasaray, sahadan 40 yenik ayrılınca bütün umutlar suya düşüyor. Eleştiriler yine arka arkaya geliyor: Bu takımın en az altı oyuncuyla takviye edilmesi lazım.
   <br/>
   <br/>
   Bu yenilgi ve eleştiriler Başkan Faruk Süren'i o kadar etkiliyor ki kendi takımından umut kesmişçesine 'Şampiyon ya Beşiktaş, ya Fenerbahçe' cümlesini sarfediyor. Fatih Terim ise maratonun henüz başı olduğu ve herşeyin bitmediği kanaatinde. Ne yapılacaksa tez elden yapılmalı. Beklenen performansı gösteremeyen Knup ve problemli Van Gobbel gönderiliyor, yerlerine önce Flipescu, sonra da İlie alınıyor. İlk dört haftada gol atamayan Hakan da kendine gelince farklı galibiyetler arka arkaya geliyor. Ve Galatasaray dokuzuncu haftada liderlik koltuğuna oturuyor.
   <br/>
   <br/>
   Herşey yoluna girdi giriyor derken, Galatasaray'ın, önce Avrupa Kupa Galipleri Kupası'nda Paris San Germian'den ilk maçta iki, ikinci maçta dört gol yiyip, sonra da Türkiye Kupası'nda Gençlerbirliği'ne yenilip elenmesiyle kaleci sendromu baş gösteriyor. Hayrettin Zeytinburnuspor'a gönderiliyor, ikinci kaleci Mehmet'in de tecrübesiz oluşuyla başka arayışlar başlıyor. Önce, Almanya'da hiç maç tecrübesi olmayan Esser, sonra da askerlik problemi olan Kocaelisporlu Volkan transfer ediliyor. Kalede dikişi zor tutturan Galatasaray, dokuzuncu haftada yerleştiği zirveden, ligin ikinci yarısında Vanspor'la kendi evinde berabere kalsa da, ezeli rakibi Fenerbahçe'ye yenilse de, bir türlü inmiyor. Beşiktaş, Fenerbahçe ve Trabzonspor'un istikrarlı bir şekilde gösterdikleri istikrarsızlık bunda oldukça etkili oluyor tabii ki.
   <br/>
   <br/>
   İlk yarıyı en yakın rakibinin beş puan önünde tamamlamasına rağmen ikinci yarının ilk maçlarında stresli olduğu gözlerden kaçmıyor Galatasaray'ın. Vanspor'la kendi evinde berabere kalmasının ardından Trabzon'da neredeyse on kişiyle defans yapması; ardından Kocaelispor'la İstanbul'da berabere kalması; rahat kazanacağı maçta Fenerbahçe'ye 32 yenilmesi; Gençlerbirliği ile yine Ali Sami Yen'de berabere kalması; ilk yarıda deplasmanda 81 yendiği Altay'ı İstanbul'da zorla 21 yenmesi, bu stresin sonuçları. İlk yarıda rahat oynadığı için arka arkaya farklı galibiyetler alan Galatasaray'ın ikinci yarıda 'yarım golle olsun, bizim olsun' anlayışı ile sahaya çıkması ve bol bol puan dağıtması düşünülmesi gereken noktalar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2616-sampiyonluk-alinterim.html), [web.archive.org (arşiv bağlantısı)](http://web.archive.org/web/20120406112850/http://www.aksiyon.com.tr:80/aksiyon/haber-2616-sampiyonluk-alinterim.html)
