# Futbolda Florya–Münih hattı

*Necati Kola Bilinmeyen-tarih*

<div>
 <font>
  <img border="0" height="1" src="/web/20030830022529im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030830022529im_/http://www.aksiyon.com.tr/resim/29/62.jpg" vspace="5"/>
  </p>
 </font>
 <font class="content">
  Şampiyonlar Ligi’nde gruplar belli olduğunda, Alman futbolunun lokomotifi Bayern Münih ile Türk futbolunun itici gücü G.Saray favori takımlar arasında yer alıyorlardı. Gruptan rahat çıkacağı tahmin edilen Bayern, 5. maçların ardından son sırayı garantileyip Avrupa'ya veda ederken; lider olarak mı, yoksa ikinci sırayı alarak mı bir üst tura yükseleceği tartışılan G.Saray da eline geçen fırsatları değerlendiremeyip hem Şampiyonlar Ligi şansını, hem de UEFA Kupası umudunu mucizelere bıraktı.
 </font>
 <p>
  <font class="content">
   B. Münih, Deportivo’ya kendi evinde 3-2, deplasmanda 2-1, Milan’a da her iki maçta 2-1 mağlup olurken, tek puanını Lens’de 1-1’lik skorla elde etti. G.Saray ise Lokomotif Moskova deplasmanında elde ettiği 2-0’lık galibiyetle Şampiyonlar Ligi’ne iyi bir başlangıç yaptı; ancak Barcelona (0-2) ve L. Moskova’ya (1-2) kendi evinde yenildi. Ali Sami Yen’de 0-0 berabere kaldığı Brugge’e de deplasmanda farklı (3-1) teslim olarak avantajlarını zayıf rakiplerine bıraktı. Şampiyonlar Ligi’nde umduğunu bulamayan her iki takım arasında birçok benzerlik var aslında. Bunlardan biri, ülke futbolunun gelişiminde oynadıkları roller. Almanya’nın en zengin eyaletinin takımı Bayern, ülke futbolunun lokomotifi ve Almanların en büyük markalarından biri. Bayern, hem Bundesliga’da, hem de Avrupa'da hedefi sürekli şampiyonluk olan bir takım. Bundesliga’da 17, Almanya Kupası’nda 10, Şampiyon Kulüpler Kupası’nda 3, Şampiyonlar Ligi’nde 1, UEFA Kupası’nda 1 ve Süper Kupa’da 1 şampiyonluğu bulunuyor. Ayrıca, Şampiyonlar Ligi’nde, 1994-95 sezonunda yarı final, 1997-98 sezonunda çeyrek final, 1998-99 sezonunda final (Son anda yediği gollerle Manchester’a 2-1 yenildi), 1999-2000 sezonunda yarı final ve 2001-2002 sezonunda çeyrek final oynadığını hatırlatalım. Mazisi başarılarla dolu olan kulübün başkanlık koltuğunda, Almanların ve B. Münih’in İmparator lakaplı eski futbolcusu Backenbauer oturuyor. Kulübün çeşitli kademelerinde eski ünlü kaleci Sepp Maier ve ünlü futbolcular Karl Heinz Rummenigge ile Hoeness de görev yapıyor. Ligde 15 şampiyonluğu bulunan G.Saray ise Türk futbolunun gelişimine en fazla katkıda bulunan bir kulüp. Türk futbol tarihi boyunca hedefi sürekli zirve olan Sarı-Kırmızılı takım, özellikle son on yılda vizyonunu genişleterek hızla dünya takımı olmayı başardı. Bu başarının temelinde az ya da çok Alman antrenörler Derwall, Feldkamp, Holmann ve Piontek’in payları var. G.Saray, Derwall ile çağdaşlaşmaya başladı, Feldkamp ile Hakan Şükür ve Okan Buruk gibi oyuncuları kazandı, Holmann ile de ilk kez Şampiyonlar Ligi’ne katıldı. Milli Takımlar Sorumlusu olarak Türk futbolunun altyapı problemlerini gideren Sepp Piontek’in ise G.Saray’ı UEFA Kupası şampiyonluğuna taşıyan Fatih Terim’e emeği geçti. Müzesine Süper Kupa’yı da koyan ve Avrupa’da en başarılı Türk takımı olan G.Saray, Şampiyonlar Ligi’nde 2000-2001 sezonunda çeyrek final oynadı, geçen sezon da çeyrek final şansını kıl payı Barcelona’ya kaptırdı. B. Münih gibi son yıllara damga vuran Sarı-Kırmızılı ekip, Türk Milli Takımı’nın Avrupa Şampiyonası’nda çeyrek final oynamasına, Dünya Kupası’nda da 3. olmasına büyük katkıda bulundu.
   <br/>
   <br/>
   Kendi liglerinde liderler; ama...
   <br/>
   <br/>
   İki kulüp arasındaki bir diğer benzerlik de kötü futbol oynamalarına rağmen kendi liglerinde lider durumda bulunmaları. Bayern, Bundesliga’ya iyi başlamıştı aslında. İlk yedi haftada altı galibiyet, bir de beraberklik elde eden B. Münih, Şampiyonlar Ligi’ndeki kötü sonuçların ardından Bundesliga’da da teklemeye başladı. Bavyera temsilcisi, son beş maçında iki galibiyet, iki mağlubiyet, bir de beraberlik aldı. Peş peşe gelen kötü sonuçların ardından, kariyeri başarılarla dolu olan teknik direktör Ottmar Hitzfeld eleştiri oklarının hedefi oldu.
   <br/>
   <br/>
   Bayern gibi G.Saray da Süper Lig’e iyi bir başlangıç yaptı. Kendi sahasında ve deplasmanda aldığı farklı galibiyetlerle göklere çıkartıldı ve İmparator Fatih Terim’in farkı sürekli manşetlerde yer aldı. Ancak, G.Saray, Şampiyonlar Ligi’ndeki kötü sonuçların ardından ligde de güzel futbol oynayamamaya başladı. Kazandığı maçlarda bile eleştiri yağmuruna tutularak yerden yere vuruldu. Terim, rakibe sayısız gol pozisyonunun verildiği ve Sarı-Kırmızılı ekibin zar zor 1-0 kazandığı D.Bakırspor maçının ardından eleştirileri haklı çıkaracak bir açıklama yaptı: ‘Sistemime ihanet ediyorum.’ Ligdeki kötü futbol, tarihi F.Bahçe mağlubiyetiyle (6-0) en sonunda duvara tosladı. G.Saray, bu ağır mağlubiyete rağmen liderlik koltuğunda oturmaya devam etti; ancak Fatih Terim, baraj altında kalarak çok büyük hezimet yaşayan büyük partilerin liderleri gibi görevi bırakabileceğini açıkladı. Fakat yönetim buna sıcak bakmadı.
   <br/>
   <br/>
   Terim ve Hitzfeld’in kariyerleri sarsıldı
   <br/>
   <br/>
   Bayern ile Cim Bom arasındaki bir başka benzerlik, UEFA tarafından Elit Teknik Direktörler Forumu’na davet edilen Fatih Terim ile Ottmar Hitzfeld’in kariyerlerinin tartışmaya açılması. Hitzfeld, ikisi Borussia Dortmund, üçü de Bayern’de olmak üzere beş kez Bundesliga şampiyonluğu yaşadı. Dortmund ve Bayern Münih’e birer kez Şampiyonlar Ligi şampiyonluğunu kazandırdı. Dortmund’dayken iki kez Süper Kupa sevinci tattı. Bayern’deyken takımına bir kez Almanya Kupası, üç kez de Lig Kupası kazandırdı. Şu ana kadar Şampiyonlar Ligi’nde başarısı bulunmayan Fatih Terim de Olimpik Milli Takım’a Akdeniz Oyunları’nda iki kez final oynattı, ikincisinde kupayı Türkiye’ye getirdi. Ardından A Milli Takım’ı tarihinde ilk kez Avrupa Şampiyonası finallerine götürdü. Sonra G.Saray’da dört kez lig, bir kez UEFA Kupası şampiyonluğu yaşadı. Birçok Türk futbolcusunun Avrupa’ya gitmesinde önemli katkılarda bulundu. Fiorentina’da başarılı bir dönem geçirdikten sonra Milan’ın başına geçti. Hiç beklemediği bir anda Milan’dan kovulunca dinlenmeye çekildi ve sezon başında yeniden G.Saray ile anlaştı. Sarı-Kırmızı takımda başarılı olmak için ilki kadar zorlanmayacağı tahmin ediliyordu. Ancak hiç de öyle olmadı. Şampiyonlar Ligi’ndeki kötü sonuçlara 6-0’lık tarihi F.Bahçe mağlubiyeti eklenince, Terim’in kariyeri bir anda unutuluverdi.
   <br/>
   <br/>
   Kötü sonuçların sebebi ne?
   <br/>
   <br/>
   Her iki takımın neden kötü sonuçlar aldığına baktığımızda da benzer sebeplerle karşılaşıyoruz. Bu sebeplerin başında, başkanların takımlarıyla yeterince ilgilenmemeleri geliyor. G.Saray Başkanı Özhan Canaydın, bütün yetkileri Fatih Terim’e bırakırken; 2006 Dünya Kupası’nın Almanya’ya verilmesinde çok büyük rolü bulunan B. Münih Başkanı Franz Backenbauer de kendini FIFA’nın patronluğuna hazırlıyor. Dünya Kupası organizasyonu sayesinde ülkeye girecek olan 1 milyar 400 milyon dolar ile duraklama dönemine giren Alman futboluna hız kazandırmayı amaçlayan ve Bayern'de doyuma ulaşan Backenbauer, bu yüzden takımla fazla ilgilenmiyor.
   <br/>
   <br/>
   Bir başka sebep, lider oyuncu sıkıntısı. G.Saray lider Hagi’nin, Bayern de kaptan Efferberg’in boşluğunu dolduramadı. Takımı yönlerdirmesi için alınan Felipe, G.Saray’da beklenen oyununu sergileyemedi ve birçok maçta yedek kulübesine mahkum oldu. Leverkusen’i Şampiyonlar Ligi’nde, Almanya’yı da Dünya Kupası’nda finale taşıyan orta saha oyuncusu Michael Ballack ise henüz yeni takımına alışamadı.  En önemli sebeplerden biri de her iki takımın Dünya Kupası’na çok sayıda oyuncu göndermesi. G.Saray’dan Hakan Ünsal, Ümit Davala, Hasan Şaş, Emre Aşık, Cihan, Ergün, Bülent ve Arif; Bayern’den de kaleci Kahn, Ballack, Jeremies, Linke, Deisler (Almanya), Santa Cruz (Paraguay), Sagnol, Lizarazu (Fransa), Robert Kovac, Niko Kovac (Hırvatistan) ve Hargreaves (İngiltere), Dünya Kupası’nda çok yoğun bir dönem geçirdiler ve dinlenme fırsatı bulamadan yeni sezona başladılar. Geçen sezonun yorgunluğuyla birleşen bu yoğunluk, oyuncuları kötü etkiledi ve Dünya Kupası’nın ardından form düşüklüğüne sebep oldu. Yüksek sesle olmasa bile dile getirilen sebeplerin sonuncusu da bazı oyuncuların başarıya doymuş olmaları.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2089), [web.archive.org (arşiv bağlantısı)](http://web.archive.org/web/20030830022529/http://www.aksiyon.com.tr:80/detay.php?id=2089)
