# Cim-Bom sesini duyurdu

*Necati Kola 1998.12.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye, en büyük yatırımını futbola yaptığı halde, yıllardır Avrupa kupalarında bir türlü başarılı olamıyor, sesini Avrupa'ya duyuramıyor.
  </font>
 </div>
 <div id="newsText">
  <font class="detail-text">
   Avrupa kupası maçlarında tribünleri tıklım tıklım dolduran taraftarlar, 'Avrupa, Avrupa, duy sesimizi, bu gelen Türkler'in ayak sesleri' diyerek tezahürat yapıyor, Beşiktaş'ın Valerenga gibi bir takıma elenmesiyle de şoka giriyorlar. Ne yazık ki takımlarımızın Avrupa'daki başarıları fazla uzun sürmüyor. Sesimizi tam duyurmaya başlayacağımız sırada Avrupa kupalarına veda ediyor, 'Seneye inşaallah' diyerek teselli oluyoruz.
   <br/>
   <br/>
   Tek ümidimiz Cim Bom
   <br/>
   <br/>
   Bu sezon, Beşiktaş'ın Avrupa Kupa Galipleri Kupası'na, Trabzonspor, Fenerbahçe ve İstanbulspor'un da UEFA Kupası'na erkenden veda etmeleriyle ümidimizi Şampiyonlar Ligi'nde mücadele edecek olan Galatasaray'a bağladık. Galatasaray'ın attığı her golle coşacak, her galibiyetiyle sokaklara dökülecek ve başarılarıyla sesimizi Avrupa'ya duyuracaktık.
   <br/>
   <br/>
   Sezon başında Teknik Direktör Fatih Terim, Galatasaray'ın Avrupa'da başarılı olmasının zamanının geldiğini belirterek Şampiyonlar Ligi'nde hedef büyüttüklerini söyledi. Galatasaray, bu hedef doğrultusunda hiçbir takımı gözünde büyütmeyecek, Juventus, A. Bilbao ve Rosenborg gibi güçlü ekipleri geride bırakarak çeyrek finale yükselecekti.
   <br/>
   <br/>
   Juventus evinde yenilecek
   <br/>
   <br/>
   Bütün Türkiye'nin umudunu bağladığı Galatasaray, Şampiyonlar Ligi'nde ilk maçını deplasmanda İtalya'nın güçlü ekibi Juventus ile oynayacaktı. Maçtan önce Fatih Terim, Juventus'u İtalya'da yeneceklerini söyledi. Hakan Şükür ve Ümit'in attığı gollerle maçın son dakikalarına 21 önde giren SarıKırmızılı takım, yediği şanssız bir golle sahadan 22'lik beraberlikle ayrılırken mağlup olmuş gibi üzüldü. Galatasaraylı oyuncular üzüledursun, oynanan güzel futbol ve Juventus gibi bir takımdan deplasmanda alınan bir puan herkesi sevindirdi.
   <br/>
   <br/>
   Ali Sami Yen Stadı'nda oynanan ikinci maçta Athletic Bilbao'yu uzatma dakikalarında Hagi'nin attığı nefis golle 21 yenen Galatasaray, liderliğini ikinci maç sonunda da korudu. Üçüncü maçta Norveç deplasmanına giden Galatasaray, son derece güzel oynadığı maçın son yirmi dakikasında Rosenborg'a teslim olarak sahadan 30 mağlup ayrıldı ve liderlik koltuğunu rakibine devretti.
   <br/>
   <br/>
   İki hafta sonra İstanbul'da oynanan karşılaşma oldukça çekişmeli geçti. İlk yarısı golsüz sonuçlanan müsabakanın ikinci yarısında Galatasaray coştu ve Rosenborg filelerine üç gol bıraktı. Bu sonuçla rövanşı alan Galatasaray, liderlik koltuğunu da rakibinden geri aldı. Galatasaray, 25 Kasım'da İstanbul'da oynayacağı Juventus maçını da kazandığı takdirde Şampiyonlar Ligi'nde ilk defa çeyrek finale yükselecekti.
   <br/>
   <br/>
   Apo, herşeyi berbat etti
   <br/>
   <br/>
   Hiç kimse, Türkiye'nin terörist Apo'yu barındıran Suriye'ye baskı yaptığı günlerde, GalatasarayJuventus karşılaşmasının siyasi bir boyut kazanacağını aklının ucundan bile geçirmiyordu. Terörbaşı Apo'nun Suriye'den Rusya'ya, Rusya'dan da İtalya'ya geçmesiyle spora terör karıştı. İtalyan Hükümeti Apo'yu Türkiye'ye iade etmeyince, Türk halkı İtalyan mallarını yakarak İtalya'yı protesto etti. Türkİtalyan gerginliği artınca, Juventus Kulübü bir anda Türkiye'ye gitmeyeceğini belirterek UEFA'dan maçın başka bir sahada oynanmasını istedi. Türk televizyonlarında yayınlanan protesto gösterilerini montajlayarak UEFA'ya sunan İtalyanlar, Türkiye'de güvenliklerinin tehlikede olacağını ileri sürerek maçı bir hafta erteletmeyi başardılar.
   <br/>
   <br/>
   GalatasarayJuventus karşılaşması, hem İtalyan, hem de Türk halkı için milli mesele haline gelince, bütün dünyanın gözü de bu maça çevrildi. Amerika Birleşik Devletleri de dahil olmak üzere 24 ülke kanalı bu müsabakayı naklen yayınlayabilmek için harekete geçti.
   <br/>
   <br/>
   Juventus, bir hafta daha zaman kazandıktan sonra, girişimlerini maçın tarafsız bir sahada oynanması için sürdürdü. Türkiye, UEFA'ya Türkçe faks çekmek gibi bazı hatalar yaptıysa da karşı girişimlerde bulunarak son derece güvenilir bir ülke olduğunu zor da olsa kabul ettirdi ve maçın 2 Aralık'ta Ali Sami Yen Stadı'nda oynanması için UEFA'dan söz aldı.
   <br/>
   <br/>
   Bir haftalık sinir harbi
   <br/>
   <br/>
   UEFA, 'Maç İstanbul'da oynanacak' dediği halde Juventuslular, özellikle de Zidane ve Descamps gibi Fransız oyuncular, Türkiye'ye gitmekten çok korktuklarını her fırsatta söyleyerek sürekli sinirleri germek için uğraştılar. Sinirlerin iyice gerilmesinden medet bekleyen İtalyanlar, İstanbul'a geliş günlerini ve saatlerini sürekli değiştirerek Galatasaray'ın motivasyonunu bozmaya çalıştılar.
   <br/>
   <br/>
   UEFA'nın koyduğu 'Misafir takım, maç saatinden bir gün evvel müsabaka yerine gider' kuralına uymayarak maç günü İstanbul'a gelen Juventus, yoğun güvenlik önlemleriyle karşılandı ve hiçbir olay olmadan Ali Sami Yen'e geldi. Büründüğü siyasi hava nedeniyle son derece gergin bir şekilde oynanan maçın son dakikalarında Juventus 10 öne geçti. Maçın bu skorla biteceği sanılıyordu ki uzatma dakikalarında Suat sahneye çıktı. Hagi'nin serbest atışında boşta kalan topa kafasıyla dokunan Suat, beraberlik golünü atarak çeyrek final umudunu son maça taşıdı. Bu maçı yöneten Fransız hakemin son derece taraflı davranarak temsilcimizin penaltı pozisyonlarını görmemesi, bir sarı kartı bulunan Hakan Şükür'e bir sarı kart daha göstererek A. Bilbao maçında cezalı duruma düşürmesi, Galatasaray'ın çeyrek final umutlarını azalttı.
   <br/>
   <br/>
   Umut, İspanya'da tükendi
   <br/>
   <br/>
   Galatasaray, son maç olan A. Bilbao deplasmanından en az bir puanla dönmeliydi ki çeyrek finale yükselsin. Ama olmadı. Fatih'in bir fantezi hareketi Bilbao'dan çok Juventus'u sevindirdi. Hakan Şükür'ü çok arayan SarıKırmızılı takım gol atmaya muvaffak olamadı. Korkulan başa geldi ve hiç şans tanınmayan Juventus, Rosenborg'u 20 yenerek averajla çeyrek finale yükseldi. İkinci sıraya düşen Galatasaray ise en iyi iki ikinci arasına giremeyerek Türkiye Ligi'ne döndü.
   <br/>
   <br/>
   Şampiyonlar Ligi'nden elenen Galatasaray, moral bulmak için çıktığı Antalyaspor karşılaşmasında adeta şoka uğradı. Bir hafta önce 65 milyon kişinin desteğini arkasına alan CimBom, bu maçta bomboş tribünlere top oynadı. Geçmiş yıllara nazaran son derece başarılı olan Galatasaray'ın bu yılki başarısı yetersiz mi bulunmuştu acaba? Hakikaten seyirci de hedefini büyüttüyse Galatasaray'a bundan sonra hiç kimse dur diyemez. Juventus da dahil...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4502-38-cim-bom-sesini-duyurdu.html), [web.archive.org (arşiv bağlantısı)](http://web.archive.org/web/20130213162210/http://www.aksiyon.com.tr:80/aksiyon/haber-4502-38-cim-bom-sesini-duyurdu.html)
