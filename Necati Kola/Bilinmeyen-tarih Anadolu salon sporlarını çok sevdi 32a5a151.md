# Anadolu, salon sporlarını çok sevdi

*Necati Kola Bilinmeyen-tarih*

<div>
 <font>
  <img border="0" height="1" src="/web/20030901234159im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030901234159im_/http://www.aksiyon.com.tr/resim/33/54.jpg" vspace="5"/>
  </p>
 </font>
 <font class="content">
  Salon sporu denince hep İstanbul, Ankara ve İzmir gibi büyük kentler akla geliyor. Oysa, Ereğli’den Bafra’ya, Taşköprü’den Urfa’ya, Güre’den Tokat’a varıncaya kadar birçok il, ilçe ve kasabada başarıyla mücadele eden basketbol, voleybol ve hentbol takımları var
 </font>
 <p>
  <font class="content">
   Ülkemizde salon sporlarıyla ilgili kulüplere baktığımızda, genelde İstanbul, Ankara, İzmir ve Kocaeli gibi kişi başına düşen milli gelirin yüksek olduğu büyük kentlerde yoğunlaştıklarını görüyoruz. Seyircinin salonlara gelmesi için belirli bir kültürel altyapının ve kentleşme bilincinin olması gerektiğinin düşünüldüğü bir ortamda; Ereğli, Kastamonu, Taşköprü, Bafra, Fındıklı, Şanlıurfa, Tokat, Trabzon, Diyarbakır, Güre, Malatya, G.Antep ve Zonguldak gibi Anadolu’nun çeşitli il, ilçe ve kasabalarında da çok sayıda voleybol, hentbol ve basketbol kulüplerinin bulunması, bu kulüplerin başarıyla mücadele etmeleri ve medyaya yansımasa da maçlarda tribünlerin dolması, oldukça ilginç bir durum arz ediyor.
   <br/>
   <br/>
   Anadolu, voleybolu çok seviyor
   <br/>
   <br/>
   Anadolu’nun en sevdiği salon sporlarının başında voleybol geliyor. Voleybolda da en başarılı takım olarak Erdemirspor dikkat çekiyor. 2001 yılında Ereğli’de Avrupa Erkekler Top Team’s Kupası Final—Four organizasyonunu düzenleyen ve Avrupa dördüncüsü olan Erdemirspor, geçen sezon ise Türkiye şampiyonu oldu. İlk yarıyı Ziraat Bankası ve Arçelik’in ardından üçüncü sırada tamamlayan Erdemirspor’un meneceri Dinçer Pektaş, dört yıldır salon sporlarına çok büyük önem verdiklerini belirterek şunları söylüyor: “İlk yılımızda ligde ve Türkiye Kupası’nda ikinci olduk. İkinci yılımızda Avrupa Top Team’s Kupası’nda Final—Four oynadık. Geçen yıl şampiyon olduk. Bu yıl da şampiyonluğun en büyük adaylarından biriyiz ve Avrupa Şampiyonlar Ligi’nde ülkemizi en iyi şekilde temsil edeceğiz.” Erdemir’in adını duyurmak ve Erdemir’i Ereğli ile bütünleştirmek için salon sporlarına önem verdiklerini ifade eden Pektaş, “Ereğli’de salon sporlarına karşı çok büyük ilgi var. Tüm maçlarımızda salon doluyor. Voleybolun yanı sıra basketbola da önem veriyoruz. Bayan takımımız Basketbol 1. Ligi’nde, erkek takımımız da Basketbol 2. Ligi’nde lider.” diyor. Pektaş, takımdaki Macar, Rus ve Bulgar oyuncuların günlük yaşantı açısından bir zorluk çekmediklerini de sözlerine ekliyor.
   <br/>
   <br/>
   Voleyboldaki bir başka başarılı takım da Tokat Belediyesi Plevnespor. Yönetici Mustafa Susoy, Tokat’ta voleybol kültürünün çok eskilere dayandığını, şehirde güreş ve voleybolun en sevilen sporlar olduğunu söylüyor. Plevne isminin de Tokatlı olan Gazi Osman Paşa’nın şanlı Plevne savunmasından geldiğini belirten Susoy, “Maçlarımızda 2 bin 500 kişilik Hüseyin Akbaş (dünya şampiyonu merhum güreşçi) Spor Salonu tıklım tıklım doluyor. İki yıldır 1. Lig’de başarıyla mücadele ediyoruz. Hedefimiz ilk beşe girip Avrupa kupalarına katılmak. Bunu ilk yarı itibariyle başarmış durumdayız.” şeklinde konuşuyor. Altyapılarındaki 16 yetenekli çocuğu yatılı olarak yetiştirdiklerini ve yakın zamanda takımı yörenin gençlerinin sırtlayacağını söyleyen Mustafa Susoy, yabancı oyuncularla ilgili olarak da şunları ifade ediyor: “Rus ve Ukraynalı iki yabancı oyuncumuz var. Aileleriyle birlikte Tokat’ta kalıyorlar. Günlük yaşantı açısından bir zorluk çekmiyorlar. Çarşıda, pazarda herkes onlara çok büyük ilgi gösteriyor, ikramda bulunuyor. Bu da onları çok memnun ediyor.”
   <br/>
   <br/>
   Fındıklı ve Ş.Urfa herkesi yanılttı
   <br/>
   <br/>
   Voleybol 1. Ligi’ndeki başarılı Anadolu takımlarından biri de Rize Fındıklıspor. İller Bankası’nın çekilmesiyle son anda 1. Lig’e dahil edilen Fındıklıspor, hazırlıksız yakalanmasına rağmen yine de başarılı bir ilk yarı geçirdi. Şu anda yedinci sırada bulunan Fındıklıspor’un yöneticisi Hasan Aydınoğlu, ilçede voleybolun en sevilen spor olduğunu söylüyor: “50’li yıllardan beri bu spora çok büyük ilgi var. Voleybol sevgisi futboldan önce geliyor. Takımı iki yıl önce kurduk. İkinci yılımızda 1. Lig’e yükseldik. Bu arada, altyapımızı da kurduk. Gelecekte takımın çoğunluğu yerli olacak. Salonumuz maçlarda tıklım tıklım doluyor. İstanbul’daki maçlarda da hemşehrilerimiz bizi yalnız bırakmıyor. Hedeflediğimizden çok daha iyi bir yerdeyiz. Hedefimiz Avrupa kupalarına katılmak.” Sadece bir yabancı (Chikovani, Gürcistan) oyuncusu bulunan Fındıklıspor, çay müstahsillerinden kesilen yüzde birlik payla, TRT’den alınan 26 bin dolarlık yayın geliriyle ve ilçedeki işadamlarının yardımıyla ayakta duruyor.
   <br/>
   <br/>
   İzmir, Ankara ve İstanbul takımlarının yer aldığı Bayanlar Voleybol 1. Ligi’nde başarıyla mücadele eden tek Anadolu takımı ise Şanlıurfa Gençlikspor. 13 maçta 8 galibiyet alarak ligin ilk yarısını altıncı sırada tamamlayan Şanlıurfa Gençlikspor’da bir Bulgar (Rangelova) ve iki Ukraynalı (Kalasnikova ve Sterenko) oyuncu var. Bu oyunculardan Sterenko bir Türk ile evli. Bulgar oyuncu Rangelova ise beş yıldır ülkemizde. Diğer oyuncular da Türkiye’nin çeşitli kentlerinden. Günlük yaşantılarını Şanlıurfa’da sürdüren bu voleybolcular için kulüp yönetimi bir apartman tutmuş. Şanlıurfa Emniyet Müdürlüğü, takıma çok büyük katkıda bulunuyor. Takım, yemeklerini Emniyet Müdürlüğü’nün misafirhanesinde yiyor. Deplasmana gelen takımlar da beş yıldızlı konfora sahip bu misafirhanede kalıyorlar. Yönetici Osman Uraner, halkın voleybolu çok sevdiğini belirterek şunları ifade ediyor: “Seyircimiz kesinlikle futbol seyircisi değil. Taraftarların çoğu ailelerden oluşuyor. Her maçı ortalama iki bin kişiye oynuyoruz. Bazı maçlarda seyircinin yarısı dışarıda kalıyor. Bu yıl ilk sezonumuz. Birçok kişi düşeceğimizi düşünüyordu. Şu an çok iyiyiz. İlk beşte yer alarak Avrupa kupalarını hedefliyoruz.” Deplasmanlara uçakla gelip giden takımı Gençlik Spor İl Müdürlüğü ve Emniyet Müdürlüğü’nün yanı sıra işadamları finanse ediyor.
   <br/>
   <br/>
   Hentbol Karadeniz’de
   <br/>
   <br/>
   Anadolu’da voleybol kadar olmasa da hentbol de seviliyor. Erkekler Süper Ligi’nde mücadele eden 12 takımdan dokuzu Ankara, İstanbul, İzmir ve Kocaeli takımları. Geriye kalan üç Anadolu takımı ise Trabzon Belediyesi, Bafra Belediyesi (Samsun) ve Taşköprü Belediyesi (Kastamonu). Bu arada, emniyet görevlilerinin katkılarıyla büyük başarılara imza atan Diyarbakır Polisgücü’nün geçen yıl ligden çekildiğini, yerine Ankara Polis Akademisi’nin dahil olduğunu hatırlatalım.
   <br/>
   <br/>
   Bayanlar Süper Ligi’nde ise Anadolu takımlarının oranı toplam sayıya göre daha fazla. Dokuz takımdan beşi İstanbul, İzmir ve Ankara temsilcisi. Diğer dördü de Anadolu Üniversitesi (Eskişehir), Kastamonu Gençlik merkezi, Osmangazi Üniversitesi (Tokat) ve Zonguldak Türk Telekom. Taşradaki hentbol takımlarına genel olarak baktığımızda ise Karadeniz Bölgesi’nde yoğunlaştıklarını görüyoruz. Mesela, bunlardan ikisi, yukarıda da bahsettiğimiz gibi Kastamonu’da. Taşköprü Belediyespor Asbaşkanı Cengiz Kesiççi, hentbolun Karadeniz’de ve ilçelerinde çok sevildiğini belirterek şunları söylüyor: “İki yıl önce namağlup olarak 1. Lig’e çıktık. Sonra sadece bir mağlubiyet alarak Süper Lig’e yükseldik. Oyuncularımızın çoğunluğunu üniversite öğrencileri ve Kastamonu’daki amatör kulüplerden yetişen gençler oluşturuyor. Ayrıca, üç tane Yugoslav oyuncumuz var. Maçlarımızı 750 kişilik salonumuzda oynuyoruz. Tüm maçlarda tribünler doluyor. Şu anda onuncu sırada bulunuyoruz. Ama kalite olarak çok daha iyiyiz. Bazı maçları birkaç farkla kaybettik. İkinci yarıda toparlanıp Avrupa kupalarını hedefliyoruz.”
   <br/>
   <br/>
   Basketbolda da Erdemir üstünlüğü var
   <br/>
   <br/>
   Erkekler Basketbol 1. Ligi’nde taşra takımı bulunmuyor; ancak Bayanlar 1. Ligi’nde dikkat çeken iki takım var: Erdemirspor ve Güre Belediyesi. Voleybolda Türkiye şampiyonu olan ve Avrupa’da dördüncülük elde eden Erdemirspor, Bayanlar 1. Ligi’nde de Botaş, F.Bahçe ve Beşiktaş’ın önünde lider durumda bulunuyor. Balıkesir’e bağlı bir kasaba takımı olan Güre Belediyesi ise averajla dokuzuncu sırada yer alıyor. Anadolu’da genç kızlara spor yapma imkanı verilmedği için basketbol takımı kurmaya karar verdiklerini söyleyen Asbaşkan Mehmet Manilboğa, basketbolun sadece büyük kentlerde oynanmadığını ispat etmek istediklerini ifade ediyor: “Yıldız, genç ve A takımda toplam 150 sporcumuz var. Bunların hemen hepsi çevremizin gençleri. Takımda ayrıca iki Rus ve bir Amerikalı var. İlk önce sosyal imkanların kısıtlı olduğu kasabamızda sıkıldılar; ancak daha sonra alıştılar. Maçlarda salonumuz doluyor. Güre basketbolda başarılı olunca, Burhaniye ilçesi ile Küçükköy kasabası da takım kurdular. Şu anda 2. Lig’de mücadele ediyorlar. Onlara her türlü yardımı yapıyoruz. Maçlarımızı şimdilik 1200 kişilik Gömeç Salonu’nda oynuyoruz. 1800 kişilik salon inşaatımız tamamlandığında maçlarımızı kendi sahamızda oynayacağız.”
   <br/>
   <br/>
   Erkekler Basketbol 2. Ligi’nde ise Anadolu takımlarının sayısı epey fazla. A Grubu’nda Bandırma Banvitspor ve Marmarisspor, B Grubu’nda Yalovaspor, C Grubu’nda Erdemirspor, Samsunspor, Geredespor, Bartın Gençlik ve Strom Zile, D Grubu’nda da Gaziantepspor, Malatya Belediyespor, Konyagücü ve Dicle Üniversitesi 1. Lig’e yükselebilmek için mücadele ediyorlar. Şu anki puan durumlarına göre, 1. Lig’e en yakın takımlar olarak Erdemirspor ve Gaziantepspor gözüküyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2200), [web.archive.org (arşiv bağlantısı)](http://web.archive.org/web/20030901234159/http://www.aksiyon.com.tr:80/detay.php?id=2200)
