# Şeftalısı değıl uğuru

*Necati Kola 1999.03.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sanayileşmeye paralel olarak şeftali bahçelerinin her geçen gün azaldığı Bursa, takımlarımıza getirdiği uğurla anılıyor artık.
  </font>
 </div>
 <div id="newsText">
  <font class="detail-text">
   Bursa halkı, branş ayrımı yapmadan Türkiye'yi temsil eden futbol, basketbol ve voleybol takımlarını canla başla destekliyor ve başarıya ulaştırıyor. Takımlarımız, son iki yılda Bursa'da tarihi başarılara imza attılar.
   <br/>
   <br/>
   98 Dünya Kupası elemelerine Belçika mağlubiyeti ve Galler beraberliği ile başlayan Türkiye, Teknik Direktör Mustafa Denizli'nin isteği doğrultusunda grubun en güçlü takımı Hollanda ile Bursa'da karşılaşacaktı. Bursa Atatürk Stadı, bu maç vesilesiyle yeniden dizayn edildi, üç tarafı kapatıldı, modern hale getirildi. Türkiye, Fransa 98'e iştirak edebilmek için bu maçı mutlaka kazanmak zorundaydı. Bursa, böylesine önemli bir maça ev sahipliği yapıyordu ve halk Türk Milli Takımı'ndan desteğini esirgemiyordu. Tüm Türkiye'nin tek yürek olduğu maçta Kluivert, Bergkamp, Seedorf, Davids, Van der Sar gibi yıldızlardan oluşan Hollanda'yı Hakan Şükür'ün güzel kafa golüyle 10 yendik. Artık uğurlu şehrimiz Bursa'ydı.
   <br/>
   <br/>
   Voleybolcular da Bursa'da
   <br/>
   <br/>
   Futbol Milli Takımı'ndan sonra Voleybol Milli Takımı da Bursa'yı tercih etti. Türkiye, 1998'in Kasım ayında Japonya'da düzenlenecek olan Dünya Şampiyonası'na katılabilmek için İsrail ve Hırvatistan'la Bursa'da üçlü final oynadı. Birinci olan takım İtalya'da yapılacak olan son elemeye katılma hakkını elde edecekti. İlk maçta İsrail'i 32 mağlup eden Türkiye Voleybol Milli Takımı, ikinci maçta da Hırvatistan'ı 30 yenerek İtalya'daki elemeye katılma hakkını elde etti. Burada da Finlandiya ve Belçika'yı 31 mağlup eden Türkiye, İtalya'yla birlikte Japonya'nın yolunu tuttu. Tarihi bir başarıya imza atan Voleybol Milli Takımı, ilk defa Dünya Şampiyonası'na iştirak etti.
   <br/>
   <br/>
   Yine Bursa, yine Hakan, yine 10
   <br/>
   <br/>
   Türkiye Futbol Milli Takımı Teknik Direktörü Mustafa Denizli, ısrarla, 2000 Avrupa Şampiyonası elemelerindeki Almanya maçının da Bursa'da oynanmasını istedi. Denizli'ye göre hem Bursa'nın seyircisi ateşli, hem de Bursa Atatürk Stadı uğurluydu. Mustafa Denizli kadar oyuncular da Bursa'nın uğuruna inanıyorlardı. Nitekim, Teknik Direktör Erich Ribbeck'le yeniden yapılanan, Oliver Kahn, Babbel, Mattheaus, Mario Basler, Heinrich, Jeremies, Strunz, Tarnat, Bierhoff ve Jancker gibi oyunculardan kurulu güçlü Almanya'yı yine Hakan Şükür'ün kafa golüyle Bursa'da 10 yenmeyi başardık ve büyük bir avantaj elde ettik.
   <br/>
   <br/>
   Eczacı, Avrupa'nın tacı
   <br/>
   <br/>
   Son yıllarda Ahmet Gülüm'le birlikte voleybolda çok hızlı bir yükseliş gösteren Türkiye, Bayanlar Avrupa Kupa Galipleri Kupası FinalFour'una evsahipliği yapmak istedi. Bu istek FIVA tarafından kabul edilince Türkiye Voleybol Federasyonu FinalFour'un Bursa'da yapılmasına karar verdi. FinalFour'a, grubunda hiç yenilmeyen Eczacıbaşı, İtalya'nın Avrupa şampiyonu takımı Cermagica Reggio Emilia, Yunanistan'ın güçlü temsilcisi Filathletic Club Vrilissia ve Fransa'nın başarılı ekibi VBC Riom katılma hakkını elde etti.
   <br/>
   <br/>
   Geçen hafta sonu Bursa'da düzenlenen FinalFour'un ilk maçında İtalya'nın Cermagica Reggio Emilia takımı, Fransa'nın VBC Riom takımını 30 mağlup ederek finale yükseldi. İkinci maçta ise Eczacıbaşı ile Yunanistan'ın Filathletic Club Vrilissia takımı karşı karşıya geldi. İlk seti Yunan takımı kazandı ama sonraki setlerden Bursa'nın ateşli taraftarının da desteğiyle Eczacıbaşı galip ayrıldı. Maçı 31 kazanan temsilcimiz, finalde C.R. Emilia takımının rakibi oldu.
   <br/>
   <br/>
   Eczacıbaşı, ertesi gün yapılan final maçını, yine Bursa seyircisinin muhteşem desteğiyle 31 kazandı ve tarihinde ilk kez Avrupa şampiyonu olarak büyük bir başarıya imza attı. Bu başarı, Efes'in Koraç Kupası'nı müzesine götürmesinden sonra takım sporlarında elde edilmiş ikinci büyük başarıydı aynı zamanda.
   <br/>
   <br/>
   Gülüm: Bursa uğurumuz oldu
   <br/>
   <br/>
   Bülent Eczacıbaşı, tarihi başarıdan sonra ilk olarak Bursa seyircisine teşekkür ederken, Voleybol Federasyonu Başkanı Ahmet Gülüm de artık Bursa'nın uğuruna inandıklarını söyledi. Gülüm, 'Bursa, sonuçta her zaman voleybolun en uğurlu yeri. Bursa'yı artık takımlarımız ve sporcularımız da arzu ediyor ve istiyor. Bundan sonraki etapta Voleybol Erkek Milli Takımı'nın Hollanda ile yapacağı maçı da Bursa'da oynayacağız ve inanıyorum ki Bursa'da yeneceğiz'  dedi.
   <br/>
   <br/>
   Bursa seyircisinin şampiyonlukta çok büyük payı olduğunu iddia eden Eczacıbaşı Menajeri Kurtaran Mumcu'nun görüşleri de Ahmet Gülüm ile aynı: 'Voleybol Milli Takımımız da Bursa'da kazandığı İsrail ve Hırvatistan maçlarıyla Dünya Şampiyonası finallerine katılmayı  başardı. Bursa seyircisi, tüm müsabakalarda çok canlı, oyuncuyu  motive edici şekilde tezahürat yapıyor. Takım yenik olsa bile  susmuyor. Bizim şampiyonluğumuzda da Bursalı sporseverlerin büyük payı var. Hepsini yürekten kutluyorum'.
   <br/>
   <br/>
   Bursa, Bursaspor ve Tofaş'a yaramıyor
   <br/>
   <br/>
   Hemen hemen bütün takımlarımıza başarı getiren Bursa, kendi takımlarına uğurlu gelmiyor. Bursaspor'un ligdeki durumu ortada. Geçen yıl Koraç Kupası finalinde Yunanistan'ın Aris takımı ile karşılaşan Tofaş ise deplasmanda 9 sayı farkla yendiği rakibinden Bursa'da 18 sayı fark yiyerek kupaya uzanamadı. Tofaş, bu yıl da Saporta Kupası çeyrek finalinde Yugoslavya'nın Buduşnost takımıyla karşılaştı. Deplasmanda iki sayı farkla yenildiği rakibinden Bursa'da 18 sayı fark yiyerek kupaya yine veda etti.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A97EA74C982BF9BF9040F621645C44DF?newsId=4875), [web.archive.org (arşiv bağlantısı)](http://web.archive.org/web/20130521045316/http://www.aksiyon.com.tr:80/aksiyon/newsDetail_getNewsById.action;jsessionid=A97EA74C982BF9BF9040F621645C44DF?newsId=4875)
