# Yeşil Borsa

*Necati Kola Bilinmeyen-tarih*

<div>
 <font>
  <img border="0" height="1" src="/web/20050225010327im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225010327im_/http://www.aksiyon.com.tr/resim/377/71.jpg" vspace="5"/>
  </p>
 </font>
 <font class="content">
  Avrupa’nın büyük kulüplerini örnek alan G.Saray ve Beşiktaş borsaya girdi. Hazırlıklarını sonbahara göre yapan F.Bahçe’nin de katılmasıyla İMKB iyice yeşile bürünecek. Üç büyüklerin borsaya açılması, UEFA’nın belirlediği şeffaflık, profesyonel yönetim ve dengeli mali yapı gibi kriterlerin tüm kulüplerimiz tarafından uygulanmasını da hızlandıracak
 </font>
 <br/>
 <p>
  <font class="content">
   ‘Artık kulüpleri, maçları ve haberleri daha yakından izleyeceğiz. Bundan sonra hisselerin fiyatlarını etkileyecek beyanatlar vermek yok. İzinsiz ya da gizli transfer yok. Bundan böyle bütün gelişmelerden önce bizim haberimiz olacak. Artık daha iyi oynamak, daha çok kazanmak ve daha yüksek performans göstermek zorundalar. Çünkü, gösterecekleri performanslar hisse fiyatlarını etkileyecek.’ Bu sözler, Beşiktaş ile G.Saray’ın borsaya açılmasının ardından Sermaye Piyasası Kurulu (SPK) Başkanı Doğan Cansızlar’a ait.
   <br>
    <br>
     Türk futbolu, son yıllarda çok büyük gelişmeler gösterdi. Takımlarımız artık yurt içi başarılarla yetinmiyor ve hedeflerini Avrupa şampiyonluğu olarak belirliyorlar. Avrupa’nın büyük takımlarıyla başa çıkabilmek için kulüplerimize gereken en önemli şey de para. Reklam, sponsor, seyirci, yayın, ürün ve transfer gelirleriyle yetinmeyen Beşiktaş ile G.Saray, uluslararası rekabet güçlerini daha da artırmak için geçtiğimiz günlerde borsaya girdiler. Artık İstanbul Menkul Kıymetler Borsası (İMKB)’nın tahtasında bu iki futbol kulübünün adı da olacak. Beşiktaş ve G.Saray’ın hisselerini alanlar, sadece borsayı değil, yeşil sahalarda alınan sonuçları da yakından takip edecekler.
     <br>
      <br>
       Manchester örneği kulüpleri cezbetti
       <br/>
       <br/>
       Dünyada borsa ve futbol denince akla gelen ilk kulüp Manchester United. Şu andaki değeri 531 milyon dolar, yıllık geliri ise 184 milyon dolar olan Manchester United, bir futbol kulübünden ziyade, reklam, sponsor, seyirci, stadyum, isim, yayın, ürün ve transfer gelirlerini pazarlayan bir futbol şirketi. Son on yılda Premier Lig’de şampiyonluklara ambargo koyan ve 1999 yılında Şampiyonlar Ligi şampiyonu olan Manchester United, başarılı sonuçlar aldıkça zenginleşti, zenginleştikçe de başarı grafiğini artırdı. Dünyanın birçok ülkesinde, özellikle de Uzakdoğu’da hayran kitleleri bulunan Manchester United, kendi ürünlerinin satışından hatırı sayılır derecede paralar kazanıyor. Dünyada en fazla tanınan İngiliz markası olan Manchester United, kazandığı paralarla dünyanın en iyi yıldız futbolcularını kadrosuna dahil ediyor ve maçlarını oynadığı 70 bin kişilik Old Trafford’un kombine biletleri sezon öncesi adeta kapışılıyor. Hal böyle olunca, sıradan bir lig maçında bile tribünlerin tamamı doluyor.
       <br/>
       <br/>
       Avrupa’da borsaya açılan kulüplere baktığımızda, karşımıza İngiltere, Almanya, İtalya, İskoçya ve Hollanda kulüpleri çıkıyor. Şirket statüsünde olan bu kulüpler, Manchester United örneğinde olduğu gibi futbol ile ilgili tüm gelirlerini pazarlıyorlar. Dolayısıyla sahada aldıkları her sonuç borsadaki hisselerini doğrudan etkiliyor. Avrupa’da borsaya açılan ve tek amaçları daha fazla para kazanmak olan diğer kulüpleri şöyle sıralamak mümkün: Juventus (369 milyon$), Arsenal (152 milyon $), Glasgow Rangers (152 milyon $), Roma (142 milyon $), Lazio (135 milyon $), Newcastle United (101 milyon $), Celtic (90 milyon $), Ajax (78 milyon $), Leeds United (77 milyon $), Borussia Dortmund (66 milyon $), Tottenham Hotspurs (64 milyon $), Chelsea (63 milyon $), Manchester City (30 milyon $), Bradford City (30 milyon $).
       <br/>
       <br/>
       Türkiye’de kulüpler şirket değil
       <br/>
       <br/>
       Türkiye’de spor kulüpleri şirket değil de dernek statüsünde oldukları için Beşiktaş ve Galatasaray halka açılmak için başka formül buldular. Beşiktaş Jimnastik Kulübü, futbol şubesini Beşiktaş Futbol Yatırımları Sanayi ve Ticaret Anonim Şirketi’ne devrederek halka açıldı. Futbolla ilgili tüm gelirlerini ve giderlerini (Sponsor, reklam, seyirci, ürün, yayın, stadyum, isim hakkı, transfer, maaş, Şampiyonlar Ligi) bu şirkete bırakan Beşiktaş’ın modeli, borsaya açılan Avrupa kulüplerinin modelleriyle aynı. Değeri 94 milyon dolar olan bu şirketin yüzde 15’i halka arz edildi ve hisselerin tamamı geçen hafta içinde 57 bin 500 liradan satıldı. Beşiktaş yönetimi, halka arzdan sağlanacak yaklaşık 20 milyon dolarlık geliri borç ödemelerinde kullanmayı ve mart ayındaki kongreye güçlü bir şekilde girmeyi planlıyor.
       <br/>
       <br/>
       Bilgili: Avrupa’da ilk onun içindeyiz
       <br/>
       <br/>
       Beşiktaş Başkanı Serdar Bilgili, halka açılmayı 2001 yılında yaşanan krizden önce planladıklarını; ancak ekonomideki istikrarsızlık nedeniyle bunu ertelediklerini belirterek şunları söylüyor: ‘Kulübün ekonomik yapısının gelişmesiyle hisse senetlerini halka arz etmeyi uygun gördük. Bundan sonra borsa eskisi gibi olmayacak, çok daha renkli olacak. Futbolla ilgilenmeyen bir çok kişi futbolla ilgilenecek. Halka arz ile kulüp borçsuz bir mali yapıya kavuşacak. Beşiktaş, halka açılmakla Avrupa’nın en değerli on anonim şirketinden biri olacak.’
       <br/>
       <br/>
       Bilgili, G.Saray ve Beşiktaş kulüplerinin İstanbul Menkul Kıymetler Borsası’ndaki birçok şirketten niçin daha avantajlı olduklarını da şöyle anlatıyor: ‘Birincisi, televizyon yayın hakları ve reklam gelirleri gibi takımın saha sonuçlarıyla doğrudan ilişkisi olmayan ve uzun vadeli anlaşmalarla sabitlenmiş gelir kaynaklarımız var. İkincisi, sadık bir taraftar kitlesine sahibiz. Üçüncüsü, güçlü ve potansiyeli büyük bir marka değerimiz mevcut. Dördüncüsü de kurumlar vergisinden muafız.’
       <br/>
       <br/>
       Galatasaray’ın modeli dünyada ilk
       <br/>
       <br/>
       Dernek statüsündeki Galatasaray Spor Kulübü ise borsaya açılmak için Galatasaray Sportif Anonim Şirketi’ni kurdu. Galatasaray Spor Kulübü, 1997 yılında kurulan bu şirketin yüzde 79’una sahip. Yüzde 21’ine ise American İnternational Group... Piyasa değeri 131 milyon dolar olan şirketin yüzde 16’sı halka arz edildi. Yüzde 65’i yurt dışındaki yatırımcılara satılan hisselerin fiyatı 87 bin lira olarak belirlendi. Elde edilmesi düşünülen 29 milyon dolar civarındaki gelir, borçların bir bölümünün kapatılmasında kullanılacak. Yani, G.Saray yönetimi de Beşiktaş yönetimi gibi mart ayındaki kongreye güçlü bir şekilde girmenin planlarını yapıyor.
       <br/>
       <br/>
       Gelelim G.Saray’ın modelinin farklılığına. Sarı—Kırmızılı kulübün modeli Avrupa’daki kulüplere benzese de biraz farklı. Galatasaray Sportif Anonim Şirketi, kulübün Galatasaray markasıyla ilgili ticari faaliyetlerinin profesyonel bir anlayışla yönetilmesini ve sadece pazarlamaya odaklanarak gelirlerin artırılmasını amaçlıyor. Şirketin gelirleri, futbol takımıyla ilgili yayın, medya, reklam, sponsorluklar, lisanslı ürünler ve isim hakkı ile performans gelirlerinin bir kısmını kapsıyor. Şirketin gelir ve giderleri, gişe hasılatları, oyuncu alım—satımları, sporcu ve teknik kadro maaşları gibi takımın performansına bağlı kalemleri içermiyor. Performansa bağlı tek kalem, Şampiyonlar Ligi. Şirket, anlaşmaya göre Şampiyonlar Ligi gelirlerinin yüzde 60’ına, Şampiyonlar Ligi ödüllerinin de yüzde 30’una sahip olacak. Gelir yapısı itibariyle bir futbol kulübü değil de özel bir medya kuruluşu olarak nitelendirilen Galatasaray Sportif Anonim Şirketi’nin gelirlerinin yaklaşık yüzde 85’i, medya ve medya ile ilgili haklardan geliyor. Galatasaray markasını en iyi şekilde pazarlamak için portföyünde Milan, Borussia Dortmund, Lazio, Roma, Paris Saint Germain ve Juventus gibi kulüplerin olduğu UFA Sports ile anlaşan şirket, spor faaliyetleriyle iştigal ettiği için kurumlar vergisinden de muaf.
       <br/>
       <br/>
       Cansun: Dünyada en çok tanınan Türk markasıyız
       <br/>
       <br/>
       UEFA Kupası’nı ve Süper Kupa’yı kazanarak, Şampiyonlar Ligi’nde sürekli başarılı olarak dünyada en fazla tanınan Türk markası olduklarını belirten G.Saray Başkanı Mehmet Cansun, borsaya açılmayla ilgili olarak şunları söylüyor: ‘Eski başkanlarımızdan Yusuf Ziya Öniş 1930’larda, Ulvi Yenal da 1960’larda halka açılma ve şirketleşme teklifinde bulunmuştu. Ancak bunlar bizim yönetimimize nasip oldu. Halka arz sayesinde kulübümüzün mali yapısı düzelecek ve G.Saray Avrupa’da daha da başarılı olacak. Bizim uyguladığımız model, dünyada bir ilk. Şu anda İtalya’nın İnter kulübü bizim modelimizi uygulamak için son hazırlıklarını yapıyor.’
       <br/>
       <br/>
       Sırada Fenerbahçe var
       <br/>
       <br/>
       Beşiktaş ve G.Saray’ın aynı anda borsaya girmesinden sonra bütün gözler F.Bahçe’ye çevrildi. Ali Şen döneminde şirketleşmeyi ve halka açılmayı ilk gündeme getiren kulüp olan F.Bahçe, sonbaharda borsaya girmeyi planlıyor. Borçları olmadığı için borsaya girmekte acele etmediklerini belirten F.Bahçe Asbaşkanı Hamdi Akın, ilginç değerlendirmelerde bulunuyor: ‘Altyapı çalışmalarımız tamam. İstesek birkaç ay içerisinde borsaya gireriz. Ancak biz sonbaharda borsanın bugünkü değerinin yüzde 70 daha üzerinde olacağını tahmin ediyoruz. Bir de G.Saray ile Beşiktaş’ın yaşayacağı tecrübeyi görmek istiyoruz. Ancak biz onlara göre çok daha avantajlıyız. Bir kere bizim 52 bin kişilik stadımız var. Biz sadece stadın gelirlerini halka arz etsek G.Saray ve Beşiktaş’ın kazandığından daha fazla kazanırız. Ayrıca, G.Saray ve Beşiktaş’ın borsadan elde edecekleri geliri borçları kapatmak için kullanacak olmaları yatırımcı açısından cazip değil.’
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12133), [web.archive.org (arşiv bağlantısı)](http://web.archive.org/web/20050225010327/http://www.aksiyon.com.tr:80/detay.php?id=12133)
