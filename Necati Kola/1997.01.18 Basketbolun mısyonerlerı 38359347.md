# Basketbolun mısyonerlerı

*Necati Kola 1997.01.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Takımların başarıları açısından baktığımızda Türk basketbolu, son yıllarda çok büyük bir gelişme gösterdi.
  </font>
 </div>
 <div id="newsText">
  <font class="detail-text">
   Efes'le başlayan yükseliş trendi, Ülker'le, Fenerbahçe'yle, Tofaş'la, PTT ile devam edip, Milli Takım'a yansıdı. Peki, aynı yükselişi, kitlelerin basketbolu sevmesi açısından baktığımızda görebiliyor muyuz? Diğer bir deyişle, Türkiye, son beş yılda dünyanın en hızlı yükselişini göstererek FİBA'nın tüm dikkatlerini üzerine çekerken, aynı başarılar, Türk insanının ilgisini ne kadar çekiyor?
   <br/>
   <br/>
   Bu sorulara müspet cevap verebilmek biraz zor olsa da üç kişinin basketbolu çok sevdiğini, basketbolla yatıp, basketbolla kalktıklarını söylemek mümkün. 'Basketbolun üç misyoneri' diye de tanımlayabileceğimiz İsmet Badem, Murat Murathanoğlu ve M. Serkan Akcan, basketbolun gerçek spor olmasının yanında, bir kültür olayı olduğunu savunuyorlar; kendilerini bir görevli kabul edip, basketbolun kitlelere yayılması için ellerinden geleni yaptıklarını söylüyorlar.
   <br/>
   <br/>
   Askerlik yapmaya geldi, basketbola esir oldu
   <br/>
   <br/>
   Türkiye'de basketbolun biraz olsun sevilmesini sağlayan ilk kişi Murat Murathanoğlu. Basketbolu on yedi yıl kaldığı Amerika'da sevdi. Askerliğini yapmak için Türkiye'ye geldi. Askerliği biter bitmez hemen dönmeyi düşünüyordu ama basketbol tutkusu onun tekrar Amerika'ya gitmesini engelledi. Basketbol bilgisini çok beğenen Aydan Siyavuş, Murathanoğlu'na birlikte çalışmayı teklif etti. Murathanoğlu, teklifi kabul etti ve Fenerbahçe'de menejerliğe başladı. Daha sonra, yapımcı ve sunucu Çetin Çeki sayesinde televizyonculuğa bulaştı, bir daha da kurtulamadı. TRT'de NBA ve NCA maçlarını anlattı. Chicago aksanıyla konuştuğu Türkçesi, basketbolla özdeş hale geldi. Bir basketbol müsabakasını diğer spikerler istedikleri kadar güzel anlatsınlar, insanlar, Murathanoğlu'nun anlattığı maçlardan daha çok haz alıyorlar. Şu anda İsmet Badem'le birlikte Show TV'de maç anlatıyor ve her fırsatta basketbolun güzelliğinden bahsediyor.
   <br/>
   <br/>
   Basketbolun biraz olsun sevilmesinde tabii davranmalarının etkili olduğunu söylüyor Murathanoğlu: 'İsmet Badem'le birbirimizi tamamlıyoruz. Çok heyecanlı birisi. Basketbolu çok seviyor. Benim aksan farklı olması, onun da çok heyecanlı olması halka daha sevimli geliyor. Maçı anlatırken içimizden geldiği gibi davranıyoruz. Bu da bizi daha sempatik kılıyor'.
   <br/>
   <br/>
   Peki, basketbolu sevdirmede ne kadar başarılı olmuşlar? 'Biz bir vitriniz' diyor Murathanoğlu. 'Türkiye'de basketbol Efes'le, Ülker'le, Tofaş'la çıkışa geçti. Malzemen çok iyi olur ama kimsenin dikkatini çekmez. Biz bu potansiyeli vitrine çıkarmaya çalışıyoruz. Başarılı olduğumuz kanaatindeyim. Basketbolun büyüdüğünü biliyordum ama liselerde, üniversitelerde verdiğim panellerde gördüm ki basketbol çok büyümüş. İnsanlar, etrafımı çevirip resim çektiriyor, imza istiyor, basketbolu senin sayende sevdik, diyorlar. Çok yakın gelecekte basketbol, Türkiye'de inanılmaz boyutlara ulaşacak'.
   <br/>
   <br/>
   İsmet Badem... Basketbol hastalarının en hastası. Basketbolla yatıp, basketbolla kalkıyor. Basketbolun başlı başına bir kültür olduğunu iddia ediyor. Bu konuda çok iddialı. Otuz küsur yıldır basketbolun içinde. On sene basketbol oynamış, on sene basketbol antrenörlüğü yapmış, on senedir de basketbolu sevdirmek için her yolu deniyor: 'Basketbol benim yaşam biçimim. İki oğlum var. İkisini de basketbolcu olarak yetiştirdim. İkisi de Yıldız, Genç ve Ümit Milli Takımlar'da oynadılar. Şu anda Burçin Badem Meysu'da, Cihangir Badem de Konya Kombassan'da oynuyor. Medyanın bütün katmanlarında basketbolu sevdirmeye çalışıyorum. Radyoda basketbol programı yapıyorum, televizyonda basketbol yorumluyorum, gazetelerde basketbol yazısı yazıyorum. İki aydan beri de Türkiye'nin ilk müstakil basketbol gazetesi Fanatik Basketbol'u çıkarıyorum'.
   <br/>
   <br/>
   Badem, basketbolu sevdirmeye çalışmanın bir kültür savaşı olduğunu, basketbolu seven her kişinin bir militan gibi çalışması gerektiğini de söylüyor: 'Basketbol            Akdeniz ülkelerinde çok seviliyor. Fransa'da, İspanya'da, Yunanistan'da, İsrail'de, İtalya'da... Türkiye'de ise hiçbir kültür programı reyting yapmıyor, basketbol da öyle. Basketbolu ben, bir kültür programı olarak görüyorum. Bu benim sorunum, siyasilerin sorunu, herkesin sorunu. Basketbolu seven herkesin çalışıp, basketbolu sevdirmelerini istiyorum. Bu bir basketbol ihtilali. Gerekirse 65 milyonun hepsiyle tek tek görüşüp basketbolu anlatacağım. Bütün okulları tek tek dolaşıp, basketbol brifingi vereceğim'.
   <br/>
   <br/>
   İsmet Badem, Türkiye'nin kurtuluşunun basketbolda olduğunu, basketbol kelimesini ağzına alan herkesin bu kurtuluşa hizmet edeceğini de üzerine basa basa vurguluyor. 'Çünkü basketbol en zevkli spor. Salonda çamur yok, küfür yok, kavga yok; temaşa var, estetik var, kültür var. Dünyanın her tarafında basketbol, bir tiyatro gibi izlenir, zevk için izlenir. Türkiye'de basketbol ne zaman reyting yapar, varoşlarda ne zaman basketbol konuşulmaya başlarsa, sanat ve kültür programları da o zaman reyting yapmaya başlayacak; abuk sabuk, açık saçık, uçuk kaçık ve absürt programlar reyting yapmayacak. Ben bunun savaşını veriyorum. Ağzından basketbol kelimesi çıkan herkes, basketbolun misyoneridir. Basketbol herşeye iyi gelir'.
   <br/>
   <br/>
   Kınalı Hanzo Efes'i solladı
   <br/>
   <br/>
   M. Serkan Akcan... Lisedeyken okul takımında basketbol oynuyormuş ama sakatlanınca bırakmış. Gazeteciliğe başlayınca basketbol muhabirliğini tercih etmiş. Dört yıldır Türk basketbolunu yakından takip ediyor. Zaman Gazetesi'ndeki görevinin yanısıra Samanyolu TV'de Pota 97 adlı basketbol programını hazırlıyor. Reyting kaygımız yok, gayemiz sporun sadece futbol olmadığını ispatlamak, basketbolu kitlelere sevdirmek, diyor. Akcan, özel kanallarda basketbol programı hazırlayan tek kişi. Bu yüzden, Euro Stars için Türkiye'ye gelen FİBA Genel Sekreteri Borislav Stankoviç, Akcan'ı özel olarak tebrik etmiş basketbola katkılarından dolayı. Akcan, bir anda bütün yorgunluğum gitti, diyor. Türkiye'de basketbolun Efes'le değil, Naumoski ile sevilmeye başladığını iddia ediyor.
   <br/>
   <br/>
   Akcan, kulüpler açısından bakıldığında basketbolumuzun yükseldiği görülse de kitlelerin ilgisinin aynı düzeyde olmadığı görüşünde: 'Efes, Koraç Kupası'nda Stefanel Milano ile final maçı oynuyor,  yüzde 6'lık reyting sağlıyor, aynı anda bir başka kanalda bilmem kaçıncı defa oynayan Kemal Sunal'ın Kınalı Hanzo adlı filmi yüzde 18'lik reyting sağlıyor'.
   <br/>
   <br/>
   Akcan'ın ille de basketbol demesinin sebebi, basketbolun bir kültür sporu olması; şov, başarı ve gerçek sporun iç içe bulunması. 'Basketbolda şans faktörü çok az. Bu yüzden en adaletli spor. Futbolda bir son dakika golüyle hiç ummadığınız bir galibiyet alabilirsiniz ama basketbolda bu pek mümkün değil. Futbolda hiç gol göremeyebirsiniz ama basketbolda her saniye basket görebilme imkanı var'. Son olarak Akcan, özel kanallara bir çağrıda bulunuyor: Reyting kaygısıyla spora futbol gözlüğüyle bakmayı bırakın artık.
   <br/>
   <br/>
   Küfürsüz, kavgasız ve her saniyesi heyecan dolu bir spora ne dersiniz?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=276B2C573F36089698CEB44F9AC5CBD9?newsId=2186), [web.archive.org (arşiv bağlantısı)](http://web.archive.org/web/20140507054810/http://www.aksiyon.com.tr:80/aksiyon/newsDetail_getNewsById.action;jsessionid=276B2C573F36089698CEB44F9AC5CBD9?newsId=2186)
