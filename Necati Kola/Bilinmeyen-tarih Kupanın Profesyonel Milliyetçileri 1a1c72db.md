# Kupanın Profesyonel Milliyetçileri

*Necati Kola Bilinmeyen-tarih*

<div>
 <font>
  <img border="0" height="1" src="/web/20050225162438im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050225162438im_/http://www.aksiyon.com.tr/resim/392/spor1.jpg" vspace="5"/>
  </p>
 </font>
 <font class="content">
  Birbirinden heyecanlı maçlara sahne olan 2002 Dünya Kupası’nda başka ülkeler adına emek sarf eden futbolcu ve teknik direktörlerin fazlalığı dikkatlerden kaçmıyor. Fransa, kadrosunda en fazla yabancı futbolcu bulunduran ülke olarak ilk sırada yer alıyor. Fransa’yı Almanya takip ediyor.
  <br/>
  Japonya ve Güney Kore’nin ortaklaşa düzenledikleri 2002 Dünya Kupası, son şampiyon Fransa’nın Afrika temsilcisi Senegal ile yaptığı açılış maçıyla başladı ve dünyanın dört bir tarafındaki futbolseverleri heyecanına hapsetti. Bu mahpusluktan son derece mutlu olan milyonlarca insan, reklamcıların ve imaj yapıcıların futbol topuna benzettikleri dünyaya yarım metre karelik ekranlardan bakıp bir ay boyunca tüm planlarını maçlara göre ayarlayadursun; organizasyonda dikkatli gözlerden kaçmayan çok önemli bir ayrıntı vardı: Profesyonel milliyetçilik. Yani, doğulan ülke adına değil de, doyulan ülke adına emek sarfetme ve bu emekle gurur duyma, sevinç yaşama... Ya da balık yetiştirmek değil de, bir başka ülkeden balık ithal etme ve bu balığa kendi etiketini yapıştırma...
 </font>
 <br/>
 <p>
  <font class="content">
   Fransa modeli!
   <br/>
   <br/>
   Profesyonel milliyetçilik denince akla ilk gelen ülke Fransa oluyor. 90’lı yıllara kadar futbolda pek başarılı olamayan Fransa, son yıllarda dünya ve Avrupa şampiyonu olarak büyük başarılara imza attı. Bu başarıda ise şüphesiz ki Afrikalı lejyonerlerden oluşan jenerasyonun payı çok büyüktü. 16. ve 17. yüzyılda Senegal’in Atlas Okyanusu kıyısındaki Saint Louis kentine kurdukları liman vasıtasıyla köle, altın, demir, mermer ve tuz ticareti yapan, 18. ve 19. yüzyılda Senegal başta olmak üzere sömürgesi altındaki ülkelerin (Benin, Togo, Gine, Gana, Sudan, Gambia, Mali, Zaire...) gençlerini para karşılığında savaşlara gönderen Fransa, şimdi de aşağı yukarı aynı ülkelerin yetenekli gençlerini milli takımında oynatıyor. Öyle ki 2002 Dünya Kupası’nın açılış maçında Barthez, Petit ve Leboeuf gibi beyaz oyuncular olmasa hangi takımın Fransa, hangi takımın Senegal olduğu neredeyse fark edilemeyecekti. Çünkü, Fransa Milli Takımı’nda Vieira (Senegal), Wiltord (Senegal), Djibril Cisse (Senegal), kaptan Dessaily (Gana), Thuram (Guadeloupe), Karembeu (Caledonia), Makelele (Zaire) ve Henry (Guadeloupe) vardı. Ayrıca, sakatlığı nedeniyle oynamayan Cezayir asıllı Zidane’ın yanı sıra Trezeguet (Arjantin), Lizarazu (İspanya–Bask Bölgesi), Djorkaef (Ermenistan), Candela (İtalya) ve Pires (Portekiz) de Fransa’nın kadrosundaydı. Bu maç, Afrika ağırlıklı dünya karması ile Senegal arasında oynanmıştı sanki. Senegal’e de aslında Fransa ligi karması denebilirdi. 23 kişilik kadrodan 17 futbolcu Fransa’nın çeşitli takımlarında top koşturuyordu çünkü. Bu da 1960 yılında bağımsızlığını ilan etmesine rağmen Senegal’in Fransa’ya ne kadar bağımlı olduğunu gösteriyordu.
   <br/>
   <br/>
   A Grubu’ndaki Fransa–Senegal maçının ilginç ayrıntılarından biri de her iki takımın teknik direktörünün Fransız olmasıydı. Bir kulübede Roger Lemerre, diğer kulübede de Bruno Metsu oturuyordu. Senegal Futbol Federasyonu, Metsu ile bir yıllık anlaşma yapmıştı. Takım, 2001 Afrika Kupası’nda Kamerun ile final oynayınca ve 2002 Dünya Kupası elemelerinde de başarılı olunca Metsu ile yeniden anlaşıldı. Bruno Metsu, nüfusunun yüzde 94’ü Müslüman, resmi dili de Fransızca olan Senegal’in Fransa’yı 1–0 yenmesinden sonra sevinçten çılgına döndü ve İslam dinini seçtiğini söyledi. www.alsaha.com adlı internet sitesinde yer alan habere göre, Metsu’nun Müslüman olması, Senegalli futbolcuların moralini daha da yükseltti.
   <br/>
   <br/>
   Bruno Metsu örneğine benzeyen bir ilginçlik de F Grubu’ndaki İngiltere–İsveç maçında yaşandı. Her iki takımın teknik direktörü İsveçli idi. İngiltere’nin kulübesinde Sven Goran Erickson, İsveç’in kulübesinde de Tommy Soderberg oturuyordu. İsveç’in yanı sıra Arjantin ve Nijerya’nın da bulunduğu ölüm grubunda yer alan İngiltere için bu maç çok önemliydi. 1966 yılından bu yana Dünya Kupası organizasyonlarında pek başarılı olamayan İngilizler, bu gruptan çıkıp başarılı olmak istiyorlardı. Ve 1–1 biten maçın ilk golü İngiltere adına Campbell’dan geldi. Erickson, gol ülkesinin ağlarına gitmesine rağmen sevinçten çılgına döndü.
   <br/>
   <br/>
   Benzer bir durum, E Grubu'nda da söz konusu. İrlanda, Suudi Arabistan ve Almanya ile aynı grupta yer alan Kamerun'un hocası Alman. Winnie Schaefer, son maçta ülkesi Almanya'yı yenerek ikinci tura çıkacaklarını söylüyor gayet iddialı bir şekilde. Almanlar da Fransızlara özeniyor
   <br/>
   <br/>
   Fransa gibi olmak oldukça zor; ama Almanya’nın yavaş yavaş Fransa’ya özenmeye başladığını söylemek mümkün. Çünkü, kendi milliyetlerinden olmayan futbolcuların milli takımda oynamasına hiç sıcak bakmayan Almanlar, Fransa 98’deki kötü sonuçtan sonra yeniden yapılanmaya gitti ve son birkaç yılda da kadrosuna Ganalı Gerald Asamoah ile Polonyalı Miroslav Klose’u dahil etti. Bu iki isim, Almanya’nın Dünya Kupası kadrosunda da yer aldı.
   <br/>
   <br/>
   Almanya Milli Takımı’nın tarihindeki ilk zenci futbolcusu olan Asamoah, 1979 yılında Gana’da doğdu. Babası çalışmak için Almanya’ya gidince, o da peşinden gitti ve Hannover’de futbola başladı. Şu anda Schalke 04’de oynayan Asamoah’a 1999 yılında Gana Milli Takımı’ndan teklif geldi. Ancak Asamoah, kalbindeki rahatsızlık nedeniyle yorucu uçak yolculuklarına dayanamayacağını belirterek bu teklifi kabul etmedi. 2001 yılında aynı teklifi Alman Milli Takımı için teknik direktör Rudi Völler yaptı. Gerald Asamoah bu teklifi hemen kabul etti ve şu ana kadar da 11 kez Alman Milli Takımı’nın formasını giyip 4 gol attı.
   <br/>
   <br/>
   Almanya’nın kadrosundaki bir diğer yabancı da Polonyalı Miroslav Klose. E Grubu’ndaki maçlarda Suudi Arabistan ve İrlanda’ya attığı kafa golleriyle dikkatleri üzerine çeken Klose, dokuz yaşındayken ailesiyle birlikte Polonya’dan Almanya’ya göç etti. Futbolcu bir babanın ve hentbolcü bir annenin çocuğu olan Miroslav, Kaiserslautern forması altında gösterdiği performansla Rudi Völler’in beğenisini kazandı. Çift pasaportlu Klose, 2001 yılında hem Völler’den, hem de Polonya Milli Takımı’nın teknik direktörü Jerzy Engel’den teklif aldı. Uzun uzun düşünen Klose, tercihini Almanya Milli Takımı’ndan yana kullandı. Bunu da ‘Bundesliga’da top oynuyorum, ailem burada ve benim rüyalarımda da Almanya formasını giymek vardı’ şeklinde açıkladı.
   <br/>
   <br/>
   Polonya’da bile Afrikalı var
   <br/>
   <br/>
   Golcü futbolcu Miroslav Klose’u Almanya’ya kaptıran Polonya’nın kadrosunda ise Nijeryalı bir golcü futbolcu var: Emmanuel Olisadebe. Olisadebe, Polonya’nın ilk zenci futbolcusu. Nijerya’da doğdu ve futbola ülkesinde başladı. 18 yaşındayken Polonya’nın Warszawa takımıyla anlaştı. Polonyalı bir öğretmenle evlenince Polonya vatandaşı oldu. 2000 yılında Polonya Milli Takımı’nın teknik direktörü Jerzy Engel, Olisadebe’ye milli formayı teklif etti. İlk kez Ağustos 2000’de Polonya Milli Takımı’nda oynayan Emmanuel Olisadebe, şu ana kadar 16 kez milli oldu ve 10 gol attı. Şu anda Yunanistan’ın Panathinaikos takımının oyuncusu olan Olisadebe, özellikle Dünya Kupası eleme maçlarında Polonya adına kritik goller atarak takımına büyük katkılarda bulundu. Siyahi futbolcu, ‘Damarlarımdaki Nijerya kanı ölene kadar dolaşacak; ancak benim için önemli olan Polonya vatandaşlığı. Çünkü, hep Avrupa’da yaşamak istiyorum’ diyor.
   <br/>
   <br/>
   Japonya’nın Sambacısı
   <br/>
   <br/>
   Dünya Kupası kadrosunda yabancı bir futbolcuyu bulunduran ülkelerden biri de Japonya. 25 yaşındaki Brezilya asıllı Alexandro Santos, çekik gözlü Japon futbolcular arasında esmer teni, kıvırcık ve uzun zaçlarıyla hemen dikkat çekiyor. Bir zamanlar profesyonel olarak futbol oynayan bir babanın oğlu olan Santos, lise yıllarında Japonya’ya gitti ve daha sonra Shimizu S–Pulse takımında profesyonel olarak futbol oynamaya başladı. Performansıyla dikkat çeken Santos, Japonya’nın Fransız teknik direktörü Philippe Troussier’in de gözüne girince 2001 yılında vatandaşlık için başvurdu ve birkaç ay içerisinde de Japon vatandaşı oldu. İlk kez Mayıs 2002’de Japonya Milli Takımı’nın formasını giyen Santos, ülkede Alex takma adıyla tanınıyor.
   <br/>
   <br/>
   Doğduğu ya da ait olduğu ülke adına değil de, doyduğu ülke adına ter akıtan oyunculara Belçika’nın Zaire asıllı oyuncusu Mbo Mpenza’yı da eklemeden geçmeyelim. Belçika’nın Mouscron takımında oynayan Mbo Mpenza ve Schalke 04’deki kardeşi Emile (Dünya Kupası kadrosunda yok) Belçika Milli Takımı’nın en önemli oyuncuları.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1280), [web.archive.org (arşiv bağlantısı)](http://web.archive.org/web/20050225162438/http://www.aksiyon.com.tr:80/detay.php?id=1280)
