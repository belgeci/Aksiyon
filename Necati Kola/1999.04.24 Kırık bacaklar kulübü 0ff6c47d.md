# Kırık bacaklar kulübü

*Necati Kola 1999.04.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Futbolcu olmak, günümüz çocuklarının en büyük hayali.
  </font>
 </div>
 <div id="newsText">
  <font class="detail-text">
   Bacak kırılması ise futbolcu olma hayali gerçekleşen, hayatını idame ettirebilmek için umudunu futbola bağlayan gençlerin en büyük korkusu. Cazibesi oldukça fazla olan bu nankör meslekte bir an ayakta duramaz hale gelmek demek, ekmeğini birden kaybetmek demek çünkü.
   <br/>
   <br/>
   Türkiye 1. Futbol Ligi'nin son on yılında ayağı kırılan futbolcuların sayısının iki elin parmaklarını çoktan geçmesi, bütün futbolcuları tedirgin ediyor. Tüm hayatı boyunca kendisine yetecek parayı on yıl gibi kısa bir sürede kazanmak zorunda olan ve sosyal güvenceleri bulunmayan futbolcuların en büyük fobisi, ayaklarına gelecek sert bir tekmeyle yeşil sahalardan uzaklaşmak. Taraftar ve otoriteler, heyecanlı geçmesi için her sezon başında kıran kırana bir lig temennisinde bulunadursunlar; nankör mesleğin talihli emekçileri, sezonu sağ salim tamamlayıp ceplerine koyacakları parayı düşünüyorlar sadece.
   <br/>
   <br/>
   Futbolcular ne kadar temkinli olurlarsa olsunlar, taraftarların ve otoritelerin temennileri er geç gerçekleşiyor, her sezon birkaç futbolcunun ayağı mutlaka kırılıyor. Bu yıl ayağı kırılan futbolcuların sayısında bir artış gözlendi. Top kaptırmanın ekmek kaptırmak anlamına geldiği sektörde meşin yuvarlağa doğru can havliyle koşan İstanbulsporlu Güven, Fenerbahçeli Metin Diyadin ve Uche bu sezon ayağı kırılan talihsiz futbolcular.
   <br/>
   <br/>
   Güven ilk sakatlanan futbolcu
   <br/>
   <br/>
   Kara sezon olarak nitelenen bu sezonda, ilk ayağı kırılan ve hayalleri yıkılan futbolcu İstanbulsporlu Güven oldu. Başkan Cem Uzan'ın yıldız futbolcuları göndermesinin ardından forma giyme şansı yakalamış, kısa sürede başarılı olmuş ve herkesin dikkatini üzerine çekmeye başlamıştı ki 13 Aralık 1998'de sadece kendisinin değil, ailesinin de hayalleri yıkıldı. Fenerbahçe İstanbulspor maçının 60. dakikasında Mustafa Doğan'ın sert bir ayak darbesiyle bir anda yere yığılan genç futbolcu, kaval kemiğinin kırıldığını ayağa kalkmaya çalışırken anladı. Futboldan henüz para kazanamayan ve bir anda hayalleri yıkılan Güven'in avantajı yaşının genç olması. Şu anda ağırlık çalışmalarına başlayan ve bir zamanlar kendi durumuna düşen Galatasaraylı Okan'ın başarısını görerek kendine oldukça güvenen Güven, önümüzdeki sezonda formasına yeniden kavuşmanın hayallerini kuruyor. Tedavi masrafları İstanbulspor tarafından karşılanan Güven'e, maç başına para ve galibiyet halinde diğer oyunculara verilen primler kadar prim veriliyor ayrıca.
   <br/>
   <br/>
   Metin Diyadin'e otuzunda nazar değdi
   <br/>
   <br/>
   Sezon başında Gençlerbirliği'nden Fenerbahçe'ye transfer olarak en büyük hayalini gerçekleştiren Metin Diyadin'e, tam formunun zirvesindeyken nazar değdi. Samsunspor deplasmanında hırçın futbolcu Vural'ın sert bir darbesiyle ayağı kırılan Metin Diyadin'in adeta dünyası karardı. Bir yandan yaşının ilerlemesiyle Fenerbahçe formasını giyememenin korkusunu yaşayan Metin Diyadin, bir yandan da 'Dört yıl daha Fenerbahçe'de futbol oynayacağım' diyerek gelecek sezonlar için iddialı konuşuyor. Diyadin, sakatlanmaya sebebiyet veren futbolcuların da bir özür ile kendilerini affettiremeyeceklerini söylüyor.
   <br/>
   <br/>
   Uche son talihsiz olsun
   <br/>
   <br/>
   Bu sezon ayağı kırılan üçüncü futbolcu Fenerbahçeli Uche oldu. Nijeryalı futbolcunun ayağı, Fenerbahçe ile Beşiktaş arasındaki lig maçında kalecileri Murat'ın darbesiyle üç yerinden kırıldı. Doktorlar, yaşının (32) ilerlemesi nedeniyle Uche'nin tekrar futbola dönmesinin zor olduğunu söylüyorlar. Uche ise ayağının kırılma sebebini nazara bağlıyor. Hastanede yatarken yatağının başucuna sarmısak asan Nijeryalı futbolcu, bir an evvel iyileşmeyi bekliyor. Temennimiz, futbolcuların birbirlerine karşı bundan sonra daha dikkatli olmaları ve Uche'nin ayağı kırılan son futbolcu olması.
   <br/>
   <br/>
   Okan, herkesin teselli kaynağı
   <br/>
   <br/>
   199293 sezonundaki Galatasaray Trabzonspor maçında Soner'in darbesiyle ayağı kırılan Galatasaraylı Okan Buruk'un durumu, aynı akıbete uğrayan futbolcular için örnek teşkil ediyor. Yılmadan çalışarak tekrar eski günlerine ve formasına kavuşan Okan, bu sezon ortaya koyduğu performans ile herkesi kendine hayran bıraktı. Sakatlığı nedeniyle transfer dönemlerinde pazarlık yapamayan ve yöneticilerin belirlediği rakama boynunu büken Okan Buruk, bu transfer döneminde ilk kez pazarlık yapacak ve hakettiği parayı alacak. Okan Buruk, bundan sonra ayağı kırılacak futbolcular için de umut kaynağı olmaya  devam edecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A97EA74C982BF9BF9040F621645C44DF?newsId=5002), [web.archive.org (arşiv bağlantısı)](http://web.archive.org/web/20130521060943/http://www.aksiyon.com.tr:80/aksiyon/newsDetail_getNewsById.action;jsessionid=A97EA74C982BF9BF9040F621645C44DF?newsId=5002)
