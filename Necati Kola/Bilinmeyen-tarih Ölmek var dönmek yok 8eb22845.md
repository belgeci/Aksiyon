# Ölmek var, dönmek yok

*Necati Kola Bilinmeyen-tarih*

<div>
 <font>
  <img border="0" height="1" src="/web/20050302180550im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180550im_/http://www.aksiyon.com.tr/resim/306/8.jpg" vspace="5"/>
  </p>
 </font>
 <font class="content">
  Uzun yıllar Yugoslavlar’ın ve yaşlı yabancıların istilasına uğrayan Türk futbolu, yakın zamana kadar Kapıkule’den ileriye geçemiyordu.
 </font>
 <br/>
 <p>
  <font class="content">
   Takımlarımız ilk turlarda elenirken, futbolcularımız Avrupa’da oynamayı hayal bile edemiyordu. 1990’dan sonra Türk futbolu gelişti, belli bir aşama kaydetti ve Avrupa takımları futbolcularımıza kancayı takmaya başladı. İlk önce Hakan Şükür gitti İtalya’nın sıradan takımlarından Torino’ya. Dört hafta sonra tekrar Galatasaray’a dönünce herkes üzüldü. Bir Türk Avrupa’da başarılı olamamıştı çünkü. Daha sonra Trabzonsporlu Hami Mandıralı’yı gönderdik Almanya’nın Schalke 04 takımına. Hami de Avrupa’nın havasına suyuna alışamadı ve bir yıl sonra Trabzon’a döndü. Aradan birkaç yıl geçti ve Türk futbolu tarihinin en parlak başarılarına 2000 yılında imza attı. Fatih Terim yönetimindeki Galatasaray UEFA Kupası’nı kazanırken, Türk Milli Takımı da Euro 2000’de çeyrek final oynadı. Bu başarılar Türk futbolunun prestijini artırdı, teknik direktör ve futbolcularımıza Avrupa’nın büyük takımlarından teklifler gelmeye başladı. Fatih Terim Fiorentina’nın teklifini kabul edip dünyanın en zorlu ligine gidince, futbolcularımız da bundan cesaret alıp okyanusa açıldılar. Peki, Türkiye’nin futbol elçileri şu anda okyanusta ne yapıyorlar acaba?
   <br>
    <br>
     Salvatore Terim’in işi zor
     <br>
      <br>
       İşi kolay olmayan futbol elçilerimizin başında Fatih Terim geliyor. Türkiye’de reformlar gerçekleştirerek gittiği rönesansın merkezi Floransa’da da zorluklarla boğuşuyor. Avrupa Fatihi Terim, Fiorentina’ya imza attıktan sonra ‘Allah’tan başka kimseden korkmuyorum’ diyerek ne kadar iddialı olduğunu ortaya koymuş, İtalyan basını da ona Salvatore (Kurtarıcı) unvanını vermişti. Başkan Gecchi Gori ise Fatih Terim hakkında şunları söylemişti: ‘Galatasaray’a UEFA Kupası’nı kazandıran Fatih Terim’in iş disiplinine hayran oldum. Ona olan tutkum Galatasaray’ın İtalyan takımları ile oynadıkları maçlardaki başarıları ile başladı. Avrupa’da zirveye oynayan futbolcular bulunmamasına rağmen büyük bir takım oluşturmuş. Deplasmanda hücum oynayacak kadar cesaretli bir alışkanlığı bizde ararken, Galatasaray’da gördüm. İşte tam o sırada gelecek sezon için yabancı teknik direktör arayışında olan yönetim, içime doğmuş gibi Fatih Terim ismini ortaya attı. Anında ‘Tamam’ dedim’.
       <br/>
       <br/>
       İlk günlerde iyi olan Gori—Terim ilişkileri ilerleyen günlerde biraz bozulmaya başladı. Fatih Terim takviye istiyor, Gori ise ‘Galatasaray’ı nasıl başarılı yaptıysan Fiorentina’yı da öyle başarılı yap’ diyordu. Ve Terim, UEFA Kupası’ndaki Tirol maçıyla ilk resmi sınavına çıktı. Fiorentina, Avusturya’daki maçta 3—1 mağlup oldu. Orhan Erdemir’in yönettiği rövanş karşılaşması ise Fatih Terim ve Fiorentina açısından kötü bir şekilde sonuçlandı. Erdemir, Terim’i maçın son dakikalarında tribüne gönderirken, Fiorentina da 2—2’lik sonuçla kupaya veda etti. Maçtan sonra Fiorentinalı taraftarlar takıma takviye yapmayan Gori’yi pet şişe yağmuruna tutarak protesto etti. Gori, basına ‘Trapattoni olsaydı elenmezdik’ şeklinde bir açıklama yaparak Fatih Terim’i suçlarken, Terim de basın aracılığıyla Gori’ye mektup gönderdi. İyice sinirlenen Gori, kendisinden özür dilenmesini istedi. Terim de ilkelerine ters düştüğü gerekçesiyle özür dilemedi. İplerin kopma noktasına geldiği bu gelişmelerden sonra Fiorentina, Parma’ya karşı deplasmanda oynanan ilk lig maçında iyi bir futbol ortaya koydu. Fatih Terim’li Mor Menekşeler, 2—1 önde götürdükleri maçın son dakikasında yedikleri penaltı golüyle galibiyeti kaçırsalar da İtalyan basınından ve taraftarlardan övgüler aldılar. Fatih Terim, maçtan sonra bir şirketin çalışanlarına ‘ekip ruhu’ konulu bir seminer vermek amacıyla Türkiye’ye geldi. İmparator, üç gün Türkiye’de kaldıktan sonra tekrar İtalya’ya döndü. Fiorentinalı taraftarlar Terim’i coşkuyla karşılarken, bazı taraftarlar Türk gazetecilere ‘Gori’yi Türkiye’ye götürün, Terim kalsın’ şeklinde espri yaptı. Terim, hiçbir şey olmamış gibi çalışmalara yeniden başladı, birlik beraberlik mesajlari vererek ortamı yumuşattı ve barış sağlandı. Gori de yeni transferler için kesenin ağzını açtı. İlk badireleri bu şekilde atlatmayı başaran Terim, ne kadar çetin ceviz olduğunu İtalyanlar’a da gösterdi. İtalyanca’yı da çok çabuk öğrenen İmparator, bu azmi ve inadıyla ‘Salvatore’ olmayı başaracak gibi görünüyor.
       <br/>
       <br/>
       Hakan Şükür yine mi dönecek?
       <br/>
       <br/>
       Beş yıl önce dört haftalık Torino macerası yaşayarak Galatasaray’a dönen, iki yıl evvel de Juventus’a gitmekten son anda vazgeçen Hakan Şükür, teknik direktör Marcello Lippi’nin istemesi üzerine Euro 2000’den sonra İnter’le anlaşarak ikinci İtalya macerasına başladı. Bu sefer Çizme’de kalıcı olmak için kararlıydı. Bu yüzden tatil bile yapmadan İtalya’ya giderek tek başına antrenmanlara başladı. Lippi tarafından sürekli ilk on birde oynatılan Hakan Şükür, maçlarda verimli oynamasına, penaltı yaptırmasına ve asistler yapmasına rağmen ne özel maçlarda, ne de Avrupa maçlarında gol atabildi. İnter taraftarlarına göre Hakan golcü bir futbolcuydu ve asist yapmayı bırakıp görevini yapmalıydı. Takım arkadaşı Seedorf ise taraftarların aksine Hakan’a sahip çıktı. ‘Kluivert’in Milan’da oynadığı zamanı hatırlıyorum. Çok az gol atıyordu, ama oyunuyla takımı döndürüyordu. Hakan takım için çok fazla çalışıyor, geriye dönüyor, pres yapıyor, boşluklar yaratıyor, asist yapıyor’.
       <br/>
       <br/>
       Hakan Şükür, İnter formasıyla çıktığı ilk lig maçında da gol atamadı ve deplasmanda 2—1 kaybedilen Reggina maçından sonra Lippi görevden alındı. Lippi’nin yerine ise Tardelli getirildi. Tardelli’nin ünlü golcü Salas’ı istemesi, Vieri’nin de iyileşip sahalara dönecek olması şimdilerde Hakan Şükür’ün gönderileceği şeklinde spekülasyonlara sebep oluyor. İtalyan basınına göre ise Hakar Şükür gönderilecek. Lippi’nin görevine son verilmesine oldukça üzülen Hakan ise olaya şimdilik temkinli yaklaşıyor. ‘Yarın ne olacağı hiç belli değil, ama en azından bir sene oynamak, dil öğrenmek istiyorum. Başarılı olacağıma da inanıyorum. Ondan sonrası kısmet; belki üç sene, belki on sene, oradan belki bir Amerika takımına... Yani büyük hayallerim var ve onları zamanı gelince değerlendireceğim’.
       <br/>
       <br/>
       Alpay, İngiltere’ye kapağı iyi attı
       <br/>
       <br/>
       Sezon başında yurtdışına giden futbolcularımızdan biri de Alpay Özalan. Siirt Jetpa’nın futbolcusu olarak Fenerbahçe’de kiralık oynarken Aston Villa’nın cazip teklifine hayır demedi. Sarı—lacivertli takımın Almanya kampından apar topar İngiltere’nin yolunu tutan Alpay, kısa sürede yeni takımına uyum sağladı ve taraftarların sevgisini kazandı. Alpay, internetteki sitesinde Aston Villalı günlerini şöyle anlatıyor; ‘İngiltere’ye gelmek benim için kritik bir karardı. Aston Villalı yöneticilerle yaptığım görüşmede onların bana karşı son derece olumlu yaklaşımlarından etkilendim. Bana her konuda yardımcı oluyorlar. Çok güzel bir evim var. Ailemi yanıma aldım. Hayatımı düzene koydum. Yurtdışı sıkıntısını üzerimden atarak, performansımı artırdım. Herşeyden önemlisi de takım arkadaşlarımla iyi ilişkiler içindeyim. Samimi olduğum arkadaş sayısı da sürekli artıyor. Arkadaşlarla beraber eğleniyor, beraber şakalaşıyor ve çalışıyoruz. Teknik direktörümüz Gregory, her konuda yanımda. En ufak bir sıkıntımı bile anlayışla karşılıyor. Böyle bir ortamda bu takımdan ayrılmayı düşünmek çok saçma olur. Uzun yıllar İngiltere’de top koşturacağıma inanıyorum ve Türkiye’ye dönmeyi düşünmüyorum’.
       <br/>
       <br/>
       Tugay, İskoçya’ya alıştı
       <br/>
       <br/>
       Futbol elçilerinden biri de Tugay Kerimoğlu. Geçen yıl devre arasında Galatasaray’dan İskoçya’nın Glascow Rangers takımına gitmişti. Tugay, çabuk alıştı İskoçya’ya. Zaten Türkiye’den ayrılırken ‘Hemen dönmek için değil, uzun yıllar Avrupa’da top koşturmak için gidiyorum’ demişti. Geçen yıl genelde yedekte bekleyen Tugay, bu sezon ilk on birde oynamaya başladı. Galatasaray ile karşılaştıkları Şampiyonlar Ligi maçında da liberoda görev yapan Kerimoğlu, kısa sürede Glascow Rangerslı taraftarların sevgisini kazanmayı başardı.
       <br/>
       <br/>
       İspanya’da da Türk var
       <br/>
       <br/>
       Sadece İtalya, İngiltere ve İskoçya’ya değil, İspanya’ya da futbol elçisi gönderdik. Galatasaraylı Arif Erdem ile Fenerbahçeli Tayfun Korkut Real Sociedad’a, Siirt Jetpasporlu Oktay Derelioğlu da Las Palmas’a gitti. Tayfun ile Arif aynı takımda top koşturmanın avantajıyla fazla zorluk çekmezken, Oktay ise çok çabuk döndü. Takımdaki İrlandalı oyuncu Sunways ile kavga eden ve alacaklarını alamayan Oktay, futbol hayatının bitmesi pahasına bir daha Las Palmas’a dönmeyeceğini söyledi.
       <br/>
       <br/>
       Kaner, sessiz ve derinden
       <br/>
       <br/>
       Dünyanın en kaliteli liglerinde kariyer mücadelesi veren elçilerimiz sürekli gündemde yer alırken, Polonya 1. Ligi takımlarından Pogon Szczein’i çalıştıran Ömer Kaner sessiz ve derinden ilerlemeyi sürdürüyor. Kaner, başkanlığını Türk işadamlarından Sabri Bekdaş’ın yaptığı kulübü geçen yıl çalıştırmaya başlamıştı ve Pogon ligi orta sıralarda tamamlamıştı. Ateşli bir taraftarı olan Pogon, bu yıl daha iddialı bir takım kurdu ve zirve mücadelesi veriyor.
       <br/>
       <br/>
       Avrupa’yı sadece teknik direktör ve futbolcularımızla değil, işadamlarımızla da fethediyoruz. İşadamı Sabri Bekdaş başkanlığındaki Polonya’nın Pogon takımından sonra Bulgaristan’ın 1. lig takımlarından Beroe de bir Türk işadamının oldu. Bulgaristan’da yatırımlar yapan Beşiktaşlılar Cemiyeti Başkanı Mehmet Kazancı, Beroe’nin yüzde ellisini satın aldı. Maçlarını 30 bin kişilik Beroe Stadı’nda oynayan kulübün 2. ligde Olimpik Televen, amatör ligde de Kazanlık adlı takımları mücadele ediyor.
       <br/>
       <br/>
       e—mail: kolaca@hotmail.com
       <br/>
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13850), [web.archive.org (arşiv bağlantısı)](http://web.archive.org/web/20050302180550/http://www.aksiyon.com.tr:80/detay.php?id=13850)
