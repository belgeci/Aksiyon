# Gözleme yapılır, ralli düzenlenir

*Necati Kola Bilinmeyen-tarih*

<div>
 <font>
  <img border="0" height="1" src="/web/20031230234626im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031230234626im_/http://www.aksiyon.com.tr/resim/46/70.jpg" vspace="5"/>
  </p>
 </font>
 <font class="content">
  Ülkemizin ilk kez evsahipliği yaptığı Dünya Ralli Şampiyonası’nda ilginç görüntüler oluştu. Toroslar’ın zirvesindeki köylüler ilk kez ralli izledi. İlk kez ülkemize gelen ünlü pilotlar da farklı bir kültürle tanıştı. Tarih, 27 Şubat 2003... Antalya Cumhuriyet Meydanı tıklım tıklım dolu. Az sonra, Türkiye’nin ilk kez evsahipliği yaptığı Dünya Ralli Şampiyonası’nın sembolik startı verilecek. Hem İngilizce, hem de Türkçe olarak açılış konuşması yapan Türkiye Otomobil ve Motor Sporları Federasyonu Başkanı Mümtaz Tahincioğlu, son derece heyecanlı, gururlu ve sevinçli.
 </font>
 <p>
  <font class="content">
   Çünkü, dört ay gibi kısa bir sürede, üstelik olumsuz hava şartlarına rağmen tüm hazırlıklar tamamlanmış. Ayrıca, savaşı bahane edip Türkiye, gelmek istemeyen ünlü pilotların hepsi, start almak için kuyrukta bekliyor. Kimler yok ki Antalya’da? Carlos Sainz, Richard Burns, Sebastian Loeb, Petter Solberg, Colin McRae, Marcus Gronholm, Tommi Makinen...
   <br/>
   <br/>
   Startı Antalya Büyükşehir Belediye Başkanı Bekir Kumbul ile birlikte veren Antalya Valisi Alaaddin Yüksel, bu büyük organizasyon nedeniyle tüm Antalyalılardan evlerine bayrak asmalarını istiyor. Sonra teker teker tüm otomobiller start alıp özel seyirci etabının gerçekleştirileceği Konyaaltı mevkiine gidiyorlar. Konyaaaltı Plajı’nın hemen gerisine yapılan 1.5 kilometrelik pist alanı da tıklım tıklım. On bin kişilik portatif tribünler dolup taştığı gibi, etraftaki kayaların üzerleri de insan kaynıyor. Herkes, birbirinden ünlü pilotların gösterisini merakla beklerken, otomobiller ikişer ikişer start alıp seyircilere heyecanlı anlar yaşatıyor.
   <br/>
   <br/>
   Köylülerden pilotlara eleştiri!
   <br/>
   <br/>
   Özel seyirci etabı, Peugeot pilotu Gronholm’ün zaferiyle sonuçlandıktan bir gün sonra, gerçek ralli başlıyor. Elli civarındaki Türk gazeteci olarak, zirveleri karla kaplı olan 2 bin metre yüksekliğindeki Toros Dağları’na pilotlardan önce çıkmak için sabah saat 6’da kalkıp tüm hazırlıklarımızı yapıyoruz. Kış sezonunda fazla turist olmadığı için Antalya—Kemer arasında koltuklarını dolduramayan otobüslerle güneş henüz doğmadan Toroslar’ın zirvesine doğru tırmanmaya başlıyoruz. Dağdaki tüm kavşaklarda görevlilerin olması ve herkese yardımcı olmaya çalışmaları, organizasyonun mükemmele yakın olduğunun ilk sinyallerini veriyor.
   <br/>
   <br/>
   İki saatlik tırmanıştan sonra Phaselis etabına varıyoruz. Çok sayıdaki gazeteci ve rallisever heyecanla yarışı bekliyor. Yarım saatlik bekleyişten sonra start veriliyor. Gronholm, Sainz ve Colin Mc Rae gibi ünlü pilotlar tozu dumana katarak amansız bir mücadeleye başlıyorlar. Fotoğrafçılar için ilginç görüntülerin oluştuğu yarışlara çevredeki köylüler de büyük ilgi gösteriyor. Yarışlara çok çabuk adapte oldukları gözlenen köylüler arasında ilginç diyaloglar da geçiyor. Genç bir köylü, pilotların virajlarda yavaşlamasını eleştirerek, “Ben bunlardan daha hızlı dönerim vallaha!” diyor. Biraz yaşlı olanı ona katılmıyor: “Sen öyle diyorsun; ama akıllı insan işi değil bu.” Bu iki köylü arasındaki diyalog yine devam ediyor. Genç olan: “Bu yarışlar her yıl yapılacakmış. Bizim köyün yolları yarışlar devam ettiği sürece asfaltlanmaz artık.” Bu arada junior kategorisinde yarışan bir pilot, köylülerin bulunduğu virajı diğerlerinden yavaş dönerken sözü yaşlı olan alıyor: “Fazla benzin yakmasın diye gaza yüklenmiyor herhalde.”
   <br/>
   <br/>
   Erkek köylüler bunları konuşurken, kadın köylülere de kulak veriyoruz. Başlarına düğüne gider gibi beyaz tülbent örten köylü kadınlar, biraz utangaç davranıp yarışları geriden izlemeyi tercih ediyorlar. Yanlarına gidip hallerini hatırlarını soruyoruz. Onlar da bize kaç tane arabanın yarıştığını... ‘60 küsur’ cevabını verince kadınlardan biri hemen dua etmeye başlıyor: “İyi anam iyi. Allah din iman kuvveti versin de her yıl böyle güzel güzel yarışsınlar.” Kadınların yanından uzaklaşırken, üniversite öğrencisi olan iki rallisevere kulak misafiri oluyoruz. Biri “Bunlar manyak ya! Direksiyonu sola çeviriyorlar, araba sağa dönüyor.” derken; diğeri de “Hakikaten fizik kurallarına ters.” diyerek hayretini dile getiriyor.
   <br/>
   <br/>
   Rallicilere bazlama
   <br/>
   <br/>
   Subaru pilotu Solberg’in kazandığı Phaselis’in ardından Perge etabını izlemek üzere yola çıkıyoruz. Toroslar’ın zirvesindeki toprak yollarda epey bir yolculuk yaptıktan sonra Kemer’in yayla köylerinden Söğütcuması’na varıyoruz. Söğütcuması'nın kadınları, üç günlük fırsatı iyi değerlendirip üç—beş kuruş kazanmak için gözleme yapıyorlar. Fotoğraflarının çekilmesi hoşlarına giden kadınlar, güleryüzlü hizmetlerinden dolayı görevlilerden ve ralliseverlerden tam not alıyorlar. Bu arada, gözleme yapan kadınların kartondan tabelası da gözlerden kaçmıyor: “Patatesli gözleme, peynirli gözleme, katmer, çay, bazlama, şifalı bitki çayları, rallicilere başarılar.”
   <br/>
   <br/>
   Karton tabela rallicilere başarılar dilese de ünlü markaların otomobilleri Toroslar’ın toprak etaplarına fazla dayanamıyor. 58 otomobille başlayan yarışların ilk gününde tam 19 araba yarış dışı kalıyor. Bunlar arasında Monte Carlo Rallisi’nin şampiyonu Sebastian Loeb’in bulunması ise ralliseverleri üzüyor. Yanlış yola giren Loeb, yakıtının bitmesi sonucu yarışa erken veda eden pilotlar arasına girmek zorunda kalıyor.
   <br/>
   <br/>
   Rally Of Turkey’in toprak etapları otomobilleri öylesine zorluyor ki yarışın ikinci gününde de birçok pilot yarışa veda ediyor. Bunlar arasında ilk günün lideri Rovenpera (Peugeot) ile WRC (World Rally Championchip) kategorisindeki tek temsilcimiz Serkan Yazıcı (Ford Hazır Kat) da bulunuyor. Her iki pilot da 10. etap olan Myra’da yarış dışı kalıyor. Rovanpera’nın yarış dışı kalmasından sonra Citroen pilotu İspanyol Carlos Sainz liderliği ele geçiriyor. 12 otomobilin yarışlardan çekilmek zorunda kaldığı ikinci gün Sainz’ın liderliğiyle sona eriyor. 29 otomobille başlayan son günün beş etabını sırasıyla C. McRae (Citroen), R. Burns (Peugeot), F. Duval (Ford), M. Gronholm (Peugeot) ve M. Gronholm ilk sırada tamamlıyor; ancak genel klasmanda 41 yaşındaki Sainz (Citroen) kürsünün en üst basamağında yer almayı başarıyor.
   <br/>
   <br/>
   58 otomobille başlayıp 27 otomobille sona eren Antalya’daki Dünya Ralli Şampiyonası, dört ay gibi kısa bir sürede düzenlenmesine rağmen, otoritelerden tam not alıyor. İlk kez evsahipliği yaptığımız organizasyonun ilk şampiyonu olarak tarihe geçen Carlos Sainz, düzenlediği basın toplantısında “Etaplar çok iyiydi, servis alanı çok iyiydi, organizasyon çok iyiydi, kısacası herşey çok iyiydi. Rally Of Turkey, bundan sonra yaz başında ya da yaz sonunda düzenlenirse daha iyi olur.” diyor. 40 bine yakın kişinin canlı olarak, 500 milyona yakın kişinin de televizyonlardan izlediği organizasyonun eksiksiz düzenlenmesinden dolayı çok mutlu olan Mümtaz Tahincioğlu ise önümüzdeki yıldan itibaren Rally Of Turkey’in nisan—mayıs ya da eylül—ekim aylarında düzenleneceğini müjdeliyor. Birçok kişi Antalya’dan güzel anılarla ayrılırken, Toroslar’ın zirvesindeki gözlemeci kadınlar da bir yıl sonraki yarışları iple çekmeye çoktan başlıyorlar.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2457), [web.archive.org (arşiv bağlantısı)](http://web.archive.org/web/20031230234626/http://www.aksiyon.com.tr:80/detay.php?id=2457)
