# "Sydney'in rövanşını alacağım"

*Necati Kola Bilinmeyen-tarih*

<div>
 <font>
  <img border="0" height="1" src="/web/20050227031015im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031015im_/http://www.aksiyon.com.tr/resim/366/70.jpg" vspace="5"/>
  </p>
 </font>
 <font class="content">
  Şampiyon güreşçi Harun Doğan, günah keçisi haline getirildiği Sydney Olimpiyatları’ndan sonra çok büyük acılar çekti. Aylarca uyuyamadı, evinden dışarı çıkamadı, eşiyle dahi konuşmadı, strese yenik düşen anne ve babası kalp ameliyatı geçirdi... Şimdi iseyeniden eski günlerine  dönmek ve Sydney'in rövanşını almak istiyor
 </font>
 <br/>
 <p>
  <font class="content">
   Güreşçi Harun Doğan, Sydney 2000 Olimpiyat Oyunları’nda tüm branşlarda alınan başarısızlıkların örtbas edilmesi için kurban seçilmişti. Yenildiği bir maçta Ay—Yıldızlı mayoyla güreşmemesi, sonraki maçta da mindere çıkmaması, medyanın diline düşmesine sebep olmuş, irtica ve vatan hainliğiyle suçlanmış, hiçbir yetkili de ona sahip çıkmamıştı. Spordan sorumlu Devlet Bakanı Fikret Ünlü’nün, Harun Doğan’a iki yıl ceza verildikten sonra yaptığı ‘Çocuklar aslında mayo konusunda haklıydı’ açıklaması ise çok geç kalmıştı. Yıldızlarda iki kez dünya şampiyonu, gençlerde bir kez dünya ikincisi, ümitlerde bir kez Avrupa ikincisi, büyüklerde birer kez dünya, Avrupa ve Akdeniz Oyunları şampiyonu, birer kez dünya ve Avrupa ikincisi, bir kez de dünya üçüncüsü olan Harun Doğan ve ailesi, bu suçlamalardan sonra hayatlarının en zor günlerini geçirmişti. Biz de, geçtiğimiz günlerde Sofya’da düzenlenen Dünya Serbest Güreş Şampiyonası’nda moralsizlik, stres ve idmansızlık nedeniyle dereceye giremeyen Harun Doğan’ın Gebze’deki evine misafir olduk ve geride kalan bir yıllık dönemde çektiği sıkıntılara kulak verdik.
   <br>
    <br>
     ‘Günah keçisi ben oldum’
     <br>
      <br>
       — Sydney öncesinden başlayalım istersen. Olimpiyatlar başlamadan evvel moral ve fizik gücünüz nasıldı?
       <br/>
       <br/>
       Sydney öncesinde gerek benim, gerekse arkadaşlarımın morali ve fizik gücü çok iyiydi. Ben Avrupa ve dünya şampiyonu olmanın verdiği moralle oldukça iddialıydım. Arkadaşlarım da öyle... Olimpiyatlara bir buçuk ay kala bizi özel bir turnuvaya gönderdiler. Orada yedi—sekiz kilo düşmem gerekti. Sonuçta birinci oldum; ama kasığımda ve belimde sakatlık meydana geldi. Olimpiyatlardan bir ay önce Sydney’e gitmemiz de bizi motivasyon açısından zor duruma soktu. Ayrıca, bir kilo da olimpiyatlarda düşmem beni olumsuz etkiledi. Bütün bu olumsuzluklar ister istemez maçlara yansıdı ve başarılı olamadık.
       <br/>
       <br/>
       — Ay—Yıldızsız mayoyla güreşmen, vatan haini ve irticacı olarak suçlanmana sebep oldu.
       <br/>
       <br/>
       Benim Sydney’de suçsuz olduğumu herkes biliyor. Ben Türk milletini her zaman gururla ve şerefle temsil eden bir sporcuyum. Bugüne kadar sayısız madalya kazandım, İstiklal Marşı’nı defalarca çaldırdım. Çocukluğum ve gençliğim bu ülkeye hizmet etmekle geçti. Hizmet etmeye de devam edeceğim. Ben, Kurtuluş Savaşı’nda altı yıl savaşan ve gözlerini kaybeden bir gazinin torunuyum. Yaşananlar çok kötü ve komik şeylerdi. Bütün branşlarda alınan kötü sonuçların örtbas edilmesi için birinin kurban edilmesi gerekiyordu ve o günah keçisi ben oldum. Bu, ülkemizde hep olan şeyler maalesef.
       <br/>
       <br/>
       — Galip geldiğin maçlarda giydiğin formalar nasıldı? O formalarda Ay—Yıldız var mıydı?
       <br/>
       <br/>
       Evet. Yokmuş yani... Onun da herkes sonradan farkına vardı. Çünkü, FILA’nın yeni belirlediği mayolar vardı. O mayoları hiçbir ülkenin güreşçisi giymedi. Koltuk altlarını da kapattığı için rakibe avantaj sağlıyordu. Kimse giymeyince biz de giymedik. Dört yılda bir yapılan dünyanın en büyük spor organizasyonunda en küçük avantaj bile çok önemli. Olimpiyatlardaki maçlar bir bakıma soğuk savaş. Suçlamalara maruz kaldığım maça da tam ısınmışım, konsantre olmuşum, kazanmaktan başka birşey düşünmüyorum... Masörümüz Sebahattin abiye eski mayolardan birini getirmesini istedim. O da çantadaki dört mayodan birini çıkartıp getirmiş. O da benim antrenman mayommuş. O heyecanla hiç fark etmemişim. Sadece ben değil, hiç kimse fark etmemiş. Orada bakanımız Fikret Ünlü vardı, Gençlik Spor Genel Müdürü Kemal Mutlu vardı, Güreş Federasyonu Başkanı Ahmet Ayık vardı... Sonradan onlar da bana fark etmediklerini söylediler.
       <br/>
       <br/>
       — Mindere çıkmadığın maç da Ay—Yıldız olayına tuz biber ekti ve seni suçlayanlar için bir koz oldu.
       <br/>
       <br/>
       Söylediğim gibi ben Türkiye’yi başarıyla temsil eden şampiyon bir güreşçiyim. Sydney’de de şampiyonluğa konsantre olmuşum ve şansım kalmayınca yıkılmışım. Şampiyon bir güreşçi olarak toleransımızın olması lazım diye düşünüyorum. Kaldı ki bu şekilde mindere çıkmayan birçok yabancı güreşçi var.
       <br/>
       <br/>
       ‘Kimse beni dinlemiyordu’
       <br/>
       <br/>
       — Türkiye’de bir numaralı gündem maddesi haline geldiğini ilk duyduğunda neler hissettin?
       <br/>
       <br/>
       Çok üzüldüm, çok... Hayatın boyunca ülkene hizmet etmeye çalışıyorsun, bir anda hiç hak etmediğin suçlamalara maruz kalıyorsun. Bir insanı suçlamak, karalamak, şampiyon bir sporcuyu harcamak bu kadar kolay olmamalı. Takımdaki diğer arkadaşlarım da Ay—Yıldız olmayan mayolarla güreşmişlerdi; ama Yüksel Şanlı ile ben kurban edildik.
       <br/>
       <br/>
       — Ondan sonra Türkiye’ye döndünüz...
       <br/>
       <br/>
       Türkiye’ye döndük, gerekli açıklamaları yaptım; ama hiç kimse beni dinlemiyordu. Medya, kendi söylediklerini kabul ettirmeye çalışıyordu. Benim söylediklerim o kadar da umurlarında değildi. Gençlik Spor Genel Müdürlüğü Ceza Kurulu da bana iki yıl güreşmeme cezası verdi. Böyle olunca ben de hiç konuşmamaya ve haklılığımı ispat etmek için hukuk mücadelesi vermeye karar verdim.
       <br/>
       <br/>
       ‘Eşimle dahi konuşmuyordum’
       <br/>
       <br/>
       — Sydney’den hemen sonraki psikolojin nasıldı?
       <br/>
       <br/>
       Psikolojik olarak yıkılmıştım. Suçlamalar beni çok yıpratmıştı. Eve kapandım. Evden dışarıya hiç çıkmıyordum, eşimle dahi konuşmuyordum. Üç ay boyunca geceleri hiç uyuyamadım. Bir sağa, bir sola dönüp düşünüyordum: Acaba neden böyle oldu, neden ben seçildim? Anlatılması zor. Nasıl anlatayım? İnsan kafayı yiyecek duruma geliyor yani. En sonunda bunun böyle gitmeyeceğine karar verdim ve memleketim Kahramanmaraş’a gittim. Köyde bir ay kadar dayımın evinde kaldım. Televizyon yoktu, radyo yoktu, gazeteler yoktu... Orada kendimi epey toparladım, rahatladım. Sonra tekrar Gebze’ye döndüm, yavaş yavaş antrenman yapmaya çalıştım. Tabii o arada mahkeme süreci devam ediyordu. Acaba tekrar güreşe dönebilecek miyim, dönemeyecek miyim, diye kara kara düşünüyordum.
       <br/>
       <br/>
       ‘Annem ve babam kalp ameliyatı geçirdi’
       <br/>
       <br/>
       —Yetkililerden derdini paylaşan oldu mu hiç?
       <br/>
       <br/>
       Benim derdimi ailemden, hocalarım Avni Tarhan’dan, Mehmet Çakman’dan, Muhammet Oruç’tan ve kulübümden başka kimse paylaşmadı. Bir de Gebze halkı beni gerçekten bağrına bastı. Yolda karşılaştığımız insanlar, ‘Biz seni biliyoruz. Moralini bozma. Senin bu zorlukları aşacağına inanıyoruz’ gibi sözlerle beni teselli etmeye çalıştılar.
       <br/>
       <br/>
       — Ailenin psikolojik durumu nasıldı?
       <br/>
       <br/>
       Ailem de en az benim kadar sıkıntı yaşadı, psikolojik olarak sarsıldı. Sydney sonrasında bana yapılan suçlamalar nedeniyle hem annem, hem de babam kalp ameliyatı geçirdiler. Annemde zaten şeker ve tansiyon vardı. Bu suçlamalar onu iyice yıprattı. Gerçekten zor günlerdi. Bir anne—baba için hakikaten kolay değil. Çünkü biliyorlar beni; benim nereden nereye geldiğimi, hangi zorlukları yaşayarak bugünlere geldiğimi. Ben Kahramanmaraş Güreş Eğitim Merkezi’nde güreşe başladığımda eşofmanım yoktu, ayakkabım yoktu. En lüks yiyeceğim ekmek arası soğandı. Bana ve aileme en acı gelen de buydu. Onca yokluktan geliyorsun, şampiyon oluyorsun; ama kıymetin bilinmiyor, bir kalemde silinip atılıyorsun.
       <br/>
       <br/>
       ‘Şimdi top bende’
       <br/>
       <br/>
       — Mahkeme seni haklı bulunca ilk yaptığın şey ne oldu?
       <br/>
       <br/>
       On bir ay kadar süren mahkeme sonucunda haklı olduğum ortaya çıktı ve cezam iptal edildi. Ben de hemen bir dilekçe yazarak Milli Takım kampına katıldım. Harun Doğan’ın kim olduğunu tekrar göstermek istiyordum çünkü. Bu arada Sofya’daki Dünya Şampiyonası’na da çok az bir süre kalmıştı. Çalışmaya başladım, kampta birkaç sakatlık geçirdim. Dediğim gibi, herşeye rağmen Sofya’da mutlaka dünya şampiyonu olup beni suçlayanlara cevap vermek istiyordum. Ama olmadı. Gerek maç eksikliği, gerek idman eksikliği, gerek üzerimdeki baskı, gerek omuzumdaki sakatlık, gerekse çok kısa bir sürede on kilo düşmem beni olumsuz etkiledi. Ama yine de ben ilk turu geçtiğim takdirde o moralle finale kadar yükseleceğime inanıyordum. İlk turda güçlü rakiplerle eşleşmem ve hakem hataları da elenmeme sebep oldu.
       <br/>
       <br/>
       — Sofya’da da başarısız olman seni karamsarlığa itti mi?
       <br/>
       <br/>
       Hayır. Ben kesinlikle karamsar değilim ve tekrar eski günlerime döneceğim. Benim yaşım daha çok genç. 18 yaşımdayken büyüklerde altın madalya kazanmış bir sporcuyum ve özel yeteneklerim var. 2004 Olimpiyatları’na kadar daha iki Avrupa ve iki dünya şampiyonası var. Ve ben olimpiyat şampiyonu olmadan güreşi bırakmayacağım. Ben kendimi iyi tanıyorum; hırslıyım, azimliyim, inançlıyım, Allah’ın izniyle de başaracağım. Antrenörüm Muhammet Oruç ile bir çalışma programı yapacağız ve birkaç hafta dinlendikten sonra sıkı bir şekilde antrenmanlara başlayacağız. Ailem ve spor dışında herşeyi hayatımdan çıkardım. Bunca başarıdan ve olaydan sonra bırakıp gitmek olmaz.
       <br/>
       <br/>
       — Rövanşı mutlaka almak istiyorsun yani...
       <br/>
       <br/>
       Evet, rövanşı almak istiyorum. Şu an top bende ve bu top gol olacak. Başka alternatif yok.
       <br/>
       <br/>
       E—mail: kolaca@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12314), [web.archive.org (arşiv bağlantısı)](http://web.archive.org/web/20050227031015/http://www.aksiyon.com.tr:80/detay.php?id=12314)
