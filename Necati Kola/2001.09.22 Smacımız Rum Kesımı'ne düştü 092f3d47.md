# Smacımız Rum Kesımı'ne düştü

*Necati Kola 2001.09.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'nin 33 altın, 15 gümüş ve 12 bronz madalya ile Fransa, İtalya ve İspanya'nın ardından dördüncü olduğu Akdeniz Oyunları, geçtiğimiz hafta Tunus'ta sona erdi.
  </font>
 </div>
 <div id="newsText">
  <font class="detail-text">
   Özellikle atletlerimizin, genç güreşçilerimizin ve haltercilerimizin gösterdikleri performans geleceğe güvenle bakabilmemiz için önemliydi; fakat daha da önemli olan bir şey vardı: Türkiye ile Kıbrıs (Rum Kesimi olarak değil, Kıbrıs olarak sahaya çıktı) arasında oynanan voleybol maçı... Türkiye'nin 30 galip geldiği müsabakada Gençlik ve Spor Genel Müdürü Kemal Mutlu'nun talimatıyla bir pankart açıldı. Dünyanın dikkatini Kuzey Kıbrıs Türk Cumhuriyeti'ne uygulanan spor ambargosuna çekmek için açılan bu pankartta Fransızca olarak şöyle yazıyordu: 'Kuzey Kıbrıs Türk Cumhuriyeti'ne uygulanan sportif ambargoyu protesto ediyoruz.' Tunus polisi, bu pankarta hemen el koyarken, maçı izleyen Rum taraftarlar da üzerinde Kıbrıs'ın tamamı bulunan bayraklarını sallayarak olaya tepki gösterdiler. Bugüne kadar Kıbrıs Rum Kesimi takımlarıyla maç yapmaktan kaçınan Türkiye'nin bu maçı neden oynadığının cevabını Gençlik ve Spor Genel Müdürü Kemal Mutlu'dan alacağız; ancak önce geçmişe kısaca bir göz atalım.
   <br/>
   <br/>
   Kuzey Kıbrıs'ta sporun seyri
   <br/>
   <br/>
   Türkiye'de olduğu gibi Kuzey Kıbrıs'ta da futbol çok seviliyor ve Kıbrıs Türk Futbol Federasyonu'nun kuruluşu 1955'e, yani müşterek devletin kuruluşunun öncesine dayanıyor. O zamanlar spor, devletin değil, belediyelerin ve cemaatlerin kontrolü altındadır. Dolayısıyla Rumlar'ın sportif alanda Türkler'e karşı hiçbir zaman egemenlikleri olmamıştır. FIFA'ya üyelik için başvurulur, özellikle 1962 yılında girişimler yoğunlaştırılır, tam belirli bir aşamaya gelindiğinde 1963 olayları meydana gelince girişimler de durma noktasına gelir. 1968 yılına kadar futbol, mücahitler arasında bölük maçları şeklinde oynanır. Bu seneden itibaren tekrar düzenli ligler kurulur, FIFA'yla temasa geçilir. 1975 yılında, üyelik kabul edilmez ama FIFA, Kuzey Kıbrıs'a özel bir izin verir. Muhtemel bir üyeliğe karşı hazır olması için, yabancı takımlarla dostluk maçı oynayabilmesine imkan tanıyan bir izindir bu. Bu izne dayanarak Kıbrıs Türk Kesimi, çeşitli takımlarla dostluk maçları yapar, Akdeniz ve İslam Ülkeleri Oyunları'na katılır.
   <br/>
   <br/>
   Devlet kurulunca ambargo başladı
   <br/>
   <br/>
   Tam üyelik kararı beklenirken, 1983'te Kuzey Kıbrıs Türk Cumhuriyeti Devleti'nin kurulmasıyla FIFA'ya karşı suç işlenmiş olur. FIFA yetkilileri, 'Madem devlet kurdunuz, Birleşmiş Milletler tanısın, sizi üyeliğe öyle kabul edelim' derler ve vermiş oldukları izni de iptal ederler. Bu tarihten sonra dış dünya ile bağlar tamamen kopar. Zaman zaman kamp yapmaya gelen yabancı takımlarla maç yaparak ambargo delinmeye çalışılır. Gençlerbirliği ile bir maç yapılır fakat bu takıma ceza gelir, Romanya'nın Dinamo Bükreş takımıyla bir maç yapılır, engellemeler sonucunda bu takım da Kuzey Kıbrıs'tan ayrılmak zorunda kalır. 1995'e kadar uygulama böyle devam eder. 1995 yılında, Kuzey Kıbrıs Türk Cumhuriyeti'nin kuruluş yıldönümü kutlamaları çerçevesinde Galatasaray ile Kocaelispor'un bir dostluk maçı yapması kararlaştırılır. Ancak FIFA, Rumlar'ın şikayeti üzerine çok ağır bir yazı göndererek bu maçın yapılmasını yasaklar. Hem Türkiye, hem Kuzey Kıbrıs Türk Cumhuriyeti Futbol Federasyonları'na bildirilen yazıda; Kuzey Kıbrıs'ın Türkiye'nin işgali altında olduğu, işgal altındaki topraklarda Kıbrıs Rum Devleti Futbol Ferederasyonu'nun kanuni hakkı bulunduğu, onların izni olmadan maç yapılamayacağı, her türlü futbol aktivitesinin yasaklandığı kaydedilmektedir.
   <br/>
   <br/>
   FIFA, sahaların tarla olmadığını gördü
   <br/>
   <br/>
   Bu çok ağır uyarıya karşılık Kıbrıs Türk Futbol Federasyonu, FIFA'ya cevabi bir yazı gönderir. Şenes Erzik'in de katkılarıyla Aralık 1995'te Paris'te yapılan FIFA toplantısına Kıbrıs Türk Futbol Federasyonu yetkilileri de katılır ve problemler toplantı gündemine alınır. Toplantı sonucunda FIFA, Kıbrıs'a üç kişilik bir heyet göndermeyi kararlaştırır. Nisan 1996'da Kıbrıs'a gelen heyet, her iki kesimde de incelemelerde bulunduktan sonra iki tarafın yetkilileriyle ortak bir toplantı yapar. Kuzey Kıbrıs'ta futbolun tarlalarda oynanmadığını gören heyetin toplantı sonrasında bir önerisi olur: Bu problemlerin giderilmesi için her iki takımın bir dostluk maçı yapması lazım. Kıbrıs Türk Federasyonu'nun amacı ambargonun kalkması ve FIFA'ya üyelik olduğu için bu teklifi kabul eder fakat Rum tarafı tamamen politik düşündüğü için kabul etmek işlerine gelmez. Çünkü onlara göre, Türkler'le maç yapmak demek, Kuzey Kıbrıs Türk Cumhuriyeti'ni tanımak demektir. Rumlar istemese de 1996'nın temmuz veya ağostos aylarında her iki ülkenin genç takımlarının bir maç yapması gündeme gelir. Fakat Rum gençlerinin motosikletlerle sınırı geçme eylemleri ve akabinde meydana gelen sınır olayları bu maçın oynanmasını engeller. Bu arada, futboldaki gelişmelerin diğer branşlarda da yaşandığını belirtelim.
   <br/>
   <br/>
   Mutlu: Taktik değiştirdik
   <br/>
   <br/>
   Evet, geçmişte bunlar yaşanmasına rağmen her iki ülke Akdeniz Oyunları'nda karşı karşıya geldi. Üstelik Rum Kesimi, Kıbrıs olarak katılmasına rağmen... Acaba, Türkiye'nin Kıbrıs politikasında bir değişiklik mi olmuştu? Gençlik ve Spor Genel Müdürü Kemal Mutlu'ya Akdeniz Oyunları'ndan döner dönmez makamında sorduk. Mutlu, politikada bir değişiklik olmadığının altını çizerek şunları söylüyor: 'Kıbrıs Rum Kesimi ile ilgili olarak Dışişleri Bakanlığı'nın öteden beri uyguladığı bir politika var, devlet politikası halinde. Bir de sporda uygulamalar var. Spordaki uygulamalar ile devletin politikası zaman zaman birlikte ele alınabilir, zaman zaman da bağımsız giderler. Spor, milletleri biraraya getiren evrensel bir olaydır ve sporu idare eden evrensel kurumlar vardır. Bu kurumlardan biri de Uluslararası Olimpiyat Komitesi. Bu kurumların hazırladığı statüye göre organizasyonlar düzenleniyor. Akdeniz Oyunları'na da Akdeniz'e kıyısı olan 23 ülke katıldı. Bunlardan biri de Kıbrıs Rum Kesimi. Hal böyle olunca birçok branştan birinde mutlaka bu ülke ile eşleşiyoruz. Karşılaşmaya çıkmadığın takdirde de hükmen yenik sayılıyorsunuz. Ben Akdeniz Oyunları'ndan önce böyle bir ihtimale karşı Dışişleri Bakanlığı'nın görüşlerini aldım. Bir sakınca olmayacağı kanaatı hasıl olunca da yarışmalara rahat bir şekilde katıldık.'
   <br/>
   <br/>
   Kemal Mutlu'nun Rum Kesimi'nin oyunlara Kıbrıs olarak katılması ve Kuzey Kıbrıs'a uygulanan spor ambargosu konusundaki görüşleri de şu şekilde: 'Rum Kesimi'nin Kıbrıs olarak katılması tenkidimize mazhar olan bir konudur. Çünkü, bayrakları Kıbrıs'ın tümünü gösteren bir bayrak. Biz ikili görüşmelerde bunu kendilerine soruyoruz. 'Yarısı bizim olduğu halde neden hepsini bayrağınızda gösteriyorsunuz?' diye. Onlar da kendilerini daha önceki Kıbrıs'ın devamı olarak görüyorlar. Bu çözüme kavuşur mu, onu zaman gösterecek. Benim kişisel düşüncem şu: Spor karşılaşmalarını daha da sıklaştırarak haklı olduğumuz meseleleri daha güçlü bir şekilde savunmalıyız. Bildiğiniz gibi Çin ile Amerika masa tenisi müsabakalarıyla aralarındaki gerginlikleri giderdiler ve şu anda her alanda ilişkilerini geliştiriyorlar. Şu anda Kıbrıs'ta iki ayrı devlet, iki ayrı parlamento var. Bunu dünya kavramış değil. Türk kesimine spor ambargosu uygulanması da yanlış. Türk gençleri en güzel tesislere sahip olmalarına rağmen uluslararası organizasyonlardan mahrum bırakılıyorlar. Mesela, Tunus'taki oyunlara Akdeniz'e kıyısı olmayan Andorra misafir olarak davet edilmişti. Kuzey Kıbrıs'ın önümüzdeki Akdeniz Oyunları'na en azından misafir ülke olarak davet edilmesi için girişimlerimizi sıklaştıracağız.'
   <br/>
   <br/>
   Türk Kesimi'nden Türkiye'ye teşekkürler
   <br/>
   <br/>
   Rum Kesimi ile yapılan maçta Türk Kesimi'ne uygulanan ambargonun protesto edilmesi Kuzey Kıbrıs'ta memnuniyetle karşılandı. Kuzey Kıbrıs Spor Bakanı Ahmet Kaşif, Kemal Mutlu'ya gönderdiği teşekkür faksında şöyle diyor: 'Tunus'ta yapılan Akdeniz Oyunları'nda Kuzey Kıbrıs Türk Cumhuriyeti'ne uygulanan spor ambargosunun protesto edilerek sesimizin dünyaya duyurulmasında öncü olan sporcuları şahsınızda en içten dileklerimle kutlarım.'
   <br/>
   <br/>
   Kıbrıs Türk Mücahitleri Derneği de benzer bir faksla Kemal Mutlu'ya teşekkür etti. "Akdeniz Oyunları'nda kafilemiz tercümanı Orhan Atasoy eliyle açılmasını sağladığınız 'Kuzey Kıbrıs Türk Cumhuriyeti'ne uygulanan spor ambargolarını kınıyoruz' içerikli ve gerçeklerin ifadesi olan pankartınız için Kıbrıs Türk Mücahitler Derneği olarak mutluluğumuzu ve takdirlerimizi belirtir, bu yoldaki tüm çalışmalarınızda başarılar dilerim."
   <br/>
   <br/>
   EMail: kolaca@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-7813-smacimiz-rum-kesimine-dustu.html), [web.archive.org (arşiv bağlantısı)](http://web.archive.org/web/20140416082108/http://www.aksiyon.com.tr:80/aksiyon/haber-7813-smacimiz-rum-kesimine-dustu.html)
