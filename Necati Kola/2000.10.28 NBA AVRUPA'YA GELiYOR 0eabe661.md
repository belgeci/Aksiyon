# NBA AVRUPA’YA GELiYOR

*Necati Kola 2000.10.28*

<div>
 <p class="spot">
  NBA sistemine geçerek  izlenirliğini artırmayı düşünen  Avrupa basketbolu, FIBA'nın  Suprolig'i ile ULEB'in Eurolig'i  arasında kalınca eski ilgisini de kaybetti. Şu andaki  genel tablo kötü ama Eurolig  Suprolig'den daha iyi bir  görüntü çiziyor. Bu gidişle  futboldaki özel lig girişimi de geç kalmayacak  gibi görünüyor
 </p>
 <p class="metin">
 </p>
 <img border="0" src="/web/20010502192835im_/http://www.aksiyon.com.tr/2000/308/resimler/nba.jpg"/>
 <p class="metin">
  Her geçen yıl kendini yenileyen, kalitesini sürekli artırarak insanları tribüne ve ekran başına çeken Avrupa basketbolu, bu sezon iki önemli gelişmeye sahne oldu. Birincisi, televizyonlardan daha fazla ilgi görmek için NBA sistemine geçilmesi. İkincisi de en güçlü takımların ikiye bölünmesi. Birinci gelişme, Avrupa basketbolunun televizyon yayınlarıyla bütünleşmesi, maçların daha hareketli geçmesi ve karşılaşmaların yüksek skorlarla sonuçlanması açısından son derece faydalı oldu. İkinci gelişmenin faydalı olduğunu söylemek ise oldukça zor. En güçlü takımlar, Suprolig ile Eurolig arasında dağılınca Avrupa basketboluna olan ilgi azaldı. Hatırlanacağı gibi FIBA, basketbola olan ilgiyi artırmak için Suprolig projesini oluşturmuş, Real Madrid ve Barcelona gibi büyük kulüpler de hantal buldukları FIBA'ya alternatif olarak ULEB'i (Avrupa Basketbol Kulüpleri Birliği) kurmuşlardı. Amaçları televizyon yayınlarından daha fazla para kazanmaktı.
 </p>
 <p class="metin">
  Eurolig, Suprolig'i solladı
 </p>
 <p class="metin">
  Hem Suprolig'in, hem de Eurolig'in maçları iki hafta önce başladı. Şu ana kadar oluşan tabloya baktığımızda Eurolig lehine bir sonuç çıkıyor. ULEB kuruluş aşamasındayken Eurolig'in başarısız olacağı, maçların Demirperde ülkelerinin üçüncü sınıf hakemleriyle yönetileceği, sonuçta yine FIBA çatısı altında toplanılmasının kaçınılmaz olacağı söyleniyordu. Şimdi söylenenler ise bunun tam tersi. İspanya'nın Telefonica şirketinin 35 milyon dolarlık desteğini arkasına alan ULEB, Avrupa'nın en iyi hakemleriyle üç yıllığına 150 bin dolara anlaşarak hakem problemini çözdü. FIBA'nın ve bazı ülke federasyonlarının baskılarına rağmen başta İtalya, İspanya ve Yunanistan kulüpleri olmak üzere 24 takım Eurolig'de yer aldı. Bu takımlar, altışar takımdan oluşan dört gruba ayrıldı. İngiliz yayın kuruluşu ISL'nin 15 milyon dolarlık desteğini arkasına alan FIBA'nın Suprolig'i ise beklenenin aksine daha sönük bir tablo çizdi. Ülker ve Efes'in de yer aldığı Suprolig'in seyirci sayısı, Eurolig'in seyirci sayısının yarısı kadar. Tüm uğraşlara rağmen Suprolig'de ancak 20 takım yer aldı. FIBA da bu takımları onarlı iki gruba ayırdı. Gruplardaki zayıf takımların çokluğu kalitesiz maç sayısını artırıyor, heyecanı ise azaltıyor.
 </p>
 <p class="metin">
  ULEB'de üç temsilcimiz var
 </p>
 <p class="metin">
  2001 Avrupa Basketbol Şampiyonası'nı organize edecek olan Türkiye, şimdilik FIBA'nın yanında yer almayı uygun gördü ve ULEB'in Eurolig'ine takım göndermedi. Ancak şu anda Türkiye'den üç isim Eurolig'de mücadele veriyor. Recep Ankaralı hakem olarak, Yunanistan'ın AEK takımında oynayan İbrahim Kutluay ve Portekiz'in Ovarense kulübünde forma giyen Mustafa Şahin de oyuncu olarak Türkiye'yi temsil ediyorlar.
 </p>
 <p class="metin">
  Otoriteler ULEB diyor
 </p>
 <p class="metin">
  Gelelim Suprolig ve Eurolig hakkında otoritelerin neler düşündüğüne. Zaman Gazetesi Basketbol Yazarı M. Serkan Akcan, gerek bütçe, gerekse katılan takımlar açısından ULEB'in önde olduğunu belirterek şöyle diyor: 'İki gruptan oluşan onar takımlı lig statüsü Suprolig'e olan ilgiyi iyice azalttı. İlk haftalardaki seyirci sayısına baktığımızda Eurolig'in Suprolig'e büyük bir fark attığını rahatlıkla söyleyebiliriz'. Yenibinyıl Gazetesi Spor Yazarı Barbaros Çıdal da Eurolig ile Suprolig'in ileride NBA şemsiyesi altında birleşeceğini ifade ediyor: 'ULEB bu işe kalkışırken bilinmeyen bir takım yerlerden de destek almış olabilir. NBA'in yüklü miktarda paraların döndüğü Avrupa'ya gözünü diktiği ve bu pastadan pay almak istediği dedikoduları yapılıyor. Durum böyle olunca FIBA'nın bu iki dev sermaye gücüne daha fazla dayanması mümkün görünmüyor. Önümüzdeki yıl olmasa bile ileriki yıllarda Suprolig ile Eurolig'in NBA şemsiyesi altında birleşeceğini söylemek, komplo teorisinin ötesinde gerçeklik payı da taşıyor'. Basketbolcu İbrahim Kutluay da Eurolig'in daha kaliteli olduğunu düşünenlerden. Kutluay, 'Eurolig, kalite olarak Suprolig'in üstünde. Eurolig'de zor maç sayısı daha fazla. Ne olursa olsun basketbolun bu şekilde parçalanması üzücü ama rekabet sonunda kaliteyi getirecektir. Zaten hangi ligin yaşayıp yaşamayacağına seyirci karar verecek' diyor. Spor Yazarı Yiğiter Uluğ ise her iki ligin de kalitesiz olduğu görüşünde: 'İki tarafta da ilk maçlar sonunda geçen seneki heyecanın zerresi bile yok. İkisi de öksüz birer lig görünümünde. Bu yüzden birleşme kaçınılmaz ama ne şartlar altında olacağı tarafların sezon sonundaki pazarlık güçlerine göre belli olur'.
 </p>
 <p class="metin">
  Bakalım, Avrupa basketbolunun içinde bulunduğu bu zorlu süreçten FIBA mı galip çıkacak, yoksa ULEB mi? ULEB'in başarılı olması durumunda basketboldaki bu kıvılcım futbola da sıçrayabilir, yine Real Madrid ve Barcelona önderliğindeki G—14 kulüpleri UEFA'dan bağımsız bir Süper Lig kurabilirler. Basketbolu piyon olarak kullanan bu kulüplerin böyle bir girişim için yıllardan beri hazırlık yaptıklarını daha önce satırlara dökmüştük. Nitekim, Real Madrid'in patronu Florantino Perez'i geçen hafta başkanlığa seçen G—14 kulüpleri, Avrupa Birliği'nin FIFA ve UEFA'ya ilettiği 'Futbolculara da istedikleri zaman sözleşmelerini feshetme hakkı verilsin' önerisinin kabul edilmesi halinde Süper Lig projelerini hayata geçireceklerini söylediler. Bunu söylerlerken ULEB'in başarısından da büyük cesaret aldılar hiç şüphesiz.
 </p>
 <p class="metin">
 </p>
 <p class="arabaslik">
  FIBA SUPROLİG TAKIMLARI
 </p>
 <p class="metin">
  Ostende (Belçika)	Alba Berlin (Almanya)
 </p>
 <p class="metin">
  B. Leverkusen (Almanya)	N.Mesto (Slovenya)
 </p>
 <p class="metin">
  Wroclaw (Polonya)	Lulea (İsveç)
 </p>
 <p class="metin">
  CSKA (Rusya)	Vilnius (Litvanya)
 </p>
 <p class="metin">
  Pau Orthez (Fransa)	Asvel (Fransa)
 </p>
 <p class="metin">
  Siena (İtalya)	Scavolini (İtalya)
 </p>
 <p class="metin">
  Split (Hırvatistan)	Partizan (Yugoslavya)
 </p>
 <p class="metin">
  Panathinaikos (Yunanistan)	Iraklis (Yunanistan)
 </p>
 <p class="metin">
  Ülkerspor (TÜRKİYE)	Efes (TÜRKİYE)
 </p>
 <p class="metin">
  Maccabi (İsrail)	Raanana (İsrail)
 </p>
 <p class="metin">
 </p>
 <p class="metin">
  ULEB EUROLİG TAKIMLARI
 </p>
 <p class="metin">
  Charleroi (Belçika)	L. Towers (İngiltere)
 </p>
 <p class="metin">
  Lugano (İsviçre)	O. Skyliners (Almanya)
 </p>
 <p class="metin">
  Saint Petersburg (Rusya)	Z. Kaunas (Litvanya)
 </p>
 <p class="metin">
  Olimpija (Slovenya)	Ovarense (Portekiz)
 </p>
 <p class="metin">
  Estudiantes (İspanya)	T. Ceramica (İspanya)
 </p>
 <p class="metin">
  Real Madrid (İspanya)	Barcelona (İspanya)
 </p>
 <p class="metin">
  Paf Bologna (İtalya)	Kinder (İtalya)
 </p>
 <p class="metin">
  Benetton (İtalya)	Verona (İtalya)
 </p>
 <p class="metin">
  Peristeri (Yunanistan)	AEK (Yunanistan)
 </p>
 <p class="metin">
  Olympiakos (Yunanistan)	PAOK (Yunanistan)
 </p>
 <p class="metin">
  Buducnost (Yugoslavya)	Hapoel Kudüs (İsrail)
 </p>
 <p class="metin">
  Zadar (Hırvatistan)	C. Zagrep (Hırvatistan)
 </p>
 <br/>
 <center>
  <a class="anaorta" href="http://web.archive.org/web/20010502192835/mailto:kolaca@hotmail.com">
   kolaca@hotmail.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/308/spor/1.htm), [web.archive.org (arşiv bağlantısı)](http://web.archive.org/web/20010502192835/http://www.aksiyon.com.tr:80/2000/308/spor/1.htm)
