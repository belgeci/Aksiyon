# Sut ve basket...Simdi reklamlar!

*Necati Kola 1995.01.07*

<div>
 <p>
  <font>
   Hizmette sınır yoktur, reklamda da... Reklam için; maymunlar konuşur, gömlekler cırt eder, dağlar şapka çıkarır, sular bile tersine akar. Hizmette sınır tanımayan firmalar, reklamda da sınır tanımıyor. Kitlelerin moral kaynağı spor da reklama alet ediliyor artık.
   <br>
    Türk milleti olarak moral kaynaklarımızdan biri de spor. Spor denince; enflasyonu, zamları, geçim sıkıntısını unutuveriyoruz.
    <br/>
    <br/>
    Haftanın üç gününü maçların kritiğiyle, üç gününü de tahminleriyle geçiriyoruz, kalan bir günde de maç seyrediyoruz. Kitlelerin ekran başına en çok yığıldığı saat, maçlar ve spor programlarının olduğu saatler. Bu saatlerde spordan çok reklam izliyor halkımız. Adeta reklam bombardımanına tutuluyor. Herkes şikayetçi bu durumdan. Reklam arası maç seyrediyoruz diyorlar.
    <br>
     <br>
      Bir de gizli reklam izliyoruz ki, hiç kimse bundan rahatsız olmuyor, farkına da varmıyor aslında. Nasıl mı? Tabii ki basketbol seyrederek. Siz hiç Ülker— Efes maçını seyrettiniz mi? Bu maçı televizyon kanalları naklen yayınlayabilmek için, bu firmalara milyarlar teklif ediyorlar. Bu iki firma 50 dakika ekranda kalarak, üstelik para da alarak reklamlarını yapıyorlar. Diğer taraftan başka bir firma, reklamını yapabilmek için TV kanallarına bir saniye için milyonlar ödüyor.
      <br>
       <br>
        <br>
         <br/>
         BASKETBOLUMUZUN FIRMACASI
         <br/>
         <br/>
         <br/>
         <br/>
         Yıllardır Türkiye’de basketbol var, basketbol ligi var ve son üç— dört yıla kadar önemli bir başarımız yok. Başarı grafiğimiz son yıllarda hızlı bir yükseliş içerisine girdi, Avrupa’da söz sahibi duruma geldik, takımlarımızın son yıllarda kazandığı başarılarla, ilk beşe girdik. Önümüzde sadece Yunanistan, Ispanya, Italya ve Fransa var. Bizi bu duruma firmalar mı getirdi, yoksa kulüpler mi?
         <br/>
         <br/>
         Türkiye 1. Basketbol Ligi’ne baktığımız zaman, takımlarımızın çoğunun firma takımı olduğunu görüyoruz. Firma takımları olmasa sanki Basketbol Ligi de olmayacak. Ligimizdeki firma takımlarına bir bakalım isterseniz: Ülker, Efes, PTT, Tofaş SAS, Meysuspor, Mavi Jeans Ortaköy, Oyak Renault, Antbirlik, Taçspor. Evet 16 takımlı Basketbol Ligimizin yarısından fazlası firma takımı. Bu 16 takımın illere göre dağılımı şöyle; Istanbul 9, Antalya 2, Bursa 2, Ankara 1, Izmir 1, Kayseri 1. Bu da bize gösteriyor ki Türkiye’de 6 ilde basketbol ileri düzeyde. Bu iller de hem nüfus, hem de sanayi yönünden ileri düzeydeki şehirler.
         <br/>
         <br/>
         Bunun mutlaka özel bir sebebi olmalı. Firmaların basketbolu tercih etmeleri konusunda Ülkerspor Kulübü Başkanı Orhan Özokur şöyle diyor: “Ülker, 150’yi aşan ürünüyle zaten tüketici üzerinde bir saygınlık kazanmıştır. Bu saygınlığını TV reklamlarıyla güçlendirirken, spor kulübü ile de imajını büyütme amacını gütmüştür. Bunun için de en uygun spor dalı bizim için basketbol.” Spor yazarı Ismet Badem ise; basketbolun pahalı bir spor olduğunu belirterek, “Bu işi firmalar yapmasın da kim yapsın?” diyor. Bir zamanların güçlü ekipleri Nasaş, Çukurova, Eczacıbaşı, Paşabahçe ve Beslen bunun altından kalkamadı ve basketbol şubesini kapatmak zorunda kaldılar. Niçin? Ismet Badem, bu soruya ise şöyle cevap veriyor: “Tabii bunu yaparken planlı programlı olmak, iyi bir teknik menajerle çalışmak lazım. Bunu Ülker çok iyi başardı. Kurulduğu ilk yıl, Türkiye’de final oynadı.”
         <br/>
         <br/>
         Evet, firma takımlarımız, reklam amacıyla basketbola soyundular.
         <br/>
         <br/>
         En iyi reklam için, en iyi takım kurmaya çalıştılar, her firma böyle yapınca rekabet arttı. Önceleri basketbola pek ağırlık vermeyen büyük kulüpler; Fenerbahçe, Galatasaray, Beşiktaş da firmaların gerisinde kalmamak için bu işe ciddiyetle sarıldılar. Şimdiye kadar Avrupa’da başarı elde edemeyen Fenerbahçe, bu yıl başarılı bir şekilde, Avrupa Kupası’nda mücadelesini sürdürüyor. Fenerbahçe’nin bu duruma gelmesinde firmalarla rekabetinin payı büyük hiç kuşkusuz.
         <br/>
         <br/>
         <br/>
         <br/>
         SADECE REKLAM IÇIN MI?
         <br/>
         <br/>
         <br/>
         <br/>
         Bu kulüplerimizi, sırf reklam için spora eğiliyorlar diye suçlamayalım. Aslında seviyorlar da. Firmalar basketi sevdiği için mi yoksa reklam için mi tercih ediyorlar? Bunun yüzde kaçı sevgi, yüzde kaçı reklam?
         <br/>
         <br/>
         Bu sorumuza Ülkerspor Kulüp Başkanı Orhan Özokur, şu cevabı veriyor: ‘Yüzde elli sevgi, yüzde elli reklam.’ Efes  Kulübü Basketbol Şubesi Kaptanı Pano Natof ise; ‘Bizim asıl hedefimiz, basketbolu bir yerden bir yere getirmek. Bizim için yüzde 75 sevgi, yüzde 25 de reklam. Buna reklam değil de, spora gereken önemi vererek elde edilen saygınlık desek daha doğru olur’ diyor.
         <br/>
         <br/>
         <br/>
         <br/>
         FIRMA TAKIMLARI DAHA BAŞARILI
         <br/>
         <br/>
         <br/>
         <br/>
         Firma takımlarının daha başarılı olmasının sebeplerine gelince; firmalar bu işe daha profesyonel yaklaşıyor. Finans sorunları yok. Kulüplerde olduğu gibi sık sık yönetim değişmiyor. Bu sayede orta ve uzun vadeli planlar ve yatırımlar yapabiliyorlar. Kulüp içi çekişmeler olmuyor. Ayrıca tek branşta mücadelelerini sürdürerek, daha iyi konsantre oluyorlar.
         <br/>
         <br/>
         Ülkerspor Teknik Direktörü Çetin Yılmaz'ın "Firma takımlarını çalıştırmak bambaşka birşey. Burada her imkan sağlanıyor. Çalışma şartlarımız çok iyi. Para sorunumuz da yok. Yönetim değişikliği gibi bir sorunun olmaması da başarımızı olumlu yönde etkiliyor. Bütün bu olumlu gelişmeler profesyonelce düşünmemize katkıda bulunuyor" sözleri bu memnuniyetin ifadesi...
         <br/>
         <br/>
         Firmalarımız reklam için bu işe soyundular, ama sevgileri de eksik değil. Türk basketboluna büyük bir özveriyle hizmet etmeye devam ediyorlar. Türk basketbolu onların sayesinde bu duruma geldi. Ama yarış daha bitmedi, yeni başlıyor. Avrupa’da daha nice başarılar bekliyoruz. Diğer kulüplerimizin de onları örnek almalarını; elele, gönül gönüle vererek başarıdan başarıya koşmalarını diliyoruz. Eğer böyle devam ettikleri takdirde, biz reklamları izlemeye çoktan hazırız bile.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 237 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21261), [web.archive.org (arşiv bağlantısı)](http://web.archive.org/web/20060528185955/http://www.aksiyon.com.tr:80/yazdir.php?id=21261)
