# Kemah’s Villages League

*Necati Kola Bilinmeyen-tarih*

<div>
 <font>
  <img border="0" height="1" src="/web/20050227162040im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227162040im_/http://www.aksiyon.com.tr/resim/332/70.jpg" vspace="5"/>
  </p>
 </font>
 <font class="content">
  Sivas’ın Kangal ilçesine bağlı Bozarmut Köyü’nün Ermeni, Alevi ve Sünni vatandaşları arasındaki dayanışmayı oldukça ilginç bulmuş,
 </font>
 <br/>
 <p>
  <font class="content">
   İstanbul’da yaşayan bu insanların bir dernek çatısı altında toplanmalarını ‘Bozarmut Modeli’ başlığıyla Aksiyon’un 324. sayısında kapak konusu yapmıştık. Bu güzel kaynaşmaya benzer bir örnek daha var İstanbul’da: Kemah Modeli. Seneler önce Erzincan’ın Kemah ilçesinden ve köylerinden İstanbul’a göç eden binlerce Alevi ve Sünni vatandaş, her yıl nisan ayında başlayıp haziran ayında sona eren Kemah Köyleri Futbol Turnuvası sayesinde bir araya gelip tanışıyorlar, kaynaşıyorlar ve hasret gideriyorlar.
   <br>
    <br>
     Kemah Olimpiyat Oyunları
     <br>
      <br>
       1978 yılında yedi takımla başlatılan Kemah Köyleri Futbol Turnuvası, bugün 24 takımın katılımıyla gerçekleştiriliyor ve maçlar Haydarpaşa Sahası’nda yapılıyor. İstanbul’da yayınlanan Erzincan Gazetesi, bu organizasyona Kemah Olimpiyatları benzetmesini yapıyor. Yaşlı—genç, Alevi—Sünni, kadın—erkek birçok Kemahlı’nın yakından takip ettiği turnuva, sekizerli üç gruptan oluşuyor ve on hafta sürüyor. A Grubu’nda Alp, Boğaziçi, Bozoğlak, Doğanköy, Gökkaya, Hakbilir, Karadağ ve Koçkar, B Grubu’nda Ağaçsaray, Ayranpınar, Dedeoğlu, Gölkaynak, Kayabaşı, Oğuz, Seringöze ve Tandırbaşı, C Grubu’nda da Cevizlik, Doğanbeyli, Gediktepe, Gülbahçe, Kerer, Taşbulak, Muratboynu ve Tan köyleri mücadele ediyor. Bu köylerden dört tanesi Alevi, diğerleri Sünni. Takımlar, hafta sonları oynanan maçlarda sadece kupayı kazanabilmek için değil, en centilmen takım seçilebilmek için de uğraş veriyorlar. Dostane duyguların ön plana çıktığı böyle bir turnuvaya katılmak isteyen daha birçok köy var ancak Erzincan’ın plaka numarası 24 olduğu için buna izin verilmiyor. Onursal başkanlığını Üsküdar Belediye Başkanı Yılmaz Bayat’ın yaptığı organizasyonun hakem komitesi, sağlık ekibi, ceza kurulu, saha komiserleri ve müsabaka gözlemcileri de var. Ayrıca, lisansın şart olduğu maçlarda bir başka köyden yabancı oyuncu oynatmak yasak. Turnuvanın yarı final maçları Sultanmelik Şenlikleri çerçevesinde 23 Haziran’da Kemah’ta, final karşılaşması da 24 Haziran’da Erzincan’da yapılacak. Final maçlarının Kemah ve Erzincan’da oynanması, memlekete dönüşü sembolize etmesi açısından da oldukça önemli.
       <br/>
       <br/>
       Kemah Köyleri Ligi nasıl başladı?
       <br/>
       <br/>
       Kemah Köyleri Futbol Turnuvası’nın nasıl başladığını Tandırbaşı Köyü’nden Dursun Can’a sorduk. Mesleği kahvecilik olan Can, 1978 yılında düzenlenen ilk turnuvada hem futbolcu, hem kaptan, hem de başkanmış. ‘Kemah’ın yedi köyünden arkadaşlarla bir araya gelerek böyle bir organizasyonu düşündük ve Haydarpaşa’daki sahayı tuttuk. O zaman hakemimiz yoktu. Hakemliği biz kendimiz yapıyorduk. Forma ve oyuncu eksiklikleri oluyordu. Kadroyu tamamlayabilmek için köy dışından oyuncular oynatıyorduk. O dönemlerde çok zorluklar çektik. Allah’a çok şükür, bayrağı teslim ettiğimiz arkadaşlar bizden sonra işi daha ciddiye aldılar ve bugünlere kadar getirdiler. Biz kurucuyuz ama genç arkadaşlarımıza ve bugünkü yönetime çok müteşekkiriz. İnşaallah daha nice yirmi dört yıllara damgamızı vuracağız’.
       <br/>
       <br/>
       Peki, böyle bir organizasyonu düzenlemenin nedeni neydi? Dursun Can, ‘Amaç, İstanbul’daki Kemahlılar’ı kaynaştırmaktı’ diyor. ‘İstanbul’a göçmüş olan ailelerin gençleri birbirinden çok kopuktu. Çoğu birbirini tanımıyordu. Biz dedik ki bu turnuva dostlukların kurulması ve çocuklarımızın birbirini tanıması için bir araç olsun. Bugün geldiğimiz noktaya baktığımızda amacımıza ulaştığımızı görüyoruz. Burada insanlarımız sadece kendi köylüleriyle değil, diğer köylerden gelen insanlarla da arkadaşlık ve dostluklar kuruyorlar’.
       <br/>
       <br/>
       Alevi—Sünni gol gole
       <br/>
       <br/>
       Kemah Köyleri Futbol Turnuvası’nın en önemli özelliklerinden biri de Aleviler ile Sünnileri el ele, kol kola bir araya getirip kaynaştırması. Son yıllarda ekilen husumet tohumlarının aksine Kemah’ın Alevi ve Sünni köyleri gül gibi geçinip gidiyorlar. Bu manzarayı tribünde de, sahada da görmek mümkün. Bu dostluğu en güzel şekilde Doğan Köyü’nden Aziz Kondur dile getiriyor. 1978— 1993 yılları arasında güreş yapan, milli formayı giyen ve şu anda turnuvanın genel sekreterliğini yapan Kondur, ‘Kemah Modeli tüm Türkiye’ye örnek olmalıdır’ diyor: ‘Yıllardır bizim bölgede yaşayan insanlara Alevi—Sünni kışkırtmacılığı yapılıyor ancak bu gibi organizasyonlar sayesinde yazılan senaryolar oynanamıyor. Köy derneklerinin düzenledikleri bu tür etkinliklerle insanların kaynaşmaları sağlanıyor ve oynanmak istenen oyunlar tutmuyor. Mesela, beş— altı yıl önce buradan hep beraber toplanıp terörü lanetleyen mitinge katılmak için Erzincan’a gittik. Şimdi de Alevi— Sünni diye ayrım yapmak isteyenlerin aksine kardeşlik duyguları içinde Kemah Köyleri Futbol Turnuvası’na yirmi dört takım katılıyor ve bu köylerden dördü Alevi. Futbolcular sahada, seyirciler de tribünde birbirleriyle tanışıp dostluklar kuruyorlar. Bu güzellikleri başlatanlara sonsuz müteşekkiriz’.
       <br/>
       <br/>
       Aziz Kondur, bir Alevi köyü olarak turnuvaya ilk katılışlarını da şöyle anlatıyor: ‘Benim köyüm Alevi ve altı yıldır bu turnuvaya iştirak ediyoruz. Turnuvaya ilk katıldığımızda birkaç kendini bilmez bizim için ‘Teröristler sahada’ diye tezahürat yapmaya çalıştı ancak tribündeki çoğunluk tarafından susturulunca amaçlarına ulaşamadılar. Daha sonra bize olan bakış açısı değişti ve ilk yılımızda en centilmen takım seçildik. Sonraki yıllarda turnuvaya üç Alevi köyü daha katıldı. Hiçbir problem yaşamadan dostane bir şekilde maçlarımızı oynuyoruz ve her geçen gün yeni dostluklar ediniyoruz. Şu anda Türkiye’nin birlik ve beraberliğe ihtiyacı var. Alevi—Sünni kavgasıyla bir yere varılamayacağı âşikâr. Kemahlılar bunu başardı. Bu, tüm Türkiye’ye örnek olmalı bence’.
       <br/>
       <br/>
       Şanal: Turnuva, dayanışmanın lokomotifi
       <br/>
       <br/>
       Kemahlılar Sosyal Kültür ve Yardımlaşma Derneği Başkanı Hüsamettin Şanal da futbol turnuvasının dostluğu geliştirdiğini söylüyor: ‘Spor; sevgi, barış ve kardeşliktir sözü, bizim turnuva için söylenmiş sanki. Yıllardır düzenlenen organizasyonda kavga yok, dostluk var. Hedefimiz, bu turnuvayı daha güzel bir şekilde düzenlemek ve kurumlaştırmak. Kemah Köyleri Futbol Turnuvası, sadece sportif bir etkinlik olarak kalmıyor, Kemah’ta yaşayanlarla İstanbul’da yaşayanlar arasında sosyal, ekonomik ve kültürel bir bağ da oluşturuyor. ‘Hepimiz birimiz, birimiz hepimiz için’ ilkesiyle faaliyetlerimize devam ediyoruz, memleketimizi de asla unutmuyoruz. Aynı dayanışmayı göstererek Kemah’a hastane ve fabrika yapmayı da düşünüyoruz. Yazın bir aylık da olsa köylerimize dönmenin ve terör nedeniyle yıllardır duman tütmeyen memleketimize yatırım yapmanın zamanı geldi artık’.
       <br/>
       <br/>
       e—mail: kolaca@hotmail.com
       <br/>
       <br/>
       samilkucur68@yahoo.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13145), [web.archive.org (arşiv bağlantısı)](http://web.archive.org/web/20050227162040/http://www.aksiyon.com.tr:80/detay.php?id=13145)
