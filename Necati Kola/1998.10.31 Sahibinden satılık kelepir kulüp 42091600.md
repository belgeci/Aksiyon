# Sahibinden satılık kelepir kulüp

*Necati Kola 1998.10.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ne hayalleri vardı Cem Uzan'ın. İstanbulspor'u satın alacak, dünyanın yıldız futbolcularını toplayacak, takımı önce Türkiye şampiyonu,
  </font>
 </div>
 <div id="newsText">
  <font class="detail-text">
   sonra da Avrupa şampiyonu yapacak, maçlarını Star Tv'de yayınlayarak reytingini yükseltecek ve dolayısıyla da bol para kazanacaktı. Elektrik santralları, çimento fabrikaları, bankalar, televizyonlar ve daha neler nelere sahip olan Cem Uzan, taraftarı olmayan İstanbulspor'un parayla şampiyonluğa ulaşacağına inanıyordu. Hayalleri arasında başbakan olmak da var mıydı, yok muydu pek bilemiyoruz ama 'İstanbulspor'un şampiyonluğunu görmeden ölürsem gözlerim açık gider' dediğinden hiç şüphemiz yok. İtalya'da Telepiu+ adlı kanalın patronuyken AC Milan takımını satın alan, kulübü İtalya ve Avrupa şampiyonu yaptıktan sonra siyasete atılan, kurduğu Forza İtalia partisinin birinci parti seçilmesiyle Başbakan olan Silvio Berlusconi'nin izinden giden Cem Uzan, İstanbulspor'u satın aldıktan sonra başbakanlık hayali de kurmuştur mutlaka.
   <br/>
   <br/>
   Başarı, reyting, para
   <br/>
   <br/>
   Dünyadaki medya patronlarının futbol kulüplerine sahip olması, 1991 yılında Cem Uzan'la birlikte Türkiye'de de başladı. Medya alanında ilklere imza atan Cem Uzan, gerçekleştirdiği icraatlar gözönüne alındığında, Silvio Berlusconi ile benzerlikler arz ediyordu. Fakat, aynı benzerliği İstanbulspor ile AC Milan arasında kurmak zordu. Çünkü, AC Milan tüm kentin sahip çıktığı bir takım, İstanbulspor ise çoğu İstanbullunun adını bile duymadığı sıradan bir kulüptü. Cem Uzan, üç yıllık uğraştan sonra İstanbulspor 1. Lig'e çıkınca çok rakamlı paralar karşılığında birçok yıldız oyuncu transfer etti. Takımın başına da ünlü teknik direktör Leo Beanhacker'i getirdi. Amacı, taraftarı olmasa da İstanbulspor'u seyredilebilir bir takım haline getirmek ve insanları ekran başına toplayabilmekti. O zamanlar Havuz Sistemi'nin ismi bile telaffuz edilmiyor, isteyen televizyon kanalı istediği kulüple yayın anlaşması yapıyor ve maçları naklen ekrana getiriyordu. Dolayısıyla İstanbulspor'un maçlarını Star Tv yayınlıyor ve bir sezon boyunca on yedi tane lig maçı bedavaya geliyordu.
   <br/>
   <br/>
   Beanhacker'in isyanı
   <br/>
   <br/>
   İstanbulspor, 1. Lig'deki ilk yılında, yaptığı transferlere oranla başarılı bir çıkış gösteremedi, 2. Lig'e düşmekten zor kurtuldu. Teknik Direktör Beanhacker 'Seyircisiz bir takımın başarılı olması mümkün değil' diyerek İstanbulspor'dan ayrıldı. Anlaşılan taraftar da transfer etmek gerekiyordu. Çok geçmeden, neredeyse bedava denebilecek bir ücret karşılığında kombine biletler satışa çıkarıldı. Yine de seyirci sayısı bini geçmedi. Cem Uzan'ın inadı inattı. Ne olursa olsun takımın başarıya ulaşacağını düşünüyordu. Yıldız futbolcu toplamaya devam etti. 1. Lig'deki ikinci yılında düşme korkusu yaşamayan İstanbulspor, Türkiye'yi İntertoto Kupası'nda temsil etti. Takımının üçüncü sezonda bir ara şampiyonluk potasına da girmesi Cem Uzan'ı umutlandırdı: 'Bu gidişle birgün şampiyon da oluruz'.
   <br/>
   <br/>
   Stad savaşı ve tükenen umut
   <br/>
   <br/>
   Cem Uzan'ın sezon başında o kadar çok güvendiği yıldızlar topluluğu (Nesim, Hamza, Atakan, Emre, Oğuz, Aykut, Sergen, Gökhan, Engin, Saffet, Zdravkov, Halilagiç, Ferri, Gralak) İstanbulspor, bu sezon UEFA Kupası'nda mücadele etti ve Romanya'nın Piteşti takımına elenmekten kurtulamadı. Ligde alınan başarısız sonuçlar da Cem Uzan'ın moralini bozdu, şampiyonluk umutlarını suya düşürdü.
   <br/>
   <br/>
   Cem Uzan'ın moralini bozan birşey daha vardı: İnönü Stadı'nı satın alan Beşiktaş Spor Kulübü'nün İstanbulspor'u bu stada sokmak istememesi, istese de fahiş fiyattan kiralaması. Galatasaray'ın Ali Sami Yen'i, Fenerbahçe'nin de Fenerbahçe Stadı'nı satın almasıyla İstanbulspor'un maçlarını Bayrampaşa Stadı'nda oynamak zorunda kalması, yıldız futbolcuların böyle bir stadda top oynamak istememeleri ve Ankaragücü'ne 41 yenilmeleri ise bardağı taşıran son damla oldu. Önce Futbol Federasyonu'na, sonra da aldıkları paraları haketmediklerini iddia ettiği yıldız futbolculara sitem eden Cem Uzan, İstanbulspor başkanlığını bıraktı, kulübü ve futbolcuları da satılığa çıkardı.
   <br/>
   <br/>
   Daha önce tehdit etmişti
   <br/>
   <br/>
   Geçen sezonun son haftalarında şampiyonluk potasına girdikleri bir dönemde İstanbulspor'un Gençlerbirliği ile İstanbul'da 33 berabere kalması Cem Uzan'ı sinirlendirmişti. Maçtan sonra diktatörce bir demeç veren Uzan, 'Sahada Turist Ömer gibi dolaşan futbolcuların cezası çok büyük olacak. Onları hiçbir takıma satmayacağım, süründüreceğim ve futbol hayatlarını bitireceğim' demişti. Bu cümleleri, para ve medya gücüne güvenerek sarfediyordu hiç şüphesiz. Fakat şimdi tam tersini yaptı Cem Uzan. Futbolcuların hepsini satılığa çıkardı.
   <br/>
   <br/>
   Uzan takımı niçin satılığa çıkardı?
   <br/>
   <br/>
   Bu sezon başına kadar İstanbulspor'un parayla şampiyon olacağına inanan Cem Uzan, artık taraftarsız bir takımın başarıya ulaşamayacağının farkına vardı. İstanbulspor'un maçlarını Star Tv'den yayınlayarak para kazanma planı da Havuz Sistemi'nin kurulmasının ardından maçların naklen yayın hakkını Cine 5'in alması ile daha önce suya düşmüştü. Bunlara bir de futbolcuların profesyonelce davranmamaları, alınan kötü sonuçlar ve büyük stadlardan birinin verilmemesi eklenince Cem Uzan son noktayı koydu: 'Reyting yok, başarı yok, kazanılan para yok, ben niye cebimden bu futbolcuların cebine trilyonlar akıtayım ki?'
   <br/>
   <br/>
   Spor kamuoyu şok oldu
   <br/>
   <br/>
   Cem Uzan'ın bu beklenmeyen kararı, spor kamuoyunu adeta şok etti. Türk futbolunun en büyük finansörü futboldan elini eteğini çekiyordu. Yetkililer ve spor yazarları tarafından dön çağrısı yapıldı ancak Cem Uzan, 'Kesin kararımı verdim' diyordu.
   <br/>
   <br/>
   İstanbulspor, Antalyaspor karşısına kadroya alınmayan Sergen, Emre, Nesim, Saffet, Fuat ve sakat olan Oğuz'dan yoksun kadrosuyla çıktı. Antalyaspor karşısında onur mücadelesi veren futbolcular maçı 32 kazandılar ancak bu galibiyet Cem Uzan'ın geri adım atmasına yetmedi.
   <br/>
   <br/>
   Sevinenler de var
   <br/>
   <br/>
   Futbolun en büyük finansörünün futboldan elini eteğini çekmesi spor camiasını üzdü üzmesine ama diğer kulüpleri sevindirmedi değil. Transfer döneminde yıldız futbolculara astronomik rakamlar teklif ederek fiyatların yükselmesine sebep olan Cem Uzan'ın bu kararı bütün kulüpleri sevindirdi. Artık futbolcular, istediği parayı vermeyen kulübüne 'Öyleyse ben İstanbulspor'a gidiyorum' diyemeyecek. Dolayısıyla transfer fiyatları astronomik rakamlara ulaşmayacak, gazeteciler de 'Bir futbolcunun aldığı parayla Güneydoğu'da kaç tane fabrika kurulurdu?' problemini çözmekten kurtulacaklar.
   <br/>
   <br/>
   Peki, bundan sonra neler olacak? Beşiktaşlı eski yönetici Erdal Acar'ın 30 milyon dolarlık teklifine hayır diyen Cem Uzan, profesyonel davranmayan futbolcuları satacak, diğerlerini de seyircisi olan Adanaspor'a kaydırarak ağırlığını oraya verecek. Uzan, Adanaspor'u Türkiye ve Avrupa şampiyonluğuna ulaştırsın başbakanlık garanti.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4340-38-sahibinden-satilik-kelepir-kulup.html), [web.archive.org (arşiv bağlantısı)](http://web.archive.org/web/20130530191814/http://www.aksiyon.com.tr:80/aksiyon/haber-4340-38-sahibinden-satilik-kelepir-kulup.html)
