# Derbiyi görmeden paçaları sıvama

*Necati Kola 1997.09.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk futbolu her geçen yıl gelişme göstermesine rağmen şampiyonluğa oynayan takım sayısında bir artış göremiyoruz maalesef.
  </font>
 </div>
 <div id="newsText">
  <font class="detail-text">
   Anadolu takımları dört büyüklere istikrarlı bir şekilde kafa tutamayınca, lig maratonunda Galatasaray, Fenerbahçe, Beşiktaş ve Trabzonspor'un birbirleriyle yaptıkları maçlar da çok büyük önem arz ediyor. Bu yüzden derbi maçlar, 3 puanlı sistemde 6 puanlı maçlar olarak nitelendiriliyor. Hal böyle olunca derbi maçların 91. dakikasındaki gürültüler de fazla oluyor. Yenilen takım yerin dibine batırılırken, yenen takım da göklere çıkarılıyor.
   <br/>
   <br/>
   Şampiyon belli, ikinci kim olacak?
   <br/>
   <br/>
   Yeni sezona hazırlık için önce İsviçre'de, sonra da Amerika'da kamp yapan geçen yılın lig şampiyonu Galatasaray, hazırlık maçlarındaki başarılı futbolunu TSYD Kupası maçlarında da göstererek Beşiktaş'ı 60, Fenerbahçe'yi 42 yenince taraflı tarafsız herkesin ortak kararı şu oldu: Şampiyon Galatasaray. Bu sezonun şampiyonu daha lig başlamadan belli olunca spor basını da 'Acaba ikinci kim olacak?' sorusuna cevap aramaya başladı tabii olarak. Galatasaray, Şampiyonlar Ligi ön eleme karşılaşmasında da İsviçre şampiyonu Sion'a her iki karşılaşmada 41 gibi bir skorla fark atınca, Türkiye'deki şampiyonluğu garanti altına alındığı gibi Avrupa'da da fırtınalar estireceği garanti ediliyordu. Artık, spor sayfalarının manşetlerinde Fenerbahçe değil, 2000'li yılların takımı olarak nitelenen Galatasaray vardı: Aslanım benim, Aslan kükredi, Şampiyon Cim Bom, Avrupa Fatihi... Teknik Direktör Fatih Terim de 'İmparator Fatih' olarak göklere çıkarılıyordu Sarı Kırmızılı taraftarlar tarafından. Methiye üstüne methiye, ister istemez göklere çıkardı Galatasaray'ı. Bu kadar erken form tutmanın ve sezon başındaki başarıların göklere çıkarılmasının Galatasaray için dezavantaj olacağı cılız olarak söylense de gür Galatasaray methiyeleri arasında duyulmadı. Duyulsa bile kaale alınmadı. Fenerbahçe'nin, Beşiktaş'ın toparlanacağı bekleniyordu ama Galatasaray'ın liderden yedi, Karabükspor'dan da iki puan geride kalarak altıncı sıraya düşeceği beklenmiyordu. (Karabükspor'un dört büyüklerden birinin üstünde yer alması Türk futbolu açısından büyük bir gelişme tabii ki.)
   <br/>
   <br/>
   Büyük yazarların kehaneti suya düştü
   <br/>
   <br/>
   Ligde 'İşte gerçek Galatasaray bu' dedirten iki karşılaşma, 40'lık Bursaspor ve 62'lik Vanspor müsabakalarıydı. Ankaragücü ve Kocaelispor beraberlikleri sonrasında 'İyi oynadı ama kazanamadı' yorumları yapıldı. 31'lik Fenerbahçe mağlubiyetinden sonra ise 'Galatasaray Fenerbahçe'ye geçen yıl da yenildi ama şampiyon oldu' tesellisi. Zorla kazanılan 21'lik Antalyaspor maçının 91. dakikasındaki yaygın kanaat ise şuydu: 'Galatasaray hakem sayesinde kazandı.' Geçtiğimiz hafta oynanan ve Galatasaray'ın 21'lik mağlubiyeti ile biten Beşiktaş karşılaşması bardağı taşıran son damla oldu. Şampiyon ilan edilen Galatasaray, nasıl olur da yedi haftada iki beraberlik, iki mağlubiyet alarak altıncı sıraya demir atar, büyük spor yazarlarının kehanetini suya düşürürdü?
   <br/>
   <br/>
   Bunu Fatih Terim de anlayamamıştı. Beşiktaş maçının bitiminde kendisine uzatılan mikrofonlara 'On beş, yirmi gün içerisinde nasıl düşüş olur, ben de anlayabilmiş değilim' diyebildi ancak. Bir sonraki gün kendine gelen Terim, Galatasaray'daki düşüşün sebebini, çok eleştirilen ön liberolu sisteme değil, futbolcuların yüreksizliğine bağladı. Galatasaray artık sistem + yürek ile oynayarak eski günlerine dönmeye çalışacak. Geçen yıl 40'lık Fenerbahçe yenilgisinden sonra Sarıyer'i 40 yenerek yükselişe geçen Sarı Kırmızılılar, bu hafta oynayacakları Şekerspor maçını da merdivenin ilk basamağı olarak görüyorlar.
   <br/>
   <br/>
   Futbolcularla konuşurum, Bariç'e güvenirim
   <br/>
   <br/>
   Galatasaray'ın bu duruma düşmesi 'Derbiyi görmeden paçaları sıvama' yakıştırmasına denk düşerken rakiplerinin de yükselişe geçmesine vesile oldu. Trabzonspor yenilgisinden sonra basına demeç vermeyen  Ali Şen, Galatasaray'ın halini görünce tekrar konuşmaya başladı. Şen'in İstanbulspor galibiyetinden sonra sarfettiği cümleler arasında tezat olduğunu tespit etmek zor olmadı bizim için. İlk cümlesinde 'Bariç geçen yıl da bizde olsaydı kesin şampiyon olurduk' diyen Ali Şen'in devam eden cümleleri şöyle: 'Ben her maçtan önce futbolcularımla ayrı ayrı görüşürüm. Kalecisiyle, defansıyla, orta sahasıyla, forvetiyle... Futbolcularımla konuştuğum her maçı kazandık. Sadece Trabzonspor karşılaşmasında konuşmadım, onda da kendi sahamızda 31 yenildik'. Bariç'in açıklamaları ise Ali Şen'i teyid eder nitelikte. 'Fenerbahçe her geçen gün daha iyiye gidecek. Takımıma ve Başkan Ali Şen'e güveniyorum. Fenerbahçe'nin bu başarıları yüzde 50 Ali Şen'in, yüzde 30 futbolcuların, yüzde 20 de benimdir'. Otto Bariç, Ali Şen görevi martta bırakmazsa ikinci yarıda Fenerbahçe'yi kimsenin tanıyamayacağı iddiasında ayrıca.
   <br/>
   <br/>
   Toschak ne derse haklıdır artık
   <br/>
   <br/>
   Şampiyonlar Ligi'ne kötü oyuna rağmen kalan ve Teknik Direktör Toschak'a güvenmede tereddüt eden Beşiktaş'ta da Trabzonspor ve Galatasaray derbilerinden galip ayrılmanın ve tek namağlup takım olmanın sevinci yaşanıyor, birlik beraberlik yeminleri ediliyor şu günlerde. Anlayacağınız Beşiktaş'taki kötü günlerin geride kalmasına lig başlamadan şampiyon ilan edilen Galatasaray vesile oldu. Birkaç hafta önce Toschak'ın icraatları eleştirilirken, şimdilerde güvenoyu veriliyor, Toschak ne yaparsa haklıdır, deniliyor. Galatasaray'ın düşüşünden istifade eden Beşiktaşlılar, ligde ve Avrupa'da fırtına gibi eseceklerini söylüyorlar. Hatta Teknik Direktör Toschak, Galatasaray maçının kasetinin Avrupa'ya gönderilerek ders olarak seyredilmesini istiyor, futbol nasıl oynanırmış görsünler, diyerek. Galatasaray galibiyeti Beşiktaş'a moral olarak çok şey kazandırdı, Toschak'ın tez elden imdadına yetişti vesselam.
   <br/>
   <br/>
   Puan iyi, gidişat endişe verici
   <br/>
   <br/>
   Trabzonspor'da ise puan olarak memnuniyet gözlense de oyun olarak endişeler söz konusu. Fenerbahçe'yi deplasmanda yenerek çok büyük moral kazandılar ama 10 yendikleri Gençlerbirliği karşılaşmasında da çok kötü futbol oynayarak ileriki haftalara endişe ile girdiler. Şu günlerde yöneticiler arasında 'Teknik Direktör Yılmaz Vural gönderilecek mi, gönderilmeyecek mi?' tartışmaları yapılıyor olmalı ki Vural kendini tutamayarak şunları söylüyor: 'Bu kadar esnek zeminde yeralan hocaya ne oyuncu güvenir, ne taraftar. Bir antrenörün görevine ya son verilir, ya da yardımcı olunur'. Yılmaz Vural, taraftarın takıma sahip çıkmamasını da eleştiriyor: 'Eskiden rakip takım Trabzon'a gelirken Avni Aker cehennemine gittiklerini düşünürdü. Şimdi ise antrenörler oyuncularına ilk yirmi dakika gol yemezseniz taraftar sizin lehinize dönecektir, diyorlar'. Vural, her ne olursa olsun, bu takımla 14 yıl aradan sonra şampiyon olarak tarihe geçecekleri iddiasında.
   <br/>
   <br/>
   İlk yedi haftada oynanan dört derbiden sonra hangisinin ikinci olacağı tartışılan Fenerbahçe, Beşiktaş ve Trabzonspor şampiyonluk için iddialı duruma geldiler. Derbilerden en zararlı çıkan takım ise sezon öncesi düzülen aşırı methiyelerin etkisinde kalarak dereyi görmeden paçaları sıvayan Galatasaray oldu. Kendilerini bir anda eleştiri denizinde bulan Sarı Kırmızılılar, boğulmadan su yüzüne çıkmanın yollarını arıyorlar şu günlerde, gece gündüz Florya'da toplantı yaparak, biz nerede yanlış yaptık, diyerek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3023-derbiyi-gormeden-pacalari-sivama.html), [web.archive.org (arşiv bağlantısı)](http://web.archive.org/web/20130914080953/http://www.aksiyon.com.tr:80/aksiyon/haber-3023-derbiyi-gormeden-pacalari-sivama.html)
