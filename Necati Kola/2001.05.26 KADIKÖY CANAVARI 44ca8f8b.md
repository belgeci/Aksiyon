# KADIKÖY CANAVARI

*Necati Kola 2001.05.26*

<div>
 <p class="spot">
  Fenerbahçe, Kadıköy'de bu sezon oynadığı 17 lig maçını da kazanarak, muhteşem bir performans sergiledi. Kapasitesi 42 bin kişiye çıkartılan Şükrü Saraçoğlu Stadı'nda oynadığı 17 lig maçında rakiplerine toplam 55 gol atan Fenerbahçe, kalesinde 17 gol görürken, 6 karşılaşmayı ise gol yemeden tamamladı. Muhteşem taraftar, deplasman maçlarında aynı performansı gösteremeyen sarı— lacivertli takım için adeta on ikinci adam vazifesi gördü. Fenerbahçe, deplasmanda oynadığı 16 maçın sadece 6'sını kazanabilirken, 4'ünde berabere kaldı, 6'sında ise mağlup oldu.
 </p>
 <p class="metin">
 </p>
 <img border="0" src="/web/20020527043411im_/http://www.aksiyon.com.tr/2001/338/resimler/Kadikoy.jpg"/>
 <p class="metin">
  KADIKÖY CANAVARI
 </p>
 <p class="metin">
  Türkiye Birinci Ligi'nin ilk on sezonunda beş kez, ikinci on sezonunda da dört kez şampiyon olan Fenerbahçe'nin hızı, üçüncü on yılda sahneye çıkan Trabzonspor tarafından kesilmiş ve sarı— lacivertli takımın zirveye çıkma sıklığı iyice düşmüştü. Üçüncü on yılda iki kez mutlu sona ulaşabilen Sarı Kanarya'nın karşısına dördüncü on yılın sonlarında Fatih Terim çıkmış ve Türkiye'nin en büyük kulüplerinden biri olan Fenerbahçe on yılda bir şampiyon olmak gibi bir tehlikeyle karşı karşıya kalmıştı. Üstelik, ezeli rakip Galatasaray son dört yılda arka arkaya dört kez mutlu sona ulaşarak şampiyonluk sayısını 14'e çıkarmış ve 13 şampiyonluğu bulunan Fenerbahçe'yi geride bırakmıştı. Ezeli rakip Cimbom, bunlar yetmiyormuş gibi önce UEFA Kupası'nı, sonra da Süper Kupa'yı kazanmış, Türkiye Birinci Ligi maçlarını formalite olarak görmeye başlamıştı. Bu durum, Fenerbahçe cephesinde bir taraftan takdirle karşılanırken, bir taraftan da kıskançlık yaratmıştı.
 </p>
 <p class="metin">
  Peki, Galatasaray ile aradaki farkı kapatabilmek için ne yapılabilirdi? İlk çare olarak geçen sezonun sonlarına doğru Selim Soydan ve Şadan Kalkavan aracılığıyla Fatih Terim'e 10 milyon dolarlık bir teklif götürüldü. Fakat Terim bu teklifi kibarca reddederek kabul etmedi: 'Şu anda takımımın önemli maçları var. 31 Mayıs'a kadar transfer konuşmayacağım için sizin de vakit kaybetmenizi istemem'. Terim olmayınca bu sefer A Milli Takımı Euro 2000 Avrupa Şampiyonası'nda çeyrek finale taşıyan Mustafa Denizli'de karar kılındı. Artık bir kulüp takımında en üst düzeyde heyecan yaşamak isteyen Denizli, Avrupa Şampiyonası'ndan sonra Fenerbahçe'ye imza attı.
 </p>
 <p class="metin">
  Fakat Denizli'nin eski bir Galatasaraylı oluşu ilk günlerde Fenerbahçe camiasında kabul görmemesine neden oldu. Birçok Fenerbahçeli Mustafa Denizli ile anlaşılmasını içine sindiremiyordu. Herşeye rağmen başta Aziz Yıldırım olmak üzere yönetim kurulu Mustafa Denizli'nin arkasında yer aldı. 'Birgün herkes Fenerbahçeli olacak' sloganıyla yola çıkan ancak üç yıldır saha sonuçları açısından hayal kırıklığına uğrayan Fenerbahçe Başkanı Aziz Yıldırım, bu sezon mutlu sona ulaşmak istiyordu artık. Bunun için hiçbir masraftan kaçınılmadı. Sezon öncesinde Alpay, Oktay ve Moldovan gibi oyunculardan yoksun kalan kadro, Rapaiç, Revivo, Andersson, Mirkoviç, Mert Meriç, Serhat Akın, Ali Güneş ve Baliç gibi tecrübeli ve yetenekli isimlerle güçlendirildi.
 </p>
 <p class="metin">
  Sahada altı yabancı var
 </p>
 <p class="metin">
  ...Ve yepyeni Fenerbahçe, ilk maçında Kocaelispor'u deplasmanda 4—0 gibi farklı bir skorla yenerek lige iyi bir başlangıç yaptı. Sonra kendi evinde İstanbulspor'u 2—0 mağlup ederek ikide iki yaptı. Fenerbahçe, futbol olarak pek tatmin etmiyor ama net skorlar alıyordu. Fenerbahçeli taraftarların iyi gidiyoruz demeye başladığı bir dönemde sarı— lacivertli takım tökezlemeye başladı. Sarı Kanarya, üçüncü haftada Gençlerbirliği'ne deplasmanda 3—1 mağlup oldu. Dördüncü haftada kendi evinde Siirt Jetpaspor'u 4—2 ile geçen Fenerbahçe, beşinci haftada Beşiktaş'a İnönü Stadı'nda 3—1 mağlup oldu. Bu maçta oyuncuların yaptığı hatalara teknik heyetin hatası da eklendi. Çünkü, maça beş yabancıyla başlayan sarı— lacivertli takımın yabancı sayısı, Rapaiç'in de girmesiyle altıya çıkmıştı. Futbol Federasyonu, Fenerbahçe'yi hükmen yenik sayarak maçın sonucunu 3—0 olarak tescil etti.
 </p>
 <p class="metin">
  Yükseliş başlıyor, liderlik gelmiyor
 </p>
 <p class="metin">
  Sarı Kanarya, Mustafa Denizli'nin eleştiri yağmuruna tutulduğu Beşiktaş yenilgisinden sonra yükselişe geçti. Altıncı haftada Kadıköy'de Yimpaş Yozgatspor'u 3—1, yedinci haftada deplasmanda Antalyaspor'u, sekizinci haftada da kendi evinde Çaykur Rizespor'u aynı sonuçla 1—0 yenen Fenerbahçe, dokuzuncu haftada deplasmanda Adanaspor'la 1—1 berabare kaldı. Sonraki iki hafta ise Fenerbahçe açısından oldukça farklı oldu. Onuncu haftada Kadıköy'de Denizlispor'u 5—2, on birinci haftada yine Kadıköy'de Ankaragücü'nü 5—1 mağlup eden Fenerbahçe, taraftarlarına güven verdi. Sarı Kanarya, tam bu güvenin perçinleneceği on ikinci haftada zirve mücadelesi veren Gaziantepspor'a deplasmanda 2—1 yenilmekten kurtulamadı. Zirveye ortak olacağı bir maçtan mağlup ayrılan Fenerbahçe, on üçüncü haftada Trabzonspor'u Kadıköy'de 5—1 gibi farklı bir skorla yenerek moral buldu. Sarı— lacivertli takım, Şükrü Saraçoğlu Stadı'nda arka arkaya üç maçta rakiplerine beş gol atıyordu. Bir hafta sonra lider Galatasaray ile Ali Sami Yen'de 0—0 berabere kalan Sarı Kanarya, on beşinci haftada kendi evinde Erzurumspor'u 4—2 mağlup etti. On altıncı haftada Türkiye Kupası'nda saf dışı bıraktığı Bursaspor ile deplasmanda 2—2 berabere kalan Fenerbahçe, ilk yarıyı 2—1 galip geldiği Samsunspor maçıyla tamamladı. 39 puanlı lider Galatasaray'ın ardından 36 puanla ikinci sırada yer alan sarı— lacivertli takım, ilk yarıda liderlik koltuğuna hiç oturamamıştı.
 </p>
 <p class="metin">
  İkinci yarıya müthiş start
 </p>
 <p class="metin">
  İlk yarıda liderlik keyfini hiç yaşayamayan Fenerbahçe, devre arası kamp çalışmalarını Antalya Belek'te yaparak güç depoladı ve ikinci yarıya müthiş bir başlangıç yaptı. Sarı— lacivertli takım artık rakip tanımıyordu. On sekizinci haftada Galatasaray Ali Sami Yen'de Denizlispor'a mağlup olurken, Fenerbahçe kendi evinde oynadığı Kocaelispor maçını ligin ilk maçında olduğu gibi 4—0 kazananıyor, on dokuzuncu haftada da İstanbulspor'u 2—1 yeniyordu. Sarı Kanarya'nın yirminci haftadaki rakibi ise ilk yarıda Ankara'da yenildiği Gençlerbirliği'ydi. Sarı— lacivertli takım, ilerleyen günlerde Türkiye Kupası finalinde penaltılarla eleneceği rakibini net bir skorla 3—0 yendi ve lider Galatasaray'ı yakından takip etmeyi sürdürdü. Fenerbahçe, bu sezon liderlik koltuğuna ilk kez yirmi birinci haftada oturdu. Bu haftada Galatasaray deplasmanda Samsunspor ile berabere kalıyor, Sarı Kanarya ise Siirt Jetpaspor'u Siirt'te 4—0 mağlup ediyordu. Yirmi ikinci haftada sarı— lacivertlilerin sevinci daha da artıyordu. Çünkü, ezeli rakip Galatasaray kendi evinde Kocaelispor'a mağlup oluyor, Fenerbahçe ise şampiyonluk adaylarından Beşiktaş'ı Kadıköy'de 3—1 yeniyordu. En yakın rakiple aradaki puan farkı beşe çıkmıştı. Artık iyice rahatlayan Fenerbahçe, ölüp ölüp dirildiği Yimpaş Yozgatspor deplasmanında 3—2 kazanmayı bilmiş, yirmi dördüncü hafta da Antalyaspor'u 2—1 mağlup etmişti. Sarı Kanarya, deplasmanda Çaykur Rizespor önünde bir puanı zor kurtardıktan sonra yirmi altıncı haftada düşmesi kesinleşen Adanaspor'u 4—0 yendi.
 </p>
 <p class="metin">
  Zor virajlar nasıl dönüldü?
 </p>
 <p class="metin">
  Adanaspor maçından sonra Fenerbahçe'yi zorlu maçlar bekliyordu. Bu maçlardan biri Denizlispor ile deplasmandaydı. Fenerbahçe bu maçı 2—1 kaybetti ve Gençlerbirliği ile Türkiye Kupası finali oynamak üzere üzgün bir şekilde Kayseri'ye gitti. Fakat Yogat'tan gelen bir haber, Fenerbahçe'nin biraz olsun sevinmesini sağladı. Galatasaray, Yimpaş Yozgatspor'a farklı mağlup olmuştu. Kayseri'deki final maçında kupayı penaltılar sonucunda kaybeden Fenerbahçe, yirmi sekizinci haftada bu sefer Ankaragücü'ne 2—1 yenilmekten kurtulamamıştı. Herşeye rağmen liderlik koltuğunda oturan sarı— lacivertli takım zorlu virajları dönemiyor ve hakikaten kötü bir dönem geçiriyordu. Bu nedenle yirmi dokuzuncu haftadaki viraj daha keskin hale gelmişti. Rakip, şampiyonluk iddiası bulunan Gaziantepspor'du. Bu müthiş maçın ilk yarısı rakip takımın 3—0'lık galibiyetiyle bitmişti. Artık herkes bu işin bittiğini ve ilk ikiye Galatasaray ile Gaziantepspor'un gireceğini düşünüyordu. Ama öyle olmadı. Soyunma odasında galibiyet yemini eden Fenerbahçeli futbolcular ikinci yarıya golle başladılar. Bu golden sonra galibiyete inanan taraftar müthiş bir tezahürat yaptı ve goller arka arkaya gelmeye başladı. Doksan dakika sona erdiğinde tabeladaki skor 4—3'tü. Bu sonuç, başta Gaziantepliler olmak üzere herkesi şaşkına çevirmişti.
 </p>
 <p class="metin">
  Yılın maçı Fenerbahçe'nin
 </p>
 <p class="metin">
  Fenerbahçe, bu müthiş maçın ardından Trabzon deplasmanına gitti. Trabzon sokaklarında maçtan çok bordo— mavili takımın şampiyonluğu kaybettiği Mayıs 1996'daki karşılaşma konuşuluyordu. Ne olursa olsun bu maç kazanılmalı ve Fenerbahçe'nin şampiyonluğu engellenmeliydi. Avni Aker Stadı'nın tıklım tıklım dolduğu ve istenmeyen olayların çıktığı maçı Trabzonspor 1—0 kazandı ve ikinci sıraya inen Fenerbahçe üzgün bir şekilde İstanbul'a döndü. Otuzuncu haftanın lideri averajla Galatasaray'dı. Bu arada yılın maçı gelip çatmıştı. Fenerbahçe, otuz birinci haftada lider Galatasaray'ı Kadıköy'de ağırlayacaktı. Bu maçı kazanan şampiyonluk yolunda çok önemli bir avantaj yakalayacaktı. Lise tarafındaki tribünün de hizmete girdiği ve Şükrü Saraçoğlu Stadı'nın kapasitesinin 42 bine çıktığı bu müthiş maçı kazanan taraf Fenerbahçe olmuştu. Bu sezon Kadıköy'de hiç puan kaybetmeyen Sarı Kanarya, seyircisinin desteğiyle bir maçı daha galibiyetle bitirmişti.
 </p>
 <p class="metin">
  Bu moral ile otuz ikinci haftada Erzurum deplasmanına giden Fenerbahçe, ilk yarısını yenik kapattığı maçta ligden düşmesi kesinleşen Erzurumspor'u 2—1 mağlup etti ve avantajını korudu. Dört sezondur katılamadığı Şampiyonlar Ligi'nde mücadele etmeyi garantileyen Fenerbahçe, otuz üçüncü hafta da Bursaspor'u Kadıköy'de 2—0 mağlup etti. Kadıköy Canavarı Fenerbahçe, Şükrü Saraçoğlu Stadı'nda oynadığı 17. karşılaşmayı da galibiyetle bitirmişti. Artık zirvede yer almak Fenerbahçe için bir amaç olmaktan çıkmış, bir araç haline gelmişti. Önümüzdeki sezonun hedefi de şu olmuştu: Şampiyonlar Ligi'nde Avrupa'yı sarsacağız.
 </p>
 <p class="metin">
 </p>
 <p class="arabaslik">
  5'LEDİKLERİNE MAĞLUP OLDU
 </p>
 <p class="metin">
  Kadıköy Canavarı Fenerbahçe, ligde aldığı altı mağlubiyetin üçünü, ligin ilk yarısında Şükrü Saraçoğlu Stadı'nda 5 gol atarak yendiği rakiplerinden aldı. Sarı Kanarya, 5—2 yendiği Denizlispor'a 2—1, 5—1 yendiği Ankaragücü'ne 2—1 ve 5—1 yendiği Trabzonspor'a da 1—0 yenilmekten kurtulamayarak dokuz puan kaybetti ve şampiyonluk yolunda ağır darbe aldı.
 </p>
 <p class="metin">
 </p>
 <p class="arabaslik">
  HAFTA HAFTA HEYECAN
 </p>
 <p class="metin">
  Hafta	               Maç                      Sonuç      Lider
 </p>
 <p class="metin">
  1. Hafta	Kocaelispor— F.Bahçe	0—4	Adanaspor
 </p>
 <p class="metin">
  2. Hafta	F.Bahçe— İstanbulspor	2—0	G.Saray
 </p>
 <p class="metin">
  3. Hafta	G.Birliği— F.Bahçe	3—1	G.Saray
 </p>
 <p class="metin">
  4. Hafta	F.Bahçe— Siirt Jetpa	4—2	Beşiktaş
 </p>
 <p class="metin">
  5. Hafta	Beşiktaş— F.Bahçe	3—0	Beşiktaş
 </p>
 <p class="metin">
  6. Hafta	F.Bahçe— Yimpaş Yozgat	3—1	Beşiktaş
 </p>
 <p class="metin">
  7. Hafta	Antalyaspor— F.Bahçe	0—1	G.Saray
 </p>
 <p class="metin">
  8. Hafta	F.Bahçe— Çaykur Rize	1—0	G.Saray
 </p>
 <p class="metin">
  9. Hafta	Adanaspor— F.Bahçe	1—1	Trabzonspor
 </p>
 <p class="metin">
  10. Hafta	F.Bahçe— Denizlispor	5—2	Trabzonspor
 </p>
 <p class="metin">
  11. Hafta	F.Bahçe— Ankaragücü	5—1	G.Saray
 </p>
 <p class="metin">
  12. Hafta	G.Antepspor— F.Bahçe	2—1	G.Saray
 </p>
 <p class="metin">
  13. Hafta	F.Bahçe— Trabzonspor	5—2	G.Saray
 </p>
 <p class="metin">
  14. Hafta	G.Saray— F.Bahçe	0—0	Beşiktaş
 </p>
 <p class="metin">
  15. Hafta	F.Bahçe— Erzurumspor	4—2	G.Saray
 </p>
 <p class="metin">
  16. Hafta	Bursaspor— F.Bahçe	2—2	G.Saray
 </p>
 <p class="metin">
  17. Hafta	F.Bahçe— Samsunspor	2—1	G.Saray
 </p>
 <p class="metin">
  18. Hafta	F.Bahçe— Kocaelispor	4—0	G.Saray
 </p>
 <p class="metin">
  19. Hafta	İstanbulspor— F.Bahçe	1—2	G.Saray
 </p>
 <p class="metin">
  20. Hafta	F.Bahçe— G.Birliği	3—0	G.Saray
 </p>
 <p class="metin">
  21. Hafta	Siirt Jetpa— F.Bahçe	0—4	F.Bahçe
 </p>
 <p class="metin">
  22. Hafta	F.Bahçe— Beşiktaş	3—1	F.Bahçe
 </p>
 <p class="metin">
  23. Hafta	Yimpaş Yozgat— F.Bahçe	2—3	F.Bahçe
 </p>
 <p class="metin">
  24. Hafta	F.Bahçe— Antalyaspor	2—1	F.Bahçe
 </p>
 <p class="metin">
  25. Hafta	Çaykur Rize— F.Bahçe	1—1	F.Bahçe
 </p>
 <p class="metin">
  26. Hafta	F.Bahçe— Adanaspor	4—0	F.Bahçe
 </p>
 <p class="metin">
  27. Hafta	Denizlispor— F.Bahçe	2—1	F.Bahçe
 </p>
 <p class="metin">
  28. Hafta	A.Gücü— F.Bahçe	2—1	F.Bahçe
 </p>
 <p class="metin">
  29. Hafta	F.Bahçe— G.Antepspor	4—3	F.Bahçe
 </p>
 <p class="metin">
  30. Hafta	Trabzonspor— F.Bahçe	1—0	G.Saray
 </p>
 <p class="metin">
  31. Hafta	F.Bahçe— G.Saray	2—1	F.Bahçe
 </p>
 <p class="metin">
  32. Hafta	Erzurumspor— F.Bahçe	1—2	F.Bahçe
 </p>
 <p class="metin">
  33. Hafta	F.Bahçe— Bursaspor	2—0	F.Bahçe
 </p>
 <p class="metin">
  34. Hafta	Samsunspor— F.Bahçe	--	--
 </p>
 <p class="metin">
 </p>
 <p class="metin">
  <b>
   2000-2001 PUAN DURUMU
  </b>
 </p>
 <p class="metin">
  TAKIMLAR	O	G	B	M	A	Y	P
 </p>
 <p class="metin">
  1— F.Bahçe	33	23	4	6	79	38	73
 </p>
 <p class="metin">
  2— G.Saray	33	22	4	7	73	35	70
 </p>
 <p class="metin">
  3— G.Antep	33	19	8	6	65	40	65
 </p>
 <p class="metin">
  4— Beşiktaş	33	19	6	8	66	46	63
 </p>
 <p class="metin">
  5— Trabzon	33	17	7	9	69	48	58
 </p>
 <p class="metin">
  6— A.Gücü	33	15	8	10	62	57	53
 </p>
 <p class="metin">
  7— Samsun	33	13	9	11	54	49	48
 </p>
 <p class="metin">
  8— Y. Yozgat	33	12	10	11	52	45	46
 </p>
 <p class="metin">
  9— Ç. Rize	33	13	7	13	45	42	46
 </p>
 <p class="metin">
  10— Denizli	33	12	8	13	51	54	44
 </p>
 <p class="metin">
  11— G.Birliği	33	13	4	16	42	52	43
 </p>
 <p class="metin">
  12— İstanbul	33	11	8	14	46	58	41
 </p>
 <p class="metin">
  13— Bursa	33	11	7	15	53	57	40
 </p>
 <p class="metin">
  14— Kocaeli	33	9	11	13	52	57	38
 </p>
 <p class="metin">
  15— Antalya	33	9	9	15	44	62	36
 </p>
 <p class="metin">
  16— S. Jetpa	33	6	6	21	46	78	24
 </p>
 <p class="metin">
  17— Erzurum	33	5	6	22	36	78	21
 </p>
 <p class="metin">
  18— Adana	33	2	10	21	48	87	16
 </p>
 <p>
  <br/>
  <a class="anaorta" href="http://web.archive.org/web/20020527043411/mailto:kolaca@hotmail.com">
   kolaca@hotmail.com
  </a>
  <br/>
 </p>
 <p>
  <font size="2">
   &lt;&lt;
   <a href="/web/20020527043411/http://www.aksiyon.com.tr/2001/338/fener/1.htm">
    1
   </a>
   |
   <a href="/web/20020527043411/http://www.aksiyon.com.tr/2001/338/fener/2.htm">
    2
   </a>
   |
   <a href="/web/20020527043411/http://www.aksiyon.com.tr/2001/338/fener/3.htm">
    3
   </a>
   |
   <a href="/web/20020527043411/http://www.aksiyon.com.tr/2001/338/fener/4.htm">
    4
   </a>
   |
   <a href="/web/20020527043411/http://www.aksiyon.com.tr/2001/338/fener/5.htm">
    5
   </a>
   |
   <a href="/web/20020527043411/http://www.aksiyon.com.tr/2001/338/fener/6.htm">
    6
   </a>
   &gt;&gt;
  </font>
  <br/>
  <br/>
 </p>
</div>

Kaynak: [www.aksiyon.com.tr](http://www.aksiyon.com.tr:80/2001/338/fener/2.htm), [web.archive.org (arşiv bağlantısı)](http://web.archive.org/web/20020527043411/http://www.aksiyon.com.tr:80/2001/338/fener/2.htm)
