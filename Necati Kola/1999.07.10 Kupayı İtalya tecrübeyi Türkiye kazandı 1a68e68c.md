# Kupayı İtalya, tecrübeyi Türkiye kazandı

*Necati Kola 1999.07.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünya çapında ciddi bir şekilde imaj problemi yaşayan, bu yüzden turizmi ve buna bağlı olarak da ekonomisi olumsuz etkilenen ülkemizin yüzünü güldüren son haftalardaki ikinci büyük hadise,
  </font>
 </div>
 <div id="newsText">
  <font class="detail-text">
   her ne kadar sekizinci olsa da Basketbol Milli Takımı'nın Avrupa Şampiyonası'nda elde ettiği başarılı sonuçlar oldu. (Birinci büyük hadise, Apo'ya idam cezası verilmesiydi.) Şampiyona öncesinde kamuoyunun gündeminde pek yer edinemeyen Basketbol Milli Takımı, aldığı başarılı sonuçlarla herkesi ekran karşısına toplamayı başardı. Millilerimizin başarısını önce şaşkınlıkla karşılayıp sonra da takdir eden sadece biz olmadık. Fransızlar başta olmak üzere tüm Avrupa basını Türkiye'yi göklere çıkarırken, Coach Erman Kunter'e de sürekli olarak başarının sırrı soruldu.
   <br/>
   <br/>
   Tamer Oyguç Mirsad Türkcan kavgası
   <br/>
   <br/>
   Basketbol Milli Takımı, şampiyonaya sakat olan Orhun Ene ve Harun Erdenay gibi as oyunculardan yoksun bir şekilde hazırlandı. Oyun kuruculuk görevi 19 yaşındaki genç Kerem Tunçeri'ye verildi. Hüseyin Beşok, Hidayet Türkoğlu, Haluk Yıldırım, Murat Konuk, Mehmet Okur ve Asım Pars gibi oyuncularla genç bir kadro oluşturan Coach Erman Kunter, yaşlı olarak ise sadece Tamer Oyguç'u tercih etti. Almanya ve Fransa'daki kamplarda oynanan hazırlık maçlarında sakatlar yüzünden tam kadro mücadele edemeyen Milli Takım, şampiyona için pek ümit vermedi. Bütün bunlara, Almanya kampında Kaptan Tamer Oyguç ile Mirsad Türkcan'ın kavga etmesi ve Coach Erman Kunter'in Mirsad'ı kadro dışı bırakması da eklendi. (Yapılan resmi açıklamada Mirsad'ın formsuz olduğu için kadro dışı bırakıldığı söylendi. Daha sonra Mirsad, Basketbol Federasyonu Başkanı Turgay Demirel'in girişimiyle tekrar kadroya dahil edildi.)
   <br/>
   <br/>
   Demir gibi savunma
   <br/>
   <br/>
   23 yaş ortalamasıyla şampiyonanın en genç takımı olan Türkiye, birinci tur maçlarına BosnaHersek galibiyetiyle başladı. İki takımın da düşük bir şut yüzdesiyle oynadığı karşılaşmanın ilk yarısında, Türkiye, savunmada canlı ve organize oyunuyla rakibine üstünlük sağladı. İlk yarıyı özelikle Asım ve Hidayet'in sayılarıyla 2421 önde kapayan Milli Takım, maçı 5742 kazanarak şampiyonaya iyi bir başlangıç yaptı.
   <br/>
   <br/>
   Birinci turun ikinci maçında güçlü Hırvatistan'la karşılaşan Türkiye, özellikle savunma becerisiyle Kukoç'lu rakibini mağlup etmeyi başardı. Maçın başlarında Hüseyin Beşok'un basketleriyle öne geçen Milli Takım, Kukoç'un üst üste attığı üç sayılara engel olamayınca ilk yarıyı 3427 mağlup kapattı. Hırvatistan, oyundaki üstünlüğünü ikinci yarının ilk dakikalarında da devam ettirdi. Türkiye, maçın sonlarına doğru Hidayet ve Mirsad'ın üç sayılık basketleriyle farkı kapattı ve öne geçti. Sahadan 7063 galip ayrılan Türk Milli Takımı ikide iki yaptı.
   <br/>
   <br/>
   İtalya'yı elimizden kaçırdık
   <br/>
   <br/>
   Birinci turun üçüncü maçında Fucka, Myers ve Menenghin gibi yıldızlardan kurulu İtalya'yla karşılaştık. Eleme grubundaki her iki maçımızı da kaybetiğimiz İtalyanlar'a karşı 47 yıl aradan sonra galip gelmek istiyorduk. Maça İtalya iyi başladı ancak çabuk toparlanan Türkiye, sekizinci dakikadan itibaren üstünlüğünü rakibine kabul ettirdi ve farkı açtı. İlk yarının sonlarına doğru Hidayet'in sakatlanıp oyun dışı kalması İtalyanlar'ın hücum gücünü artırdı ve fark kapandı. İlk yarıyı 3433 önde kapatan Türkiye, ikinci yarıda iyi hücum edemeyince oyundaki üstünlüğünü kaybetti. Son dakikalara kadar başabaş geçen mücadeleden, biraz da şanslarıyla, İtalyanlar 6461 galip ayrıldı. Türkiye bu sonuca rağmen grubu birinci olarak bitirdi.
   <br/>
   <br/>
   Birinci tur maçları sonunda ferdi istatistiklerde Hüseyin ve Kerem, takım istatistiklerinde de Türkiye, çeşitli kategorilerde birinci sırayı aldı. Hüseyin Beşok savunma ve toplam ribaundda, Kerem Tunçeri asist krallığında, Türkiye de hücum ve toplam ribaundda ilk sıraya yerleşti.
   <br/>
   <br/>
   Litvanya ezdi, geçti
   <br/>
   <br/>
   Türkiye ikinci tura pek de iyi bir başlangıç yapamadı. Bu yıl Avrupa şampiyonu olan Zalgiris Kaunas'ın oyuncularından kurulu Litvanya, Milli Takımımız karşısında tam bir şov yaptı. Maça sakat olan İbrahim Kutluay'dan yoksun olarak çıkan Türkiye, ilk on dakikada başabaş bir mücadele vererek skoru dengede tuttu. Daha sonra Karnisovas'ın basketleriyle bir anda farkı 16 sayıya çıkaran Litvanya, ilk yarıyı 3529 önde bitirdi. İkinci yarıya kötü başlayan Türkiye'nin rakibine karşı savunma direnci tamamıyla azaldı. Yüksek bir şut yüzdesiyle oynayan Litvanya, özellikle Jasikevicius, Sabonis ve Karnisovas gibi deneyimli oyuncularının sayılarıyla farkı giderek açtı ve maçı 7448 kazandı.
   <br/>
   <br/>
   Panzerleri dağıttık, çeyrek finali garantiledik
   <br/>
   <br/>
   Çeyrek finale yükselebilmemiz için Almanya maçını mutlaka kazanmak zorundaydık. Litvanya yenilgisinin etkisinden kurtulmuş bir görüntü çizen Türk  Milli Takımı, grubun kritik maçında Almanya karşısında oldukça etkili bir oyun sergiledi. Türkiye, bir ara farkı on sayıya kadar çıkardığı ilk yarıyı 3129 önde kapattı. Karşılaşmanın ikinci yarısına oldukça tutuk başlayan Milliler, oyunun başlarında peşpeşe yediği iki basketle geriye düşse de çabuk toparlanıp farkı yeniden açtı. Müsabakayı 6355 kazanmasını bilen Millilerimiz, çeyrek final yolunda önemli bir virajı kayıpsız döndü.
   <br/>
   <br/>
   Almanya'nın Hırvatistan'ı mağlup etmesiyle çeyrek finali garantileyen Türkiye, ikinci turun son karşılaşmasında Çek Cumhuriyeti'ne karşı formalite mücadelesi verdi. Eleme turundaki her iki maçta da yendiğimiz Çekler'i Fransa'da da mağlup etmemiz zor olmadı. Karşılaşmayı 7873 kazanan Türkiye, çeyrek final için moral depoladı.
   <br/>
   <br/>
   Türk Milli Takımı, ikinci tur maçları sonunda en az sayı yiyen ve en az sayı kazanan takım olurken, takım istatistiklerinde üst sıralarda yer aldı. Türkiye, savunma ribaundlarında ikinci, hücum ribaundlarında ise dördüncü sırada yer aldı. Oyuncularımızdan Hüseyin Beşok savunma ribaundlarında ikinci, Kerem Tunçeri asist krallığında üçüncü, Mirsad Türkcan ise hücum ribaundlarında dördüncü sırada yer aldı.
   <br/>
   <br/>
   Avrupa basını Türkiye'nin şampiyonadaki başarılarına geniş yer ayırdı. Eurosport'un yorumcuları, Türkiye'nin çok iyi savunma yaptığı ve kesinlikle gözardı edilmemesi gerektiği üzerinde durdular. Fransa'nın ünlü spor gazetesi L'Equipe de 'Türkiye, genç tehlike' başlığıyla verdiği haberde, Milli Takımımız için, 'Genç, oturmuş ve son derece saldırgan bir savunma yapan takım' ifadesini kullandı. Le Figaro gazetesi ise 'Türkler, büyükler arenasında' başlığıyla verdiği haberde, Türkiye'deki takımların basketbol şubelerinin önemli bütçeleri olmasının, bu sporun Türkiye'de gelişmesine büyük katkıda bulunduğunu yazdı.
   <br/>
   <br/>
   Fransızlar'ı elimizden kaçırdık
   <br/>
   <br/>
   Türkiye, kendine oldukça güvenerek çıktığı çeyrek final maçında Fransızlara sahayı dar etti. Rigaudeau ve Abdül Wahad gibi yıldızlardan oluşan Fransa karşısında 39 dakika üstün bir oyun sergileyen Türkiye, son saniyelerdeki kritik hatalardan ve hakemlerin yanlı kararları yüzünden maçtan 6663 mağlup ayrıldı. Bu mağlubiyetle yarı final rüyasını gerçekleştiremeyen Türkiye, Sydney 2000 Olimpiyatları'na katılma şansını İspanya'ya yenilen Litvanya maçına bıraktı.
   <br/>
   <br/>
   Klasman maçında Litvanya ile şampiyonada ikinci kez karşı karşıya gelen Türkiye, bu müsabakada Mirsad'ın yokluğu, Hidayet'in de sakatlığının devam etmesi nedeniyle fazla varlık gösteremedi ve sahadan 8056 mağlup ayrıldı. İlk altıya girme şansını böylece değerlendiremeyen Milli Takım, Sydney Olimpiyatları'na katılma hakkını da kaybetti.
   <br/>
   <br/>
   Şampiyona boyunca ilk beşteki oyunculara (Hidayet, Mirsad, Hüseyin) baktığımızda ve Türkiye'nin en az sayı yiyip en az sayı kazandığını göz önüne getirdiğimizde, Milli Takım'ın oyun düzeninin Efes'in oyun sistemine çok benzediğini gördük. Milli Takım'ın, yıllardır Avrupa kupalarındaki grup maçlarında çok başarılı olduktan sonra çeyrek finalden ileri gidemeyen Efes'in akıbetine uğraması bu benzetmemizi güçlendirdi. Ama olsun. Son derece başarılı maçlar çıkararak tecrübe kazanan Türk Milli Takımı, 2001'de Türkiye'de organize edilecek Avrupa Şampiyonası için rakiplerine şimdiden gözdağı verdi. 20. yüzyılın son kupası İtalya'nın oldu ama 21. yüzyılın ilk kupası da Türkiye'nin olacak. Yaş ortalaması 23 olan Milli Takımımız, Fransa'daki şampiyonada tüm Avrupa'ya bu mesajı verdi çünkü.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A97EA74C982BF9BF9040F621645C44DF?newsId=4781), [web.archive.org (arşiv bağlantısı)](http://web.archive.org/web/20130521050004/http://www.aksiyon.com.tr:80/aksiyon/newsDetail_getNewsById.action;jsessionid=A97EA74C982BF9BF9040F621645C44DF?newsId=4781)
