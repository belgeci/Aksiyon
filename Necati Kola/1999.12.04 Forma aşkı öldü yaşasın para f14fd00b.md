# Forma aşkı öldü, yaşasın para

*Necati Kola 1999.12.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Devletin kutsal olmadığının yüksek sesle söylenmeye başladığı şu günlerde kulüp formalarının da kutsiyet arz etmediği gür bir şekilde dile getiriliyor.
  </font>
 </div>
 <div id="newsText">
  <font class="detail-text">
   Yakın zamana kadar özellikle büyük takımların formaları kutsal sayılır, futbolcular oynadıkları takımın forması için canlarını vermeye her zaman hazır olduklarını söylerlerdi. Fakat devir değişti, formalarının kutsiyeti ortadan kalktı, para ön plana çıktı ve büyük takımlar eski cazibelerini kaybetti. Son birkaç yılda Trabzonspor, Beşiktaş ve Fenerbahçe formasını giymek istemediğini açıkça söyleyen futbolcuların sayısı oldukça arttı.
   <br/>
   <br/>
   Trabzon'dan giden gidene
   <br/>
   <br/>
   Yıllarca top koşturduğu kulübünün formasını giymek istemediğini söyleyen ilk iki futbolcu Hami Mandıralı ve Ogün Temizkanoğlu oldu herhalde. Yıllardır şampiyonluk özlemiyle yanıp tutuşan Trabzonspor taraftarları, başarısız sonuçlanan 199697 sezonunda futbolcuları yoğun bir baskı altına aldı. Bunda Başkan Mehmet Ali Yılmaz'ın futbolcuları hedef göstermesi de etkili oldu. Son umut olan Türkiye Kupası'nın da kaybedilmesinin ardından bir cenaze töreninde öz be öz Trabzonlu olan Ogün, fanatik taraftarlar tarafından linç edilmek istendi. Bu olaylardan sonra Hami ve Ogün artık Trabzonspor formasını giymek istemediklerini açık bir şekilde dile getirdiler. Fakat bütün bu olanlara rağmen Hami bir, Ogün ise iki yıl daha Trabzonspor formasını giydi. Hami, bir yıl sonra Almanya'nın Schalke 04 takımına giderken, Ogün de kendisi gibi Trabzonspor'daki miadını doldurduğunu düşünen Abdullah Ercan'la birlikte sezon başında Fenerbahçe'ye transfer oldu. Bu isimlere kaleci Nihat, Tolunay, Lemi, Soner, İskender, Cengiz ve Şota'yı da eklemek mümkün. (Hami, bu sezon başında tekrar Trabzonspor'a döndü ama Trabzonspor formasını kutsal sayan biri olarak değil, profesyonel olarak.) Trabzonspor bütün bu olanlardan sonra eski havasını ve cazibesini iyice yitirdi. Yıldız futbolcuların Trabzon'a gitmek istememesine ve yerlilerin Trabzon'dan ayrılmasına yanlış transferler de eklenince Karadeniz temsilcisi sıradan bir takım hüviyetine büründü. Şu günlerde Trabzonspor'dan ayrılmak isteyen bir futbolcu da Fatih Tekke.
   <br/>
   <br/>
   Beşiktaş bunu hep yapıyor
   <br/>
   <br/>
   Son yıllarda futbolcuların en çok huzursuz olduğu kulüplerden biri de Beşiktaş. Senelerce formasını giydikleri Beşiktaş'tan olaylı bir şekilde ayrılan Feyyaz, Gökhan, Ali, Recep ve Rıza'ya son birkaç yılda Sergen, Alpay, Oktay ve Erkan eklendi. Bu futbolcuların ardından Alman futbolcu Hengen hiç beklenmedik bir anda ülkesine dönmek isterken, Milli Takım'da başarılı bir performans gösteren Ali Eren de Beşiktaş'ta oynamak istemediğini söyledi.
   <br/>
   <br/>
   Beşiktaş'ta oynamak istemediğini yüksek sesle söyleyen ilk futbolcu Sergen Yalçın oldu. Yönetici Uğur Ekşioğlu'yla tartışan Sergen, Beşiktaş'a rest çekti ve istediği parayı veren İstanbulspor'un formasını giydi. Sergen daha sonra Jetpa'yla anlaşarak Fenerbahçe'ye kiralandı. Sergen'den sonra Alpay Beşiktaş formasını giymek istemediğini söyledi. O da Jetpa'yla anlaşarak Fenerbahçe'nin yolunu tuttu. Alpay'dan sonra sırada Oktay Derelioğlu vardı. Tartışmalı bir evlilik sonrasında Başiktaş Oktay'ı, Oktay da Beşiktaş'ı istemedi. Jetpa'yla anlaşan futbolcular kervanına Oktay da katıldı. Oktay'ı sisteme uymadığı söylenen Erkan takip etti. Ali Eren de aynı yoldaydı ama uzun uğraşlar sonunda ikna edildi ve şu anda Beşiktaş'la idmanlara çıkmaya başladı.
   <br/>
   <br/>
   Fenerbahçe de çalkantılı
   <br/>
   <br/>
   bir kulüp
   <br/>
   <br/>
   Trabzonspor ve Beşiktaş gibi Fenerbahçe de cazibesini kaybeden büyük kulüplerden. Sık sık teknik direktör ve oyuncu değiştiren Fenerbahçe istikrarını yitirdi, şampiyonluğu unuttu, Avrupa Kupalarından çok erken elenir oldu. Sarı lacivertli kulübün şu anda parasından başka birşeyi futbolcuları cezbetmiyor. Futbolcular, başarısız sonuçların ardından taraftar ve basının baskısından korkuyorlar.
   <br/>
   <br/>
   Bu sezon Fenerbahçe fazla cazip gelmediği için bazı futbolcular takımdan kendi istekleriyle ayrıldı. Elvir Baliç, Avrupa'da başarılı olamadığı için bir zamanlar rüyalarını süsleyen Fenerbahçe'yi bırakıp Real Madrid'e gitti. Erol Bulut da Almanya'nın E. Frankfurt takımına transfer oldu. Murat Yakın da futbol hayatının bitmesi pahasına Fenerbahçe'de oynamak istemediğini söyleyip İsviçre'nin yolunu tuttu. Murat Yakın'dan sonra Tayfun İspanya'da bir kulüple anlaştığını söyleyip gitmek istediğini söyledi fakat yönetim Tayfun'u ikna etmeyi başardı. Şimdiyse Rüştü sözleşmesinin bitmesini bekliyor. Birkaç maçta yediği hatalı golden sonra aşırı şekilde eleştirilen Rüştü, Euro 2000'de başarılı bir performans gösterip önümüzdeki sezon Avrupa'da top koşturmak istiyor.
   <br/>
   <br/>
   Galatasaray yalnız kaldı
   <br/>
   <br/>
   Dört büyükler içerisinde futbolcuları cezbetmeye devam eden tek kulüp Galatasaray. SarıKırmızılı kulüp, diğerlerinin aksine her geçen yıl daha da cazip hale geliyor. Sebebi kurumlaşma, dayanışma, Türkiye'de ve Avrupa'da başarı. Fatih Terim'in önderliğinde modern bir yapılanma içerisine giren Galatasaray, Avrupa'da Türkiye'yi başarıyla temsil eden tek kulüp. Maddi sıkıntılar yaşansa da böyle bir kulüpte oynamak çoğu futbolcunun hayali.
   <br/>
   <br/>
   Dönem dönem Fenerbahçe'ye transferi gündeme getirilen Galatasaraylı Hakan Şükür'ün söyledikleri konumuzu destekler mahiyette. 'Fenerbahçe'ye gitmek istemiyorum. Benim için para önemli değil. İki kulüp kendi arasında anlaşsa bile hayır derim. Benim için önemli olan güzel bir ortam, başarılı ve uyumlu bir takım. Aradığım şartlar Türkiye'de başka bir kulüpte yok'.
   <br/>
   <br/>
   Yıldızları harcamak Beşiktaş'ın politikası
   <br/>
   <br/>
   Beşiktaş'ın eski futbolcularından Ali Gültiken sadece kendi takımını eleştiriyor. 'Bu kadar futbolcunun başka takımlara gitmesi yönetimin hatası. Yöneticiler yıldızlarına sahip çıkmıyor. Mesela, Beşiktaş'a yıllarını veren Rıza Çalımbay'ın jübilesine Başkan Süleyman Seba gelmedi. Büyük futbolculara değer verilmemesi yıllardır Beşiktaş'ın bir politikası haline geldi. Bu örnekleri gören şimdiki futbolcular ilk fırsatta soluğu başka takımlarda alıyorlar'.
   <br/>
   <br/>
   Beşiktaş'ın eski futbolcularından Vedat Okyar da Ali Gültiken'le aynı düşünceleri paylaşıyor. 'Beşiktaş yıldızlarına maalesef sahip çıkmıyor. Yıldız futbolcular biraz kaprisli olur. Bunları idare etmek lazım. Aksi takdirde giderler. Nitekim Beşiktaş'ta vitrin olarak sadece Şifo Mehmet kaldı. Onu da geçen yıl Bursaspor'a kiralayacaklardı. Beşaltı yaşındaki çocukların Beşiktaş'ı tutması için maalesef hiçbir sebep kalmadı'.
   <br/>
   <br/>
   Milliyet Gazetesi Spor Yazarı İslam Çupi de benzer görüşler ileri sürüyor. "Beşiktaş kurulduğu yıldan bu yana hep yıldız oyuncu düşmanlığı yapmış, onları ya kaybetmiş ya da çok az randımanla oynatmıştır. Eski futbolculardan Şükrü Gülesin, 'Şayet önüme İtalya'da top oynama fırsatı çıkmasaydı Beşiktaş'ta iki yıl sonra fıçıya döner, birgün içime futbol yerine bira doldururlardı' diye espri yapardı. Beşiktaş'ın eski yıldız adaylarından Kemal Gülçelik başka takımlara gitmediği için parlayamadı ve kaybolup gitti. Recep Adanır ve Yusuf Tunaoğlu ise başka takımlara giderek futbol hayatlarını parlak bir şekilde noktaladılar".
   <br/>
   <br/>
   Beşer: Alternatifler çoğaldı
   <br/>
   <br/>
   Zaman Gazetesi Spor Yazarı Hayri Beşer ise konuyu daha geniş bir şekilde değerlendiriyor. 'Son yıllarda Trabzonspor, Fenerbahçe ve Beşiktaş'ta istikrar yok, başarı da yok. Trabzonspor ve F.Bahçe'de futbolcular dövülebiliyor, Beşiktaş'taysa yönetim heyecanını kaybetmiş. Bu üç kulübün yöneticileri başarısızlık halinde futbolcuları hedef gösterebiliyor. Bu yüzden cazibelerini kaybetmiş durumdalar. Galatasaray ise örnek kulüp. İstikrarlı, başarılı ve taraftarının futbolculara baskı yapması söz konusu değil. Yönetim devre arasında soyunma odasına inip futbolculara zılgıt da çekmiyor. Diğer üç kulübün cazibesini kaybetmesinin bir başka sebebi de alternatiflerin çoğalması. Bir ara İstanbulspor çok iyi para veriyordu, şimdiyse Jetpa. Jetpa, futbolcuların takımlarına rest çekme imkanını sağladı. Futbolcular birbirini örnek aldı ve son olarak da Ali Eren kendi çapında Beşiktaş'a rest çekti'.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5609-forma-aski-oldu-yasasin-para.html), [web.archive.org (arşiv bağlantısı)](http://web.archive.org/web/20140427163910/http://www.aksiyon.com.tr:80/aksiyon/haber-5609-forma-aski-oldu-yasasin-para.html)
