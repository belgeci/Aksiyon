# Altın jenerasyon

*Necati Kola Bilinmeyen-tarih*

<div>
 <font>
  <img border="0" height="1" src="/web/20050227031818im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031818im_/http://www.aksiyon.com.tr/resim/364/70.jpg" vspace="5"/>
  </p>
 </font>
 <font class="content">
  Türk Milli Takımı’nın 47 yıl aradan sonra Dünya Kupası’na gitmesinde Şenol Güneş’in payı inkar edilemez; ama bir de on yıldır beraber oynayan bir jenerasyon gerçeği var. 1993 Akdeniz Oyunları’nda Zidane, Thuram, Dugarry ve Blanc’lı Fransa’yı devirerek şampiyon olan bu jenerasyon, yedi yıl gibi kısa bir sürede A Milli Takım’a birçok başarı yaşattı
 </font>
 <br/>
 <p>
  <font class="content">
   Çok değil, bundan yedi—sekiz yıl öncesine kadar Almanya ve Macaristan zaferleriyle övünüyorduk. Oysa bu iki galibiyet yarım asır kadar önce elde edilmişti. Özel bir müsabakada alınan pozitif sonuçtan öte başka bir anlamı olmayan bu iki galibiyet o kadar abartıldı ki Berlin Destanı ve Macaristan Zaferi olarak kayıtlara geçti. Bunun tek sebebi vardı: Kompleks... Kompleksin de tek sebebi vardı: Sonradan şerefli ve şerefsiz olmak üzere ikiye ayırmak zorunda kaldığımız sürekli mağlubiyetler...
   <br>
    <br>
     Bu mağlubiyetlere son vermek için yapılması gerekenleri bir türlü yapmıyor, gazete manşetlerindeki temennilerden (Dur tarih, vur Türkiye!), sahalarımızın çamurundan, statların uğurundan, Antalya’nın sıcağından medet umuyorduk. Mesela, 1984 Dünya Kupası elemelerindeki Finlandiya karşılaşmasının özellikle Antalya’da oynatılması... Güya, soğuk iklime alışık olan Finlandiyalı futbolcular Antalya’nın sıcağında bunalacak ve biz de rahat rahat galip gelecektik. Evdeki hesap çarşıya uymadı maalesef. Finlandiya, sahadan 2—1 galip ayrılarak bize önce Fin hamamını öğretti, sonra da soğuk bir duş aldırdı. Daha sonraları İzmir Atatürk Stadı’nın uğuruna inanıldı; fakat İngiltere’ye iki kez mağlup olunca vazgeçildi.
     <br>
      <br>
       Türk futbolunun dirilişi Özal ile başladı
       <br/>
       <br/>
       Yapılması gerekenleri ise ancak 90’lı yılların başında yapmaya başladık. Bunlardan en önemlileri, Turgut Özal hükümetinin sahaları çimlendirmesi, Şenes Erzik başkanlığındaki Futbol Federasyonu’nu özerkleştirmesi ve federasyonun yeni bir yapılanmaya gidip Danimarkalı Sepp Piontek’i iş başına getirmesiydi. En az bunlar kadar önemli bir icraat daha vardı: Piontek’in yardımcılıklarına Fatih Terim ve Rasim Kara ikilisinin tayin edilmesi. Terim ve Kara ikilisinin bilinçli bir proje çerçevesinde tüm Türkiye’yi tarayarak 315 genç yeteneği belirlemesi ise tam anlamıyla bir devrimdi. Belirlenen bu isimler, elene elene bir çekirdek haline geldiler ve Olimpik Milli Takım ile birlikte Türk futbolunun makus talihini değiştirmek için yeni bir dönemi başlattılar. Altın jenerasyon olarak nitelendirebileceğimiz bu kadroda Rüştü Reçber, Hakan Şükür, Ogün Temizkanoğlu, Bülent Korkmaz, Alpay Özalan, Abdullah Ercan, Sergen Yalçın, Tugay Kerimoğlu, Arif Erdem ve Ergün Penbe gibi isimler vardı. Bu isimlerden bazıları, memleketlerindeki amatör takımlarda çekirdek çitletirken keşfedilmişti.
       <br/>
       <br/>
       Zidane’lı Fransa’yı yendiler
       <br/>
       <br/>
       İlk kez, Fatih Terim— Rasim Kara ikilisinin çalıştırdığı Olimpik (Ümit) Milli Takım’da bir arada oynamaya başlayan bu isimler, 1991 yılında Yunanistan’da düzenlenen Akdeniz Oyunları’nda final oynadı, 1993 yılında Fransa’da düzenlenen Akdeniz Oyunları’nda da kupanın sahibi oldu. Finalde Cezayir’i 2—0 yenen Olimpik Milli Takım, yarı finalde de ev sahibi Fransa’yı 1—0 mağlup ederek saf dışı bırakmıştı. Bugün A Milli Takım’ın formasını giyen ve o günlerde de şampiyon Olimpik Milli Takım’ın ilk onbirinde yer alan oyuncularımız şunlardı: Bülent Korkmaz, Alpay Özalan, Sergen Yalçın, Tugay Kerimoğlu, Abdullah Ercan, Hakan Şükür ve Arif Erdem. O zamanlar Antalyaspor forması giyen kaleci Rüştü Reçber’in Antalya’da geçirdiği trafik kazası nedeniyle (Yanındaki futbolcu arkadaşı Levent öldü) kadroya alınmadığını da belirtelim. Fransa Olimpik Milli Takımı’nda oynayan bazı isimler ise ilginçti. 1998 Dünya Kupası’nı ve 2000 Avrupa Şampiyonası’nı kazanan efsane kadronun vazgeçilmez oyuncularından Zinedine Zidane, Thuram, Dugarry ve Blanc gibi isimler, Türkiye’ye mağlup oldukları maçta Fransa formasını giymişlerdi. Yani, bizim jenerasyon, Fransa’nın jenerasyonundan daha iyiydi. Daha sonra bu altın jenerasyona, 1992 yılında Avrupa şampiyonu olan A Genç Milli Takım’ın oyuncularından Okan Buruk, Oktay Derelioğlu ve Emre Aşık dahil oldu.
       <br/>
       <br/>
       Piontek gitti, jenerasyon geldi
       <br/>
       <br/>
       Danimarkalı Sepp Piontek, Mayıs 1993’te sözleşmesi sona erdiği için, Amerika 94 Dünya Kupası elemelerinde başarılı olamayan Türk Milli Takımı’ndan ayrılıp ülkesinin yolunu tuttu. Bu arada, A Milli Takım’ın başına kimin geçeceğine dair çeşitli spekülasyonlar vardı. Kimi Tınaz Tırpan ismini öne sürüyordu, kimi de Mustafa Denizli ismini. Mustafa Denizli’nin o günlerde Gençlik ve Spor Bakanlığı’nın bağlı olduğu Doğru Yol Partisi’ne üye olması ise onun adının daha fazla telaffuz edilmesini sağlıyordu. İsmi cılız bir şekilde telaffuz edilen Fatih Terim ise kendinden emin bir şekilde Akdeniz Oyunları’nı bekliyordu. Nitekim, elde edilen şampiyonluktan sonra Futbol Federasyonu A Milli Takım’ın yeni teknik direktörünü açıkladı: Fatih Terim.
       <br/>
       <br/>
       Terim gelir gelmez A Milli Takım’ın kadrosu büyük ölçüde değişmeye başladı. 94 Dünya Kupası elemelerinde Norveç ve Polonya’yı 2—1 yendiğimiz maçlarda altın jenerasyondan beş futbolcu forma giydi. Bu sayı, İngiltere 96 Avrupa Şampiyonası elemelerinde daha da arttı. Mesela, İstanbul’da Macaristan’ı 2—0 yenip bir ilki gerçekleştirdiğimiz zorlu maçta altın jenerasyondan tam yedi futbolcu ilk on birdeydi. Bu futbolcular; Rüştü Reçber, Ogün Temizkanoğlu, Tugay Kerimoğlu, Alpay Özalan, Sergen Yalçın, Abdullah Ercan ve Hakan Şükür’dü. Arif Erdem, Bülent Korkmaz ve Emre Aşık da yedekti. Bu arada, 96 Avrupa Şampiyonası elemeleri başladığında kalenin Rüştü’ye emanet edilmesi çok eleştirilmişti; ama ısrarla oynatılması sonucunda Türkiye çok iyi bir kaleci kazanmış oldu. Bu jenerasyon, puan alamamasına ve gol atamamasına rağmen, ilk kez katıldığımız Avrupa Şampiyonası’nda çok büyük tecrübe kazandı.
       <br/>
       <br/>
       Denizli, aynı jenerasyonla devam etti
       <br/>
       <br/>
       Fatih Terim Galatasaray ile anlaşınca A Milli Takım’ın başına Mustafa Denizli getirildi. Denizli, iskeletini altın jenerasyonun oluşturduğu Milli Takım’ı aynen devam ettirdi. Ay—Yıldızlılar, İstanbul’da Belçika’ya sürpriz bir şekilde yenilip Fransa 98 Dünya Kupası’na katılamadılar; ama daha sonra Avrupa Şampiyonası finallerine ikinci kez gitme başarısını gösterdiler. Euro 2000 Avrupa Şampiyonası’nda çeyrek final oynama başarısını gösteren A Milli Takım’da altın jenerasyondan tam on futbolcu vardı: Rüştü, Ogün, Alpay, Bülent, Okan, Ergün, Hakan Şükür, Sergen, Arif, Abdullah ve Tugay.
       <br/>
       <br/>
       Güneş, Terim’e müteşekkir
       <br/>
       <br/>
       47 yıl sonra Dünya Kupası özlemine son verdiğimiz 5—0’lık Avusturya maçının ardından Tugay Kerimoğlu’nun başarıyı yorumlarken kullandığı üç cümle oldukça ilginçti: ‘Bu kadronun bu başarıyı elde etmesi çok normal. Çünkü, on sekiz yaşından beri sürekli birlikte oynuyoruz. Bu kadro, Dünya Kupası’nda da büyük başarılara imza atacak kalitede.’ Mustafa Denizli gibi bu jenerasyondan en iyi şekilde yararlanan Milli Takım Teknik Direktörü Şenol Güneş’in zaferden sonra söyledikleri de Tugay’ın açıklamalarını tamamlar nitelikteydi: ‘Bu başarıyı ben kazanmadım, Türkiye olarak biz kazandık. Bu başarıda taraftarın, medyanın, yönetimin ve en önemlisi  Fatih Terim’in de büyük katkıları vardır. Bunları inkar edemeyiz. Bu başarıya az ya da çok katkıda bulunan herkese teşekkür ediyorum.’
       <br/>
       <br/>
       Jenerasyon, Türk futbolunun lokomotifi
       <br/>
       <br/>
       Geride kalan on yıllık dönemde bu jenerasyonla birlikte Milli Takım’a hizmet veren bir çok futbolcu oldu elbette. Bu futbolcuların emeklerini de yok sayamayız. Ama şu bir gerçek ki Türk futbolu bu jenerasyon sayesinde sınıf atladı. Dünya Kupası ve Avrupa Şampiyonası elemelerine Malta ve San Marino gibi ülkelerin bulunduğu beşinci torbadan katılan Türk Milli Takımı, 1996 ve 2000 yılında arka arkaya Avrupa Şampiyonası’na katıldı, ikincisinde çeyrek final oynadı. Son olarak da 47 yıllık hasrete son verip Dünya Kupası vizesi aldı. Altın jenerasyondan bazı isimlerin forma giydiği Galatasaray, UEFA Kupası’nı ve Süper Kupayı kazandı, geçen yıl da Şampiyonlar Ligi’nde çeyrek finale yükseldi. Yine bu isimlerden bazıları Avrupa’nın büyük takımlarına transfer oldular. Bu arada, yakın bir zamanda miadını dolduracak olan bu jenerasyona alternatif olacak bir kadro da yavaş yavaş ufukta görünmeye başladı. Kerem, Berkant, Gökdeniz, İsmail Güldüren, Mehmet Yozgatlı, Fatih Akyel, Ümit Karan, Hasan Şaş, Serhat Akın, Ahmet Dursun ve Emre Belözoğlu gibi isimler, altın jenerasyon sonrası Türk Milli Takımı için ümit vaat ediyorlar.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12442), [web.archive.org (arşiv bağlantısı)](http://web.archive.org/web/20050227031818/http://www.aksiyon.com.tr:80/detay.php?id=12442)
