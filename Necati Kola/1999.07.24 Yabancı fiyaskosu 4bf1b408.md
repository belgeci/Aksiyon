# Yabancı fiyaskosu

*Necati Kola 1999.07.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Merhum Turgut Özal, sporculara özgü vergi muafiyetini, Türk sporunun gelişmesini sağlamak amacıyla getirmişti.
  </font>
 </div>
 <div id="newsText">
  <font class="detail-text">
   u muafiyet, bir taraftan yerli sporcuları sevindirirken, diğer taraftan da yabancı sporcuların gözünü ülkemize çevirdi. Türkiye, Özal'ın bu kararından sonra yerli ve yabancı sporcular için tam anlamıyla bir vergi cenneti haline geldi. Çim sahaların artması sayesinde dünya standartlarını yavaş yavaş yakalayarak astronomik paralar kazanmaya başlayan yerli futbolcular Avrupa'ya gitmemekte direnirlerken, futbol kariyerinin sonbaharına gelen Avrupa'nın ünlü futbolcuları da hayatlarının son transferini Türk takımlarına yapmaya başladı. Bu vergi muafiyeti; Alman, İngiliz, Romen, Rus, Bulgar ve Afrika kökenli futbolcuları Türkiye'ye çekerek ülkemizin Yugoslav istilasından kurtulmasını sağladı ama Türk futbolunun gelişmesine yeterince katkıda bulunmadı. Transfer ücretinden vergi alınmaması yerli futbolcunun haddinden fazla para kazanmasını sağladı, maddi açıdan doyuma çabuk ulaşan yerli futbolcu şımardı, şımaran futbolcu sonraki transferde daha fazlasını istedi, yerlilerin isteklerine cevap veremeyen kulüpler yabancılara yöneldi, talep gereği yabancı sayısı her geçen yıl arttı, yabancıların kaliteli çıkmaması da Türk futbolunu olumsuz etkiledi.
   <br/>
   <br/>
   En fazla yabancı transfer eden F.Bahçe
   <br/>
   <br/>
   Türk futbolunun lokomotifi olarak tabir edilen Fenerbahçe, Galatasaray, Beşiktaş ve Trabzonspor'un son on yılda gerçekleştirdiği yabancı transferlere şöyle bir baktığımızda, çoğunun fiyaskoyla sonuçlandığını üzülerek görüyoruz. Yerli futbolcuların fiyatını düşürmek ve takımın kalitesini yükseltmek amacıyla yapılan bu transferlerin büyük kısmından hem arzu edilen sonuç alınamadı, hem de Türkiye milyarlarca dolar döviz kaybına uğradı. Sadece Dört Büyükler, son on sezonda toplam 92 yabancı futbolcuyla sözleşme imzaladı. Bunlardan Fenerbahçe 25, Galatasaray 23, Trabzonspor ve Beşiktaş ise 22'şer futbolcuyu renklerine bağladı. Bu oyunculardan bazıları birkaç resmi maç sonra, bir çoğu da sezon sonu beklenmeden takımdan uzaklaştırıldı. Basının şişirmesi sonucu havaalanında davul zurna eşliğinde karşılanarak omuzlara alınan, daha sonra bekleneni veremeyip Türkiye'yi sessiz sedasız terkeden futbolcuların sayısı hiç de az değil.
   <br/>
   <br/>
   Son on yılın bomba (!) transferleri
   <br/>
   <br/>
   Dört Büyükler, son on sezonda gerçekleştirdiği yabancı futbolcu transferlerinin çoğunda karavana attı. Karavana atmada Trabzonspor ve Fenerbahçe başı çekti. Galatasaray'da Kamerunlu Iorfa, Yugoslav Kuzmanovski, İngiliz Marsh ve Venison ile Rumen Lutu; Beşiktaş'ta Polonyalı Zeyer, Perulu Francesco, Arjantinli Nartallo, Bulgar Letchkov ve Nijeryalı Ohen; Fenerbahçe'de Polonyalı Jakolcewicz ve Soczynski, Yugoslav Tangja, Boşnak Hotiç, Alman Wagenhaus, Bulgar Kostadinov, İngiliz Atkinson, Rumen Sabin İlie ve Brezilyalı Sergio; Trabzonspor'da Yugoslav Petranoviç, Ukraynalı  Shelepnitsky ve Kalitvintsev, Gürcü Katcharava, Beradze, Nemsadze ve Djamarauli, Rus Litchkin, Çek Rada, Kamerunlu Misse Misse ve İngiliz Campbell, beklenileni veremeyerek düş kırıklığına sebep olan oyuncuların başında geldi.
   <br/>
   <br/>
   Türkiye'ye kalitesiz yabancıların gelmesinde, kulüplerin transfer yetkisini tamamen yabancı teknik direktörlere vermesinin büyük rolü var. Yabancı teknik direktörler, ya arkadaşı olduğu, ya da komisyon aldığı için istedikleri futbolcuları Türkiye'ye getiriyorlar. Gordon Milne'in Beşiktaş'tayken arkadaşları Walsh, McDonald ve Wilson'u, Trabzonspor'dayken de Campbell'ı transfer etmesi; Toshack'ın ille de Sellami, Ohen ve Del Solar'ı Beşiktaş'a getirmesi; Graham Sounes'in Marsh ve Venison'u Galatasaray'da oynatması; Feldkamp'ın ille de Hengen ve Schaeffer'in alınması için diretmesi bunun en bariz örneklerinden.
   <br/>
   <br/>
   Uche, Baliç ve Hagi rekor kırdı
   <br/>
   <br/>
   1990'lı yıllarda transfer edilen yabancı oyuncular içinde Türkiye'de en uzun süre görev yapan futbolcu Fenerbahçeli Uche oldu. Altı sezon sarı lacivertli formayı giyen Nijeryalı futbolcuyu, takım arkadaşı Högh ve Moshoeu, Trabzonsporlu ŞotaArçil kardeşler ve Victor, Galatasaraylı Hagi, Beşiktaşlı Madida ve Amokachi izledi.
   <br/>
   <br/>
   Son on yılda Fenerbahçeli Okacha ve Baliç ile Galatasaraylı Hagi en kaliteli yabancılar olarak dikkat çekti. Okacha, Fenerbahçe'ye 17 milyon dolar kazandırarak Fransa'nın Paris Saint Germain takımına, Elvir Baliç de 20 milyon dolar kazandırarak İspanya'nın Real Madrid takımına transfer olurken; Galatasaraylı Hagi de takımının arka arkaya üç kez şampiyon olmasında önemli katkılarda bulundu. Bu futbolculara, Galatasaray'a önemli paralar kazandırarak İspanya'nın Valencia ve Real Betis takımlarına transfer olan Adrian İlie ve Flipescu'yu da eklemekte fayda var. Fakat bu futbolcuların sayısı bir elin parmaklarını maalesef geçmiyor.
   <br/>
   <br/>
   Yeni bir futbol sezonunun daha başlamasına sayılı günler kaldı. Takımlar, dörtten beşe yükseltilen yabancı kontenjanını doldurabilmek için ellerinden geleni yaptılar. Yeni sezonda doksan civarında yabancı 1. Lig takımlarında forma giyecek. Muhtemelen, parmakla gösterilenlerin sayısı bir elin parmaklarını geçmeyecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A97EA74C982BF9BF9040F621645C44DF?newsId=4730), [web.archive.org (arşiv bağlantısı)](http://web.archive.org/web/20130521063534/http://www.aksiyon.com.tr:80/aksiyon/newsDetail_getNewsById.action;jsessionid=A97EA74C982BF9BF9040F621645C44DF?newsId=4730)
