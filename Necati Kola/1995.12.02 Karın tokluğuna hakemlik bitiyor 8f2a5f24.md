# Karın tokluğuna hakemlik bitiyor

*Necati Kola 1995.12.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hakemlik, zor zanaat. Stresli maçlar yöneteceksin, saniyede kararlar vereceksin, pardon deme hakkın olmayacak ve televizyonlarda tekrar tekrar ve yavaş yavaş görüntülerle enine boyuna eleştirileceksin. Üstelik milyarların döndüğü bir piyasada, bu işi karın tokluğuna yapacaksın. Aslında bu durumdaki hakemlik, zanaat değil, mazoşizmin ta kendisi. Ama pek yakında zanaat olacak, hakemler de acı çekmekten kurtulacaklar. Merkez Hakem Komitesi Başkanı Hilmi Ok öyle diyor çünkü. Ok’la, hakemlerimizin bugününü ve yarınını konuştuk.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   —Milyarların döndüğü futbolda, hakemlerin aldıkları rakamlar, komik denecek kadar az. Bu rakamlar ne zaman yükselecek de hakemlerimiz maddi refaha kavuşacaklar?
   <br>
    <br>
     —Hakemlerin sınıfları var ve her sınıfın da kendine göre maç parası var. Şu anda 1. Lig’de maç yöneten hakemler, 8 milyon para alırlar. Bunun dışında günde 1 milyon 400 bin lira harcırah alırlar. Yol paraları da hariçtir. Bu kafi değil. Neden değil? FIFA, bütün federasyonlara gönderdiği bildiride; 96— 97 futbol sezonunda artık sahalarda; futbolcu, antrenör, masör gibi hakemlerin de profesyonel olacağını, bundan sonra amatör hakemlerin uluslararası maç yönetemeyeceklerini bildirdi. Bunun için de FIFA, futbol federasyonlarından; hakemlere maaş bağlanmasını, yönettiği her maçın değerine göre para verilmesini, sezon sonunda da hakemlerin aldıkları puana göre prim verilmesini ve bunlarla ilgili çalışmalara başlanmasını istiyor. Biz de bu çalışmaların içine girdik. En fazla üç— dört sene sonra 1. Lig’de maç yönetecek hakemler önce yarı profesyonel, sonra da tam profesyonel olacaklar ve büyük paralar alacaklar. Sendikalılaşırlarsa, reklam alma imkanları da olacak. Artık bugünkü amatörlük bitmiştir, bu kafanın değişmesi lazım. Değişmediği takdirde amatör olarak kalır, uluslararası maçlarda Türk hakemlerini göremeyiz. Şu andaki çalışmalarımıza göre; önümüzdeki sezon yarı profesyonellik olacak. Maç başına alınan paralar, elli milyonu, yüz milyonu bulacak.
     <br/>
     <br/>
     —Hakemlerimiz profesyonel olunca, maddiyatın dışında, hayatlarında ne gibi değişiklikler olacak?
     <br/>
     <br/>
     —Haftanın bazı günlerinde federasyon, hakemleri çağıracak, orada yönettikleri maçları seyredecekler, Türk ve yabancı uzmanlar tarafından eğitilecekler. Yani bir futbolcu, maça çıkarken nasıl hazırlanıyorsa, hakemler de öyle hazırlanacaklar. Kamp yapacaklar, film seyeredecekler... Dolayısıyle hatalar azalacak, kalite de artacak.
     <br/>
     <br/>
     —Amatör liglerdeki hakemler de profesyonel olacak mı?
     <br/>
     <br/>
     —Hakemlerin hepsi profesyonel olacak diye birşey yok. Isteyen profesyonel olacak. Amatör ligler, amatör hakemlerle yönetilecek. Profesyonel liglerde de amatör hakemler olacak. Ama bir kısmı profesyonel olmak zorunda. Hakemliği meslek olarak seçenler belirlenecek. FIFA, ben hakemliği meslek olarak seçenlere uluslararası maç vereceğim, diyor çünkü.
     <br/>
     <br/>
     —FIFA, kokart vereceği hakemleri nasıl belirliyor, her ülkenin belli bir kontenjanı mı var?
     <br/>
     <br/>
     —Bu işi maalesef bilmiyorlar. Eskiden FIFA, federasyonlara birer yazı yazar, bize şu kadar isim gönderin derdi. Biz isimleri gönderir, FIFA da kokart verirdi. O kokartı alabilmek için de FIFA’nın en az iki maçını yönetmek gerekiyordu. Şimdi öyle değil. FIFA; federasyonlara, bana on tane aday bildir, ama bunların hangilerinin kokart alacağına ben karar veririm, diyor. 1. adaya da kokart verebilirim, 10. adaya da kokart verebilirim, diyor. Peki, FIFA buna nasıl karar veriyor? Adayın tahsiline bakıyor, yaşına bakıyor, lisanına bakıyor, yönettiği maçlara ve puanına bakıyor. Sizin iyi demeniz, birşey ifade etmiyor.
     <br/>
     <br/>
     —Hakemlerimiz, önümüzdeki Dünya Kupası’nda görev alacaklar mı peki?
     <br/>
     <br/>
     —Benim tahminime göre, evet. En şanslı olan hakemlerimiz de; Ahmet Çakar, Oğuz Sarvan ve Metin Tokat. Bana göre Avrupa Şampiyonası’na ve Dünya Şampiyonası’na gitme şansları yüzde 70’in üzerinde.
     <br/>
     <br/>
     <br/>
     <br/>
     TELE HAKEM VE TELSIZ HAKEM GELIYOR
     <br/>
     <br/>
     <br/>
     <br/>
     —Istanbul’da bayan hakemlere rastlamak mümkün ama, Anadolu’daki durum nedir?
     <br/>
     <br/>
     —Şu anda Anadolu’nun her yerinde bayan hakemimiz var. Trabzon’da var, Elazığ’da var, Siirt’te var... Bırakın Izmir’i, Ankara’yı, Doğu’da bile bayan hakemlerimiz var ve sayıları hızla artıyor. Çünkü, Bayanlar Ligi kuruldu Türkiye’de. Lale Orta, 2. Lig’de maç yönetiyor. Trabzon ve Izmir’deki bayan hakemlerimiz 3. Lig’de maç yönetiyorlar, muvaffak da oluyorlar. Şu anda üç tane bayan hakemimizi FIFA’ya bildirdik. Tasdik olunurlarsa uluslararası maç yönetmeye başlayacaklar.
     <br/>
     <br/>
     —Gün geçmiyor ki, FIFA ve UEFA futbol oyun kurallarında bir değişiklik yapmasın. Son olarak da, tele hakemlik ve telsiz hakemlik gündemde. Bu konuda neler söyleyeceksiniz?
     <br/>
     <br/>
     —UEFA’da Hakem Kurulu Üyesi bir Fransız dedi ki; ‘Maçlarda pozisyonları kompitürle saniyesinde görmek mümkün. Mesela top direğe vurdu, çizgiye düştü. Gol mü, değil mi? Ya da başka bir pozisyon ofsayt mı, değil mi? Saniyede biz bunu görerek hakeme sinyal verebiliriz.’ FIFA da bunu benimsedi ve deneme yapmaya başladı. Şayet başarılı olurlarsa, önümüzdeki olimpiyatlarda uygulamaya koyacaklar. Burada da başarılı olunursa, bütün dünyada uygulanacak. Yani, çok önemli pozisyonlarda, kompitür vasıtasıyla olayı anında görüp, hakeme sinyal vermek suretiyle kararların doğruluğuna yardımcı olabilir miyiz, çalışması içindeler. Bu sistem uygulanmaya başlanırsa sanırım hakemlere getirilen eleştiriler de minimum seviyeye inecek.
     <br/>
     <br/>
     —Peki bu masraflı olmayacak mı?
     <br/>
     <br/>
     —Milyarların döndüğü futbolda, bir kompitür hiç de pahalı değil.
     <br/>
     <br/>
     <br/>
     <br/>
     TÜRKIYE, 50 YIL ÖNCEKI ALMANYA
     <br/>
     <br/>
     <br/>
     <br/>
     —Son günlerde yoğun bir eleştiri var hakemlere. Merkez Hakem Kurulu Başkanı olarak siz nasıl değerlendiriyorsunuz bu eleştirileri?
     <br/>
     <br/>
     —Şimdi, bu bir eğitim meselesi. Bundan 50 sene evvel Almanya’da ne varsa, bugün de Türkiye’de aynısı var. Bugün Almanya’da en büyük maçlardan sonra bile, bir gün yazı yazılır, ondan sonra biter. Çünkü halk alışmıştır, eğitilmiştir. Hakemin de bir insan olduğunu, onun da hata yapabileceğini ve kötü niyetli olmadığı müddetçe o hataların affedileceğini bilirler ve kabul ederler. Onlar için, hakem ya iyidir, ya da formsuzdur. Kötü hakem yoktur yani.
     <br/>
     <br/>
     Türkiye’de ise böyle bir durum söz konusu değil. Önüne gelen hakemi eleştiriyor. Herkesin yazmasıyla, söylemesiyle hakem değerlendirilmez. Hakemi eleştiren hakemse, ben ona saygı duyarım. Hakemi eleştirecek olan kişi, bu işi en az hakem kadar iyi bilmek zorunda. Bu işi bilmeden, 50 yıl önceki bilgileriyle eleştiriyorsa, o birşey ifade etmez. Bir hakemi eleştirecek olan hakemin de, son yenilikleri takip etmesi lazım. 10 sene önceki bilgilerle hakem eleştirilmez. Çünkü FIFA, her geçen gün yeni kurallar getiriyor.
     <br/>
     <br/>
     Her hafta televizyonlarda, bir pozisyonu —bir ileri al, bir geri al— beş kişi değerlendirmeye çalışıyor. Üçü başka, ikisi başka karar veriyor ve ortak bir karara varamıyorlar. Hakem saniyede karar veriyor, hakemin kararı yanlış diyorlar. Insaf yahu!
     <br/>
     <br/>
     Bizim sorularımız bitmiş, çıkmak için Sayın Hilmi Ok’tan izin alacaktık ki, Ok; ‘Sayın Necati Kola, benim de size bir sorum olacak’ dedi ve devam etti. ‘Gençsin, boyun posun yerinde, sporu da seviyorsun. Bak, sana anlattım. Profesyonel hakemlik gelecek, hakemlik meslek olacak ve büyük paralar dönecek. Biliyor musun, Ahmet Çakar’ın yönettiği Juventus maçından sonra FIFA dedi ki; Ahmet Çakar’a en az 500 milyon verilmeli. Hakemlik profesyonelleşeceğine göre, bu rakamlar daha da artacağına göre, sen de sporu sevdiğine göre niçin hakem olmuyorsun?’ Aslında bu soru sadece bana değil; benim nezdimde, sporu seven herkese. Kendine güvenen, televizyonlardan günlerce eleştirilmeyi göze alan herkes, hakemliğe soyunabilir. Yeni meslek arayanlara duyurulur!
     <br/>
     <br/>
     Evet, hakemlik amatörlükten çıkacak, tam bir meslek haline gelecek. Hakemler; hakemlikten başka birşey düşünmeyecek, bir maça bir futbolcu gibi hazırlanacaklar ve hata oranları da önemli derecede azalacak. Hakemlerimiz eleştirilme hakkını esas o zaman elde edecekler. Bugünkü durumlarıyla eleştirilmeyi pek de hak etmiyorlar doğrusu.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=21674), [web.archive.org (arşiv bağlantısı)](http://web.archive.org/web/20070406010309/http://aksiyon.com.tr:80/detay.php?id=21674)
