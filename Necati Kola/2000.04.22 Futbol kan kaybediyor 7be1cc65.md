# Futbol kan kaybediyor

*Necati Kola 2000.04.22*

<font class="agenda2NewsSpot">
 Türk ve İngiliz kamuoyu, iki hafta boyunca, GalatasarayLeeds United maçından bir gün evvel Taksim Meydanı'nda iki holiganın öldürülmesiyle başlayan ve her geçen gün yeni bir boyut kazanan olayları tartıştı.
</font>
<font class="newsDetail">
 Herşey, biletleri olmadığı halde maç bahanesiyle İstanbul'a gelen ve Taksim'deki barlarda zil zurna sarhoş oluncaya kadar içen holiganların sağa sola saldırmalarıyla, Türk bayrağını yırtmalarıyla ve donlarını çıkarıp insanlara hakaret etmeleriyle başladı. Dokuzon kişilik bir grup bunlara karşılık vermeye kalkınca da iş çığırından çıktı ve iki holigan hayatını kaybetti.
 <br/>
 <br/>
 Vatan, millet, Leeds United
 <br/>
 <br/>
 Galatasaray'ın 20'lık galibiyetiyle sona eren karşılaşmadan sonra Fatih Terim'in 'Keşke iki kişi ölmeseydi de biz maçı kaybetseydik' şeklindeki sözleri gerilimin tırmanmasını önleyemedi. Çünkü, Terim'in sözleri gazete ve televizyonlarda sadece bir kez yer aldı. Olay, iki ülke televizyonlarının kanlı görüntüleri tekrar tekrar göstermesi ve bulvar basınının günlerce şovenistçe yayın yapması sayesinde milli bir mesele haline geldi. Başta Star gazetesi olmak üzere Türk bulvar basını okuyucularına 'Ben de olsam aynı şeyi yapardım' dedirtecek yayınlar yaparken, İngiliz bulvar basını da boş durmadı ve okuyucularına adeta 'Aynı şeyi siz de Türkler'e yapın' dedi. Nitekim, özellikle alt sınıf insanların okuduğu bu gazeteler amaçlarına ulaştı da. Londra'da doğup büyüyen, bir kelime dahi Türkçe bilmeyen Leicester City'nin Türk asıllı futbolcusu Mustafa İzzet'e hakaretler yağdırılması ve Türk dükkanlarına saldırılar düzenlenmesi bu tahriklerin sonuç verdiğinin en bariz örnekleriydi. Bulvar basınının yayınlarına İngilizler'in oyunları da eklendi. Leeds United Kulübü Başkanı Peter Risdale, 'Türk seyirciler rövanş maçına gelmemeli. Aksi takdirde istenmeyen olaylar olabilir' derken, İngiliz polisi de güvenliği sağlayamayacağını açıkladı. İngilizler bütün bunları rövanş maçına Türk seyirci alınmaması konusunda UEFA'yı etkilemek için mi yapıyorlardı? Hakikaten, UEFA nasıl bir karar verecekti? GalatasarayJuventus maçı öncesinde yaptığı gibi İngiliz hükümetinden güvenlik garantisi isteyecek, aksi takdirde maçı tarafsız bir sahada mı oynatacaktı? Ve merakla beklenen UEFA'nın kararı açıklandı. Maç Leeds'te oynanacaktı ve Türk seyirciler maça alınmayacaktı. Karar, Türk halkı tarafından çifte standart olarak değerlendirildi.
 <br/>
 <br/>
 Herşey Taksim'de başlamadı
 <br/>
 <br/>
 Peki, herşey bir grup holiganın Taksim Meydanı'nda olay çıkarmasıyla mı başladı gerçekten. Hayır. Holiganizmin oldukça geniş bir mazisi var ve holiganlar güçlerini buradan alıyorlar. Son olayda İngiliz polisinin tutumu da gösterdi ki holiganlar destekleniyor ve korunuyor. Gittikleri her yerde mutlaka olay çıkaran, bu yüzden çoğu ülkelere alınmayan holiganların geçmişi sabıkalarla dolu. 1985 yılında Belçika'da oynanan LiverpoolJuventus maçında meydana gelen ve 39 İtalyan'ın hayatını kaybettiği Heysel faciası ile 1989 yılında 95 kişinin ölümüyle sonuçlanan Sheffield faciası aklımıza ilk gelen olaylardan. Öyle görünüyor ki holiganlar bu tür olayları çıkarmaya devam edecekler.
 <br/>
 <br/>
 Futbol her yerde futbol. İngiltere'nin, Hollanda'nın, İrlanda'nın, İskoçya'nın, Belçika'nın holiganları varsa Türkiye'nin de doğuştan delikanlı fanatikleri(!) var. Holiganların Heysel ve Sheffield faciaları varsa fanatiklerin de Kayseri faciası var (1967 yılındaki KayserisporSivasspor maçında çıkan olaylarda 45 kişi ölmüştü). Ölmeye, ölmeye, ölmeye geldik... Vur, kır, parçala, bu maçı kazan... Senin için ölürüm... Bütün bunlar fanatikler tarafından söylenen ve bütün taraftarlarca farkında olmadan desteklenen sloganlar. Bu sloganlara paralel olarak sahalarımızdan olay hiç eksik olmuyor. 199697 sezonunda oynanan Fenerbahçeİstanbulspor maçından sonra çıkan olayda bir sarılacivertli taraftarın öldürülmesi, yine aynı sezon Trabzonspor'un Türkiye Kupası'nı Kocaelispor'a kaptırmasının ardından Ogün Temizkanoğlu'nun linç edilmek istenmesi, bu sezon Fenerbahçe'nin Pendikspor'a mağlup olmasından sonra kaleci Rüştü'nün dövülmesi, amatör maçlarda futbolcuların hakeme tekme tokat saldırmaları aklımıza ilk gelen olaylardan.
 <br/>
 <br/>
 'Bir telefon açtım, hepsini bıraktılar'
 <br/>
 <br/>
 Peki, bu tür olayların meydana gelmesinde medyanın ve kulüp başkanlarının desteği ile polisin ihmali ne kadar etkili? Pendikspor mağlubiyeti sonrası gelişen olayların ardından amigoluk tartışılırken Fenerbahçe kongre üyesi ve spor yazarı Hüsnü Çil şunları söylemişti. 'Deplasmanda oynayacağımız bir Bursaspor maçına giderken döner bıçaklarıyla yakalanan Fenerbahçeli taraftarların Yalova Emniyet Müdürlüğü'nde gözaltına alındıklarını öğrendim. Zamanın Yalova Emniyet Müdürü yakın arkadaşımdı. Bir telefon açtım, bizimkileri serbest bıraktırdım ve maça yetişmelerini sağladım'. İşte size bir polis ihmali, medya ve kulüp başkanı desteği daha. Pendikspor maçından sonra Dereağzı Tesisleri'ni basarak kaleci Rüştü'yü döven Fenerbahçe'nin sigortalı amigoları gözaltına bile alınmadılar. Üstelik bir hafta sonraki SamsunsporFenerbahçe maçının ardından Star'da canlı yayına çıkarılarak ödüllendirildiler. Dereağzı'ndaki olaydan sonra Fenerbahçe eski başkanı Ali Şen'in söyledikleri oldukça ilginçti. 'Bizim kerataların bunları yapmaması gerekirdi. Ben olsaydım kulaklarını çekerdim'. İçişleri Bakanı Sadettin Tantan da Taksim'deki olayı değerlendirirken özellikle bu konuya parmak bastı. 'Maalesef bu zihniyete sahip fanatikler kulüp başkanları tarafından sürekli desteklenmekte ve korunmaktadırlar. Medya da en az kulüp başkanları kadar sorumludur'.
 <br/>
 <br/>
 Kongar: İstanbul'da yaşamak zaten riskli
 <br/>
 <br/>
 Medya, polis ve kulüp başkanları fanatikleri destekliyor ya da göz yumuyor fakat sosyolojik açıdan baktığımızda karşımıza nasıl bir tablo çıkıyor peki? Her olaydan sonra 'Birkaç kendini bilmez' denilerek sayıları sınırlanan ve suçları örtbas edilen fanatiklerin toplumdaki tabanı geniş mi? İstanbul üzerine sosyolojik bir araştırma yapan Sosyolog Emre Kongar, başta medyayı suçluyor ve ilginç tespitlerde bulunuyor. 'Toplum, medya tarafından kana alıştırıldı. Televizyonlar, sırf reyting için dakikalarca kanlı görüntü yayınlıyor. Son olayda da öyle. O görüntüler tekrar tekrar gösterildi, fakat Fatih Terim'in son derece güzel sözü bir kez yayınlandı, o kadar. İstanbul'daki araştırmalarımıza göre çocuğunu dövenlerin oranı dörtte üç, karısını dövenlerin oranı dörtte iki; söylemeye çekinip dövmüyorum diyenler hariç. Bu da gösteriyor ki şiddetin oldukça geniş bir tabanı var toplumumuzda. Ayrıca, İstanbul'da yaşamak hakikaten riskli bir iş. Her an herşey olabilir. Kadınsanız zorla çantanız alınabilir, ünlü biriyseniz kaçırılabilirsiniz ya da sürekli ölümle tehdit edilebilirsiniz. Ben sürekli tehdit ediliyorum mesela'.
 <br/>
 <br/>
 Ergil: Holiganlar siyasi
 <br/>
 <br/>
 amaçla gelseydi...
 <br/>
 <br/>
 Sosyolog Doğu Ergil de biraz medyayı, biraz da polisi eleştirerek şiddetin sporun ruhunda olduğunu ve alt sınıftaki insanların şiddete her zaman meyilli olduklarını söylüyor. 'Spor kültürü yarışma kültürüdür. Bu kültürde kaybetmeye hiçbir zaman yer yoktur ve rakip yok edilmesi gereken bir düşmandır. Spor olayları şiddete her zaman gebe, alt sınıftaki insanlar da bu tür olayları gerçekleştirmek için her zaman hazırdır. Özellikle futbol sahaları şiddetin ve küfrün meşru olduğu yerlerdir. Holiganlar futbol maçına geldikleri için takip edilmediler. Siyasi bir amaçla gelselerdi havaalanından itibaren peşlerine mutlaka sivil polis takılırdı. Ayrıca medya şiddeti özendirici yayınlar yaparak alt sınıftaki insanları harekete geçirdi. Oysa ki basın ilkelerinden biri de şiddeti özendirici yayınlardan kaçınmak'.
 <br/>
 <br/>
 Ayan: Şiddet sporun ruhunda var
 <br/>
 <br/>
 Sosyolog Dursun Ayan ise şiddetin sporun ruhunda olduğunu, bunun da rakibin durumuna göre açığa çıktığını söylüyor. 'Spor yarışmalarında beraberlikler olsa da asıl amaç kazanmaktır. Sporcular barışçıl amaçlarla spor yapsalar bile Çek Emil Zapotek ve ABD'li zenci atlet Jesse Ovens'ın Alman sporcular karşısındaki başarılarına sinirlenen Adolf Hitler spora spor gözüyle bakmadığını göstermiştir. Bir Türk güreşçinin Yunan rakibi karşısında aldığı galibiyet veya mağlubiyet ile Norveçli rakibi karşısında aldığı galibiyet veya mağlubiyetin Türk kamuoyundaki etkisi bir değildir. Güvercinler uçurularak açılan olimpiyatlara Kuzey Kıbrıs'ın alınmaması da sporun her zaman barışa işaret etmeyeceği anlamına gelmiyor mu?' Dursun Ayan Taksim'deki olayları değerlendirirken de şöyle diyor. 'Fanatikler tek başlarına oldukça zayıf ve korkaktırlar. Bu yüzden sürekli bıçak gibi kesici aletler taşırlar, gruplar halinde dolaşırlar ve birarada olduklarında külhanbeyi kesilirler. Bu biraradalık, kentleşme ile ortaya çıkan tesadüfi nüfus kompozisyonlarıdır ki bu kompozisyon sosyopat ve psikopat tipleri bir noktada birleştirir. Dereağzı ve Taksim'deki olaylar da bu tipler tarafından meydana getirilmiştir'.
 <br/>
 <br/>
 Evet, şiddet, toplumun tabanında ve sporun ruhunda var. Fakat, medya kışkırtıcı yayınlardan kaçınır, kulüp başkanları fanatikleri desteklemez, amigolar tribünleri galeyana getirmez ve polis de gereken önlemleri alırsa hiçbir olay olmaz. Bunu son BeşiktaşGalatasaray maçında gördük (Gerçi, her iki kulübün amigoları bir meyhanede biraraya gelerek birbirlerine çiçek verdiler ama olsun, mesaj her yerde mesajdır). Aksi takdirde futbol kan kaybetmeye devam edecek.
 <br/>
</font>

Kaynak: [www.aksiyon.com.tr](http://aksiyon.com.tr:80/aksiyon/haber-6119-38-futbol-kan-kaybediyor.html), [web.archive.org (arşiv bağlantısı)](http://web.archive.org/web/20101112053744/http://aksiyon.com.tr:80/aksiyon/haber-6119-38-futbol-kan-kaybediyor.html)
