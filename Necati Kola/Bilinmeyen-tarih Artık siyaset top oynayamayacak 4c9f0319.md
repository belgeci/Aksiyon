# Artık siyaset top oynayamayacak

*Necati Kola Bilinmeyen-tarih*

<div>
 <font>
  <img border="0" height="1" src="/web/20041027024556im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027024556im_/http://www.aksiyon.com.tr/resim/443/52.jpg" vspace="5"/>
  </p>
 </font>
 <font class="content">
  Koltuğunda oturduğu Gençlik ve Spor Genel Müdürlüğü’nü lağvederek yerine özerk Spor Yüksek Kurumu’nu getirmek için kanun tasarısı hazırlatan Mehmet Atalay, “Artık sporda siyasilerin sözü geçmeyecek” diyor. Devrime hazırlanan Atalay, Türk sporunun Avrupa Birliği kriterlerini yakalayacağını iddia ediyor.
 </font>
 <p>
  <font class="content">
   İstanbul Büyükşehir Belediyesi Spor Etkinlikleri Genel Müdürü iken yaptığı başarılı çalışmalarla adından sıkça söz ettiren Mehmet Atalay, şimdi Gençlik ve Spor Genel Müdürü olarak radikal değişimlere imza atmak için projeler geliştiriyor, kanun tasarıları hazırlıyor. Spordaki siyaset gölgesini ortadan kaldırmak için oldukça kararlı olan Atalay ile yaptığı ve yapmak istediği icraatları konuştuk.
   <br/>
   <br/>
   — Devrim olarak nitelendirdiğiniz birçok projeniz var. En ilginci, koltuğunda oturduğunuz kurumu lağvedecek bir kanun tasarısı hazırlatmanız.
   <br/>
   <br/>
   Türk sporunun siyasetin gölgesinden kurtarılma vakti artık geldi. Yıllardır siyasilere bağımlı olan spor teşkilatı, artık özerk bir yönetime kavuşacak. Gençlik ve Spor Genel Müdürlüğü’nün yerini Spor Yüksek Kurumu alacak. Bu kurum, yönlendiren ve denetleyen bir kurum olacak. Spor federasyonları özerkleştirilecek, sponsorluk yasası çıkacak, il ve ilçelerdeki spor faaliyetleri yerel yönetimler tarafından organize edilecek. Kulüp ve sporcu sayısı artırılacak, sporcular sadece başarıdan sonra değil, önce de desteklenecek.
   <br/>
   <br/>
   — Türk sporunun en önemli problemlerinden biri de şiddet. Sporda şiddet ile ilgili çalışmalarınız da var mı?
   <br/>
   <br/>
   Var. Sporda şiddet kanunu, bir an evvel çıkması gerekenler arasında. Yeni sezona yetiştirmek istediğimiz bu kanunla birlikte olaylara karışanların hepsi ciddi cezalara çarptırılacak.
   <br/>
   <br/>
   — Bu kanunu hazırlarken hangi ülkeleri örnek aldınız?
   <br/>
   <br/>
   Holiganizmin merkezi İngiltere ile Hollanda ve Fransa’yı örnek aldık. Bu ülkelerin kanunları bize uygun. Bunlardan bir karma yapıp Türkiye şartlarına uyarladık. Bu kanunları bazı maçlara uyarlarsak ne gibi sonuçlar ortaya çıkar diye de bir çalışma yaptık. Bunlardan biri, geçtiğimiz haftalarda oynanan Trabzonspor—G.Saray maçıydı. Hukukçularımıza “Bu kanun yürürlükte olsaydı, bu maçının akıbeti ne olurdu?” diye sorduk. Cezalı olmayan kimse kalmadı. Trabzonspor 1—0 öndeyken olay çıkaran seyirciler cezalı. Protokol tribününde yükselen çatlak seslere göz yuman yönetim cezalı. Bir kişi tribünleri mimikleriyle dahi tahrik edemez. Mağdur olduğu halde tribünleri tahrik eden Fatih Terim cezalı. Tribün olaylarına göz yumdukları için Futbol Federasyonu görevlileri cezalı, biz Gençlik ve Spor Genel Müdürlüğü elemanları cezalı. Ayrıca, olaylara göz yumdukları için polis ve İçişleri Bakanlığı da cezalı. Tabii herkesi hapse dolduracak halimiz yok. Önemli olan, çıktığı zaman bu kanunun caydırıcı olması. Hiçbir kulüp başkanı gidip “Şunlar bizim holiganlarımızdır, hamili kart yakinimdir. Bunları bırakın da karakolda sabahlamasınlar” diyemeyecek. Ya da bir kulüp başkanı bir milletvekilini saha ortasında dövemeyecek. Yönetimler amigoları parayla besleyemeyecek. Basın tahrik edemeyecek. Futbolcu, yönetici ve teknik direktörler, maçtan sonra “Hakemler hakkında konuşmak istemiyorum; ama bu hakemler bizi batırdı” diyemeyecek.
   <br/>
   <br/>
   — Protokol tribünleriyle ilgili çalışmanız...
   <br/>
   <br/>
   Protokol tribünlerine çok iyi bir denetleme getireceğiz. Herkes oraya giremeyecek. Girenler diline sahip olamazsa bir daha giremeyecek. İşlenen suçların ağırlığına göre para ve hapis cezası verilerek şeref tribününün şerefi korunacak.
   <br/>
   <br/>
   ‘Sporda torpil dönemi bitti’
   <br/>
   <br/>
   — Siyaseti spordan uzaklaştırmak için başka projeleriniz var mı?
   <br/>
   <br/>
   Türkiye’de Gençlik ve Spor İl Müdürü olan kişiler, tesadüfen oradan oraya atanıyor. Herkes değişen iktidarlara göre işini yürütebileceği birilerini buluyor. Adamını bulan, başarısız olsa dahi iyi yerlere geliyor. Adamını bulamayan, başarılı olsa dahi kötü yerlere atanıyor. Biz bunun önüne geçmek için bir performans değerlendirmesi hazırladık. İl müdürleri, lisanslı sporcu sayısını artırışına, sponsorları devreye sokuşuna, kulüplerden yararlanışına, Milli Eğitim ile içli dışlı oluşuna, valilik ve belediyeden istifade edişine, spor okulları yapışına ve okulları spora çekişine göre değerlendirilecek. 70 puanı tutturan müdür, başarılı sayılacak ve 5 yıl süreyle bulunduğu yerden alınamayacak. Ta ki genel yönetim ona daha iyi bir yerde görev verene kadar. 70 puan alamayanlar ise o görevde kalamayacak. Bu, şunu getirecek. İktidar değişince hiç kimse siyasi destek arama zahmetine katlanmayacak. Günleri siyasi destek aramakla geçen insanlar, kendilerini sadece spora verecekler. Dolayısıyla kazançlı çıkan Türk sporu olacak. Ben bunu devrim olarak nitelendiriyorum. Bir insan, siyasi görüşü ne olursa olsun, eğer başarılıysa görevine devam edecek. Yine bir insan, iktidarın görüşünde olsa bile, başarısızsa görevine devam edemeyecek. Bunu kesin kayıt altına alınca da Türkiye’de çok şey değişecek.
   <br/>
   <br/>
   — Bu sistem sizden sonra değiştirilir mi?
   <br/>
   <br/>
   Değiştirilemez. Değiştirmeye kalkan da çok büyük tepki alır. Çünkü bu, siyasi kaygılarla hazırlanmış bir çalışma değil. Bilakis spordaki siyasi ağırlığı ortadan kaldıran bir kriter.
   <br/>
   <br/>
   — İl müdürleriyle Ankara’da bir toplantı yaptınız. İzleniminiz nasıldı?
   <br/>
   <br/>
   Genel olarak özgüvenlerinin yerine geldiğini gördüm. Her devirde milletvekillerinin peşine takılmaktan onlar da memnun değil. Biz kararlılığımızı belli edince onlar da işlerini iyi yapmaları gerektiğini anladı.
   <br/>
   <br/>
   — Federasyon seçimleri için de bir çalışma yapıyor musunuz?
   <br/>
   <br/>
   Yapıyoruz. Başarılı olmadıkları halde her defasında seçilen başkanlar var. Bu çarpık sistemi de değiştireceğiz. Bu sistemde Gençlik ve Spor Genel Müdürlüğü’nün emrinde en az 250 oy var. Bu oyları garanti altına alan aday, zaten federasyon başkanı seçiliyor. Bir başka deyişle, devlet istediği adayı seçtiriyor. İl müdürlerine “Falan adayı destekleyeceksiniz” diyorsunuz, 81 oy. Her branşın il temsilcisi var, 81 oy daha. Bunlara GSGM’nin kendi elemanlarının oylarını da eklerseniz 200 oyu buluyorsunuz. Bir de bu ağırlığı dikkate alarak devletin desteklediği adaya oy veren spor kulüpleri ve antrenör dernekleri var. Dolayısıyla devletin destekledeği aday, diğer adaya göre 250—0 önde başlıyor. Bu hiç demokratik değil.
   <br/>
   <br/>
   — Mevcut sistem aslında sizin işinize gelmez mi?
   <br/>
   <br/>
   Zaten benden öncekiler böyle düşündüğü için bu sistem değişmedi. Ben de bu kolaycılığı tercih edebilirdim. Artık federasyon başkanlarını devlet değil, spor kulüpleri seçmeli ki başkanlar da teşkilatı memnun etmek için değil, kulüpleri ve sporcuları memnun etmek için çalışmak zorunda kalsın. Türkiye’de futbol dahil lisanslı sporcu sayısı 340 bin. Bu çok komik bir rakam. Yeni sisteme göre federasyon başkanları ve il müdürleri bu sayıyı artırmak zorunda. Başka şansları yok.
   <br/>
   <br/>
   — Yakın zamana kadar sporcu sayısının 500 bin civarında olduğu söyleniyordu.
   <br/>
   <br/>
   500 bin civarındayken ölüler bile faal sporcu sayılıyordu. Hatta Coşkun Özarı bile yeni silindi faal sporculuktan.
   <br/>
   <br/>
   ‘Vedat Bayram statükoyu temsil ediyordu’
   <br/>
   <br/>
   — Şu ana kadar sadece İstanbul İl Müdürü Vedat Bayram’ı görevden aldınız. Basında ona haksızlık yaptığınız şeklinde eleştiriler çıktı.
   <br/>
   <br/>
   İstanbul’u yakından tanıdığımız için Vedat Bayram’ı görevden aldık. İstanbul, mevcut statükonun merkeziydi. Hiç kimse, başkalarının yaptıklarıyla hava atmamalı. Siyasileri kullanarak yıllarca yerini muhafaza etmemeli. Yapmadığı şeyi yaptı göstermemeli. Valiliğin, belediyenin, Türkiye Milli Olimpiyat Komitesi’nin, özel sektörün yaptığı tesisleri kendi yaptırmış gibi ön plana çıkmamalı. Bir de üst düzey yöneticilerine yüz kızartıcı ikramlarda bulunmamalı. Bu dönemin kapandığının bir ilanıydı o. Çok emin olduğumuz Vedat Bayram’ı bu nedenlerle değiştirdik. Ben İstanbul Büyükşehir Belediyesi Spor Etkinlikleri Müdürü’yken 300 bin kişiye spor yaptırıyorduk. Gençlik ve Spor İl Müdürlüğü ise imkanları belediyeden çok daha iyi olmasına rağmen 12 bin kişiye spor yaptırıyordu. Bu bir ayıptı. Biz de göreve gelince bu ayıba ortak olmak istemedik.
   <br/>
   <br/>
   — Bayram’ın görevden alınması, diğer il müdürlerine bir gözdağı mı?
   <br/>
   <br/>
   Evet. Bu olay, diğer müdürlere de örnek olacak. Her gelen bakan, İstanbul’u değiştirmek istiyordu; fakat muvaffak olamıyordu. Benden önce Gençlik ve Spor Genel Müdürü olan Kemal Mutlu da “İki defa değiştirmek istedim; ama gücüm yetmedi, başaramadım. İnşaallah sen değiştirirsin” dedi. Biz de geldik, değiştirdik.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2642), [web.archive.org (arşiv bağlantısı)](http://web.archive.org/web/20041027024556/http://aksiyon.com.tr:80/detay.php?id=2642)
