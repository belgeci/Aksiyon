# Denızlı rövanşı aldı

*Necati Kola 2000.06.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Euro 2000'in ilk karşılaşmasında mağlup olduğumuz İtalya maçından sonra Najmagen kentinde okuldan dönen Türk çocuklarla konuştum.
  </font>
 </div>
 <div id="newsText">
  <font class="detail-text">
   Çocuklar, Türk Milli Takımı'nın kötü futbol oynamasından ve yenilmesinden oldukça rahatsız olmuşlar. Daha doğrusu, okuldaki Hollandalı çocuklar "Sizin takım çok kötü oynuyor, çeyrek finale çıkamayacaksınız" şeklinde dalga geçince bizimkiler oldukça üzülmüş. Çocuğun biri yalvarıyor; "Abi n'olur şu Denizli'ye söyleyin de bundan sonraki maçlara doğru düzgün bir kadro çıkarsın".
   <br/>
   <br/>
   Mustafa Denizli sanki bu eleştirileri duymuş gibi İsveç maçına ideal sayılabilecek bir kadro ile çıktı. İlk maçta tel tel dökülen Abdullah'ın yerine Hakan Ünsal, Tayfur'un yerine Suat, Sergen'in yerine Mustafa İzzet ve Tayfun'un yerine Arif forma giyiyor. Mustafa İzzet belki de ilk kez Türk Milli Takımının formasını giymekten olacak biraz heyecanlıydı ve tam verimli olamadı. Türkiye, İsveç maçına önce gol yememeyi, sonra gol atmayı düşünerek çıkmış; iyi futbol oynayamamasına rağmen, iyi bir mücadele örneği göstererek sahadan bir puanla ayrılmayı başarmıştı. Güçlü rakibimiz karşısında yenilmemiş ve bir puan alarak umutlarımızı sürdürmeyi başarmıştık.
   <br/>
   <br/>
   Kazananın çeyrek finale adını yazdıracağı en azından bizim için Belçika'nın beraberlikle ilgili hesapları da vardı BelçikaTürkiye maçından bir gün evvel kırmızı şeytanlar olarak bilinen Belçika'nın kampına girdik. Türkiye, ilk iki maçında iyi futbol oynayamamasına rağmen Belçika'nın teknik direktör ve futbolcuları, tedirgindi ve açık açık korktuklarını söylemekten çekinmiyorlardı. Türk Milli Takımı'ndan korkanların başında ise Teknik Direktör Waselge geliyordu; "Belçika kamuoyu çeyrek finaldeki rakibimizi düşünüyor ama biz Türkiye maçını düşünüyoruz. Bu maçta herşey bitebilir. Galibiyetten o kadar emin değiliz. Türkiye'de çok kaliteli oyuncular var. Üstelik bunların dokuz tanesi Galatasaraylı. İşimiz kolay değil ve tabii ki çok heyecanlıyız".
   <br/>
   <br/>
   Waselge'nin yanısıra futbolcular da korkuyor. Nilis bunlardan biri; "Bu şampiyonada kötü oynamış olabilirler. Fakat bu Türkiye'nin kötü takım olduğu anlamına gelmez. Türk Milli Takımı yetenekli  ve teknik oyunculardan oluşuyor. Ne zaman ne yapacakları belli olmuyor. Açıkçası çekiniyoruz" diyor. Nilis Wilmonts da şunları söylüyordu final gibi maç öncesi; "Türkiye'ye kendi oyunlarını oynatmamamız lazım. Çünkü kaliteli bir takım. Fransa 98 elemelerinde her iki maçta da yenmiştik ama o maçlarla bu maçın havası aynı değil. Maçın başında gol yersek işimiz zorlaşır".
   <br/>
   <br/>
   Ev sahibi Belçika'nın teknik direktör ve futbolcuları korkularını açıkça söylüyor ama Türk Milli Takımı'nın başta teknik direktörü olmak üzere futbolcuları kendilerinden emin konuşuyorlar ve hepsinin ağzından aynı kelime çıkıyordu; "Kazanacağız".
   <br/>
   <br/>
   Maçtan bir gün evvel Brüksel'de, Faslılar'ın da yoğun olduğu Türk mahallesini dolaştık. Sanki bir Avrupa şehrinde değil de İstanbul'un herhangi bir mahallesinde dolaştığımızı düşündük. Cadde ve sokaklar dönercilerle, Türk kahvehaneleriyle dolu. Briabant Caddesi ise sanki Mahmutpaşa Yokuşu. Ne ararsan var, yok diye bir şey yok. Faslılar'ın ve Türkler'in işlettiği dükkanlar ay yıldızlı bayraklarla süslenmiş. Herkes sabırsızca maç saatini bekliyordu.
   <br/>
   <br/>
   Ve maç saati gelip çatıyor. Türk mahallesindeki dükkanların çoğu açılmıyor, herkes maçla ilgili hazırlıklara sabahtan başlıyor. Faslılar ve gurbetçilerimiz tur atmaya çoktan başlarken Belçika'nın devlet televizyonu RTB de Türk mahallesindeki muhtemel coşkuyu naklen ekrana getirebilmek için son hazırlıklarını yapıyor. Maç saati yaklaşırken Belçikalı ve Türk taraftarlar el ele, kol kola Boudewijen Stadı'nın yolunu tutuyorlar.
   <br/>
   <br/>
   Kazananın "devam", kaybedenin "tamam" diyeceği heyecanlı maç nihayet başlıyor. Maçın başlarında Belçika atakları üst üste gelişiyor, Rüştü kalede devleşiyor. Daha sonra dengeyi sağlayan Türk Milli Takımı iki kez öne geçme fırsatını Hakan Şükür ve Arif'le  değerlendiremiyor. İlk yarı bitti bitecek derken sahanın ve İtalya maçının kötülerinden Abdullah'ın topu rakip kaleye doğru şişirmesi Türkiye'nin yüzünü güldürüyor. Belçika kalecisi De Wilde'in hatasını affetmeyen Hakan Şükür, kalecinin eliyle alamadığı topu kule gibi yükselip ağlara gönderiyor. Türkiye soyunma odasına bu gölün morali ve rahatlığıyla giderken Belçika on beş dakika sonrasını düşünmeye başlıyordu.
   <br/>
   <br/>
   Türkiye ikinci yarıya beklenenden daha hızlı başlıyor ancak defans güvenliğini de elden bırakmıyor. Ani gelişen bir atakla gelen Hakan Şükür'ün golüyle de rahatlıyor. Bu golden sonra Belçikalı taraftarlar stadı yavaş yavaş terketmeye başlarken, biz de gurbetçilerin coşkusuna eşlik etmek için Belçikalılarla birlikte stadı terkedip, Türk mahallesinin yolunu tutuyoruz. Gurbetçiler maçın bu skorla biteceğinden o kadar eminler ki soluğu çoktan caddelerde almışlar. Çalan kornalar patlayan silahlarla bir anda Türkiye'de olduğunuzu sanıyorsunuz. En ilginç olan ise Türklerin bu görüntülerine Faslıların da aynı şekilde eşlik etmeleriydi. Brüksel Belediyesi sokağa dökülen gurbetçilerimizi evlerine döndürebilmek için Türk mahallesindeki sokak lambalarını karartıyor fakat nafile. Çeyrek finale yükselme coşkusu sabaha kadar devam ediyor.
   <br/>
   <br/>
   Bu maç bitene kadar Denizli daha çok suskundu. Hep basın mensupları konuşmuş, onu ve futbolcuları kıyasıya eleştirmişlerdi. Daha iki maç önce seyirciler tarafından istifaya davet edilen Denizli, Belçika'dan hatta ondan daha çok basından rövanşı almış olmanın mutluluğuyla konuşuyor; "Bizi eleştirenler dönüş biletlerini Belçika maçından sonrasına aldı. Ama bir şeyi unuttular. Bizim dönüş biletimiz açıktı".
   <br/>
   <br/>
   Denizli, maçın ilk yarısında oyundan aldığı Tugay'ın kendisine tepki göstererek tekmelikleri yüzüne atması üzerine bu oyuncuyu kadro dışı bırakıyor. Şimdi zihinlerdeki soru şu? Artık bir kişi eksik olan Milli Takım, Belçika galibiyetinin verdiği moralle Portekiz engelini aşabilecek mi? Siz bu satırları okurken bu sorunun cevabını da öğrenmiş olacaksınız. Ancak şu anki duruma bakarsanız Denizli kendine güveniyor; "Portekiz Euro 2000'in en iyi takımı olarak otoritelerden tam puan aldı. Biz en iyi takımla çeyrek final oynayacağız. Fransa 98 elemelerinde iki kez yenildiğimiz Belçika'dan rövanşı aldık. Sıra, İngiltere 96'da yenildiğimiz Portekiz'de".
   <br/>
   <br/>
   email: kolaca@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=016372F355B53B18632B271669BFD4C1?newsId=6334), [web.archive.org (arşiv bağlantısı)](http://web.archive.org/web/20140613211614/http://www.aksiyon.com.tr:80/aksiyon/newsDetail_getNewsById.action;jsessionid=016372F355B53B18632B271669BFD4C1?newsId=6334)
