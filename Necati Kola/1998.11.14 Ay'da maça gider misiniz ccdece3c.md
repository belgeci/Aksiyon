# Ay'da maça gider misiniz?

*Necati Kola 1998.11.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Düşünebiliyor musunuz? Birgün, Türk Milli Takımı İngiltere'yi hem de Wembley'de 80 yenecek ve insanlar bunu kutlamak için sokaklara dökülmeyecek.
  </font>
 </div>
 <div id="newsText">
  <font class="detail-text">
   Ya da Dünya Futbol Şampiyonası maçları basın yayın organlarında bir kriket şampiyonası haberi kadar bile yer bulamayacak. Günümüzde dünyayı peşinden sürükleyen futbolun birgün bu hallere düşebileceğini kim aklının ucundan geçirebilir ki? Kitleler bir futbol topunun peşinden koşturadursun, yetkililer, işin içine ticaretin girmesiyle bitiş sürecine girmeye başlayan futbolun yaşatılabilmesi ve cazip hale getirilebilmesi için çeşitli çalışmalar yapıyorlar. Futbolun bitişine niçin izin verilsin ki? Çünkü, milyonlarca kişi ekmek yiyor bu spordan: Televizyon patronları, federasyon başkanları, kulüp yöneticileri, futbolcular, hakemler, amigolar, antrenörler, gazeteciler, yazarlar, şehirler, ülkeler, seyyar satıcılar, karaborsacılar, top toplayıcılar...
   <br/>
   <br/>
   Futbolun serumu tartışma
   <br/>
   <br/>
   Futbol, hiç tartışmasız dünyanın en popüler sporu. Tartışılmazlığı çok tartışılmasından kaynaklanıyor. FİFA'nın eski başkanı Havelange'nin bir sözü var: 'Futbol tartışılmalı ki yaşasın'. Merkez Hakem Komitesi Başkanı Hilmi Ok'un da aynı paralellikte bir sözü var: 'Futbol yorumlanmalı, tartışılmalı. Aksi takdirde biter'. Yani, tartışılmayan bir şeyin gündemde olması, yaşayabilmesi zor. Bu yüzden olacak ki, FİFA'nın hazırladığı futbol oyun kuralları ile ilgili kitaptan yorumlar çıkartıldı, sadece kurallar kaldı. Bu da demek ki her kural çeşitli şekillerde yorumlanabilecek, bu da tartışmaya yol açacak, kazanan ise FİFA ve futbol olacak. Eski hakemlerimizden Bülent Yavuz, 'FİFA işi iyice ticarete döktü. Oyun kuralları ile ilgili kitap daha önce çok kalındı. Kitaptan yorumlar çıkartıldı, sadece kurallar kaldı. Kararları yorumlamakta zorlanan federasyonlar para ödeyerek FİFA'nın yorumcularına başvuracak' diyor.
   <br/>
   <br/>
   Tartışma futbolun serumu. Normal süresi 22 sona eren 1966 Dünya Kupası finalinin uzatma dakikalarında İngiltere'yi Almanya karşısında öne geçiren Hurst'un golü hâlâ tartışılıyor. Üst direğe çarpıp çizgiye düşen top gol müydü, değil miydi? Hurst, bu golle İngiltere'ye kupayı kazandırdı ama en büyük iyiliği de futbola yaptı. Bütün maçlardan sonra yapılan ofsayt mıydı, gol müydü, penaltı mıydı tartışmaları da Hurst'un golünden farksız tabii. Her tartışma futbol için bir damla serum demek.
   <br/>
   <br/>
   Teknoloji tartışmayı azaltıyor
   <br/>
   <br/>
   Futbol, en popüler spor olma özelliğini devam ettiriyor ama hergeçen gün tartışılırlığını kaybediyor. Maçların bir sürü kamera ile takip edilmesi, pozisyonların değişik açılardan çekilmiş görüntülerle ekrana getirilmesi ve kameralar yetmiyormuş gibi bir de bilgisayarların devreye sokulması futbolu tartışılan bir spor olmaktan çıkarıp seyredilen bir spor konumuna getirdi. İki hafta önce oynanan Samsunspor Trabzonspor karşılaşması sonrasındaki tartışmaların sebebi ise FİFA'nın yoruma açık penaltı kuralı ve maçı yayınlayan Cine 5'in oyundan atılan Ercan'ı görüntüleyememesi. Türkiye'de futbolun fazla tartışılmasının sebebi teknolojik eksiklik. Maçların çoğu bir kamera ile takip ediliyor, bir pozisyon hakkında herkes farklı şeyler söylüyor ve tartışma kaçınılmaz oluyor.
   <br/>
   <br/>
   Futbol, halk için değil, medya için
   <br/>
   <br/>
   Milyonlarca kişinin karnını doyurduğu futbol, ticarileşme ve sektör haline gelme sürecinden sonra televizyon patronlarının kontrolüne girmiş durumda. FİFA, UEFA ve kulüplerin en büyük gelir kaynağını televizyonlar oluşturduğu için maçların günü ve saati 'prime time'a göre ayarlanıyor. Türkiye'de de Galatasaray, Fenerbahçe, Beşiktaş ve Trabzonspor'un maçlarını üç ayrı günde oynamaları bu yüzden. Reytingi düşünen Cine 5, bu dört takımdan üçünün maçlarını yayınlamak istediği için Futbol Federasyonu haftanın programını ona göre yapıyor. Stadyumların ışıklandırılması da televizyonlara yönelik bir yatırım aslında. Yani, ODTÜ'deki bir konferansta konuşan İsrailli Profesör Doktor Gilad Weingarten'in dediği gibi spor, sporcular için değil, medya için yapılıyor.
   <br/>
   <br/>
   Kazanma hırsı ve futbolun bitişi
   <br/>
   <br/>
   Futbol sektöründeki herkes futboldan önce parayı düşünüyor. Televizyonlar, kulüpler, oyuncular, reklamverenler, teknik direktörler ve federasyonlar futboldan gelecek olan paraya bakıyor. Oyuncunun para kazanabilmesi için iyi oynaması, kulübün para kazanabilmesi için takımın maçı kazanması, teknik direktörün para kazanması için takımının başarılı olması lazım. Futbolda birinci amaç para kazanmak olunca takımlar güzel oyundan ziyade, maç kaybetmemek için sahaya çıkıyorlar. Bu da defansif futbol ve takım oyunu anlayışını beraberinde getiriyor. Bu oyun anlayışı yıldız oyuncuların çıkmasına izin vermiyor. Defansı elden bırakmayalım, nasıl olsa bir gol atarız mantığıyla oynanan futbol seyirciyi sıkıyor. Kulüpler de tribünleri devamlı doldurabilmek için uygun fiyata sezonluk bilet satıyorlar. Milliyet Gazetesi Spor Yazarı Doğan Koloğlu, takımların hız, estetik ve hücum olarak seyirciyi tatmin etmesi gerektiğini, aksi takdirde futbolun cazibesini kaybedeceğini belirtiyor.
   <br/>
   <br/>
   FİFA, çare üstüne çare arıyor
   <br/>
   <br/>
   Atılan gol sayısının her geçen yıl azalması ve defansif futbolun zappinge neden olması FİFA'yı düşündürüyor. Futbolu cazip hale getirmeye ve gol sayısını artırmaya çalışan FİFA, her yıl kurallarda değişiklik yapıyor. Penaltıya sebebiyet veren dokuz kusurlu hareket sayısı ona çıkarıldı, rakiple aynı hizada bulunan forvet oyuncusunun pozisyonu ofsayt olmaktan çıktı, gole giden oyuncuyu düşürene kırmızı kart cezası getirildi, arkadan faullerin sarı ve kırmızı kartla cezalandırılması kararlaştırıldı, kalecilerin ayakla verilen geri pası elle tutmaları yasaklandı, topun oyunda olduğu süreyi uzatmak için sahanın çeşitli yerlerine yedek toplar kondu... Kalelerin büyütülmesi ve ofsaytın kaldırılması ise tartışılan ve düşünülen yeniliklerin başında geliyor. UEFA da Avrupa'nın en iyi takımlarından oluşan Şampiyonlar Ligi'ni kurarak futbolun cazibesini arttırmaya çalışıyor. Bu sezon 24 takımla oynanan Şampiyonlar Ligi, gelecek sezondan itibaren 36 takımla oynanacak.
   <br/>
   <br/>
   Otoriteler endişeli
   <br/>
   <br/>
   Tüm kural değişikliklerine rağmen gol sayısında gözle görülür bir artış olmaması; Maradona, Pele, Hagi gibi yıldız oyuncuların artık çıkmaması; takımların defansif futboldan bir türlü vazgeçmemeleri; heyecanı yüksek olmayan maçlarda tribünlerin boş kalması otoriteleri düşündürüyor.
   <br/>
   <br/>
   Otoriteleri düşündüren bir başka şey de Avrupa'nın önde gelen kulüplerinin biraraya gelerek bağımsız lig kurmak istemeleri. Bu girişime şimdilik izin verilmedi ama bir süre sonra tekrar gündeme gelmesi muhtemel. UEFA Başkanı Johansson böyle bir girişime izin verildiği takdirde futbolun ruhunu ve kalbini kaybedeceğini iddia ediyor. UEFA Asbaşkanı Şenes Erzik de futbolun bu kişilere teslim edilmediği sürece ömrünün uzun olacağını söylüyor.
   <br/>
   <br/>
   Milliyet Gazetesi Spor Yazarı Doğan Koloğlu, tarihteki birçok medeniyet ve kültür gibi futbolun da bir ömrünün olabileceğini belirtirken, Dünya Spor Yazarları Birliği Başkanı Togay Bayatlı alternatif bir spor çıkmadığı ve tüccarların eline geçmediği takdirde futbolun ömrünün uzun olacağını söylüyor. Zaman Gazetesi tv eleştirmeni Mahmut Nedim Hazar da 'Televizyon, futbolun insani yönünü ortadan kaldırıyor. Bu da futbolun geleceğiyle ilgili endişeleri beraberinde getiriyor' yorumunda bulunuyor.
   <br/>
   <br/>
   Peki, futbolun alternatifi hangi sporlar olabilir? İlk akla gelen basketbol ama voleybolcular da iddialı. Geçen hafta Japonya'da toplanan Dünya Voleybol Federasyonu üyeleri birtakım kararlar aldılar. Japonya'daki bu toplantıya katılan ve dünyada hem erkekler, hem de bayanlar tarafından en fazla oynanan oyunun voleybol olduğunu belirten Voleybol Federasyonu Başkanı Ahmet Gülüm, 21. yüzyılın voleybol asrı olacağını iddia ediyor.
   <br/>
   <br/>
   Peki, bu konuda siz neler düşünüyorsunuz? Yoksa Türkiye'nin İngiltere'yi 80 yenip yenemeyeceğini mi?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4364-ayda-maca-gider-misiniz.html), [web.archive.org (arşiv bağlantısı)](http://web.archive.org/web/20130314032950/http://www.aksiyon.com.tr:80/aksiyon/haber-4364-ayda-maca-gider-misiniz.html)
