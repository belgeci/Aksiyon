# İşsizliğe form tutanlar

*Necati Kola Bilinmeyen-tarih*

<div>
 <font>
  <img border="0" height="1" src="/web/20050227092716im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092716im_/http://www.aksiyon.com.tr/resim/348/70.jpg" vspace="5"/>
  </p>
 </font>
 <font class="content">
  Bu yıl işsiz teknik direktörlerin sayısı daha da arttı. Birçok antrenör iş bulamama sıkıntısı yaşıyor. Aralarında evini ve arabasını satılığa çıkaranlar, bankadan kredi çekip faiz batağına düşenler bile var. Onların bu duruma düşmesinin iki önemli sebebi ise ekonomik kriz ve 3. Lig’deki takım sayısının azaltılması
 </font>
 <br/>
 <p>
  <font class="content">
   Geçenlerde bir araya geldiğimiz iki antrenörle uzun uzun sohbet etme imkanı bulduk. Oldukça dertlilerdi. Bunlardan biri, bir zamanlar Trabzonspor’da top koşturmuş ve Bordo Mavili takımın şampiyonluklarında büyük pay sahibi olmuştu. Diğeri de Fenerbahçe’de yıldızlaşmış ve kısa boyuna rağmen attığı harika gollerle belleklere kazınmıştı. Bu iki isim, çok iyi futbolcu olmalarına rağmen şimdikiler gibi yedi sülalesine yetecek paralar kazanamamışlardı ve dolayısıyla maddi sıkıntı çekiyorlardı. Hayatta tek yapabilecekleri şey antrenörlüktü ve iş bulamadıkları için de kendilerini çok kötü hissediyorlardı. Bir de ekonomik krizin olması onların işini daha da zorlaştırıyordu. Bir zamanlar Fenerbahçe’de top koşturmuş isme Polonya’nın Pogon takımından bir telefon gelmişti ama bir daha arayan marayan olmamıştı. ‘Bir gazeteciye telefon açıp falan hoca Pogon yolunda diye bir haber yaptırsaydım belki şimdi çalışıyor olacaktım’ diyordu üzülerek. Ama yapamamıştı işte. Sonradan kendi kendine ‘Haber yaptırmalıydım. Zaten herkes basını kullanarak iş buluyor’ demişti ama iş işten geçmişti. Trabzonspor’da top koşturmuş isim ise bir 3. Lig takımıyla anlaşmak üzereydi. ‘Para mara konuşmadım, yeter ki çalışayım, boşta gezmeyeyim’ diyor ve devam ediyordu. ‘Beni aç bırakacak halleri yok ya. Üç beş kuruş verirler herhalde.’
   <br>
    <br>
     İş bulmak iyice zorlaştı
     <br>
      <br>
       Evet, Türkiye’de pek çok alanda olduğu gibi futbol antrenörlüğünde de işin eğitimini almış binlerce insan kulüp bulamamanın sıkıntısını yaşıyor. Her yıl açılan futbol antrenörlüğü seminerlerine birçok katılımcı oluyor; fakat bu, sayısı binlerle ifade edilen kulüpsüz antrenörlerin çoğalmasına yol açmaktan başka bir işe yaramıyor. Şu anda Türkiye’de A lisanslı antrenör sayısı 2 bin 795, stajyer antrenör sayısı 3 bin 187, kaleci antrenörü sayısı 206 ve toplam antrenör sayısı da 6 bin 899. Bu antrenörlerden sadece bin 200’ü çalışıyor ve 5 bin 700 antrenör de kendisine çalışacak bir kulüp bulamadığı için lisansı elinde bekliyor. Beklerken de şöyle düşünüyor: ‘Arkadaşlarımdan biri hemen kovulsa da yerine ben geçsem.’ Çünkü, müthiş bir ekmek kavgası içinde olan bu insanların başka türlü düşünmelerine imkan yok. Futbol antrenörlerinin iş bulmasını zorlaştıran diğer iki önemli şey ise ekonomik kriz ve 3. Lig’deki takım sayısının azaltılması. Hatırlanacağı gibi geçen sezon 3. Lig’deki takım sayısının azaltılmasıyla Türkiye’deki profesyonel takım adedi 202’den 179’a inmişti. Bu sayı, önümüzdeki yıllarda daha da düşürülecek ve antrenörlerin iş bulması her geçen yıl biraz daha zorlaşacak.
       <br/>
       <br/>
       Birçok ünlü antrenör işsiz
       <br/>
       <br/>
       Şu anda işsiz olanlar sadece ikinci, üçüncü sınıf antrenörler değil. Kalbur üstü teknik direktörler de aynı sıkıntıyı yaşıyorlar. Beşiktaş’ta öz kaynak düzenini kurarak birçok futbolcu yetiştiren, çalıştırdığı 2. Lig takımlarının çoğunu 1. Lig’e çıkarmasıyla tanınan Adnan Dinçer; 1991-92 sezonunda Kocaelispor’u 1. Lig’e çıkarıp ertesi sezon şampiyonluğa oynatan, geçen sezon da Diyarbakırspor’u Süper Lig’e taşıyan Güvenç Kurtar; Gaziantepspor ve Yimpaş Yozgatspor’da başarılı bir grafik çizen Hüseyin Kalpar; Beşiktaş’ı tarihinde ilk kez UEFA Kupası’nda 3. tura ve Şampiyonlar Ligi’ne taşıyan Rasim Kara; Gençlerbirliği’ne Türkiye Kupası’nı kazandıran Samet Aybaba; Samsunspor ve Gaziantepspor’da başarılı bir performans sergileyen Erdoğan Arıca; son olarak da Sakaryaspor ve Trabzonspor’dan tanıdığımız Giray Bulak şu anda işsiz.
       <br/>
       <br/>
       Dinçer: Evimi ve arabamı satışa çıkardım
       <br/>
       <br/>
       Şu anda kalbur üstü antrenörlerden en dertli olanı Adnan Dinçer. İki sezon önce Güngören Belediyespor’u 2. Lig’e taşıyan ancak parasını alamayan Dinçer, geçen sezon Üsküdar Özsahrayıceditspor’u çalıştırırken de aynı akıbete uğramış ve alacaklarını bir türlü alamamış. Yeni başlayacak sezon için hâlâ bir teklif almayan Adnan Dinçer, maddi olarak zor günler geçirdiğini belirterek ‘Evimi ve arabamı satılığa çıkardım’ diyor. Başarılı teknik direktör, takım çalıştırabilmek için Türkiye’de geçerli olan kriterleri de şöyle sıralıyor: ‘Başarılı olmak, Türkiye’de iş bulabilmek için kesinlikle bir kriter değil. Eğer Türkiye’de iş bulmak istiyorsan Futbol Federasyonu’nda, Türkiye Büyük Millet Meclisi’nde, belediyelerde ve medyada tanıdıkların olacak. Ayrıca, iş bulduğun kulübün yöneticisinin her dediğini yapacaksın, prensiplerinden vazgeçeceksin, maçtan sonra basına yapılacak olan teknik açıklamayı başkana bırakacaksın. Ülkemizde başarılı, prensipli ve ekol haline gelmiş hocalara kolay kolay iş verilmiyor maalesef. Başarılı olduğu halde işsiz olan birçok hoca mevcut. Bu yıl iş bulma konusunda daha korkunç bir savaş var. Antrenörler, ekmek kavgası için biri kovulsa da yerine ben geçsem diye bekliyor. Antrenör etiğine aykırı ama durum maalesef böyle.’
       <br/>
       <br/>
       Arıca: Türkiye’de başarının ölçüsü yok
       <br/>
       <br/>
       İşsiz teknik direktörlerden biri de geçen sezonun ortasında Gaziantepspor’dan tartışmalı bir şekilde uzaklaştırılan Erdoğan Arıca. ‘Benim işsiz kalma gibi bir problemim yok. Teklifler geldi ama şartlarıma uymadığı için kabul etmedim’ diyen Arıca, ‘Türkiye’de iş bulmanın kriterleri sizce ne?’ sorumuza ilginç bir cevap veriyor: ‘Türkiye’de başarının ölçüsü yok. Antrenörler neye göre başarılı, neye göre başarısız belli değil. Bu yüzden bir antrenör neden işsiz, öbür antrenör neden kolay iş buluyor sorusuna da bir cevap veremiyorum. Mesela, ben Gaziantepspor’dan liderken kovuldum. Son sıradaki Siirt Jetpaspor’un hocası Sakıp Özberk benim yerime geldi. Sakıp Özberk’in yerine giden Tevfik Lav, Siirt Jetpaspor küme düştükten sonra bu sefer Gaziantepspor’a imza attı.’
       <br/>
       <br/>
       Kurtar: Başarıya değil, başarısızlığa bakılıyor
       <br/>
       <br/>
       Geçen sezon Diyarbakırspor’u Süper Lig’e çıkaran Güvenç Kurtar da işsiz teknik direktörler arasında. Diyarbakırspor’dan ayrıldığından bu yana hiç teklif gelmemiş. Diyarbakırspor’u çalıştırmaya neden devam etmediğini sorduğumuzda sebeplerini açıklamak istemiyor ancak ‘Sezonun bitimine bir buçuk ay kala bir daha bu takımı çalıştırmayacağım diye yemin ettim’ diyor. Kurtar, kendisine neden teklif gelmediğini de şöyle açıklıyor: ‘Kulüpler, bu sezon ekonomik kriz nedeniyle daha ucuz ve daha tecrübesiz isimlere yöneldi. Ben şu anda Türkiye’nin en başarılı beş altı teknik direktöründen biriyim. Özellikle Kocaelispor’da yaptıklarım ortada. Ama daha sonra küme düşen takımlarda sezon sonlarında görev aldım ve başarısız olarak anılmaya başladım. Türkiye’de maalesef başarılara değil, başarısızlıklara bakılıyor.’
       <br/>
       <br/>
       Kalpar: Prensiplerimden vazgeçmem
       <br/>
       <br/>
       Geçen sezon Yimpaş Yozgatspor’u çalıştıran ve daha ilk yılında Kırmızı Siyahlı takıma başarılı bir sezon yaşatan Hüseyin Kalpar da takımından ayrılmasını ve işsiz oluşunu şöyle dile getiriyor: ‘Benim birtakım prensiplerim var. Yimpaş Yozgatspor benimle çalışmayı çok istiyordu ancak ben ileriyi gördüğüm için kabul etmedim. Ekonomik krizi bahane ederek isteklerimi yerine getiremeyeceklerini söylediler. Ben de ayrıldım.’ Kalpar, iş bulmak için tek kriterin başarı olması gerektiğini ve araya siyasileri sokanları da tasvip etmediğini belirtiyor.
       <br/>
       <br/>
       Aybaba: İdealistim, öyleyse işsizim
       <br/>
       <br/>
       Geçen yıl Gençlerbirliği’nde başarılı bir sezon geçiren ve takımına Türkiye Kupası’nı kazandıran Samet Aybaba da işsizler arasında. Şu ana kadar kendisine birçok teklif gelmiş; ancak o, hedefi olan bir takımı çalıştırmak istediği için kabul etmemiş. Türkiye’de takım çalıştırmak için başarının maalesef kriter olmadığını dile getiren Aybaba, oldukça idealist ve kendinden emin. ‘Ben hedefi olan, ligde ve kupada iddialı olan bir takımı çalıştırmak istiyorum. Bana gelen tekliflerde hep ‘Orta sıralarda tut, yeter’ deniyor. Ben idealistim ve ideallerimi birgün gerçekleştireceğime inanıyorum. Ama bu arada hedefi olan bir takımdan teklif gelmezse uzun süre de işsiz kalmak gibi bir düşüncem yok. Çalıştıracağım hedefsiz bir takımı üst sıralara taşırım ve dört büyüklerden birinde mutlaka görev alırım.’
       <br/>
       <br/>
       Email: kolaca@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12558), [web.archive.org (arşiv bağlantısı)](http://web.archive.org/web/20050227092716/http://www.aksiyon.com.tr:80/detay.php?id=12558)
