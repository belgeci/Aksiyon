# Türkiye potaya girdi

*Necati Kola 1996.03.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Daha düne kadar kulüp takımlarımız Avrupa kupalarında birinci turda elenirdi. Bir iki tur geçmelerini büyük bir olay olarak görürdük. Hele bir takımımız gruplara kaldı mı keyfimize diyecek olmazdı. Ancak bugün durum çok farklı. Avrupa'nın bu spor dalında çok ileri gitmiş ülkeleri olan Italyan, Ispanyol, Yunan ve Fransız takımlarının arasında Türk takımları da var.
  </font>
 </div>
 <div id="newsText">
  <font class="detail-text">
   Türkiye basketbolda kendini aşma dönemini yaşıyor gerçekten. Öncelikle Türkiye'nin gündemine girmeyi başardı, medyanın ilgi odağı haline geldi. Basketbol, gündemin en çok konuşulan maddesiydi. Sokaklarda, otobüslerde bile basketboldaki başarılar konuşuldu. Basınımızın ünlü kalemleri hep bu konuyu ele alan yazılar yazmakla kalmadı, gazetelerimizin manşeti haline bile geldi. Basketbol, gündemimizdi anlayacağınız. Peki bu iş nasıl olmuştu, basketbol Türkiye'nin potasına nasıl girmişti?
   <br>
    <br>
     <br>
      <br>
       BEYAZ BIR GÖLGENIN ETTIKLERI
       <br>
        <br>
         <br/>
         <br/>
         Amerika'nın büyük şehirlerinden birinin kenar mahallesinde, öğrencilerinin hemen hemen hepsi zenci olan bir okul. Ve bu okula coach olarak gelen bir öğretmen. Ilk bakışta zenci öğrencilerin hoşuna gitmez bu durum, çünkü coach beyazdır. Beyazdır beyaz olmasına ama zenci öğrencilerin gönlüne girmekten başka da çaresi yoktur. Kafasına koyar, adı sanı duyulmayan bu kenar mahalle okulunu, bir basket takımı kurarak saygın bir hale getirecektir. Ve arzusuna kavuşur, bütün öğrencilere basketi sevdirir, kurduğu takım da başarıdan başarıya koşar. Bir de şu anlayışı yerleştirir öğrencilerinin kafasına: Bir basket potanız varsa, boş vaktiniz olmaz.
         <br/>
         <br/>
         Bu hikaye aslında, 80'li yıllarda gösterilen ve Türkiye'nin basketbolu sevmesini sağlayan 'Beyaz Gölge' adlı dizinin anakonusuydu. Çocuklar, bu diziyi seyretmek için okuldan çıkar çıkmaz eve koşar, ertesi gün de birbirlerine keyifle anlatırlardı. Basketbol otoriteleri, Türk insanının basketbolu sevmesinde bu dizinin büyük rol oynadığı yönünde görüş birliğine varıyorlar. Türkiye'de basketbolun geniş kitlelerle tanışması bu dizi sayesinde olmuştu. Sırf boylarının uzaması için basket okullarına gönderilen öğrencilerin yerini, basketbolcu olmayı kafasına koyan öğrenciler aldı. Bunlardan biri olan Ülkerspor'lu Harun Erdenay, basketbolu 'Beyaz Gölge'yle sevdiğini itiraf ediyor. Türkiye basketbolla kitlesel olarak 'Beyaz Gölge' ile tanışmıştı ancak gelişmesi için yapılması gereken daha pek çok şey vardı.
         <br/>
         <br/>
         Türkiye'de basketbolun önemli mesafeler katetmesi firmaların bu işe el atmasıyla başlayacaktı.
         <br/>
         <br/>
         Bu konuda ilk adımı atan ve öncülük eden Efes Kulübü'nün başkanı Tuncay Özilhan bu konuyu şöyle anlatıyor; 'Birgün Taksim'de gezerken bugünkü Şube Sorumlumuz Pano Natof ile karşılaştım. Bana basketbola yatırım yapıp yapamayacağımızı sordu. Iyi düşünceydi. Birlikte kolları sıvadık ve o günün parasıyla Ali Siyavuş'tan Kadıköyspor'u 125 bin liraya satın aldık. Önce transferlerle ligde kendimize sağlam bir yer edinmeye çalıştık. Bu arada altyapıya da büyük önem verdik. O tarihler için çok modern sayılan bir salon yaptık ve altyapının başına Aydın Örs'ü getirdik. Onun disiplin ve ciddiyeti, bizim disiplin ve iş anlayışımızla bütünleşti. Ve Aydın Örs, kısa pantolonla kendisine getirilen Ufuk, Volkan ve diğer gençlerle bugünün başarıdan başarıya koşan takımını oluşturdu'.
         <br/>
         <br/>
         Koraç Kupası'nda Avrupa Şampiyonu olan Efes Klübü başkanı Özilhan, bu başarılarla yetinmek niyetinde değil 'Açık söyleyeyim şu anda Türkiye Ligi'ni pek düşünmüyoruz. Biz Torino'da kaybettiğimiz finalden önce Avrupa'da başarılı olmayı zaten kafamıza koymuştuk. O finali kaybetmek bizi daha da kamçıladı. Şu anda organizasyon ve bütçe olarak Avrupa'nın önde gelen kulüplerinden biriyiz. Öncelikle hakkımız olan bu kupayı aldık. Ama hırsımız, inancımız durmayacak. Önümüzdeki yıl başlayacak olan Avrupa Ligi'nde de şampiyon olmak için mücadele edeceğiz. Parola hep başarı, başarı ve başarıdır.' Eczacıbaşı'nın başarılarını görüp girdiğimiz basketbola diğer firmaları da çekmenin mutluluğunu yaşıyoruz'. Tuncay Özilhan, "Yer gösterildiği takdirde Türkiye'nin en modern spor salonunu yapmaya hazırız" demeyi de ihmal etmiyor.
         <br/>
         <br/>
         Kurulduğu ilk yıl Türkiye Ligi'nde final oynayan, yine geçen yıl ilk defa mücadele ettiği Avrupa Koraç Kupası'nda çeyrek finale yükselen, bu yıl mücadele ettiği Şampiyon Kulüpler Kupası'nda yine çeyrek final oynayan Ülkerspor'un bu başarıları da küçümsenemez muhakkak. Ülkerspor Kulübü Başkanı Orhan Özokur, 'Türkiye'de son yıllarda öne çıkan basketbolun, gençliğe ve spora hizmeti amaç edinmiş kuruluşların yatırımlarıyla daha iyi hedeflere ulaşacağına inandığımız için, öncelikle basketbolu seçtik ve en iyi başarıyı yakalamak için kolları sıvadık. Üç yılda gösterdiğimiz başarılar küçümsenemez. Hedefimiz ve arzumuz, gelişen Türkiye'ye sanayide olduğu nisbette sporda da hizmet edebilmek. Bunun için yola çıktık, bu yolda da ilerleyeceğiz. Muhakkak ki Ülkerspor, kurduğu güçlü takımla iç rekabetin artmasına, basketbolumuzun dinamizm kazanmasına ve uluslararası başarılar elde edilmesine neden olmuştur. Basketbolumuzun daha da yükselmesi için yatırımlarımız devam edecek' diyor.
         <br/>
         <br/>
         <br/>
         <br/>
         IKI TÜRK TAKIMI FINALDE KARŞILAŞACAK
         <br/>
         <br/>
         <br/>
         <br/>
         Basketbolumuzun yükselişi ile ilgili basketbolun ileri gelenlerinin düşünceleri neler acaba? 'Basketbolumuz bu seviyeye akıllı ve müteşebbis yönetimlerle geldi. Ülker ve Fenerbahçe'nin Avrupa'da çeyrek final oynaması, Efes'in Koraç Kupası'nı alması basketbolumuzun nerede olduğunu zaten gösteriyor. Iyi takım kurarsanız ona göre isminiz duyulur. Bugün Efes ve Ülker Avrupa'daki başarılarıyla ürettikleri malların önüne geçtiler. Efes deyince bira, Ülker deyince bisküvi değil, basketbol akla gelmektedir artık. Basketbolumuz bundan sonra adım adım değil, metre metre ilerleyecektir' diyor spor yazarı Ismet Badem. Basketbol Federasyonu Başkanı Turgay Demirel de ''Türk basketbolu ilerliyor, daha da ilerleyecek inşaallah. Basketboldaki yükselişimizi; kulüplerin akıllı ve bilinçli şekilde basketbola yatırım yapmalarına, bugüne kadar biriktirdikleri tecrübelerden yararlanmalarına, ayrıca Türk oyuncuların ve antrenörlerin olağanüstü performanslarına bağlıyorum. Firma takımlarının katkısı da inkar edilemez tabii' diyor. Demirel: 'Bugün iki Türk takımı çeyrek final oynuyor artık. Inşaallah basketbolumuz daha da yükselecek, yarın iki Türk takımı finalde karşılaşacak. Türk basketbolunun o günleri göreceğine ben inanıyorum' diye de ilave ediyor.
         <br/>
         <br/>
         Yıllarca basketbol oynayan, şimdilerde spor yazarlığı yaparak yine basketbol camiasının içinde olan Emir Turan da, başarıların nedenini birinci derecede müesseselere bağlayanlardan. 'Efes'e baktığımız zaman, son yirmi yıldır köklü yatırımlar yaptığını, deneme yanılma yoluyla çok büyük tecrübeler yaşadığını ve sonunda da başarıdan başarıya koştuğunu görüyoruz. Ülker ise yeni bir takım. Onlar da köklü yatırımlar yaptılar ve Efes'ten daha kısa bir sürede başarıdan başarıya koştular. Ama Efes'in tecrübesine henüz sahip değiller. Türk basketboluna baktığımız zaman çok büyük paralarla çok büyük yabancı oyuncuların alındığını görüyoruz artık. Bu da basketbolu yukarılara taşıyan nedenlerden bir tanesi'.
         <br/>
         <br/>
         Milli Takım'ın ve Efes'in menejeri Doğan Hakyemez, başarıları federasyonun yeniden yapılanmasına ve Efes Modeli'ne bağlıyor: 'Federasyonun yeniden yapılanması ile oyuncuların, antrenörlerin hayatı güvenceye alındı, sigortalı oldular. Yani tam profesyonelliğe geçildi. Ayrıca Efes'in getirmiş olduğu bir model var: Çok çalışarak başarıya ulaşmak. Günde dört saat idman. Bu da Avrupa'yı aştı. Biliyorsunuz, Naumoski Benetton'da oynadı geçen yıl. Orada 2.5 saat idman yapıyorduk, sert idman yapmadığımız için sakatlandım, dedi bana. Ülker ve Fenerbahçe de aynı modeli uyguluyor şimdi. Kuvvetlendiler, savunma yapmaya alıştılar ve başarı geldi. Milli Takım da Efes, Ülker ve Fenerbahçeli oyunculardan kurulu olduğu için (birkaç oyuncu hariç), kulüplerin başarısı da doğrudan yansıdı Milli Takım'a. Ben öyle inanıyorum ki, önümüzdeki birkaç yıl içerisinde daha da yükselecek basketbolumuz. Yalnız benim bir endişem var: Kulüplerin salonu olmadığı için, seyirci hasılatından ve yayın haklarından yeterince yararlanamıyorlar. Her kulübün bir salonu olması lazım. Belediye bize bir yer göstersin, en modern salonu yapmaya biz hazırız'.
         <br/>
         <br/>
         Spor yazarı Deniz Gökçe ise Türk basketbolunun yükselişini iş ahlakına ve kaliteli yabancı oyuncu seçimine bağlıyor. 'Son üç yıldaki atılımla kulüp takımları düzeyinde Avrupa'nın ilk beşine girdik. Kulüp takımları ikişer yabancı oyuncuyla mücadele ediyorlar. Ayrıca kadrolarında iki de devşirme oyuncu bulundurma hakları var. Kulüplerimiz yabancı oyuncu seçmesini öğrendiği için (mesela Naumoski) kupalarda ezilmiyoruz artık. Son dönemlerde devşirme oyuncular bizde de yer alıyor (Mirsad). Türk oyuncular da rakip takımların yerli oyuncuları ile başa baş mücadele edince zirveye oynuyoruz. Yerliler Avrupa standartlarını yakaladığı için başarılıyız. Hiç düşündünüz mü? Türk basketbolunun en büyük yıldızı Erman Kunter, niçin bir tane bile şampiyonluk yüzü göremeden jübile yapmak zorunda kaldı? Onun oynadığı takımlar niçin daha ilk turda Avrupa'dan döndü? Ya da Levent Topsakal veya Ömer Büyükaycan bugünkü başarılara neden ortak olamadılar? Erman savunma sevmezdi. Levent'le Ömer de onun izinden gittiler, oyunun tek tarafını oynamayı tercih ettiler. Oysa Ufuk Sarıca, Ibrahim Kutluay, Volkan Aydın gibi oyuncular sahada savaşıyor, hücumda da, savunmada da önemli bir silah oluşturuyorlar. Bireysellik yerine kolektif oyunu tercih ediyorlar. Başarıların ardındaki bir diğer faktör de çalıştırıcı. Mesela Aydın Örs'ün hayatı basketbol. Antrenmandan sonra meyhaneye, kumarhaneye, at yarışına gitmez, borsada sabah seansını merak etmez. Çünkü o, gerçek bir profesyonel.'
         <br/>
         <br/>
         <br/>
         <br/>
         YABANCILAR AK MI, KARA MI?
         <br/>
         <br/>
         <br/>
         <br/>
         Hemen hemen herkes Türk basketbolundaki ilerlemeyi, akıllı yatırımların yanında yabancı oyunculara da bağlıyor. Peki, zaten beşer kişiyle oynanan basketbolda iki yabancı oyuncu fazla değil mi, ya da yabancı oyuncular yerli oyuncuları olumsuz yönde etkilemiyor mu? Ülkerspor Teknik Direktörü Çetin Yılmaz, 'Türk basketbolunun bugünlere gelmesinde yabancı oyuncuların mutlaka katkısı var. Yabancıların basketbolumuza bir ivme getirdikleri aşikar. Oyuncularımız onlarla mücadele ede ede onların seviyesine çıktı. Bir Avrupa maçına bir yabancı eksiğimizle çıkıyoruz, ama bir yerli oyuncu rahatlıkla bir yabancının yerini doldurabiliyor artık' diyor. Aydan Siyavuş da yabancıların kaliteli olması halinde zarar değil fayda getireceği kanaatinde. 'Yabancı oyuncular iyi seçilirse, önüne gelen sokak basketbolcusu transfer edilmezse Türk basketbolu daha da yükselir. Kaliteli yabancılar sayesinde yerli oyuncular da kendini geliştirir. Mesela, bir Naumoski ile bir Ufuk daha da yükseliyor, bir Volkan daha da yükseliyor. Kaliteli yabancı dezavantaj değil, avantaj olur'. Siyavuş, basketbolumuzun yükselişini yatırımların ve yabancı oyuncuların yanında bir de konsantrasyona bağlıyor: 'Konsantrasyon da çok önemli. Firma takımları kulüp takımlarından daha başarılılar. Neden? Konsantrasyonlarının sadece basketbola olmasından dolayı. Konsantrasyon olarak, organizasyon olarak, yatırım olarak kulüp takımlarının futbola gösterdikleri ilgiyi, müessese takımları basketbola gösteriyor'.
         <br/>
         <br/>
         Bir zamanların yıldız basketbolcusu, şimdilerde Tofaş SAS'ın menejerliğini yapan Efe Aydan ise, yatırımların ve altyapının yeterli olduğunu, her yaş grubunda milli takım oluşturulduğunu ve yabancıların basketbolumuza yüzde yüz katkıda bulunduklarını söyledikten sonra şu öneride bulunuyor: 'Basketbolumuzun daha da ilerlemesi için, takımdaki oyuncu sayısının ondan on ikiye çıkartılması lazım. Bu sayede kadroda daha çok genç oyuncu bulundurma şansımız olacak. Dolayısı ile genç oyuncuların tecrübe edinmeleri ve basketbolumuza daha erken kazandırılmaları mümkün olacak. Federasyonun bu teklifi bir an evvel uygulamaya koyması lazım. Bu uygulandığı takdirde sanırım Türk basketbolu daha da yükselecek'.
         <br/>
         <br/>
         <br/>
         <br/>
         KULÜPLER MI BAŞARILI, MILLI TAKIM MI?
         <br/>
         <br/>
         <br/>
         <br/>
         Kulüp takımlarımızın Avrupa kupalarında gösterdikleri başarılarla kulüpler bazında Avrupa'nın ilk beşi arasına girmeyi başardık. Önümüzde Italya, Ispanya, Yunanistan ve Fransa var sadece. Aslında bu ülkelerin bütün takımlarını rahatlıkla yenebilmemize rağmen Avrupa kupalarında mücadele eden takım sayımız fazla olmadığı için az puan topluyoruz. Bu ülkeler bir kupada üç dört takımla mücadele ederlerken, biz ancak iki takımla mücadele edebiliyoruz. Doğrusunu söylemek gerekirse, aslında bu ülkelerle pek bir fark da kalmadı aramızda. Kulüpler bazında Avrupa'nın ilk beşine giriyoruz girmesine ama milli takım bazında ilk sekizde bile yokuz. Gerçi Avrupa Şampiyonası Eleme Grubu'nda ilk sıradayız ama bu başarı kulüplerin bir yansıması mı, yoksa..?
         <br/>
         <br/>
         Aydan Siyavuş, bu konuda 'Kulüplerin başarısı ile milli takımın başarısı birbirinden ayrılamaz. Bir ülkede kulüp takımları başarısız ise, milli takımın da başarılı olması beklenemez. Kulüplerimizin başarısı Milli Takım'a yavaş yavaş yansımaya başladı. Ben şu anda trendi iyi görüyorum' diyor. Çetin Yılmaz da Siyavuş'a katılıyor. 'Kulüp takımlarının başarısı milli takıma elbette yansıyor, yansımaması mümkün değil zaten. Geçen Avrupa Şampiyonası'na katıldık, bu yıl da lideriz. Futbolda ilk defa bir Avrupa Şampiyonası'na katılıyoruz ama basketbolda beşinci defa katılıyoruz. Milli Takım'da bir pivot eksiğimiz var. Onu da halledersek daha da yukarılara çıkacağız'.
         <br/>
         <br/>
         Deniz Gökçe ise Milli Takım'ın başarılı olduğu kanaatinde değil. 'Milli Takım niye başarılı olamıyor? Üstelik lehimize gelişen sebepler varken... Doğu Bloku'nun çöküşünden sonra Bulgaristan, Romanya, Çekoslovakya, Polonya zor duruma düştüler. Çekler iki ülke oldu, Yugoslavya beş takıma bölündü. Saydığım ülkelerin oyuncuları çareyi ABD'ye kaçmakta buldular. Romenler'in Muresan'ı, Sırplar'ın Divac'ı, Danilovic'i, Hırvatlar'ın Kukoc'u, Radja'sı, Tabac'ı, Almanya'nın Schrempf'i, Hollanda'nın Smits'i NBA'de. Bu oyuncular NBA'de oynadıkları için milli maçlara gelemiyorlar. Dolayısıyla Avrupa'nın birçok takımı karşımaza tam kadro çıkamıyor. Buna rağmen Milli Takım kulüp takımlarının başarısını tekrarlayamıyor. Çünkü, milli takımları organize etmesi gereken federasyon, kulüpler kadar ciddi değil. Bu işe kaynak ayırmayı ve iyi organize olmayı beceremiyor. Yıllardır Tamer'in dışında bir pivot bile üretemediğimiz için Avrupa'da ilk 10'un dışında kalıyoruz' diyor Deniz Gökçe.
         <br/>
         <br/>
         Milli Takım Teknik Direktörü Ercüment Sunter ise tüm bunlara cevap olarak şunları söylüyor. 'Ülker'in, Efes'in ve Fenerbahçe'nin başarıları Milli Takım'a doğrudan yansımaktadır. Avrupa Şampiyonası Eleme Grubu'nda lider olmamız bunun bir göstergesidir. Milli Takım önümüzdeki yıllardan itibaren tutulmaz duruma gelecek. A Milli Takım'ın mevcut kadrosu on yıl daha hizmet eder. En yaşlı oyuncumuz bile en az üç Avrupa Şampiyonası'nda daha oynar. Kulüplerin geldiği yeri, Milli Takım devam ettirecektir. Bundan kimsenin kuşkusu olmasın'.
         <br/>
         <br/>
         Basketbol Federasyonu Başkanı Turgay Demirel de, Milli Takım'ın başarılı olduğunu, başarılı hoca Aydın Örs'ün Milli Takım'a gelmesiyle daha da başarılı olacaklarını belirttikten sonra şunları söylüyor: 'Biz federasyon olarak en başarılı teknik direktör Aydın Örs'ün Milli Takım'ın başına geçmesini istiyoruz. Aydın Örs şu anda kararsız. Ben öyle ümit ediyorum ki, Örs'te Milli Takım'ı da çalıştıracak güç var. Eğer bu teklifimizi kabul ederse, Avrupa Şampiyonası'nda ilk dört ile sekiz arasına gireriz'.
         <br/>
         <br/>
         <br/>
         <br/>
         YÜKSELMEK IÇIN ALTYAPI ŞART
         <br/>
         <br/>
         <br/>
         <br/>
         Kimileri Milli Takım'ın başarılı olduğunu, kimileri de başarısız olduğunu söylese de, ortada bir gerçek var ki, o da müessese takımlarının başarılarına paralel olarak Milli Takım'ın da yükselen bir grafik çizmesi. Şu andaki görüntü bunun ispatı. Avrupa Şampiyonası Eleme Grubu'nda lideriz. Ümit Milli Takım ümit vaad ediyor. Yıllardır şikayetçi olduğumuz uzun oyuncu sorunu, Mirsat'larla, Hüseyin Beşok'larla, Alpay'larla ortadan kalkıyor. A Milli Takım'ın altı oyuncusu Ümit Milli Takım'da da oynuyor aynı zamanda. Zaten buna güvenen Ercüment Sunter, on yıl oyuncu sıkıntısı çekmeyiz, diyor. Evet, gelecek on yıl oyuncu sıkıntısı çekmeyeceğiz belki ama, oyuncu sıkıntımız yok diye de on yıl altyapıya boş mu vereceğiz? Sahi, altyapımız ne durumda acaba?
         <br/>
         <br/>
         Basketbol, daha çok büyük şehirlerde seviliyor, oynanıyor ve kulüpleşiyor. Istanbul, Ankara, Izmir, Bursa, Antalya ve Kayseri. Dolayısıyla sadece bu şehirlerdeki gençlerin basketbolla daha yakından haşır neşir olmaları mümkün. Eğer o şehirdeki kulübün altyapısı yoksa sadece seyretmekten ileri gitmiyor bu ilgi. Türkiye Birinci Basketbol Ligi'nde mücadele eden takımların çoğu altyapı olarak maalesef yetersiz. Sadece Efes, Ülker, Fenerbahçe, Daruşşafaka ve Tofaş SAS altyapı olarak yeterli seviyede. Milli Takım'ın altyapı çalışmaları ise iyi durumda. Her yaş grubunda oluşturduğu takımlarla, son altı yıldır bütün turnuvalara katılan altı ülkeden biri Türkiye. Federasyon bu işe daha da ciddi sarılarak bir kampanya başlattı. 'Uzun Oyuncu Kampanyası' çerçevesinde yurt çapında bir tarama yapılacak, seçilecek oyuncular il merkezlerinde kampa alınacak ve yetiştirilecek. Bu oyunculardan, 14 yaşındakilerin 1.90, 15 yaşındakilerin 1.95, 16 yaşındakilerin 2.00 ve 17 yaşındakilerin 2.05 metre olmaları gerekiyor. Il merkezlerinde eğitildikten sonra başarılı olan oyuncular, basketbola yatırım yapan kulüplere gönderilecek ve burs verilecek. Milli Takım'a seçilme başarısını gösteren oyuncular ise yurtdışına eğitime gönderilecek. Böyle bir çalışma, Türk basketbolu adına gerçekten sevindirici. Federasyonun bir de, 'takımdaki oyuncu sayısının 10'dan 12'ye çıkartılması' teklifini kabul etmesi lazım. Çünkü, bu sayede kadroda daha fazla genç oyuncu bulundurma şansı olacak ve altyapıdan gelen bir oyuncunun tecrübe edinmesi sağlanacak ve basketbolumuza daha erken kazandırılmış olacak.
         <br/>
         <br/>
         Evet, Türk basketbolu potaya girmeyi başardı. Tabii ki hedefimiz potaya girmek değil, potadan hiç çıkmamak. Aydın Örs öyle diyor çünkü; 'Biz kupayı almakla hedefe ulaşmadık. Herşey daha yeni başlıyor'. Bir de şeyi başardı Türk basketbolu, futboldan başka sporun olduğunun farkına varamayan gazetelerin birinci sayfalarına girmeyi... Doğan Hakyemez, kupayı almaktan çok buna sevinmişti işte. Italya'dan dönüşte ısrarla şunu söylüyordu: 'Nihayet basketbolu birinci sayfalara sokabildik ya o bize yeter'. Eğer bu böyle devam ederse, Türk basketbolu daha da yükselecek ve bütün ribauntlar bizim olacak.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-72-turkiye-potaya-girdi.html), [web.archive.org (arşiv bağlantısı)](http://web.archive.org/web/20140413202930/http://www.aksiyon.com.tr/aksiyon/haber-72-turkiye-potaya-girdi.html)
