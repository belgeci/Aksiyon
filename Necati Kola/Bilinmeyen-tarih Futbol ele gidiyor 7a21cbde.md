# Futbol “el”e gidiyor

*Necati Kola Bilinmeyen-tarih*

<div>
 <font>
  <img border="0" height="1" src="/web/20050227161506im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227161506im_/http://www.aksiyon.com.tr/resim/339/54.jpg" vspace="5"/>
  </p>
 </font>
 <font class="content">
  Yabancı futbolcu sınırlaması Avrupa ülkelerinde bir bir kalkıyor, sıra yavaş yavaş Türkiye’ye geliyor. Yabancı sınırlamasını kaldıran ülkelere geçtiğimiz ay İtalya da katılırken, Tükiye ise 5+1 olan sınırlamayı şimdilik 5+1+2 olarak değiştirmekle yetindi.
 </font>
 <br/>
 <p>
  <font class="content">
   Geçtiğimiz günlerde toplanan Türkiye Futbol Federasyonu Yönetim Kurulu, Kulüpler Birliği’nin önerileri doğrultusunda yabancı futbolcu sınırlamasını altıdan sekize çıkardı. Kulüpler, bu oyunculardan en fazla altısını esame listesinde bulundurabilecek ve aynı anda beşini sahaya sürebilecek. Diğer iki oyuncu ise maçı tribünden izlemek zorunda kalacak.
   <br>
    <br>
     Altyapı fonuna 30 milyar
     <br>
      <br>
       Türkiye Futbol Federasyonu, bu kararı almadan önce Kulüpler Birliği’ne çekincelerini iletti. Kulüplerin sekiz yabancı isteğini ‘Menajerliğe soyunma’ olarak yorumlayan federasyonun en önemli çekincesi, kalitesiz yabancıların ligi istila edebileceği düşüncesi ve  bünyeye dahil edilecek futbolcu sayısındaki şişkinliğin meydana getirebileceği problemlerdi. Hatırlanacağı gibi Beşiktaş maçında sahaya altı yabancı süren Fenerbahçe, hükmen yenik sayılmıştı. Ayrıca, FIFA’da en fazla anlaşmazlık dosyası bulunan ülke Türkiye’ydi. Yabancı sayısı artırıldığı takdirde bu dosyalar da artacaktı. Astronomik bonservis bedellerinin ancak bu şekilde düşeceğini savunan Kulüpler Birliği ise endişelere ‘Kullanmadığımızı kiralar ya da satarız. Ülke ekonomisine de katkısı olur’ açıklamasını getirdi. Kulüpler Birliği’nin bu açıklamasından ve ısrarından sonra Futbol Federasyonu Yönetim Kurulu, önümüzdeki sezon ilk kez uygulanacak olan Süper Lig’de mücadele edecek takımlara sekiz yabancıyla sözleşme imzalama hakkı tanıdı. Futbol Federasyonu Başkan Vekili Aka Aksu, kulüplerin sözleşme imzaladığı her yabancı futbolcu için altyapı fonuna 30 milyar lira ödeme yapma zorunluluğu getirildiğini kaydetti.
       <br/>
       <br/>
       Şeren: Bu
       <br/>
       <br/>
       bir ihanettir
       <br/>
       <br/>
       Futbol Federasyonu’nun sekiz yabancıya izin vermesine en büyük tepkiyi Türkiye Profesyonel Futbolcular Derneği Başkanı Turgay Şeren gösteriyor. Uygulamayı Türk futboluna ihanet olarak değerlendiren Turgay Şeren şunları söylüyor: ‘Her sezon yabancı futbolcu kontenjanı artırılıyor. Üç iken dört olacağını, dört iken beş olacağını, beş iken altı olacağını, altıyken de yedi olacağını söylemiştik. Şimdiyse yedi değil sekiz oldu. Bu gidişle seneye serbest olacak. Ekonomik krizin halkı kasıp kavurduğu ve doların bir milyonun üzerine çıktığı bir dönemde yabancı oyuncu sayısının artırılması hem Türk ekonomisi, hem de Türk futbolu açısından ihanettir. Bugüne kadar Türkiye, en büyük döviz kaybına yabancı futbolculardan dolayı uğramıştır. Bu yabancıların çoğu maalesef fiyaskoyla sonuçlanmıştır. Bu gidişle yakında Türk Milli Takımı’nda oynatacak futbolcu bile bulamayabiliriz’.
       <br/>
       <br/>
       Aigner: Yabancılar futbolu öldürüyor
       <br/>
       <br/>
       Profesyonel Futbolcular Derneği Başkanı Turgay Şeren Türkiye’deki uygulamayı eleştiredursun, UEFA Genel Sekreteri Gerhard Aigner de oyuncuların çoğunluğunun yabancı olmasını ‘Futbolun ölümü’ olarak yorumluyor. Avrupa Birliği’nin ‘Uluslararası Dolaşım Serbestisi’ hakkındaki hükümlerinin son derece kutsal olduğunu kabul eden Aigner şöyle diyor: ‘Yabancı oyuncuların sayısı mümkün olduğunca azaltılmalı ve altyapıdan yetişen oyuncular oynatılmalı. Sahada en fazla beş yabancı, en az altı yerli oyuncu olmalı. Bu tamamen kulüplerin iyi niyetine bağlı. Ama ben sahada altı tane yerli oyuncu görmek istiyorum’.
       <br/>
       <br/>
       Yabancı futbolcuların istilasına dur denmesini ve yerel futbolun ön plana çıkmasını arzu eden UEFA Genel Sekreteri Aigner, Chelsea, Glascow Rangers, Juventus ve Fenerbahçe gibi kulüpleri örnek göstererek taraftarların karma takımlar tarafından hayal kırıklığına uğratılmamasını istiyor. ‘Eğer Avrupa kupalarında üç İngiliz takımı varsa, gerçekten İngiliz takımı olmalı. Uluslararası futbolculardan seçilmiş karma bir takım değil... Ben şahsi olarak bir ulusun futbolunun temsil edilmesini istiyorum. Fakat maalesef birçok takım kendi uluslarının futbolunu temsil etmiyorlar. Taraftarlar kısa vadede belki hoşnut gibi görünebilirler ancak uzun vadede bundan hiç hoşlanmayacaklardır. Takımları yabancı futbolculardan oluşturmak uzun vadede kötü futbol demektir ve muhtemelen kulüpler bundan zarar göreceklerdir. Bence bu sporun ruhuna aykırı’.
       <br/>
       <br/>
       Dört büyükler gümledi
       <br/>
       <br/>
       Kulüpler Birliği, her yıl yabancı futbolcu kontenjanının artırılması için uğraşadursun; Türk futbolunun lokomotifi olarak nitelendirilen Fenerbahçe, Galatasaray, Beşiktaş ve Trabzonspor’un son on sezonda renklerine kattıkları toplam 102 yabancı oyuncunun birçoğundan verim alamadığını görüyoruz. Son on sezonda Fenerbahçe 27, Trabzonspor 26, Galatasaray 25, Beşiktaş ise 24 yabancıyla sözleşme imzaladı. Bu oyunculardan bazıları birkaç maç sonra, bazıları da sezon sonu beklenmeden takımdan uzaklaştırıldı. Galatasaray‘da Kamerunlu Iorfa, Makedon Kuzmanovski, İngiliz Marsh ve Venison, Rumen Lutu ve Brezilyalı Bruno; Beşiktaş‘ta Polonyalı Zeyer, Perulu Francesco, Arjantinli Nartallo, Bulgar Letchkov, Nijeryalı Ohen, Alman Hengen ve Schaefer, Rus Khlestov; Fenerbahçe‘de Polonyalı Soczynski, Yugoslav Tangja, Boşnak Hotiç, Alman Wagenhaus, Bulgar Kostadinov, Rumen Sabin Ilie, Brezilyalı Sergio, Portekizli Dimas, Gineli Oulare ve Ganalı Preko; Trabzonspor‘da Ukraynalı Shelepniatsky, Gürcü Katcharava, Beradze, Nemsadze ve Djamarauli, Rus Litchkin, Kamerunlu Misse Misse, İngiliz Campbell, Makedon Nikolovski ve Serafimovski, Brezilyalı Oliveria ve Nijeryalı Tetteh, beklenileni veremeyerek düş kırıklığı yaratan oyuncuların başında geldi.
       <br/>
       <br/>
       Uche rekor kırdı
       <br/>
       <br/>
       Takımlarımızın son on yılda yaptıkları yabancı oyuncu transferlerinin çoğu fiyaskoyla sonuçlanırken, Türkiye’ye yararlı futbolcular da gelmedi değil. Bunlardan biri Nijerya Milli Takımı’nın vazgeçilmez oyuncusu Uche. İki sezon önce sakatlanarak uzun bir süre sahalardan uzak kalan Uche, Fenerbahçe’de sekizinci sezonunu da geride bıraktı. Türk vatandaşlığına geçerek Deniz adını alan Nijeryalı futbolcu, takımında yerli statüsünde oynuyor. Uche’nin yanı sıra Högh Fenerbahçe’de, Taffarel, Hagi ve Popescu da Galatasaray’da uzun yıllar top koşturarak takımlarına yararlı oldular.
       <br/>
       <br/>
       E—mail: kolaca@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12970), [web.archive.org (arşiv bağlantısı)](http://web.archive.org/web/20050227161506/http://www.aksiyon.com.tr:80/detay.php?id=12970)
