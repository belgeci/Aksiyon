# GÜREŞTE İRTİFA VAR

*Necati Kola 2001.05.19*

<div>
 <p class="spot">
  Sydney Olimpiyat Oyunları'ndaki  başarısızlıklardan sonra  başlatılan irtica  kampanyalarıyla yara alan Türk güreşi, Osman   Şansal ile birlikte yükselişe geçti. Türk Milli Takımı,  geçen hafta  İstanbul'da düzenlenen Avrupa Grekoromen Güreş  Şampiyonası'nda takım halinde ilk kez birinci oldu
 </p>
 <p class="metin">
 </p>
 <img border="0" src="/web/20020209064441im_/http://www.aksiyon.com.tr/2001/337/resimler/Gures.jpg"/>
 <p class="metin">
  Çok değil, bundan sekiz ay önce Sydney Olimpiyat Oyunları'nda alınan kötü sonuçların gerçek sebepleri görmezden gelinmiş ve 'Güreşte irtica var' kampanyası ile hedef saptırılmıştı. Güreş camiasının irticadan arınması için de dört yıldır Güreş Federasyonu'nun koltuğunda oturan Ahmet Ayık'ın tekrar başkan seçilmesi için çaba sarfedilmişti. Fakat bütün uğraşlara ve kampanyalara rağmen devletin desteklediği Ahmet Ayık, camianın desteklediği Osman Şansal karşısında seçimi kazanamamıştı.
 </p>
 <p class="metin">
  Osman Şansal'a emanet edilen Türk güreşi, Ocak 2001 itibariyle yeni bir döneme girdi ve eski ihtişamlı günlerine geri döndü. Bunu, geçen hafta İstanbul Abdi İpekçi Spor Salonu'nda düzenlenen Avrupa Grekoromen Güreş Şampiyonası'nda bariz bir şekilde gördük. Bitti denilen grekoromencilerimiz takım halinde ilk kez Avrupa şampiyonluğuna ulaştı. Sporcu, antrenör, yönetici ve seyirci, uzun bir aradan sonra tekrar yek vücut oldu. Final güreşlerinin yapıldığı günlerde Abdi İpekçi Spor Salonu'nu tıklım tıklım dolduran güreşseverler, Türk halkının futboldan başka branşlara da ilgi duyduğunu gösterdiler.
 </p>
 <p class="metin">
  Türkiye, ilk kez Avrupa şampiyonu
 </p>
 <p class="metin">
  Abdi İpekçi Spor Salonu'nda dört gün süren Avrupa Grekoromen Güreş Şampiyonası'nda sporcularımız adeta fırtına gibi estiler. Madalya kazanamamalarına rağmen takımın genç isimleri Şeref Tüfenk, Selçuk Çebi ve Mehmet Özal gelecek için ümit verirlerken, diğer beş güreşçimiz kürsüye çıkarak Türkiye'yi ilk kez Avrupa şampiyonluğuna taşıdılar. Türk Milli Takımı'nın şampiyonadaki ilk altın madalyasını Şeref Eroğlu kazandı. 63 kilodaki Eroğlu, Danimarkalı, Estonyalı ve İsrailli rakiplerini sayı tuşuyla yendikten sonra yarı finalde Bulgar Gergov'u, finalde de Rus Tehumov'u mağlup ederek bayrağımızı göndere çektirdi. Şeref Eroğlu, bu başarısıyla Avrupa şampiyonluğu sayısını dörde yükseltti ve Yaşar Doğu'nun rekorunu egale etti. Türk Grekoromen Milli Takımı'nın ilk kez takım havası yaşadığını ve birlik beraberliğin had safhaya ulaştığını belirten milli güreşçimiz, bu altın madalyayı başta kendi annesi olmak üzere bütün annelere armağan etti.
 </p>
 <p class="metin">
  Hamza, tarih üstüne tarih yazdı
 </p>
 <p class="metin">
  Türk Milli Takımı, ikinci altın madalyasını ise 85 kiloda Hamza Yerlikaya ile kazandı. Türk güreşinin yetiştirdiği en büyük sporculardan biri olan Asrın Güreşçisi unvanlı Hamza Yerlikaya, şampiyonanın ikinci gününde yaptığı maçları bağırsak enfeksiyonuna rağmen kazanmasını bildi. Yerlikaya, grup maçlarında Slovak ve Belaruslu rakiplerini yenerek çeyrek finale yükseldi. Çeyrek finalde İsrailli, yarı finalde de Ukraynalı rakiplerini saf dışı bırakan Hamza Yerlikaya, finalde de Polonyalı Letki Marcin'i farklı mağlup ederek beşinci kez Avrupa şampiyonu oldu. İki olimpiyat, iki de dünya şampiyonluğu bulunan Hamza Yerlikaya, bu başarısıyla Yaşar Doğu'nun Avrupa rekorunu da kırmış oldu.
 </p>
 <p class="metin">
  Yıldız ve Bakır gümüşte kaldı
 </p>
 <p class="metin">
  Şampiyonadaki iki gümüş madalyamızı ise Ercan Yıldız ve Fatih Bakır ile kazandık. 54 kilodaki Ercan Yıldız, grup maçında Moldovalı rakibini farklı yendikten sonra çeyrek finalde zorlansa da Fransız rakibini saf dışı bırakıp yarı finale yükseldi. Yarı finalde Polonyalı rakibini mağlup eden Yıldız, finalde Rus Radkewich'e yenilmekten kurtulamadı ve ikincilikle yetindi. 130 kilodaki Fatih Bakır ise grup, çeyrek final ve yarı finaldeki maçlarını 3—0 kazanarak finale yükseldi. Finalde Macar Mihaly Bardos ile karşılaşan Bakır, önde götürdüğü maçın uzatma dakikalarında rakibine iki puan vererek avucunun içindeki altın madalyayı kaçırdı. Şampiyonadaki tek bronz madalyamızı ise 76 kilodaki Nazmi Avluca kazandı. Avluca, grup maçlarını farklı kazandıktan sonra çeyrek finalde Fransız rakibini saf dışı bıraktı. Yarı finalde Rus rakibine 2—1 yenilmekten kurtulamayan Avluca, üçüncülük maçında Gürcü Duntehvelashvili'yi farklı mağlup ederek bronz madalyanın sahibi oldu.
 </p>
 <p class="metin">
  Ercegan: Herşey mükemmeldi
 </p>
 <p class="metin">
  Güreşçilerimizin yanı sıra organizasyon da başarılıydı. Organizasyona en büyük beğeni, FILA Başkanı Milan Ercegan'dan geldi. 'Türk sporcular grekoromen stilde yeni bir heyecan yaşattı ve Türkiye modern güreşin yolunu açtı. Organizasyon olağanüstüydü, seyirci mükemmeldi. Türk Milli Takımı grekoromen stilde yeni tekniklerle inanılmaz yol almış. Güreş kalitesine yenilikler getirmiş. Türk güreşi iyi bir yerdeyse, dünya güreşi de iyi bir yerdedir. Türk güreşçilerden isteğim, bu standardın altına düşmemeleridir'.
 </p>
 <p class="metin">
  Güreş Federasyonu Başkanı Osman Şansal da bitti denilen takımla büyük bir başarı elde ettiklerini vurgulayarak 'Standardımız hiç düşmeyecek' dedi: 'Bize yakışan, bu çocuklara şampiyonluğu alıştırmaktır. Güreşte takım halinde şampiyon olmak kolay değil. Tarihte ilk kez takım halinde şampiyon oluyoruz. Bakan Fikret Ünlü'den ricam, teşvik primini yeniden gözden geçirmesidir. Takım halinde şampiyon olmuş ekibe prim verilmelidir ve bunun için de adalet sağlanmalıdır. Bundan sonraki hedefimiz takım halinde dünya şampiyonluğudur'.
 </p>
 <p class="metin">
 </p>
 <p class="arabaslik">
  8 SIKLETTE 5 MADALYA
 </p>
 <p class="metin">
  54 KİLO	ERCAN YILDIZ (Gümüş)
 </p>
 <p class="metin">
  Ceban Vitalie (Moldova):	4—0
 </p>
 <p class="metin">
  Ovbrick Hamov (Fransa):	3—2
 </p>
 <p class="metin">
  D. Jablonski (Polonya):	2—0
 </p>
 <p class="metin">
  Radkewich (Belarus):	1—3
 </p>
 <p class="metin">
 </p>
 <p class="metin">
  63 KİLO	ŞEREF EROĞLU (Altın)
 </p>
 <p class="metin">
  Morten Helt (Danimarka):	10—0
 </p>
 <p class="metin">
  Suislep Olari (Estonya):	10—0
 </p>
 <p class="metin">
  Michael Beilin (İsrail):	11—1
 </p>
 <p class="metin">
  Nikolay Gergov (Bulgar):	3—2
 </p>
 <p class="metin">
  Tehou Tehumov (Rusya):	4—2
 </p>
 <p class="metin">
 </p>
 <p class="metin">
  76 KİLO	NAZMİ AVLUCA (Bronz)
 </p>
 <p class="metin">
  Fred de Vos (Hollanda):	10—0
 </p>
 <p class="metin">
  Rimaric Robert (Hırvat):	4—0
 </p>
 <p class="metin">
  Riemer Yuon (Fransa):	6—2
 </p>
 <p class="metin">
  Mishine (Rusya):	1—2
 </p>
 <p class="metin">
  Duntehvelashvili (Gürcü):	4—0
 </p>
 <p class="metin">
 </p>
 <p class="metin">
  85 KİLO	HAMZA YERLİKAYA (Altın)
 </p>
 <p class="metin">
  Atilla Badki (Slovakya):	3—0
 </p>
 <p class="metin">
  Valeri Tsylents (Belarus):	3—2
 </p>
 <p class="metin">
  Tsitsiashvili (İsrail):	3—1
 </p>
 <p class="metin">
  Dorogan (Ukrayna):	6—2
 </p>
 <p class="metin">
  Letki Marcin (Polonya):	4—0
 </p>
 <p class="metin">
 </p>
 <p class="metin">
  130 KİLO	FATİH BAKIR (Gümüş)
 </p>
 <p class="metin">
  Eddy Bevgtssey (İsveç):	3—0
 </p>
 <p class="metin">
  Mikale Shvidkil (Ukrayna):	3—0
 </p>
 <p class="metin">
  Ahokas Juha (Finlandiya):	3—0
 </p>
 <p class="metin">
  Mihaly Bardos (Macar):	2—3
 </p>
 <p class="metin">
 </p>
 <p class="arabaslik">
  MADALYA SIRALAMASI
 </p>
 <p class="metin">
  Ülke            Altın    Gümüş    Bronz    Toplam
 </p>
 <p class="metin">
  Türkiye	2	2	1	5
 </p>
 <p class="metin">
  Rusya	2	2	0	4
 </p>
 <p class="metin">
  Gürcistan	1	1	0	2
 </p>
 <p class="metin">
  Belarus	1	0	0	1
 </p>
 <p class="metin">
  Çek Cum.	1	0	0	1
 </p>
 <p class="metin">
  Macaristan	1	0	0	1
 </p>
 <p class="metin">
  Polonya	0	1	2	3
 </p>
 <p class="metin">
  Bulgaristan	0	1	1	2
 </p>
 <p class="metin">
  İsveç	0	1	0	1
 </p>
 <p class="metin">
  Romanya	0	0	2	2
 </p>
 <p class="metin">
  Ermenistan	0	0	1	1
 </p>
 <p class="metin">
  Ukrayna	0	0	1	1
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020209064441/mailto:n.kola@aksiyon.com.tr">
   n.kola@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/337/spor/1.htm), [web.archive.org (arşiv bağlantısı)](http://web.archive.org/web/20020209064441/http://www.aksiyon.com.tr:80/2001/337/spor/1.htm)
