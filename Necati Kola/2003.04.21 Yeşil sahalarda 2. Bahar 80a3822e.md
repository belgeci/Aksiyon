# Yeşil sahalarda 2. Bahar

*Necati Kola 2003.04.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Meşin yuvarlağın peşinden koşmak her geçen gün zorlaşmasına rağmen, futbolu bırakma yaşı sürekli ilerliyor. 40 yaşına merdiven dayayan birçok futbolcu, kariyerinin ikinci baharını yaşıyor. Artık futbolda gençler kadar yaşlılar da revaçta.
  </font>
 </div>
 <div id="newsText">
  <font class="detail-text">
   G.Saray'dan iki ilginç örnek... Birincisi, Gheorghe Hagi ile ilgili. Hagi, 1996'da G.Saray'a geldiğinde 31 yaşındaydı. Futbol yazarları, Hagi'nin artık yaşlandığını ve SarıKırmızılı takıma katkı sağlayamayacağını söylüyorlardı. Fakat yıldız futbolcu, hayatının en verimli dönemini G.Saray'da geçirerek Sarı-Kırmızılı takımın arka arkaya dört kez şampiyon olmasında, UEFA Kupası'nı ve Süper Kupa'yı kazanmasında çok büyük rol oynadı. İkincisi, G.Saray'ın ve Türk Milli Takımı'nın kaptanı Bülent Korkmaz ile ilgili. Beş yıl önce 30 yaşında olan Bülent Korkmaz, artık yaşlandığı gerekçesiyle gözden çıkartılmış ve Bursaspor'a gitmesi için kendisine çok az para teklif edilmişti. Fakat hırslı futbolcu, herşeye rağmen G.Saray'da kaldı ve daha çok çalışarak formayı kimseye kaptırmadı. 1998'e kadar G.Saray'da dört şampiyonluk yaşayan Bülent, daha sonra üç şampiyonluğun yanı sıra bir UEFA Kupası, bir Süper Kupa ve bir de dünya üçüncülüğü sevinci yaşayarak Türk futbolunun en kariyerli futbolcusu oldu. Henüz futbolu bırakmayı düşünmeyen 35 yaşındaki Korkmaz, G.Saray'ın ve Türk Milli Takımı'nın vazgeçilmez oyuncusu olmaya devam ediyor.
   <br/>
   <br/>
   Meşin yuvarlağın peşinden koşmak her geçen gün daha da zorlaşmasına ve bunun için de fiziki dayanıklılık gerekmesine rağmen futbolu bırakma yaşı sürekli ilerliyor. Daha düne kadar 30 yaşına merdiven dayayan futbolcular jübile hazırlıklarına başlardı. Bugün ise birçok futbolcu 35 yaşından önce futbola veda etmek istemiyor. Hatta aralarında 40 yaşına kadar oynayanlar bile var. Futbolu bırakma yaşının ilerlemesinde etkili olan bazı faktörleri şöyle sıralamak mümkün: Daha çok para kazanma arzusu, kariyer hırsı, futbolcuların kendilerine iyi bakması, unutulma ve boşluğa düşme korkusu; Japonya, Çin, Katar, Suudi Arabistan ve Amerika Birleşik Devletleri gibi futbolda gelişim içerisinde olan ülkelerden gelen cazip teklifler.
   <br/>
   <br/>
   Deportivo'nun kaptanı 40 yaşında
   <br/>
   <br/>
   İlerlemiş yaşına rağmen futbolu bırakmayı henüz düşünmeyen futbolculardan en ilginci Donato. Deportivo'nun kaptanlığını yapan Donato, şu anda tam 40 yaşında. Deportivo bu sezon Şampiyonlar Ligi'nde çeyrek finale yükselebilseydi, Donato, Yunan futbolcu Mitropoulos'un rekorunu kıracak ve Avrupa kupalarında oynayan en yaşlı futbolcu olarak tarihe geçecekti. Mitropoulos, 10 Aralık 1997'de Olympiakos formasıyla Rosenborg'a karşı forma giymiş ve 40 yaşını geçeli 109 gün olmuştu. En son 25 Şubat'ta Basel'e karşı forma giyen Donato ise 40 yaş 50 gün ile ikinci sırada bulunuyor. Geçen sezon bacağı kırılan ve buna rağmen futbola veda etmeyip azmiyle yeşil sahalara dönen Donato, 40 yaşını geçmekten hiç de memnun değil. İspanya vatandaşlığına geçerek 12 kez milli olan Brezilya asıllı futbolcu, bir taraftan da insanlara çok çalışmanın getirdiği başarıyı göstermekten dolayı seviniyor. Donato, bu yaşta futboldan kopmamasının bir sırrı olmadığını, sadece kendisine iyi baktığını ve idmanlarda mümkün olduğunca fazla çalıştığını söylüyor.
   <br/>
   <br/>
   40'a merdiven dayadılar, sözleşme yenilediler
   <br/>
   <br/>
   Avrupa'nın büyük kulüpleri, bir taraftan gelecek vadeden genç yetenekleri kadrolarına dahil ederken, bir taraftan da tecrübeli futbolcularıyla sözleşme yeniliyorlar. Bu kulüplerden biri Milan, diğeri  Juventus. Milan, nisan ayının başında, 35 yaşındaki takım kaptanı Paolo Maldini ile yeniden anlaştığını ve sözleşmeyi 30 Haziran 2005'e kadar uzattığını açıkladı. Böylece Maldini, babası Cesare Maldini ve Baresi gibi Milan ile bütünleşen ender futbolculardan biri haline geldi. 504 kez forma giyerek Serie A'da en fazla oynayan Milanlı futbolcu olan Maldini, kariyerinde üç İtalya şampiyonluğu, üç Şampiyonlar Ligi, iki Kıtalararası Kupa ve üç de Süper Kupa sevinci yaşadı. Maldini'nin jübilesi yapıldığında 3 numaralı forma kendisine bırakılacak ve bir daha hiçbir Milanlı futbolcuya verilmeyecek. Tam 20 yıldır Milan'da top koşturan Maldini, "Bu kadar uzun kalacağımı asla hayal etmiyordum. Sözleşmem 2005'e kadar uzatıldı. Ancak ben Şampiyonlar Ligi'ni kazanmadan futbolu bırakmak istemiyorum" diyor.
   <br/>
   <br/>
   İlerlemiş yaşına rağmen kendisiyle sözleşme yenilenen futbolculardan biri de Ciro Ferrera. Juventus, 9 yıldır formasını taşıyan 36 yaşındaki Ferrera ile 2 yıllık daha sözleşme yaptı. Tecrübeli futbolcu,  Maldini gibi 2005'e kadar kulübünün formasını giymeye devam edecek. Yaşları epey ilerlemesine rağmen İtalya'da birçok futbolcunun kariyerinin ikinci baharını yaşadığını da hatırlatalım. Milan'da Costacurta (37), Brescia'da R. Baggio (36), Piacenza'da Hubner (36), Udinese'de Sensini (36), Atalanta'da da Carrera (39) performanslarıyla ön plana çıkıyorlar. Bu arada, Fiorentina'dan tanıdığımız 37 yaşındaki Di Livio, Mor Menekşeli takımın borçlarından dolayı profesyonel liglerden ihraç edilmesinin ardından kurulan Florentia Viola takımında oynuyor. Tecrübeli futbolcu, amatör kümede mücadele eden takıma kaptanlık yaparak Floransa kentine olan borcunu ödemeye çalışıyor.
   <br/>
   <br/>
   Yaşlılar, futbolun 3. dünyasına
   <br/>
   <br/>
   İtalya'nın yanı sıra İngiltere, Almanya, Fransa ve Türkiye'de de birçok yaşı ilerlemiş futbolcu top koşturuyor. Bu ülkelerde oynayan yaşlı futbolcuların hepsi formda ve maçların çoğunda forma giyiyorlar. 40 yaşındaki Seaman Arsenal'de, 37 yaşındaki Zola Chelsea'de, Martin Keown Arsenal'de, Nadal Real Mallorca'da, 35 yaşındaki Bülent G.Saray'da, Ercan Koloğlu Samsun'da, Hierro Real Madrid'de, Nuri D.Bakırspor'da, Bierhoff Chievo'da, Leboeuf Marsilya'da, 34 yaşındaki Thomas Linke ve Lizarazu da Bayern Münih'te başarıyla top koşturuyorlar. Bu arada, 34 yaşındaki F.Bahçeli Ogün ile Manchester City'nin kalesini koruyan 40 yaşındaki Schmeichel'ın sezon sonunda futbolu bırakma kararı aldıklarını hatırlatalım.
   <br/>
   <br/>
   Bunların dışında bir de futbol ligleri yeni gelişmekte olan ülkelere giden futbolcular var. Dünyanın büyük takımlarında top koşturduktan sonra yaşı ilerlediği için gözlerini Japonya, ABD, Suudi Arabistan, Katar ve Çin'e çeviren bu yıldız oyuncular, gerek futboldan uzaklaşmamak, gerekse biraz daha para kazanabilmek amacıyla bu ülkelerin kulüpleriyle anlaşıyorlar. Yakın zamana kadar Türkiye'yi tercih eden dünyanın ve Avrupa'nın bazı yaşlı futbolcuları, artık bu ülkelerin yolunu tutuyorlar. Valderrama, Gascoigne, Romario ve Effenberg bu oyunculara örnek. 41 yaşındaki Kolombiyalı ünlü futbolcu Carlos Valderrama, şu anda ABD'nin Colarado Rapids takımında oynuyor. Büyük ihtimalle sezon sonunda futbolu bırakacak. 35 yaşındaki ünlü İngiliz futbolcu Paul Gascoigne, sezon başında Çin 1. Ligi takımlarından Liaoning Bodao ile anlaşmıştı. Ancak performansı yeterli görülmedi. Amacının futboldan kopmamak ve antrenörlüğe başlamak olduğunu söyleyen Gascoigne de Çin 2. Ligi takımlarından Gansu Tienma ile anlaştı. Gascoigne, hem futbolcu, hem de antrenör olarak futbol yaşantısını bu takımda sürdürüyor. 36 yaşındaki Brezilyalı ünlü futbolcu Romario ise en son Katar'ın Al Sadd takımıyla anlaştı. Romario'ya üç aylık anlaşma karşılığında 1.2 milyon dolar veren Al Sadd'ın amacı ligde şampiyonluk ve Asya Şampiyonlar Ligi'nde finaldi. Fakat Yugoslav teknik direktör Luka Peruzoviç yönetimindeki Al Sadd, her iki amacına da ulaşamadı. Al Sadd, ligde ikinci oldu, Asya Şampiyonlar Ligi'nde de çeyrek finalde elendi. Wolfsburg'dan ayrıldıktan sonra boşta kalan Bayern Münih'in ve Alman Milli Takımı'nın eski oyuncusu Stefan Effenberg de gelecek sezon Katar'a gidecek gibi. 34 yaşındaki Effenberg, bir Katar takımının teklifine sıcak bakıyor.
   <br/>
   <br/>
   Futbolu birakamayanlar
   <br/>
   <br/>
   Futbolcu        Yaşı        Takımı
   <br/>
   <br/>
   Carlos Valderrama        41        Colarado Rapids
   <br/>
   <br/>
   Donato Da Silva        40        Deportivo
   <br/>
   <br/>
   Jan Heintze        40        PSV Eindhoven
   <br/>
   <br/>
   Peter Schmeichel        40        Manchester City
   <br/>
   <br/>
   David Seaman        40        Arsenal
   <br/>
   <br/>
   Massimo Carrera        39        Atalanta
   <br/>
   <br/>
   Danny Boffin        38        Truiden
   <br/>
   <br/>
   Alesandro Costacurta        37        Milan
   <br/>
   <br/>
   Gianfranco Zola        37        Chelsea
   <br/>
   <br/>
   Martin Keown        37        Arsenal
   <br/>
   <br/>
   Angelo Di Livio        37        Florentia Viola
   <br/>
   <br/>
   Miguel Angel Nadal        37        Real Mallorca
   <br/>
   <br/>
   Teddy Sheringham        37        Tottenham
   <br/>
   <br/>
   İlker Sağıroğlu        37        İstanbulspor
   <br/>
   <br/>
   Mert Meriç        37        Elazığspor
   <br/>
   <br/>
   Roberto Baggio        36        Brescia
   <br/>
   <br/>
   Dario Hubner        36        Piacenza
   <br/>
   <br/>
   Nestor Sensini        36        Udinese
   <br/>
   <br/>
   İvan Zamorano        36        Colo Colo
   <br/>
   <br/>
   Faria Romario        36        Al Sadd
   <br/>
   <br/>
   Ciro Ferrera        36        Juventus
   <br/>
   <br/>
   İke Shorunmu        36        Samsunspor
   <br/>
   <br/>
   Nuri Kamburoğlu        36        D.Bakırspor
   <br/>
   <br/>
   Futbolcu        Yaşı        Takımı
   <br/>
   <br/>
   Suat Kaya        36        Galatasaray
   <br/>
   <br/>
   Bülent Korkmaz        35        Galatasaray
   <br/>
   <br/>
   Ercan Koloğlu        35        Samsunspor
   <br/>
   <br/>
   Saffet Akbaş        35        İstanbulspor
   <br/>
   <br/>
   Paul Gascoigne        35        Gansu Tienma
   <br/>
   <br/>
   Paolo Maldini        35        Milan
   <br/>
   <br/>
   Fernando Hierro        35        Real Madrid
   <br/>
   <br/>
   Oliver Bierhoff        35        Chievo
   <br/>
   <br/>
   Franck Leboeuf        35        Marsilya
   <br/>
   <br/>
   Aleksandr Mostovoi        35        Celta Vigo
   <br/>
   <br/>
   Davor Suker        35        1860 Münih
   <br/>
   <br/>
   Zeki Önatlı        35        İstanbulspor
   <br/>
   <br/>
   Dennis Bergkamp        34        Arsenal
   <br/>
   <br/>
   Gabriel Batistuta        34        İnter
   <br/>
   <br/>
   Valery Karpin        34        Real Sociedad
   <br/>
   <br/>
   Thomas Linke        34        Bayern Münih
   <br/>
   <br/>
   Bixente Lizarazu        34        Bayern Münih
   <br/>
   <br/>
   Victor Onopko        34        Real Oviedo
   <br/>
   <br/>
   Marc Wilmots        34        Schalke 04
   <br/>
   <br/>
   Ertuğrul Sağlam        34        Samsunspor
   <br/>
   <br/>
   Antonio Zago        34        Beşiktaş
   <br/>
   <br/>
   Ogün Temizkanoğlu        34        F.Bahçe
   <br/>
   <br/>
   Hakan Polat        34        Malatyaspor
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-9355-yesil-sahalarda-2-bahar.html), [web.archive.org (arşiv bağlantısı)](http://web.archive.org/web/20130814143259/http://www.aksiyon.com.tr:80/aksiyon/haber-9355-yesil-sahalarda-2-bahar.html)
