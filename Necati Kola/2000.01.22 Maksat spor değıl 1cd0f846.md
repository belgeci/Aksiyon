# Maksat spor değıl

*Necati Kola 2000.01.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Spor ve siyaset... Her ne kadar "Spor ve siyaset birbirinden ayrılmalı, spor siyasete alet edilmemeli" gibi laflar spor ve siyaset adamlarının ağzından düşmese de bu iki kavramın birbirlerinden ayrılmadıkları da bir gerçek.
  </font>
 </div>
 <div id="newsText">
  <font class="detail-text">
   Sporsiyaset ilişkisini en iyi uygulayan ülke ise Amerika Birleşik Devletleri. Dünyanın jandarmalığını üstlenen Amerika Birleşik Devletleri, iyice global bir köy haline getirmek istediği dünyaya, kültürünü egemen kılmak ve tüketim toplumu kavramına katmayı düşündüğü aykırı ülkeleri kendi pazarı haline getirmek için popüler sporları en iyi şekilde kullanıyor. Hep skorların konuşulup tartışıldığı günümüzde sporsiyaset ilişkisini ve Amerika Birleşik Devletleri'nin spor politikasının ilginçliğini dikkat çekmek istedik.
   <br/>
   <br/>
   Çin'de pingpong
   <br/>
   <br/>
   Dünya'yı idare ederken sporun barışçı yanını çok iyi kullanan ABD, ilişkilerinin kötü  olduğu ülkelere öncü birlik olarak önce sporcuları gönderiyor. Bu ülkelerden biri komünist Çin'di. Kapalı bir ekonomiye sahip olan Çin, 1 milyar 200 milyonluk nüfusuyla ABD için büyük bir pazar demekti. Bu pazara girmek ise kapitalizmle henüz tanışmamış olan dünyanın en büyük hedef kitlesini ele geçirmek anlamına geliyordu. Çin pazarına bir an önce girmek isteyen Amerika, 80'li yılların sonunda pingpong milli takımını dostluk maçı yapmak üzere Çin'e gönderdi. ABD'nin bu sporu tercih etmesinin sebebi, pingpong'un Çin'in en popüler sporu olmasıydı. Skor masada Çin'in, kasada ise ABD'nin lehine oldu. İlişkilerin bir pingpong topuyla yumuşamaya başlamasından yararlanan Mc Donald's, CocaCola, Pepsi ve Marlboro gibi Amerikan markaları, çok geçmeden soluğu Çin'de aldılar.
   <br/>
   <br/>
   Bu markalar, reklam ve sponsorluk sayesinde ülke geneline kısa sürede yayıldılar. İlk zamanlarda CocaCola, Pepsi ve Mc Donald's reklamlarla yetinirken, Marlboro Çin futbol Ligine beş yıllığına 1.2 milyon dolara sponsor oldu. Çin Futbol Federasyonu, 1999'un ortalarında ikinci beş yıllık zaman için bir sponsorluk ihalesi daha açtı. Bu sefer başta CocaCola ve Pepsi olmak üzere bir çok marka sponsor olabilmek için uğraşırken, Çin futbol liginin değeri de tam on misli arttı. 10.5 milyon dolara lige sponsor olan Pepsi'nin yetkilileri, şimdi futbol maçlarını televizyon ve gazetelerden takip eden 400 milyon Çinli'ye bu şekilde ulaşıp en büyük rakipleri CocaCola'yı geride bırakmanın hesaplarını yapıyorlar.
   <br/>
   <br/>
   Clinton fırsatı iyi değerlendirdi
   <br/>
   <br/>
   Çin'in dünyaya bu şekilde açılmasının ardından ABD ile ilişkileri oldukça ilerledi. Şu  günlerde Dünya Ticaret Örgütü (WTO)'ne üye olmaya çalışan Pekin, bu konuda Washington'un onayını bekliyor. Nisan 1999'da Çin Başbakanı Zhu Rangji ile ABD Başkanı Bill Clinton arasındaki görüşme sonucunda Çin'in WTO'ya üyeliği konusunda önemli mesafeler kat edilmişti. Fakat Çin; ABD'den tahıl, narenciye ve et ithalatını engelleyen sağlık düzenlemelerini yumuşatmayı ve tarım ithalatına uygulanan tarifeleri kaldırmayı kabul etmesine rağmen Clinton'a WTO üyeliğinin onaylamasını bir türlü kabul ettirememişti. Bu sebeple WashingtonPekin ilişkileri yeniden gerginleşmişti. Bill Clinton yaşanan gerginliğe son vermek için Temmuz 1999'da ABD'de düzenlenen 3. Bayanlar Dünya Futbol Şampiyonası'nın finalini iyi değerlendirdi. Çin ile ABD milli takımlarının karşı karşıya geldiği ve 90 bin kişinin izlediği final maçında Clinton da seyircilerin arasındaydı. Penaltı atışları sonunda ABD'nin dünya şampiyonu olduğu maçın ardından Çin'in soyunma odasına da inen Clinton, futbolcuları tek tek öpüp tebrik etti. Clinton'ın bu tavrı, "Son günlerde gerginleşen PekinWashington ilişkilerini yeniden yumuşatmak istiyor" şeklinde yorumlandı.
   <br/>
   <br/>
   ABD'den İran'a çiçek
   <br/>
   <br/>
   Amerika Birleşik Devletleri'nin arasının açık olduğu bir diğer önemli ülke de İran. İki ülke arasındaki ilişkiler, 1979 yılındaki devrimden sonra 52 Amerikalı'nın 444 gün esir tutulmaları nedeniyle gerginleşmiş ve diplomatik temaslar kesilmişti. Bu tarihten sonra ABD, İran'ı terörist ülke ilan ederken, İran da ABD'yi büyük şeytan olarak nitelendirmişti. Bu benzetmeler 1998 yılına kadar devam etti. O tarihten itibaren ise fazla kullanılmaz oldu. Çünkü ABD İran pazarına, İran da dünyaya açılmak istiyordu. Aralarındaki gerginliği yumuşatmak için akla ilk gelen şey yine spor oldu. İran'da güreşin çok seviliyor olması ABD'nin İran'a hangi sporla gireceğinin ipucunu veriyordu. Evet İran'a güreşçi gönderilecekti. Önce ABD güreş takımı dostluk maçı yapmak amacıyla İran'a gitti, akabinde ise İran güreş takımı ABD'ye. Güreşle başlayan yakınlaşma Fransa'98 Dünya kupası'nda iki ülkenin aynı gruba düşmesiyle daha da gelişti. Maç İran'ın 21 galibiyetiyle bitti ama skordan çok iki ülke futbolcuları ve taraftarlarının birbirlerine gösterdikleri sevgi konuşuldu. Bu maçta İranlı futbolcuların Amerikalı futbolculara çiçek vermesi, Cumhurbaşkanı Hatemi'yle başlayan ılımlı politikanın bir tezahürü olarak yorumlandı. Nitekim, Tahran sokaklarındaki Ayetullah Humeyni resimleriyle CocaCola reklamlarının yan yana olması bunun en bariz göstergesiydi.
   <br/>
   <br/>
   Bu olanlardan sonra ABD boş durmadı, İran Milli Futbol Takımı'nı davet etti. İran Futbol Federasyonu, gümrükte parmak izi alma uygulamasının kaldırılması dahil tüm şartlarının kabulünden sonra bu teklife evet dedi. Maç tarihinin 2000 yılının ilk günleri olması, ABD basınında, "iki ülke yeni milenyumda iyi ilişkiler kurmak istiyor" şeklinde yorumlandı. Geçen pazar Pasedena'da oynanan ve 11 biten karşılaşmayı 50 bin seyirci izledi. Bu sefer maçtan önce çiçek veren taraf ABD oldu. ABD basınında, maçın teknik analizinden ziyade siyasi boyutuyla ilgili yazılar ve yorumlar yer aldı.
   <br/>
   <br/>
   Amerika, güreş ve futboldan sonra İran Eskrim Milli Takımı'na da davette bulundu. Eskrimin İran'da en sevilen sporlar arasında yer almasından dolayı bu davet büyük önem arzediyor. İran Eskrim Milli Takımı Nisan ayında davete icabet ederek ABD'ye gidecek. Özellikle Hatemi ve Clinton döneminde artan bu tür karşılıklı davetler önümüzdeki yıllarda daha da artacağa benziyor. Sporla gelişen ilişkilerin yakında diplomasiye de yansıyacağı tahmin ediliyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5778-maksat-spor-degil.html), [web.archive.org (arşiv bağlantısı)](http://web.archive.org/web/20140427163919/http://www.aksiyon.com.tr:80/aksiyon/haber-5778-maksat-spor-degil.html)
